{"url": "https://pik.bg/%D1%87%D0%B5%D1%80%D0%B2%D0%B5%D0%BD-%D0%B1%D1%80%D1%8F%D0%B3-%D0%B8%D0%B7%D0%BB%D0%B8%D0%B7%D0%B0-%D0%BD%D0%B0-%D0%B0%D0%B2%D1%82%D0%BE%D0%BF%D0%BE%D1%85%D0%BE%D0%B4-%D0%B7%D0%B0-%D0%BC%D0%BE%D1%81%D1%82-news802269.html", "text": "Протестен автопоход организира инициативен комитет от Червен бряг. Над  две хиляди души поискаха с подписка изграждане на временен мост над река Искър. Това ще облекчи достъпа на жителите от региона до Червен бряг, който е затруднен след компрометирането на единствената връзка. \"Ремонтите там са започнали\", каза кметът на Червен бряг Данаил Вълов. \"Това ще реши проблема, докато се въведе в експлоатация моста, който се изгражда от агенция \"Пътна инфраструктура\" на републиканската пътна мрежа, новият мост, който се изгражда при село Чомаковци. Пусковият срок на този мост е краят на май, началото на юни следващата година. Този мост е от военновременните запаси и ние получихме разрешение от Министерство на отбраната, че дава съгласие този мост да бъде изваден от военновременните запаси, но така или иначе в момента решението е в ръцете на Министерство на регионалното развитие, тъй като той се съхранява при тях и чакаме такъв документ, за да може след това да предприемем необходимите действия за получаването на моста, транспортирането и монтирането, което също ще изисква време\", коментира кметът. Сподели:", "date": "2018.12.07", "title": "Червен бряг излиза на автопоход за мост"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B0%D1%82%D0%B0%D0%BA%D1%83%D0%B2%D0%B0-%D0%B2%D0%BB%D0%B0%D1%81%D1%82%D1%82%D0%B0-%D1%81%D1%8A%D1%81-%D0%B7%D0%B0%D1%83%D1%87%D0%B5%D0%BD%D0%B8-%D1%84%D1%80%D0%B0%D0%B7%D0%B8-%D0%BE%D1%82-%D1%81%D1%8A%D0%B2%D0%B5%D1%82%D0%BD%D0%B8%D0%BA%D0%B0-%D1%81%D0%B8-%D0%B8%D0%B2%D0%BE-%D1%85%D1%80%D0%B8%D1%81%D1%82%D0%BE%D0%B2---%D0%BF%D0%BE-news802391.html", "text": "Президентът на България Румен Радев, който трябва да е обединител на нацията, не спира да клати властта със заучени фрази и реплики, написани му от неговия съветник Иво Христов. От ефира на БНТ държавният глава продължи линията на критика към властта с опорки и твърдения, които българите вече са чували неколкократно в последните му изказвания. Едва ли вече за някого е тайна, че съветникът на Радев - Иво Христов, пише речите на президента, с които той опитва да подкопае основите на легитимната власт у нас. \"Много неща застрашават демокрацията в България. Застрашава я чувството за несправедливост, застрашава я корупцията. Да добавим ли и отчайващото състояние на медиите? Мога да добавя и изборните правила, които не дават гаранция за честни избори\", заяви Радев. \"Правителството разполага с бюджета, разпределя обществените поръчки, финансира медиите. Нека си спомним онези 400 000 бюлетини, намерени в Костинброд. Нека си спомним за депутатите, които носеха чували с бюлетини. Трябва да се обърнем с лице към проблемите, защото имаме всички състояния да се съмняваме в състоянието на нашата демокрация\", коментира държавния глава. \"Фотосесиите не са мой патент и не съм избран, за да пригласям на правителството. Няма нищо опасно в плурализма, напротив, опасно е отсъствието на взаимен контрол между институциите\", добави президентът. На въпрос какъв е проблемът да се срещне с Бойко Борисов, Радев заяви: \"Не приемем, че проблемите в България са в резултат на липсата на диалог между мен и правителството. Правителството не се вслушва в хората и това прави труден диалога ми с него\" отсече Радев. \"Не може да има съглашателство и единение в името на корупцията и на гърба на гражданите. Очаквам правителството да търси не диалог с мен, а с българските граждани\", добави той. \"Днес правителството не изпълнява собствената си програма. Парламентът брои кворума и произвежда лобистки текстове, внедрява ги в лобистки закони, на които аз налагам вето. Аз не искам да обсъждам буксуващи програми. Правете разлика между буксуваща програма и програма за решаване на проблемите. Аз очаквам не програмата, аз очаквам решителна визия за справяне с корупцията, за справяне със спада на чуждестранните инвестиции, за справяне с нашето значително изоставане от държавите от Източна Европа\". каза държавният глава на въпрос защо се срещна с БСП, за да обсъди \"Визия за България\", а не иска да се срещне с правителството. По думите му \"Визия за България\" е едно от усилията в направление за решаване на проблемите. \"Спешно трябва да се пресекат възможностите за злоупотреби в нашия изборен процес. Трябва да се работи спешно за изграждане на убедителна стратегическа алтернатива. Защото виждате, че недоволността на гражданите расте\", категоричен е Румен Радев. \"Аз съм свикнал да нося отговорност за всяко свое решение. Трябва да осигурим възможност за широко представителството на гражданите в управлението\", поясни той. \"Трябва да се повишат изискванията към депутатските законопроекти, които напоследък станаха олицетворение на лобизъм. Най-фрапиращият е Законът за приватизацията и следприватизационния контрол. Важно е да има обществено обсъждане, да има ясна и подробна оценка за въздействие и да не се допуска съществена промяна на законите само с едно четене, което е грубо нарушение на Конституцията\", отчете държавният глава. \"Трябва да намерим работещ метод за противодействие на корупцията по високите етажи на властта. Само така можем да върнем доверието на гражданите\", добави той. \"Правителството отново не може да преизчисли пенсиите. А в същото време виждаме избуяващия бюджетен излишък. Миналата година правителството разпредели 1,7 млрд. лева, сега сумата нараства на 2,1 млрд. лева. Пак ли ще направят това разпределение на средствата без гласуване\", попита Радев. Президентът не пожела категорично да каже дали ще прави партия. \"Като президент не мога да създавам партия, но бих подкрепил всяко усилие за изграждане на демократична политическа алтернатива на корупцията, на беззаконието и на автокрацията\", каза президентът и добави: \"Ще подкрепя всяко усилие, където има алтернатива, която извежда България в друга посока.\" \"Правителството продължава да говори за Западните Балкани и европредседателството, от което едва ли някой се вълнува, защото хората имат кредит, ниски доходи и пенсии, чувстват се обидени и протестират\", поясни държавният глава. \"Приветствам решението на ЕК да премахне мониторинга върху съдебната система. Няма кой да оправи българското правосъдие, ако не ние самите. Затова илюзията, че Европейската комисия милее за българското правосъдие трябва да я изживеем по бързо\", уточни Румен Радев. \"Имаме свръхконцентрация на медийна собственост и разпространение. Имаме комуникационни бюджети и пари от Европейския съюз, с които управляващите си купуват собствения медиен комфорт\", заяви президентът. На въпрос за съпругата му, Радев каза: \"Мога само да благодаря на моята съпруга, че въпреки режисираните сценарии още от самото начало срещу мен, тя стои до мен. Тя върши много неща. Тя организира едно прекрасно състезание по правопис. Тя работи и с Българската Коледа, и с просветни и културни организации, с болници. За всичко това тя няма бюджет. Тя ще бъде до мен и с мен, където преценя. Навън тя пътува само с мен и това не струва допълнителни разходи на президентството. Тя не шофира автомобил на НСО и ако някой е извършил нарушение, той трябва да си понесе последствията. Заблуждава се онзи, който си смята, че ще скрие апартаментите на властта с един зле паркиран автомобил или с един нехайно написан документ от чиновник\", обяви държавният глава. \"Русия претърпя финансови санкции заради \"Южен поток\", а сега се молим една тръба да стигне до нас.За нас е важно да имаме пряка тръба от Русия към България. \"Турски поток\" е важен, стига да мине до България. Ние трябва да се борим в бъдеще и да настояваме директен транзит\", проговори за Русия Румен Радев. \"АЕЦ \"Белене\" е важен проект за България, защото ще ни даде енергийна сигурност в бъдеще. България трябва да участва много по-активно в Европейските иновационни фондове, за да разработваме и добавяме екологично чиста енергия\", уточни той. На въпрос за книгата на американски разузнавач, който твърди, че Радев е част от плана на Путин за доминация, държавният глава заяви: \"По-добре да съм проруски лидер в съчинението на самозван конспиролог, отколкото в грамите на американския посланик.\" Сподели:", "date": "2018.12.07", "title": "ПЪРВО В ПИК: Румен Радев атакува властта със заучени фрази от съветника си Иво Христов - ползва стари призраци от аферата \"Костинброд\" и атакува съда (ОБНОВЕНА)"}
{"url": "https://pik.bg/%D0%B3%D1%8A%D1%80%D1%86%D0%B8%D1%8F-%D0%BF%D1%80%D0%BE%D0%B2%D0%B5%D0%B6%D0%B4%D0%B0-%D0%B8%D0%BD%D1%82%D0%B5%D0%BD%D0%B7%D0%B8%D0%B2%D0%BD%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%BA%D0%B0%D0%BA%D1%82%D0%BE-%D1%81%D1%8A%D1%81-%D1%81%D0%B0%D1%89-%D1%82%D0%B0%D0%BA%D0%B0-%D0%B8-%D1%81-%D1%80%D1%83%D1%81%D0%B8%D1%8F-news802302.html", "text": "онлайн издание на Kathimerini Бъдещето на Гърция зависи от стабилността и просперитета на Европа. Без силен Съюз, Атина, с нейните големи неразрешени проблеми, ще се носи като перце от ветровете на голямото разместване на баланса на силите по света, пише цитираното от \"Фокус\" , в коментарен материал, представен без редакторска намеса. Но събитията в ЕС и растящите съмнения в европейския проект в много страни са предпоставка европейските избори през май да доведат до дълъг период на интроспекция и опасна инерция. Затова, Гърция трябва да подготви стратегия, която включва сътрудничество със сили извън Съюза. Ситуацията представя възможности, но изисква отлични дипломатически умения. В момента Гърция провежда интензивни преговори както със САЩ, така и с Русия. Мисията е трудна: динамичното присъствие на Русия (заедно със съюза й с Турция) и подновеният интерес на Съединените щати към нашия регион създадоха нова ситуация. Премиерът Алексис Ципрас е в петък в Москва няколко месеца след внезапното влошаване на отношенията, причинено от участието на руските дипломати в усилията да се подкопае споразумението с Македония за името. Също преди два дни Москва предупреди Никозия, че по-тесните връзки със Съединените щати и НАТО могат да имат \"опасни и дестабилизиращи последици\". Русия, която от десетилетия подкрепяше Никозия по кипърския въпрос, сега е тясно свързана с Турция и заплашва Кипър поради по-тесните му връзки със Съединените щати. В същото време първият стратегически диалог между САЩ и Гърция ще се състои във Вашингтон следващата седмица - знак за укрепване на отношенията и подновения интерес на Америка към Гърция. Напрежението между Съединените щати и Русия (за Украйна, руската интервенция във вътрешната политика на Съединените щати и други страни, наред с други въпроси), лошите отношения между Вашингтон и Анкара и събитията около Кипър разтърсиха статуквото. Сега Гърция трябва да укрепи връзките си със Съединените щати - връзки, от които зависи нашата сигурност от десетилетия - и също така да си сътрудничим с Русия, докато се опитваме да смекчим последиците от руско-турския съюз и руското участие в гръцката политика и общество. Съперничеството между САЩ и Русия прави това предизвикателство още по-сложно. Като цяло, обаче, приоритет за Гърция (както и за всички държави-членки) е да допринесе за защитата на европейския проект. Колкото и да са необходими двустранните отношения, колкото и да е разклатен Съюзът днес, той предоставя най-силната гаранция за бъдещето на всеки от членовете си. Сподели:", "date": "2018.12.07", "title": "Гърция провежда интензивни преговори както със САЩ, така и с Русия"}
{"url": "https://pik.bg/%D1%81%D0%B0%D0%BC%D0%BE-81-%D0%BE%D1%82-%D0%BF%D1%80%D0%B5%D0%B4%D0%BF%D1%80%D0%B8%D1%8F%D1%82%D0%B8%D1%8F%D1%82%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D1%80%D0%BE%D0%B4%D0%B0%D0%B2%D0%B0%D1%82-%D0%BE%D0%BD%D0%BB%D0%B0%D0%B9%D0%BD-news802267.html", "text": "Само 8,1% от предприятията в България продават своите продукти и услуги онлайн. Това сочат резултатите от изследването на Националния статистически институт (НСИ) на информационното общество, в частност електронната търговия, в родните предприятия през 2018 година. Според данните реализираният оборот на предприятията у нас от търговия онлайн за 2018 година възлиза на 5,2% от общия им оборот. Най-активни при използването на електронна търговия са големите предприятия с 250 и повече заети лица. 28,5% от тези компании са направили покупки по интернет, а 15,4% от тях продават стоките или услугите си онлайн. По-голямата част от предприятията, които продават стоките и услугите си по интернет, осъществяват онлайн продажби чрез собствен уебсайт, интернет магазин или уебприложение. Това важи за 86,5% от фирмите. 35,3% от всички родни предприятия използват платформи за електронна търговия като eBay, Amazon, Booking.com, eMAG, Alibaba и други, за да реализират продукцията си онлайн. Онлайн търговците най-често правят продажби на физически лица (92,4%), но немалко предлагат своите продукти и услуги на други предприятия или на публични институции (62,8%), пишат още от НСИ. Относителният дял на фирмите у нас, които осъществяват уебпродажби е 7,3%, а на тези, използващи съобщения от тип EDI - 1,2%. Увеличение през 2018 година се наблюдава в относителния дял на предприятията, осъществили покупки през интернет. През 2017 година 17% от фирмите са закупили стоки или услуги чрез уебсайт, уебприложения или съобщения от тип EDI, което е с 4% повече в сравнение с предходната 2016 година. Електронната търговия представлява покупка или продажба на стоки или услуги по интернет и може да бъде осъществена чрез уеббазирани технологии (напр. уебсайт, онлайн магазин, уебприложение) или чрез автоматизиран обмен на данни (съобщения от тип EDI). Сподели:", "date": "2018.12.07", "title": "Само 8,1% от предприятията в България продават онлайн"}
{"url": "https://pik.bg/%D0%B2%D0%B5%D1%80%D1%81%D0%B8%D1%8F-%D0%B7%D0%B0-%D0%B7%D0%BD%D0%B0%D0%BA%D0%BE%D0%B2%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B8%D0%BA-%D1%81-%D0%BF%D1%80%D1%8F%D0%BA%D0%BE%D1%80-%D0%B4%D0%B6%D0%B8%D0%BC%D0%B8-%D0%B2%D0%B8%D0%B4%D1%8F%D0%BB-%D1%81%D0%BC%D0%B5%D1%82%D0%BA%D0%B0%D1%82%D0%B0-%D0%BD%D0%B0-%D0%BF%D0%B5%D1%82%D1%8A%D1%80-%D1%85%D1%80%D0%B8%D1%81%D1%82%D0%BE%D0%B2-%D0%BF%D0%BE-%D0%BF%D0%BE-news802168.html", "text": "Криминално проявено лице с прякор Джими, който е много близък приятел на тартора на бандата \"Наглите\" Поли Културиста е бил разследван и поставен под наблюдение със СРС-та заради убийството на бизнесмена Петър Христов, съобщава столичен седмичник. 11 месеца след показния разстрел на бизнесмена все още няма арестуван, нито уличен извършител, нито поръчител. Източници на изданието от МВР обаче разкриват, че още от първия момент на убийството и до днес една от водещите версии е, че бившите членове на \"Наглите\" са поръчали убийството. То бе извършено на 8 януари м.г. около 10 часа сутринта в столичния квартал \"Манастирски ливади\". По 49-годишния мъж беше стреляно с чешки картечен пистолет \"Скорпион\", какъвто се използва от професионални убийци за мокри поръчки. Общо 5 куршума попаднаха в тялото на Христов. Три от тях го поразяват в гърдите, един в главата и един в шията. Срещу бизнесмена е стреляно от близък строеж, а част от камерите в района не са работели. Петър Христов бе човекът, благодарение на когото в края на 2009 г. бе разбита бандата на \"Наглите\". Христов лично бе завел при ченгетата свидетеля Найден Недев, за да издаде \"Наглите\", което бе потвърдено и от тогавашния главен секретар на МВР Калин Георгиев. Недев, който също е бил член на бандата, в последствие стана защитен свидетел. Благодарение на показанията му, ченгетата влязоха по следите на \"Наглите\" и първи в капана падна Ивайло Евтимов - Йожи. Любопитно е, че малко след това братът на Недев - Драгомир, е бил освободен от затвора, твърди изданието. Според оперативна информация поръчката да бъде убит Христов дошла именно от един от членовете на бандата. Полицията работи само по версията, че поръчката идва от там. Приживе Христов бе сочен като най-богатият човек във Велико Търново Той е собственик на една от най-големите фирми за млечни продукти \"Лактима\". Финансово е помагал на Мануела Горсова, която бе прегазена от Максим Стависки. Сподели:", "date": "2018.12.07", "title": "ВЕРСИЯ ЗА ЗНАКОВО УБИЙСТВО: Престъпник с прякор Джими видял сметката на Петър Христов по поръчка на \"Наглите\"?"}
{"url": "https://pik.bg/%D1%83%D1%87%D0%B5%D0%BD%D0%B8-%D0%B8%D0%B4%D0%B5%D0%BD%D1%82%D0%B8%D1%84%D0%B8%D1%86%D0%B8%D1%80%D0%B0%D1%85%D0%B0-%D0%B1%D0%B0%D0%BA%D1%82%D0%B5%D1%80%D0%B8%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D1%81%D0%B5-%D1%85%D1%80%D0%B0%D0%BD%D1%8F%D1%82-%D1%81-%D0%BA%D0%B0%D1%80%D1%82%D0%B8%D0%BD%D0%B8%D1%82%D0%B5-%D0%BD%D0%B0-%D1%81%D1%82%D0%B0%D1%80%D0%B8%D1%82%D0%B5-%D0%BC%D0%B0%D0%B9%D1%81%D1%82%D0%BE%D1%80%D0%B8-news802234.html", "text": "Учени от италианския град Ферара успяха да идентифицират бактериите, които намират добра хранителна среда в канавата и боите на картините на старите майстори живописци, пише в. \"Дейли мейл\". За да проучат въпросните микроорганизми специалистите взели малко парче от увредената картина  на италианския майстор Карло Бонони, нарисувано през 1620 година. То било с размери 4 квадратни милиметра. Нарочно била избрана най-пострадалата част от платното. Екипът на Елизабета Казели изследвал под микроскоп организмите, виновни за разрушаването на творбата, като взел проби и отгледал култури на събраните бактерии. Били изолирани многобройни щамове на Staphylococcus Bacillus и на гъбичните микроорганизми Aspergilliusq Penicillinum, Cladosporium и Alternaria genera. Изследователската група изяснила, че някои от пигментите, използвани в боите от 17 век, най-вече в червения лак, могат да станат отлична хранителна среда за микробите. Направените открития по думите на Елизабета Казели ще помогнат на учените в бъдеще да използват биозащита при запазването на шедьоврите, като в тях бъдат пуснати посевки на микроорганизми, които разрушават опасните за картините бактерии. Сподели:", "date": "2018.12.07", "title": "Учени идентифицираха бактериите, които се хранят с картините на старите майстори"}
{"url": "https://pik.bg/%D0%B5%D1%82%D0%BE-%D0%BA%D0%BE%D1%8F-%D0%BF%D1%80%D0%BE%D1%84%D0%B5%D1%81%D0%B8%D1%8F-%D0%B5-%D0%BD%D0%B0%D0%B9-%D0%BF%D1%80%D0%B5%D0%B4%D0%BF%D0%BE%D1%87%D0%B8%D1%82%D0%B0%D0%BD%D0%B0-%D1%83-%D0%BD%D0%B0%D1%81-news802258.html", "text": "Лекарската професия най-привлекателната у нас. Тя заема първо място с рейтинг от 55,46 от общо шестнадесет проучени професии от секторите „Машиностроене и металообработване“, „Електротехника и електроника“, „Транспорт и спедиция“ и „Медицина и услуги за красота и здраве“. Това обаче не решава проблемът с дефицита на лекари поради нарастващото изтичане на квалифицирани кадри извън страната. Измерването на привлекателността им е част от изпълнението на проект BG05M9OP001-1.011 – 0002 „Постигане на устойчива и качествена заетост посредством подобряване привлекателността на професии със слабо предлагане на пазара на труда в ключови за развитието на българската икономика сектори”. Това обяви на специална заключителна пресконференция по проекта днес председателят на Асоциация на индустриалния капитал в България (АИКБ) Васил Велев. А най-малко привлекателната професия в посочените браншове е тази на локомотивния машинист. В машиностроителния сектор най-привлекателна се оказва професията „Машинен инженер“ с 54,64 рейтинг. След нея се нареждат професиите на „Настройчик на машини с ЦПУ“, „Заварчик“ и съответно с най-нисък рейтинг е професията „Стругар“ със среден рейтинг от 35,44. При сектор „Електроника и електротехника“ с най-висока оценка от 47,80 е професия „Електроинженер“. На второ място е „Електротехник“ с 38,36 рейтинг. Трети и четвърти са професиите „Техник на електронна техника“ и „Машинен оператор“. „Локомотивен машинист“ е най-малко харесваната професия от „Транспорт и логистика“ с рейтинг от 26,02. Оценките на „Самолетен пилот“ и „Шофьор на тежкотоварен автомобил“ съответна са 54,64 и 46,54. Другите професии от „Медицина и услуги за красота и здраве“ са „Акушерка“ и „Медицинска сестра“ със средни рейтинги, а с най-нисък рейтинг н бранша е професията на лаборанта с рейтинг от 33,14. „Целта на проекта беше да създаде пилотен модел за решаване на един от основните проблеми на пазара на труда през последните 15 години - липсата на квалифицирана работна ръка за ключови за българската икономика сфери. Преодоляването на дисбаланса между търсенето и предлагането на човешки ресурси със съответната квалификация е една от най-големите и най-трудоемките цели на АИКБ. Считам, че предложенията към Министерство на труда и социалната политика и Министерство на образованието, които отправихме в следствие на резултатите от дейностите по проекта са реализируеми и ще бъдат взети под внимание“, обяви председателят на АИКБ Васил Велев. Сподели:", "date": "2018.12.07", "title": "Ето коя професия е най-предпочитана у нас"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D1%82%D0%BA%D1%80%D0%B8%D1%85%D0%B0-%D1%83%D0%B1%D0%B8%D1%82%D0%B0-%D1%80%D0%B5%D0%B9%D0%BD%D0%B4%D0%B6%D1%8A%D1%80%D0%BA%D0%B0%D1%82%D0%B0-%D0%BE%D1%82-%D0%BA%D0%B0%D1%80%D0%BB%D0%BE%D0%B2%D0%BE---%D0%BB%D1%8E%D0%B1%D0%BE%D0%B2%D0%BD%D0%B8%D0%BA-%D0%B9-%D1%81%D1%87%D1%83%D0%BF%D0%B8%D0%BB-%D0%B2%D1%80%D0%B0%D1%82%D0%B0-news802403.html", "text": "Тялото на рейнджърката Десислава Стоянова е било открито от полицията, съобщава трафикнюз.бг. Трупът на изчезналата жена е бил в имота на задържания по-рано рейнджър, с който се предполага, че тя е имала връзка. Разследващите са намерили тялото в пристройка, в двора на къщата му в Сопот. При първоначалния оглед е констатирано, че вратът на жената е бил счупен. Тази вечер в Северна България, в Мездра е задържан рейнджър от Сопот, за когото се предполага, че е имал връзка със Стоянова. Военна полиция го е издирвала от няколко дни. Днес бе открит автомобила на жената. Фиатът е намерен смачкан в автоморга край Карлово. За последен път Стоянова бе видяна от деца от блока, в който живее, миналия петък. За издирване обаче е обявена чак на 5 декември, сряда. Активно се работи по случая едва от два дни. Сподели:", "date": "2018.12.07", "title": "ИЗВЪНРЕДНО: Откриха убита рейнджърката от Карлово - любовник й счупил врата"}
{"url": "https://pik.bg/114-%D0%BE%D0%B1%D0%B5%D0%BA%D1%82%D0%B0-%D1%81%D1%82%D0%B0%D0%BD%D0%B0%D1%85%D0%B0-%D0%BF%D0%B0%D0%BC%D0%B5%D1%82%D0%BD%D0%B8%D1%86%D0%B8-%D0%BD%D0%B0-%D0%BA%D1%83%D0%BB%D1%82%D1%83%D1%80%D0%B0%D1%82%D0%B0-news802274.html", "text": "От 1 май 2017 г. до 6 декември 2018 г. 114 обекта са получили статут на недвижима културна ценност по Закона за закрила и развитие на културата, съобщи днес по време на парламентарния контрол министърът на културата Боил Банов. От 114-те обекта 34 са със статут на национална ценност, 79 - на местна, а два са за сведение. На 18 обекта са направени различни предписания за режима на опазване. Заради недостига на служители в Националния институт за недвижимо културно наследство при определянето на статута на паметниците са участвали и много външни експерти, каза министър Банов. Той отбеляза, че освен увеличението на средствата за института със 150 000 лв. през 2018 г., за следващата са предвидени по 250 000 лв. за дейност и за капиталови разходи, както и средства за 10-процентно увеличение на заплатите. Сподели:", "date": "2018.12.07", "title": "114 обекта станаха паметници на културата"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%B8%D0%B7%D0%B1%D1%80%D0%B0%D1%85%D0%B0-%D1%81%D0%B5%D1%80%D0%B3%D0%B5%D0%B9-%D1%81%D1%82%D0%B0%D0%BD%D0%B8%D1%88%D0%B5%D0%B2-%D0%B7%D0%B0-%D0%BB%D0%B8%D0%B4%D0%B5%D1%80-%D0%BD%D0%B0-%D0%BF%D0%B5%D1%81-news802328.html", "text": "Партията на европейските социалисти преизбра за председател Сергей Станишев. Бившият лидер на БСП ще оглави за трети пореден път ПЕС, стана ясно на Конгреса на партията в Лисабон. Той получи 270 гласа „за“ от имащите право на глас делегати. 23-ма бяха против и 29 се въздържаха. Първият, който го поздрави бе символичният домакин на събитието – премиерът на Португалия Антонио Коща. След него ръката на Станишев стисна кандидатът на ПЕС за шеф на Европейската комисия – Франс Тимерманс. Припомняме, че най-голямата интрига около преизбирането на Сергей Станишев беше забъркана от настоящия председател на БСП Корнелия Нинова. Социалистката бойкотира Конгреса в Лисабон. Начело на партийната делегация на БСП е Деница Златева, която се занимава с международната дейност на партията. Все пак от Българската социалистическа партия обявиха, че всички 10 гласа, с които разполагат, ще отидат за Сергей Станишев, който беше и единствен кандидат за поста председател на ПЕС. Сподели:", "date": "2018.12.07", "title": "ПЪРВО В ПИК: Преизбраха Сергей Станишев за лидер на ПЕС"}
{"url": "https://pik.bg/%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%B8%D1%86%D0%B0%D1%82%D0%B0-%D0%B2-%D0%B3%D1%8A%D1%80%D1%86%D0%B8%D1%8F-%D0%BD%D0%B0%D0%BC%D0%B0%D0%BB%D1%8F%D0%B2%D0%B0-news802177.html", "text": "За първи път безработицата падна под 20 процента през май 2018 г., припомня ДПА. Десетилетие по-рано само 7,3 процента от хората в трудоспособна възраст са били официално регистрирани като безработни, отбелязва агенцията. Безработицата в Гърция намалява, макар и бавно, съобщава гръцката статистическа служба, като посочва, че през септември безработицата е намаляла с 2,2 процента на годишна база, предаде ДПА. През септември безработицата в Гърция е била 18,6 процента спрямо 20,8 на сто през същия месец на миналата година. Сподели:", "date": "2018.12.07", "title": "Безработицата в Гърция намалява"}
{"url": "https://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BE%D0%BF%D0%BE%D0%B7%D0%BE%D1%80%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D1%82%D0%B2%D0%BE%D1%82%D0%BE---%D0%B4%D0%B5%D1%82%D1%80%D0%BE%D0%BD%D0%B8%D1%80%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BA%D0%B0%D1%82%D0%BE-%D0%BB%D0%B8%D0%B4%D0%B5%D1%80-%D0%BD%D0%B0-%D0%B1%D1%81%D0%BF-%D0%BD%D0%B0%D0%B3%D0%BB%D0%BE-%D0%B0%D1%82-news802418.html", "text": "Румен Радев превзе БСП по време на интервюто си в \"Панорама\" тази вечер. Това е единственото, което бившият летец успя да постигне с наглата си заучена реч в отговор на предварително подбраните въпроси на Бойко Василев, който нито за секунда не му опонира и доказа на практика твърденията на държавния глава за плачевното състояние на медиите. Радев, или този който му пише клишетата - съветникът му Иво Христов, се е объркал, ако мисли, че хората не помнят обещанията на Сакскобургготски, които е назубрил и повтаря от няколко месеца, но на по-добър български - борба с корупцията по високите етажи, реформа на институциите, чуждестранни инвестиции, прозрачност и независимост на съдебната система, свобода на словото, бла-бла...Това беше преди 17 години! И накрая - да си вземем имотчетата и дворците. Достатъчно сме лъгани, за да мисли, че със същите клишета ще подмами за пореден път изстрадалия народ към нова нестабилност с протести, които вече открито обяви, че подкрепя. Още по-страшното е обаче, че клишетата му са не просто изтъркани, но и опасни. И да ни лиши и от малкото политически успехи, които имаме - добрият имидж, изграден с неимоверните усилия на премиера Борисов в последните години с умерена дипломация и в мир и със съседите, и със световните сили САЩ и Русия по равно. Щеше донякъде да има оправдание за наглото неглижиране на първата власт - парламента, и втората - правителството, ако поне имаше някакъв смислен резултат от подлите му излияния и безпочвени атаки. С това само успя да детронира като лидер Корнелия Нинова и да засили съмненията, че се опитва да й измъкне партията. Пропуснал е обаче да провери докрай опорките на съветника си, защото направи фатална грешка - говори за демокрация, а скочи на независимата съдебна система. Обвини съда, че няма присъди за корупцията по високите етажи, че няма справедливост и законност. Издъни се и с припомнянето на аферата \"Костинброд\", защото именно съдът отдавна се произнесе, че няма никакви нарушения. Детронира Корнелия, копира Царя, нападна парламента и правителството, обвини съда... И опозори президентството. Държавният глава на България трябва да е безпартиен, да е обединител, да е визионер, да предлага и търси решения, да е гласът на мъдростта на нацията. Радев дори не е популист, той е просто позорно копие на отдавна изтъркани плочи с лика на Царя, Плевнелиев, Станишев и Нинова. Сподели:", "date": "2018.12.07", "title": "Румен Радев опозори президентството - детронира Корнелия Нинова като лидер на БСП, нагло атакува съдебната система с опорките на Царя в стил \"800 дни\""}
{"url": "https://pik.bg/%D0%BD%D0%BE%D0%B2%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0-%D0%B8%D0%B4%D0%B2%D0%B0-%D1%81-%D0%BD%D0%BE%D0%B2%D0%B0-%D1%86%D0%B5%D0%BD%D0%B0-%D0%BD%D0%B0-%D0%B2%D0%BE%D0%B4%D0%B0%D1%82%D0%B0-news802152.html", "text": "До края на декември предстои да се приеме годишната индексация на цената на водата, която ще влезе в сила от януари 2019 г., съобщи членът на КЕВР Димитър Кочков след вчерашното заседание на постоянно действащата подкомисия за наблюдение на дейността на КЕВР към Комисия по енергетика. Той изрично подчерта, че КЕВР по закон трябва да приеме на годишната индексация за цената на водата. Кочков уточни, че тази индексация се решава по три компоненти, информира \"Фокус\". Първият компонент е инфлацията по национална статистика. Вторият е цената, която е одобрена в бизнес плановете на дружествата от 2017 г. и 2018 г. За първи път ще бъде използван компонентът за коефициент, с който ще бъдат коригирана цената във връзка с това дали ВиК дружествата са изпълнили предвидените разходи. Това важи само за дружествата с приети бизнес планове, които са около 80 процента. Новото в случая е, че ще се преценява дали ВиК дружества изпълняват бизнес плановете си. Кочков изтъкна, че за тези дружества, които не изпълняват предвидените бизнес плановете си, цената на водата ще се коригира. Той даде за пример, че в Кърджали цената на водата ще бъде по-ниска. Сподели:", "date": "2018.12.07", "title": "Новата година идва с нова цена на водата"}
{"url": "https://pik.bg/%D0%BA%D0%BE%D0%BB%D0%B0-%D0%BF%D0%BE%D0%BC%D0%B5%D1%82%D0%B5-10-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%B2-%D0%B1%D0%BE%D0%B6%D1%83%D1%80%D0%B8%D1%89%D0%B5-news802272.html", "text": "10-годишно дете е блъснато от лек автомобил на пешеходна пътека в Божурище. Това съобщиха от ОДМВР - София. Инцидентът е станал около 17,00 часа на 5 декември, като в РУ - Сливница, е постъпил сигнал за инцидент с пострадал пешеходец на кръстовище в Божурище. Извършен е оглед на местопроизшествието, при който е установено, че 10-годишно момиче е било ударено на пешеходна пътека от лек автомобил „Рено Меган“. Пострадалото дете е транспортирано в болница с фрактура на китка и след оказана медицинска помощ - освободено за домашно лечение. Водачът е тестван с дрегер, отчел отрицателен резултат. По случая е образувано досъдебно производство. Сподели:", "date": "2018.12.07", "title": "Кола помете 10-годишно дете в Божурище"}
{"url": "https://pik.bg/%D0%BA%D0%B8%D1%82%D0%B0%D0%B9-%D0%BF%D1%80%D0%B0%D1%89%D0%B0-%D0%BA%D0%BE%D1%80%D0%B0%D0%B1-%D0%BD%D0%B0-%D0%BD%D0%B5%D0%B2%D0%B8%D0%B4%D0%B8%D0%BC%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-%D0%BD%D0%B0-%D0%BB%D1%83%D0%BD%D0%B0%D1%82%D0%B0-news802260.html", "text": "Китай се подготвя да постави начало на мисия с меко кацане на кораб на предимно непроучвана част на Луната в събота сутринта, информира АП. Осведомителната агенция коментира, че с тази мисия Пекин демонстрира амбициите си да се доближи до Русия, ЕС и САЩ като световна космическа сила. С мисия Chang'e 4 Китай се надява да стане първата държава, която е предприела подобно кацане. Обратната страна на Луната също е известна като тъмната страна, защото винаги остава скрита от Земята и е сравнително неизвестна. Тя е различна от местата на близката страна, където преди са провеждани мисии. Ако мисията успее, китайската космическа програма ще заеме водеща позиция в една от най-важните области, а именно проучването на лунната повърхност. Корабът ще бъде изстрелян с ракета носител Long March 3B. Китай приземи сондата Yutu на Луната преди пет години. Страната планира да изпрати там сондата Chang'e 5 през следващата година и да се върне на Земята с проби - за първи път ще бъде направено от 1976 г. Пекин също обмисля дали да изпрати хора на Луната. Роувърът Chang'e 4 ще проучи над и под повърхността на Луната след кацането си в кратера Фон Карман на басейна Ейкън до Южния полюс след 27-дневно пътуване. Ще проведе радиоастрономични изследвани. Според китайската агенция \"Синхуа\" корабът може да бъде натоварен със семена и буби. Chang'e богиня на Луната в китайската митология. Сподели:", "date": "2018.12.07", "title": "Китай праща кораб на невидимата страна на Луната"}
{"url": "https://pik.bg/%D1%88%D0%BE%D0%BA-%D1%82%D1%80%D1%83%D0%BF-%D0%BD%D0%B0-%D0%BC%D1%8A%D0%B6-%D0%BE%D1%82%D0%BA%D1%80%D0%B8%D1%85%D0%B0-%D0%B2-%D1%83%D0%BB%D0%B8%D1%87%D0%BD%D0%B0-%D1%88%D0%B0%D1%85%D1%82%D0%B0-news802392.html", "text": "В момента текат огледи на мястото, изяснява се самоличността на починалия, както и дали става дума за инцидент или престъпление. Образувано е досъдебно производство. Труп на мъж било намерено в улична шахта на кръстовище във Варна, съобщиха от пресслужбата на полицията в крайморския град. Мъртвецът бил открит около 18 часа. Сподели:", "date": "2018.12.07", "title": "ШОК: Труп на мъж откриха в улична шахта"}
{"url": "https://pik.bg/%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%82-%D0%B7%D0%B0-%D0%BF%D0%BE%D0%B4%D0%BA%D1%83%D0%BF-%D0%BD%D0%B0%D0%B4%D0%B7%D0%B8%D1%80%D0%B0%D1%82%D0%B5%D0%BB-%D0%BE%D1%82-%D0%B7%D0%B0%D1%82%D0%B2%D0%BE%D1%80%D0%B0-%D0%B2-%D0%BB%D0%BE%D0%B2%D0%B5%D1%87-news802237.html", "text": "Окръжна прокуратура в Ловеч образува досъдебно производство срещу надзирател в Ловешкия затвор за вземане на подкуп. Надзирателят е обвинен в длъжностно престъпление. Досъдебното производство е във връзка с това, че той в продължение на около половин година до септември 2018-а срещу получаване на пари от близки на задържани внасял в затвора телефонни апарати въпреки забраната затова. При извършените претърсвания телефоните са иззети от килиите на задържаните. Процесуално-следствените действия продължават. От прокуратурата са внесли искане за отстраняване на надзирателя от длъжност. Сподели:", "date": "2018.12.07", "title": "Разследват за подкуп надзирател от затвора в Ловеч"}
{"url": "https://pik.bg/%D0%BF%D1%80%D0%B5%D0%B4%D0%BF%D1%80%D0%B0%D0%B7%D0%BD%D0%B8%D1%87%D0%BD%D0%BE-%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-%D0%B2-%D1%81%D1%82%D1%83%D0%B4%D0%B5%D0%BD%D1%82%D1%81%D0%BA%D0%BE-%D0%BE%D0%B1%D1%89%D0%B5%D0%B6%D0%B8%D1%82%D0%B8%D0%B5-news802239.html", "text": "Полицаи откриха два вида дрога в студентските общежития на Великотърновския университет, съобщават от полицията под Царевец. При проверка два дни преди студентския празник в една от стаите на общежитието са намерени 20 грама марихуана и 1 грам бяло прахообразно вещество, което е реагирало при теста на метаамфетамин. Стаята е обитавана от 25-годишен мъж от Сливен. Срещу него веднага е образувано досъдебно производство. Сподели:", "date": "2018.12.07", "title": "ПРЕДПРАЗНИЧНО: Откриха наркотици в студентско общежитие"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%B8%D0%B7%D0%B1%D0%B8%D1%80%D0%B0%D1%82-%D1%81%D0%B5%D1%80%D0%B3%D0%B5%D0%B9-%D1%81%D1%82%D0%B0%D0%BD%D0%B8%D1%88%D0%B5%D0%B2-%D0%B7%D0%B0-%D0%BB%D0%B8%D0%B4%D0%B5%D1%80-%D0%BD%D0%B0-%D0%BF%D0%B5%D1%81-%D0%BD%D0%B0-%D0%B6%D0%B8%D0%B2%D0%BE%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news802304.html", "text": "Конгресът на Партията на европейските социалисти в Лисабон започна. Очаква се на Конгреса Сергей Станишев да бъде преизбран за трети път за лидер на партията. Припомняме, че лидерът на БСП Корнелия Нинова забърка поредната интрига, след като отказа да присъства на събитието в Лисабон. Европа е крехко цвете, което трябва да спасим от устата на черните кучета! Това заяви в изключително емоционална реч пред конгреса на Партията на европейските социалисти (ПЕС) нейният лидер Сергей Станишев, като дори се просълзи. Един истински европеец, истински социалист и истински лидер - с тези думи генералният секретар на ПЕС Ахим Пост представи Станишев. \"Две са заплахите пред Европа - едната са екстремистите и популистите, които замерват хората с лъжи и използват страховете им. Втората е арогатната десница, чиято политика на ограниченията изкопа тази пропаст между гражданите и ЕС\", каза още в речта си Станишев. \"ЕНП и националистите и популистите са едно и също. Те работят заедно, както е в Австрия и България. ЕНП се орбанизира\", подчерта лидерът на ПЕС. И продължи: \"Ние ще се борим срещу това, защото знаем отговорността си да спасим Европа.\" Според него обединена Европа е в тежък момент и нито една държава не може да се справи сама, дори и големите държави като Германия. \"Не може да допуснем повече разломи - да противопоставяме работниците от Източна Европа на работниците от Западна Европа. Ще се борим за социална Европа, за да върнем доверието на гражданите - всеки да получава достойно заплащане\", каза още в речта си Станишев. Според Станишев европейските избори не са предрешени и те може да се окажат голямото завършване на социалдемокрацията. Казват, че социалдемокрацията е мъртва, вие мъртви ли се?!, обърна се към делегатите на конгреса на ПЕС Сергей Станишев. \"Не!\", отвърна залата. Социалдемократите се борят за една Европа на свободата, справедливостта и солидарността, изтъква в словото си той. Европейското политическо семейство, което има план за младежта, е семейството на ПЕС, продължи той. Станишев разказа, че седемгодишната му дъщеря се учи да свири на пиано. Когато чуете европейският химн изпълнен от малко дете, усещате духа на Европа, каза още той пред делегатите в Лисабон. \"Да спрем да се оплакваме. Да се възсъединим с хората, с техните мечти\", призова още президентът на ПЕС. По-късно пред българските медии той отговори на въпрос за отсъствието на лидера на БСП Корнелия Нинова. Станишев изтъкна подкрепата, която е получил от БСП. \"Жалко, че Корнелия не е тук, защото лидерите трябва да си говорят, а тук са лидерите на лява Европа\", посочи той. \"Другата седмица Европейският парламент ще гласува моя доклад за Шенген\", припомни Станишев. Според него, одобряването на документа, призоваващ България и Румъния да бъдат приети в зоната за свободно движение с границите си по въздух, суша и вода, ще сложи край на двойния стандарт, а именно двойните стандарти подкопават доверието към ЕС. Пред българските медии той отговори и а въпрос, свързан с по-националния курс на лидера на БСП Корнелия Нинова. \"Всяка партия е съблазнена от неща, като национализма и популизма. Но това, което съм видял, наблюдавайки 34-те партии от европейската левица е, че това не сработва. Не може да бъдем по-големи националисти от националистите. По-големи популисти от популистите. Оригиналът винаги е по-добър от копието\", каза още той. Сподели:", "date": "2018.12.07", "title": "ИЗВЪНРЕДНО В ПИК: Преизбират Сергей Станишев за лидер на ПЕС (НА ЖИВО/ОБНОВЕНА)"}
{"url": "https://pik.bg/%D1%82%D0%B0%D0%B9%D0%BD%D0%B8-%D0%BA%D0%BB%D0%B8%D0%B5%D0%BD%D1%82%D0%B8-%D0%BC%D0%B8%D1%82%D0%BD%D0%B8%D1%87%D0%B0%D1%80%D0%B8-%D1%81%D0%BF%D0%B8%D0%BF%D0%B0%D1%85%D0%B0-%D0%BD%D0%B5%D0%BB%D0%B5%D0%B3%D0%B0%D0%BB%D0%B5%D0%BD-%D0%B0%D0%BB%D0%BA%D0%BE%D1%85%D0%BE%D0%BB-%D0%BF%D0%BE-%D0%BE%D0%B1%D1%8F%D0%B2%D0%B0-%D0%B2-%D0%B8%D0%BD%D1%82%D0%B5%D1%80%D0%BD%D0%B5%D1%82-news802250.html", "text": "Служители от отдел „Митническо разузнаване и разследване“ във Варна иззеха 260 литра нелегален етилов алкохол от частен дом в град Долни чифлик. Алкохолът е открит от митническите служители като „тайни клиенти“ на обява в сайт за продажби в интернет. На 30.11.2018 г., митническите служители договарят в телефонен разговор покупка на предлагана в обявата „домашна ракия“. При последвала митническа проверка в частния имот на „търговеца“, митническите служители откриват в гаражно помещение към жилището 26 туби с вместимост по 10 литра, пълни с етилов алкохол. За алкохола не са представени никакви документи за платен или обезпечен акциз по Закона за акцизите и данъчните складове. Нелегалният алкохол е иззет. Съставен е акт за административно нарушение. Още 60 литра нелегален етилов алкохол е открит от друг екип на отдел МРР при проверка същия ден в частен имот на територията на област Варна. На 03.12.2018 г. е извършена проверка в частен имот в селище на територията на община Белослав, при която митническите служители разкриват на мястото нелегално депо за разпространение и продажба на насипен тютюн. От различни помещения и от допълнителна постройка в имота са иззети 122,5 кг нарязан тютюн за пушене в полиетиленови чували. При проверката не са представени никакви документи за обезпечен или платен акциз. Работата по случая продължава. Сподели:", "date": "2018.12.07", "title": "ТАЙНИ КЛИЕНТИ: Митничари спипаха нелегален алкохол по обява в интернет"}
{"url": "https://pik.bg/%D0%B4%D0%B8%D0%B2-%D0%B5%D0%BA%D1%88%D1%8A%D0%BD-%D0%BC%D1%8A%D1%80%D1%82%D0%B2%D0%BE-%D0%BF%D0%B8%D1%8F%D0%BD-%D1%81%D0%B8-%D1%81%D0%BF%D1%80%D0%B5%D1%82%D0%BD%D0%B0-%D0%BB%D1%83%D0%B4%D0%B0-%D0%B3%D0%BE%D0%BD%D0%BA%D0%B0-%D1%81-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0---%D1%85%D0%B2%D1%8A%D1%80%D1%87%D0%B8-%D1%81-208-%D0%BA%D0%BC%D1%87-%D0%B0-%D1%81%D1%8A%D0%B4%D1%8A%D1%82-news802243.html", "text": "Див среднощен екшън в нощта срещу сряда вдигна адреналина в сръбската столица Белград, когато мъртво пиян шофьор си спретна луда гонка с полицията. 41-годишният сърбин с немски паспорт шофирал \"Ауди\" с висока скорост по моста \"Газела\", въпреки солидното ограничение от 80 км/ч. Вместо да спре на подадения със стоп-палка сигнал, той натиснал газта и офейкал, разказва сръбският \"Блиц\". След него веднага се впуснала патрулка с включени буркани. Беглецът полетял по булеварда с 208 км/ч., което шашардисало преследващите го ченгета. В преследването се включили и още полицейски коли. Извендъж Аудито започнало да намаля и спряло встрани от пътя. Белезниците веднага щракнали на ръцете на пияния почитател на Аертон Сена. Тестът с дрегер отчел количество от 1,93 промила алкохол в издишания въздух. Вечерта за него свършила в ареста на едно от полицейските управления. Още в четвъртък сутринта той немският сърбин бил изправен пред съда, а решението му предизвика полемики. Вместо в затвора пияният джигит се отървал със солена глоба в размер на 280 000 динара (4650 лв.). Книжката му е отнета за една година, а освен това ще трябва да положи и 380 часа обществено полезен труд. Сподели:", "date": "2018.12.07", "title": "ДИВ ЕКШЪН: Мъртво пиян си спретна луда гонка с полицията - хвърчи с 208 км/ч, а съдът..."}
{"url": "https://pik.bg/78-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D0%B4%D0%B0%D0%B4%D0%B5-%D0%BD%D0%B0-%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B8-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-14-600-%D0%BB%D0%B5%D0%B2%D0%B0-news802261.html", "text": "78-годишен мъж даде на телефонни измамници 14 600 лв, съобшиха от МВР - Монтана. Мъжът е измамен по познатата схема, че помага на полицаи. Възрастният мъж получил обаждане на домашния си телефон на 4 декември около 21 часа. Обадил му се непознат, който се представил за служител на МВР и го заблудил, че помага на полицията за залавянето на група измамници във Вършец, които се намирали в района около дома му. Измамникът дал указания на мъжа да увие в плик всички налични пари. Той оставил плика с 14 600 лв. пред външната порта на дома си. В районното управление е постъпил сигнал, че на 5 декември жител на Вършец е поискал да изтегли сумата от 30 000 лв. от сметката си в местен банков клон. След случката възрастният мъж провел разговор с полицаи от районното управление във Вършец и разбрал, че е измамен. Сподели:", "date": "2018.12.07", "title": "78-годишен мъж даде на телефонни измамници 14 600 лева"}
{"url": "https://pik.bg/%D0%BB%D0%B5%D0%B4-%D1%81%D0%BA%D0%BE%D0%B2%D0%B0-%D0%B5%D0%B7%D0%B5%D1%80%D0%BE%D1%82%D0%BE-%D1%81%D1%80%D0%B5%D0%B1%D1%8A%D1%80%D0%BD%D0%B0-news802206.html", "text": "Седем сантиметров лед покри повърхността на езерото \"Сребърна“, съобщават от Регионалната инспекция по околната среда и водите в Русе. При ежедневните огледи не са констатирани нарушения на защитената местност. Само в централната част на водното огледало има незамръзнало петно, върху което се наблюдават струпвания на птици – неми лебеди, зеленоглави патици, зимно бърне и морски орли. През нощта езерото приютява многобройни ята птици от вида голяма белочела гъска. От време на време на територията на поддържания резерват \"Сребърна“ се появяват няколко къдроглави пеликана. В началото на март т.г. езерото също бе замръзнало и по леда лисици и чакали нападнаха гнездата на къдроглавия пеликан. Тогава пеликаните се уплашиха и се разпръснаха по поречието на Дунав в търсене на храна, но после се върнаха и възобновиха гнездовия си период. Защитените птици бяха дошли в \"Сребърна“ необичайно рано – още през декември м.г., и снесоха яйцата си в средата на януари, припомня \"Монитор\". Сподели:", "date": "2018.12.07", "title": "Лед скова езерото Сребърна"}
{"url": "https://pik.bg/%D0%B4%D0%B6%D0%BE%D0%BD-%D0%BA%D0%B5%D0%BB%D0%B8-%D1%81%D0%B8-%D1%82%D1%80%D1%8A%D0%B3%D0%B2%D0%B0-%D0%BE%D1%82-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-news802296.html", "text": "Джон Кели се очаква да подаде оставка като началник на канцеларията на Белия дом през следващите дни, обявиха източници пред Си Ен Ен, запознати със ситуацията в Западното крило. След 17 месеца в администрацията Кели и президентът Доналд Тръмп достигнаха до задънена улица в отношенията си. Макар че през лятото Тръмп помоли Кели да остане на поста още две години, двамата са спрели да си говорят през последните дни. Тръмп активно обсъжда план за избиране на заместник на Кели, въпреки че източник заяви, че до момента нищо не е финализирано и последната дума има държавният глава. Потенциален заместник е Ник Ейърс, началник на кабинета на вицепрезидента Майк Пенс. През последните месеци на няколко пъти се появи информация, че Кели напуска поста. Сподели:", "date": "2018.12.07", "title": "Джон Кели си тръгва от Белия дом"}
{"url": "https://pik.bg/%D0%B4%D0%B6%D0%B8%D0%B4%D0%B6%D0%B8-%D1%85%D0%B0%D0%B4%D0%B8%D0%B4-%D0%B8-%D0%BB%D0%B5%D1%82%D0%B8%D1%81%D0%B8%D1%8F-%D0%BA%D0%B0%D1%81%D1%82%D0%B0-%D0%B1%D0%BB%D0%B5%D1%81%D0%BD%D0%B0%D1%85%D0%B0-%D0%B2-%D0%BD%D0%BE%D0%B2%D0%B8%D1%8F-%D0%BA%D0%B0%D0%BB%D0%B5%D0%BD%D0%B4%D0%B0%D1%80-%D0%BD%D0%B0-%D0%BF%D0%B8%D1%80%D0%B5%D0%BB%D0%B8-%D1%81%D0%BD%D0%B8%D0%BC%D0%BA%D0%B8-news802178.html", "text": "\"Pirelli\" показаха календара си за 2019 година, който носи името Силата на мечтите. Той е заснет от Алберт Уотсън, а през обектива му застанаха Джиджи Хадид, Сергей Полюнин и Летисия Каста. Четиридесетте цветни и черно-бели снимки са направени в Маями и Ню Йорк през април тази година и са вдъхновени от огромната страст на фотографа към киното. Всяка година \"Pirelli\" канят нов фотограф, който представя концептуалното си виждане за женска красота, а моделите в календара са обичайно лица от А-листа на актрисите и супермоделите в света. Шотландецът Албърт Уотсън започва работа в модния бранш през 70-те, създавайки стотици корици на модни списания. Той е авторът на прочутите портрети на голата Кейт Мос, Алфред Хичкок с кокошките, Стив Джобс и Дейвид Бауи, припомня \"Слава\". Сподели:", "date": "2018.12.07", "title": "Джиджи Хадид и Летисия Каста блеснаха в новия календар на \"Пирели\" (СНИМКИ)"}
{"url": "https://pik.bg/%D0%B2%D0%BA%D0%B0%D1%80%D0%B0%D1%85%D0%B0-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D0%BC%D1%8A%D0%B6-%D0%BF%D0%BE%D1%82%D1%80%D0%BE%D1%88%D0%B8%D0%BB-%D0%B0%D0%B2%D1%82%D0%BE%D0%B3%D0%B0%D1%80%D0%B0%D1%82%D0%B0-%D0%B2-%D0%BA%D0%B0%D0%B7%D0%B0%D0%BD%D0%BB%D1%8A%D0%BA-news802299.html", "text": "Една година и шест месеца ще лежи в затвора мъж, потрошил автогарата в Казанлък. По обвинителен акт на Районна прокуратура - Казанлък е осъден 36-годишен мъж с инициали А.Й. Това съобщиха от пресцентъра на Апелативна прокуратура - Пловдив. Той е обвинен за това, че на 21 юли 2014 г. в Казанлък е извършил непристойни действия, като е отправил нецензурни думи, счупил стъклото на входната врата на чакалнята на автогара и стъкло на кафе-аперитив, като деянието представлява опасен рецидив. Районен съд - Казанлък е наложил на А.Й. наказание от една година и шест месеца „Лишаване от свобода“ при първоначален „строг“ режим, като присъдата е влязла в сила. На 21 юли 2014 г. А. Й. самоволно напуснал болница и отишъл в района на Автогарата в град Казанлък. Влязъл в чакалнята и без видима причина започнал да крещи, да ругае и заплашва. С крак ритнал и счупил стъклото на входната врата на помещението. След това обвиняемият избягал към намиращия се до автогарата кафе-аперитив. В заведението била една от работничките. Чувайки силни крясъци и викове, тя излязла от кухнята на заведението, за да види какво става. Видяла А.Й., който крещял: \"Ще ви избия всичките\". Той взел от масата на клиенти две полупълни бутилки със сок, хвърлил ги и ги счупил на земята. Същото направил и с чаша от масата. Клиент се опитал да се намеси, но А.Й. го изблъскал и се насочил към изхода на кафенето. Излизайки, с крак ритнал и счупил едно от стъклата от остъклението на входната врата, след което избягал. Междувременно свидетел се обадил на тел. 112 и на място пристигнали полицейски служители, които задържали А.Й. Той е бил осъждан преди. Сподели:", "date": "2018.12.07", "title": "Вкараха в затвора мъж, потрошил автогарата в Казанлък"}
{"url": "https://pik.bg/3-%D0%B7%D0%BD%D0%B0%D0%BA%D0%B0-%D1%87%D0%B5-%D1%81%D1%82%D0%B5-%D0%B3%D0%BE%D1%82%D0%BE%D0%B2%D0%B8-%D0%B7%D0%B0-%D1%81%D1%80%D0%B5%D1%89%D0%B8-news802084.html", "text": "Да се разделиш с някого никога не е лесно нещо. Силата на емоциите не зависи от времето, в което сте били заедно – може да страдате много след кратка, но силна любов или да ви е трудно да се възстановите след дългогодишна връзка. Независимо от това, няма точна рецепта за оздравяване на сърцето, можете да познаете по определени знаци, че вече сте готови за впускане в нови преживявания и нови срещи с потенциални владетели на вашето сърце. Представяме ви топ 3 на знаците, че сте готови да тръгнете отново по срещи. 1. Идеята да имате някого в живота си топли сърцето ви Обикновено след като сте преминали през всички фази на раздялата, идва моментът, в който се улавяте да мечтаете за нова връзка. Представяте си какво би било да имате човек до себе си и в живота ви, с когото да споделяте хубавите моменти. Това е първият знак, че вече можете да отворите сърцето си за нови преживявания, пише Тялото. 2. Вълнувате се, когато някой прояви интерес към вас Когато не сте готови за нови срещи ви е буквално все тая кой ви харесва и кой не. Всичко ви е просто безразлично и реагирате най-често с игнор. Когато обаче сте преминали през този етап, започвате да обръщате внимание на хората, които имат интерес към вас и биха искали да ви опознаят по-добре. Тогава сте склонни да им дадете шанс и да се върнете обратно в играта. 3. Казвате по-често „Да“, отколкото „Не“ Когато започнете да се съгласявате с приятелите ви, които искат да ви запознаят с други хора, това значи, че вече сте готови за срещи. Ако забележите, че генерално използвате повече думата „Да“ в ежедневието си, отколкото „Не“, то значи на подсъзнателно ниво сте готови отново да се впуснете в търсенето на нова половинка. Сподели:", "date": "2018.12.07", "title": "3 знака, че сте готови за срещи"}
{"url": "https://pik.bg/%D1%80%D0%B5%D0%B3%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80%D0%BA%D0%B0-%D0%BF%D0%B5%D1%82%D1%8F-%D0%B0%D0%B2%D1%80%D0%B0%D0%BC%D0%BE%D0%B2%D0%B0-%D0%BE%D1%82%D0%BA%D1%80%D0%B8-%D0%BE%D0%B1%D0%BD%D0%BE%D0%B2%D0%B5%D0%BD%D0%B8-%D1%81-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8-%D0%BF%D0%B0%D1%80%D0%B8-%D0%B3%D1%80%D0%B0%D0%B4%D1%81%D0%BA%D0%B8-%D0%BF%D1%80%D0%BE%D1%81%D1%82%D1%80%D0%B0%D0%BD%D1%81%D1%82%D0%B2-news802298.html", "text": "В града тя откри два от обектите, обновени по проект „Устойчиво и интегрирано развитие на градската среда на община Ямбол“, който е на обща стойност близо 7.7 млн. лв. Проектът е финансиран от управляваната от министерството оперативна програма. Със средства от него са модернизирани част от пространството на площад „Oсвобождение\" и участък от пешеходната ул. „Г. С. Раковски\". Освен извършената реконструкция и залесяване, в обновените обществени пространства на Ямбол са обособени две нови детски площадки за деца от 3 до 12 години със спазени изисквания за безопасност, поставени са нови пейки, чешми и кошчета, осветлението е сменено с енергоефективно, а в зелените площи има и художествено. Министър Аврамова подчерта, че проектът е един от примерите в България за идея, която е развита в два програмни периода. Със средства от предишната Оперативна програма „Регионално развитие“ в Ямбол вече са изпълнени два проекта за обновяване на градска среда. Петя Аврамова коментира, че инвестициите в периферните квартали на градовете все още са по-малко, но трябва да се отчете заслугата и на правителството в последните 10 години, и на депутатите ни в Европейския парламент, на кметовете, затова че стотици милиони европейско финансиране са вложени и превърнали градовете в модерни. Убедена съм, че това е правилната политика и след обновяването на градските централни зони ще насочим повече усилия и в кварталите, каза министърът и допълни, че страната ни е получила уверение, че в следващия програмен период ще получи повече средства по линия на кохезионната политика за регионално развитие и обновяване на инфраструктурата. Регионалният министър благодари на всички бенефициенти по програмата, които работят усилено, и изрази увереност, че няма да има неусвоени средства от нея. Работим и за големите проекти. Там имаше голямо забавяне и притеснения да не загубим средствата. Вече нещата са в нормален ритъм, подчерта тя. В отговор на въпрос министърът напомни, че след направената инвентаризация, участъците от републиканската пътна мрежа в най-тежко състояние са приоритизирани. „И през 2019 г. ще работим за рехабилитация и основен ремонт на отсечките\", каза тя. Петя Аврамова коментира, че с въвеждането на тол системата за тежкотоварни автомобили от 16 август 2019 г. се очакват повече приходи за пътища. През следващата година ще се търсят възможности за осигуряване на необходимите средства за ремонт на АМ „Тракия“ в участъка между Чирпан и Стара Загора. Има готовност за посрещане на новите снеговалежи, осигурени са необходимите количества химикали и пясък и техниката е в готовност. В Ямбол министър Аврамова се включи във форум, организиран от евродепутата Андрей Новаков, в който участваха ученици от професионални гимназии по строителство. Тя посъветва децата да се ориентират към технически професии, защото те са много необходими за България и подчерта, че строителният и машиностроителният бранш имат нужда от подготвени млади хора, които да работят, а това дава възможност за сигурна реализация и високи възнаграждения. Темпът на изпълнение на Оперативна програма „Региони в растеж“ 2014-2020 г. е много добър. Имаме над 80% договаряне по нея и над 40% разплащане от договорената сума. Това каза в Ямбол министърът на регионалното развитие и благоустройството Петя Аврамова, съобщиха от пресцентъра на Министерство на регионалното развитие и благоустройството. Сподели:", "date": "2018.12.07", "title": "Регионалната министърка Петя Аврамова откри обновени с европейски пари градски пространства в Ямбол"}
{"url": "https://pik.bg/%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%BA%D1%8A%D0%BC-%D0%BF%D0%BE%D0%BB%D1%83%D1%84%D0%B8%D0%BD%D0%B0%D0%BB%D0%B8%D1%82%D0%B5-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE-%D0%BF%D0%BE-%D0%BA%D0%B0%D1%80%D0%B0%D1%82%D0%B5-%D0%BA%D0%B8%D0%BE%D0%BA%D1%83%D1%88%D0%B8%D0%BD-news802389.html", "text": "Четирима бойци от националния отбор на Българската карате киокушин федерация стигнаха до полуфиналите на Световното първенство по бойното изкуство за младежи и девойки, което се провежда в Двореца на културата и спорта в морската столица Варна. В категория за 12 и 13-годишни Ивон Тенева и Теодора Попова надделяха над опонентките си и ще се състезават за световни шампионски титли утре, когато ще се проведат полуфиналите и финалите на първенството. От младежите към финалните битки продължават Миглен Димитров (14/15 години) и Васил Димитров (16/17 години). Паралелно с полуфиналите и финалите на Световното първенство за младежи и девойки утре започват и състезанията на мъже, жени и ветераните от Европейското първенство. Битките на 8 декември ще започнат 9 часа, а в 17 часа се очаква да се проведе и церемонията по награждаването на новите световни шампиони по карате киокушин. Шестото открито световно първенство за младежи и девойки и Второто Европейско за мъже, жени и ветерани се организира от Световния киокушин съюз (KWU), а домакин е Българската карате киокушин федерация (БККФ). Сподели:", "date": "2018.12.07", "title": "Четирима българи продължават към полуфиналите на Световното първенство по карате киокушин"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B1%D0%B5%D0%B7%D1%81%D1%82%D1%80%D0%B0%D1%88%D0%BD%D0%B0%D1%82%D0%B0-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D1%85%D0%BE%D0%B4%D0%B8-%D0%BF%D0%BE-%D1%82%D0%B2-%D1%81%D1%82%D1%83%D0%B4%D0%B8%D0%B0%D1%82%D0%B0-%D1%81-%D1%82%D0%B5%D0%B6%D0%BA%D0%B0-%D0%BE%D1%85%D1%80%D0%B0%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news802387.html", "text": "На шокираща гледка се е натъкнал очевидец в сградата на Нова телевизия, пише Трибюн.бг. Оказва се, че депутатката от БСП Елена Йончева се разхожда из София с тежка охрана. И това не е всичко – червеното острие не се отделяло от пазача си, с когото дори влязла в гримьорната и в… телевизионното студио, с което вече втрещила всички. Свидетели на грозните сценки се дивят дали за страшния мъж е платено от държавната субсидия и ако БСП дойдат на власт планират да внасят респект с танкове. „Тази се изживява като мутреса“, коментирали възмутени. „Наистина ли ги е страх, че ще ѝ се случи нещо в национална телевизия? Гримьорката да не е наемен убиец“, чудели се хората. Иначе, ако се вярва на легендата, на Йончева охрана не ѝ е нужна. Тя е безстрашна и е ходила незащитена на най-опасните места по света. Сподели:", "date": "2018.12.07", "title": "СКАНДАЛ: \"Безстрашната\" Елена Йончева ходи по тв студиата с тежка охрана (СНИМКИ)"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D0%B4%D0%B2%D0%B0%D0%BC%D0%B0-%D0%BE%D1%82-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B0%D1%82%D0%B0-%D0%B3%D1%80%D1%83%D0%BF%D0%B0-%D0%B7%D0%B0-%D1%84%D0%B0%D0%BB%D1%88%D0%B8%D0%B2%D0%B8-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-news802349.html", "text": "Специализираният наказателен съд задържа под стража двамата участници в 5-членна организирана престъпна група за изработка и разпространение на неистински документи за самоличност, за които Специализираната прокуратура поиска най-тежката мярка за неотклонение. Това съобщиха от пресцентъра от Апелативната специализирана прокуратура. Третият участник в групата днес бе зaдържан под стража по друго досъдебно производство - за държане и продажба на огнестрелни оръжия (калашници, „Макаров“ и цеви), по което също е обвиняем. Той е изпълнявал функциите на посредник на двете престъпни структури. Останалите двама от групата, съставяла и продавала неистински документи, са с парични гаранции от по 5 000 лева. Сподели:", "date": "2018.12.07", "title": "ОТ ПОСЛЕДНИТЕ МИНУТИ: Оставиха в ареста двама от престъпната група за фалшиви документи"}
{"url": "https://pik.bg/%D1%81%D1%82%D0%BE%D0%BB%D0%B8%D1%87%D0%BD%D0%B0%D1%82%D0%B0-%D0%BE%D0%B1%D1%89%D0%B8%D0%BD%D0%B0-%D0%BD%D0%B5-%D0%BF%D1%80%D0%B5%D0%B4%D0%B2%D0%B8%D0%B6%D0%B4%D0%B0-%D1%83%D0%B2%D0%B5%D0%BB%D0%B8%D1%87%D0%B5%D0%BD%D0%B8%D0%B5-%D0%BD%D0%B0-%D0%B4%D0%B0%D0%BD%D1%8A%D1%86%D0%B8%D1%82%D0%B5-news802303.html", "text": "Столичната община не предвижда увеличение на данъците през следващата година, с изключение на законодателните промени, свързани с по-високите налози за по-стари автомобили. Това съобщи столичният кмет Йорданка Фандъкова при представянето на проектобюджета за догодина, който възлиза на близо милиард и 600 милиона лева. \"За близо една трета от собствениците на автомобили, които отговарят на екологичните стандарти, данъкът за МПС-та ще намалее\", отбеляза заместник-кметът по финанси Дончо Барбалов. \"Общият ефект за общината ще е неутрален за хората, тези, които са с нови, ще имат малко по-малък данък, тези, които имат стари, малко по-голям данък.\" Столичният кмет Йорданка Фандъкова допълва: \"Ние ще предложим на Общинския съвет да приеме минималните прагове и за автомобилите, и за сградите в курортните селища, които не са основно жилище.\" Фандъкова подчерта, че най-важната инвестиция през следващата година в размер на триста милиона лева ще бъде направена в строителството на третия лъч на метрото. Като приоритетни кметът определи някорлко обекта. Сподели:", "date": "2018.12.07", "title": "Столичната община не предвижда увеличение на данъците"}
{"url": "https://pik.bg/%D0%B4%D0%B8%D0%B2-%D0%B5%D0%BA%D1%88%D1%8A%D0%BD-%D0%B2-%D0%B0%D0%B9%D1%82%D0%BE%D1%81-%D0%BD%D0%B0%D0%BB%D0%B0%D0%B3%D0%B0%D1%82-%D1%81-%D0%BF%D1%80%D1%8A%D1%87%D0%BA%D0%B0-%D0%B8-%D0%B7%D0%B0%D0%BF%D0%BB%D0%B0%D1%88%D0%B2%D0%B0%D1%82-%D0%BC%D1%8A%D0%B6-%D1%81-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B7%D0%B0-40-%D0%BB%D0%B5%D0%B2%D0%B0-news802225.html", "text": "Окръжната прокуратура в Бургас внесе в съда искане за определяне на мярка за неотклонение \"задържане под стража“ спрямо Йордан И. Мъжът е обвинен за това, че на 30 ноември т.г. в къща в Айтос, отнел сумата от 40 лв. от мъж, без негово съгласие и с намерението противозаконно да ги присвои. Йордан употребил и сила, като удрял жертвата си с дървена пръчка в областта на гърба. Едновременно с това той крещял \"Давай парите, иначе ще те убия, удуша, ще ти вържа ръцете“. Деянието е било извършено в условията на опасен рецидив - престъпление по чл.199, ал.1, т.4, вр. с чл.198, ал.1, вр. чл.29, ал.1, б.\"а“ от НК, отбелязват още от държавното обвинение. Сподели:", "date": "2018.12.07", "title": "ДИВ ЕКШЪН В АЙТОС: Налагат с пръчка и заплашват мъж с убийство за... 40 лева"}
{"url": "https://pik.bg/%D0%BE%D0%BF%D0%B5%D0%BA-%D0%BD%D0%B0%D0%BC%D0%B0%D0%BB%D1%8F%D0%B2%D0%B0-%D0%B4%D0%BE%D0%B1%D0%B8%D0%B2%D0%B0-%D0%BD%D0%B0-%D0%BF%D0%B5%D1%82%D1%80%D0%BE%D0%BB-%D1%81-1-%D0%BC%D0%B8%D0%BB%D0%B8%D0%BE%D0%BD-%D0%B1%D0%B0%D1%80%D0%B5%D0%BB%D0%B0-%D0%B7%D0%B0-%D0%B4%D0%B5%D0%BD%D0%BE%D0%BD%D0%BE%D1%89%D0%B8%D0%B5-news802212.html", "text": "Организацията на страните износителки на петрол (ОПЕК) и съюзниците им ще намалят добива на петрол с около 1 милион барела на денонощие, съобщава \"Блумбърг\". ОПЕК и няколко държави извън картела провеждат двудневни преговори във Виена, които трябва да приключат днес. Окончателното решение се очаква вечерта Според разпространяваната информация държавите от ОПЕК ще намалят добива с 650 000 барела на денонощие, а нечленките на картела ще орежат производството с 350 000 барела. РИА Новости информира, позовавайки се на осведомени източници, че Русия може да намали добива с най-много 150 000 барела. Така ОПЕК ще постигне споразумение за намаляване добива на петрол с 1 милион барела на денонощие в опит да балансира пазара на фона на срива на цените на \"черното злато\". Подробностите ще бъдат публикувани по-късно днес. В същото време източници заявиха пред \"Ройтерс\", че Иран, Венецуела и Либия вероятно ще бъдат изключени от съкращенията на добива на петрол от страна на ОПЕК. Сподели:", "date": "2018.12.07", "title": "ОПЕК намалява добива на петрол с 1 милион барела за денонощие"}
{"url": "https://pik.bg/%D0%B5%D0%BA%D1%88%D1%8A%D0%BD-%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%BE%D0%BB%D0%B8%D0%B3%D0%B0%D1%80%D1%85%D0%B0-%D0%B1%D0%B0%D0%BD%D0%B5%D0%B2-%D1%81%D0%BA%D0%BE%D1%87%D0%B8-%D0%BD%D0%B0-%D1%81%D0%BD%D0%B0%D1%85%D0%B0-%D1%81%D0%B8-%D0%B5%D0%B2%D0%B3%D0%B5%D0%BD%D0%B8%D1%8F-%D0%B7%D0%B0%D0%B2%D0%BB%D0%B5%D1%87%D0%B5-%D0%BD%D0%B8%D0%BA%D0%BE%D0%BB%D0%B0%D0%B9-%D0%BD%D0%B0-%D0%B4%D1%8A%D0%BD%D0%BE%D1%82%D0%BE-news802160.html", "text": "Майката на Николай Банев, за която вчера стана ясно, че също ще получи обвинение от прокуратурата, сочи като виновник за всичко снаха си Евгения. Мария Банева е убедена, че всичките проблеми на Николай започнали след като се залюбил със секретарката си. Допреди това милионерът бил скромен и работлив човек, чужд на суетата, смята майката. Дори правел забележка на бившата си жена, което е вече покойница, Дочка, че харчела много пари за дрехи, от които нямала нужда. И изведнъж - пълна промяна. Евгения го обсеби напълно и го превърна в човек, който и аз понякога не мога да позная. Николайчо, който постигна много, благодарение на ума си и труда си, който работеше по 12-13 часа на ден 6 дни в седмицата, който бе пестелив в харчовете си, изведнъж стана парвеню, което изобщо не го е еня за нищо. Спря да работи и да развива предприятията си, занимаваше се само с нея и уйдисваше на смахнатите й претенции. Непрекъснато пътуваха напред-назад по скъпи курорти, изоставиха бизнеса си на некомпетентни хора, които ги подведоха и окрадоха. Тя го завлече към дъното\", споделила разстроената свекърва пред близки хора от обкръжението им. Мария Бонева се опитвала да говори със сина си, че Евгения му влияе изключително зле. Бойната баба дори разследвала родословното дърво на снаха си и сигнализирала за безспорни факти, че тя е от ромски произход, който се старае да прикрива. Николай обаче не щял и да чуе майчините заръки, пише седмичник. В момента, в който станело дума за жена му, той побеснявал и скачал да я защити. Според майката Евгения е направила магия на Николай и той все още е в плен на нея. Тя открито враждува със снаха си, откакто я познава. До ушите на Мария достигнала мълвата, че Евгения я нарича \"изкуфяла бабичка\". Евгения отрекла това, но тяхна служителка направила запис с телефон, на който се чувало ясно какви ги дрънка снахата, пише столичен седмичник. Враждата избухнала с още по-голяма сила, когато Евгения се развихрила на \"Русалка\", а до момента там пълновластна господарка била майката на Банев. Въпреки разправиите между тях, в последните години били в сравнително нормални отношения. Но мнението на Мария за Евгения си било едно и също: Тя е виновницата Николай да се превърне от успешен бизнесмен в арестант с банкрутирали предприятия. Именно бабата замина за Ница, за да гледа изоставените от арестуваните си родители три деца - 13-годишната Теодора и 9-годишните близнаци Изабела и Мартин. Преди това за малките се грижели гувернантки, но те били освободени, тъй като фамилията е с блокирани сметки и не може да си позволи никакви харчове. Вчера Евгения и Николай Баневи бяха екстрадирани до България с различни полети от Франция. Прокуратурата им повдигна обвинения и съобщи, че такова ще бъде повдигнато и на Мария Банева. Съпрузите бяха докарани у нас с белезници. Днес съдът ще гледа мярката им за неотклонение. Сподели:", "date": "2018.12.07", "title": "ЕКШЪН: Майката на олигарха Банев скочи на снаха си: Евгения завлече Николай на дъното!"}
{"url": "https://pik.bg/%D0%BF%D1%80%D0%BE%D0%BA%D0%BE%D0%B1%D0%B0-%D0%BC%D0%BB%D0%B0%D0%B4%D0%B5%D0%B6%D0%B8-%D0%B2-%D0%BF%D1%80%D0%BE%D0%BA%D1%8A%D0%BB%D0%BD%D0%B0%D1%82%D0%BE-%D1%81%D0%B5%D0%BB%D0%BE-%D0%BC%D1%80%D0%B0%D1%82-%D0%BA%D0%B0%D1%82%D0%BE-%D0%BC%D1%83%D1%85%D0%B8-%D0%B7%D0%B0%D1%80%D0%B0%D0%B4%D0%B8-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82%D0%B0-%D0%BA%D0%B0%D0%BC%D0%B1%D0%B0%D0%BD%D0%B0-news801692.html", "text": "Преди броени седмици, при строителни дейности, работници на кюстендилска фирма, извършваща основен ремонт на храма при манастира „Свето Възнесение Господне“ и подобряване на прилежащите пространства в най-новото село в страната - село Свети Спас, община Долна баня, се натъкнали на уникална находка. Кофата на багера, който копаел основите за новата ограда на светата обител, ударил на метал. С изненада строителите открили заровена в земята открадната преди 25 години стара манастирска камбана, покрай която витаеше страховита история, че кражбата ѝ е отключила прокоба, моряща наред само млади хора. На откритата след четвърт век камбана пишело, че е изработена от Благо Ив. Велетанов в Пловдив и е дарена за манастира „Свети Спас“ в тогавашното село Долна баня през далечната 1929 г. от Ат. Лазаров, Ян. Атанасова и Ангел П. Иванов. Добрата новина за откритието съобщил лично енорийският свещеник ставрофорен иконом Пламен Димитров. Той смятал, че Божията майка по своя воля е върнала на долнобанци уникалната манастирска камбана, която преди това дълги години биела на часовниковата кула на сградата на народно читалище „Рила-1898“. През това време много млади хора от околията си отишли без време от този свят, а самата Ванга приживе казвала, че докато не се открие и върне камбата на мястото ѝ, такава ще е орисията на Долна баня. Сега всички местни се радвали, че прокобата над родното им място най-после ще падне и лошотията ще секне отведнъж. Сподели:", "date": "2018.12.07", "title": "ПРОКОБА: Младежи в прокълнато село мрат като мухи заради открадната камбана"}
{"url": "https://pik.bg/%D0%BE%D1%82%D0%B8%D0%B4%D0%B5-%D1%81%D0%B8-%D1%84%D1%80%D0%BE%D0%BD%D1%82%D0%BC%D0%B5%D0%BD%D1%8A%D1%82-%D0%BD%D0%B0-%D0%B1%D1%8A%D0%B7%D0%BA%D0%BE%D0%BA%D1%81-%D0%BF%D0%B8%D0%B9%D1%82-%D1%88%D0%B5%D0%BB%D0%B8-news802264.html", "text": "Пийт Шели - един от основателите и фронтмен на британската пънк група Buzzcocks (\"Бъзкокс\"), почина на 63 години, предаде Асошиейтед прес. Пийт Шели е написал множество песни и от групата му го наричат \"един от най-влиятелните и продуктивни британски автори на песни\". Колегите на Шели не споменават причините за смъртта му. Buzzcocks е част от пънк-революцията, започнала в Англия през 70-те години на ХХ век, освен Sex Pistols и The Clash. Песните на Buzzcocks са типични за пънка и са забележителни със своята енергия, краткост и бързина на изпълнение. Пийт Шели, чието истинско име е Питър Камбъл Макниш, е роден през 1955 г. Заедно със своя състудент Хауърд Девото основават групата Пийт през 1976 г. Сподели:", "date": "2018.12.07", "title": "Отиде си фронтменът на \"Бъзкокс\" Пийт Шели"}
{"url": "https://pik.bg/%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D1%89%D0%B5-%D1%81%D0%B5-%D0%B1%D0%BE%D1%80%D0%B8-%D0%BB%D0%B8-%D0%B7%D0%B0-%D0%BA%D0%BC%D0%B5%D1%82-%D0%BD%D0%B0-%D1%81%D0%BE%D1%84%D0%B8%D1%8F-news802316.html", "text": "Депутатът от БСП Елена Йончева разкри ще бъде ли кандидат за кмет на София. Говорителката на парламентарната група на социалистите подчерта, че тя е избрана за народен представител от гражданската квота и не е член на партията. \"С мен не са водени такива разговори\", обяви Йончева пред Нова тв на въпрос дали ще бъде кандидат за кмет на София, издигнат от БСП, и дали ще води листата на социалистите за евроизборите. Йончева добави, че няма разрив между БСП и Партията на европейските социалисти. По думите й, когато има несъгласие по два основни въпроса между ПЕС и лидера на БСП, има два начина, за да се изрази това несъгласие. \"Единият е да отиде на Конгреса и да изрази това несъгласие, а другият е да не отиде изобщо на Конгреса, а да изпрати делегация. Г-жа Нинова избра втория начин\", добави народният представител от БСП. Сподели:", "date": "2018.12.07", "title": "Елена Йончева разкри ще се бори ли за кмет на София"}
{"url": "https://pik.bg/%D1%88%D0%BE%D1%84%D1%8C%D0%BE%D1%80-%D0%BD%D0%B0-%D0%B3%D1%80%D0%B0%D0%B4%D1%83%D1%81-%D1%81%D0%B5-%D0%B7%D0%B0%D0%B1%D0%B8-%D0%B2-%D0%BE%D0%B3%D1%80%D0%B0%D0%B4%D0%B0-%D0%BD%D0%B0-%D0%BA%D1%8A%D1%89%D0%B0-%D0%B2-%D0%BA%D0%BE%D0%B7%D0%BB%D0%BE%D0%B4%D1%83%D0%B9-news802200.html", "text": "Пиян шофьор се заби ефектно в ограда на къща в Козлодуй, съобщиха от областната дирекция на МВР. Инцидентът е станал вчера около 16:45 часа. Тогава 65-годишен местен мъж е шофирал лек автомобил \"Фолксваген Пасат“, когато се забил в оградна мрежа. След катастрофата обаче вместо да изчака служителите на реда, шофьорът напуснал мястото на произшествието. Водачът е открит по-късно от полицейските служители. Оказало се, че бил седнал зад волана след употреба на алкохол. Сподели:", "date": "2018.12.07", "title": "Шофьор на градус се заби в ограда на къща в Козлодуй"}
{"url": "https://pik.bg/%D0%B4%D1%80%D0%B0%D0%BC%D0%B0-%D0%B4-%D1%80-%D1%82%D0%B0%D1%81%D0%B5%D0%B2-%D0%BE%D1%82-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-%D0%BE%D1%89%D0%B5-%D1%81%D1%82%D1%80%D0%B0%D0%B4%D0%B0-%D0%BF%D0%BE-%D0%B7%D0%B0%D0%B3%D1%83%D0%B1%D0%B5%D0%BD%D0%BE%D1%82%D0%BE-%D1%81%D0%B8-%D0%B4%D0%B5%D1%82%D0%B5---%D0%BD%D0%B0%D1%83%D0%BC-%D1%88%D0%BE%D0%BF%D0%BE%D0%B2-%D1%80%D0%B0%D0%B7%D0%BF%D0%BB%D0%B0%D0%BA%D0%B0--news802335.html", "text": "Наум Шопов-младши и колежката му Ирина Митева, които в сериала \"Откраднат живот\" са екранната двойка доктор Борис Тасев и финансовияя директор Ина Фотева, разплакаха цяла България в предпоследния епизод на шестия сезон на медицинската драма. След поредица драматични събития в сюжета и знакова среща между Ина и уж мъртвия й съпруг Иво Фотев красивата изгора на д-р Тасев направи проблем с бременността. При прегледа се установено, че сърцето на детето в утробата й е спряло. Лекарите в болница \"Св. Кирил\" предизвикаха раждане на мъртвия плод, а на него присъства и героят на Наум Шопов. Докато Ина ражда и двамата плачат, а след това искат да видят мървото детенце. \"Извинявай, че мама не можа да те опази\", беше една от разтърсващите реплики на персонажа на Ирина Митева. Час след излъчването на серията Наум Шопов-младшисподели в \"Инстаграм\" следното признанието: \"Това, което гледахте днес, беше най-тежкото нещо, което ми се е случвало в \"Откраднат живот\". Наистина ми беше изключително трудно да участвам в тази сцена и ме държа няколко дни след като я заснехме. Искрено съжалявам за хората, които са го преживели наистина\". Под фотоса заваляха десетки коментари, като почти всички хора, сред които много майки, споделяха, че са се разплакали на сцената, пише \"Монитор\". Както за сериала. След като се наложи екранната болница \"Свети Кирил\" да бъде бутната, окрилен от високия рейтинг на сезона с участието на Владо Пенев, Владо Карамазов, Юлиан Вергов, Ани Пападопулу и Теодора Духовникова, продуцентът Евтим Милошев инициира строеж на нова сграда. Снимките на седмия сезон предстоят. Сподели:", "date": "2018.12.07", "title": "ДРАМА: Д-р Тасев от \"Откраднат живот\" още страда по загубеното си дете - Наум Шопов разплака майките в Мрежата"}
{"url": "https://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BC%D1%8A%D1%80%D1%82%D0%B2%D0%B0-%D0%BE%D0%B1%D1%8F%D0%B2%D0%B5%D0%BD%D0%B0-%D0%B7%D0%B0-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5-%D0%B6%D0%B5%D0%BD%D0%B0-news802205.html", "text": "Обявена за издирване възрастна жена е била открита мъртва в землището на кюстендилското село Слокощица. Тялото на 79-годишната Марика Грозданова Георгиева е намерено вчера малко след 15:30 часа, съобщиха от Областната дирекция на МВР. Дежурна полицейска група е извършила оглед на място в присъствието на поемни лица. Следи от насилие не са установени. Смъртта на жената е констатирана от екип на Центъра за спешна медицинска помощ. По случая е започнало досъдебно производство в РУ Кюстендил, уведомен е и дежурен прокурор. Сподели:", "date": "2018.12.07", "title": "Откриха мъртва обявена за издирване жена"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BC%D1%83%D0%BB%D1%82%D0%B8%D0%BC%D0%B8%D0%BB%D0%B8%D0%BE%D0%BD%D0%B5%D1%80-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D0%B1%D1%80%D0%B0%D0%BA-%D0%BD%D0%B0-%D1%86%D0%B5%D1%86%D0%B8-%D0%BA%D1%80%D0%B0%D1%81%D0%B8%D0%BC%D0%B8%D1%80%D0%BE%D0%B2%D0%B0-%D0%B2-%D0%B4%D0%B5%D0%BD%D1%8F-%D0%B2-%D0%BA%D0%BE%D0%B9%D1%82%D0%BE-%D1%81%D1%82%D1%80%D0%B5%D0%BB%D1%8F%D1%85%D0%B0--news802186.html", "text": "Топмоделът Цеци Красимирова се сгоди за американския милионер Майкъл Струмейтис вчера, 6 декември. Никулден е денят, на който красавицата видя смъртта в очите преди 15 години, когато на площад \"Дам\" в Амстердам бе ликвидиран Костадин Димитров - Косьо Самоковеца. Миналата събота светското предаване на ПИК TV \"Жълтите новини\" сензационно разкри, че . Именно той бе този, който преди години изтегли Цеци и дъщеря й Джудит в Барселона, където ги подсигури с къща. Струмейтис е безумно богат производител и вносител на зърнени храни. Роденият в Илинойс бизнесмен притежава най-голямата компания за производство на органични земеделски добавки в света. Струмейтис идва в София през 2007 г. Той е член на \"Mensa International\" - най-голямото и най-известното дружество на най-големите умове на планетата. Неговото IQ e 180 - 1 на 20 млн. човека се раждат с такъв коефициент на интелигентност. Вчера Красимирова получи годежен пръстен с 3 диаманта от своя приятел. Струмейтис умишлено е избрал да предложи на Цеци точно на 6 декември - символиката е, че както на Никулден преди петнадесет години тя оцеля при касапницата в холандската столица и започна нов живот, така на 6.12. 2018 г. е началото на поредния нов етап за Красимирова, този път като сгодена жена, а скоро и като съпруга. \"Днес е моят ден. Моят Специален ден... Денят, в който Бог ми даде втори шанс да живея... Моят втори рожден ден... Изминаха 15 години от ужаса, болката, страха, загубата, които преживях там... на онова място... в Амстердам... Бях млада, наистина много млада и незнаеща, за да осъзная през какво преминавам в онзи момент... Този обрат в живота ми ме направи това, което съм днес... Силна... Вярваща, Благодарна за всеки миг, за всеки ден... Фокусирана само и единствено върху това, което ми носи радост и мир. Също така ме направи и безкомпромисна, когато става въпрос за моята любов, за моето време, за моята истина! Нямам желание нито да се харесвам на някого, нито да променям мнения, измориха ме тези измислени и безсмислени празни движения и театри!!! Ако някой не ме разбира - просто да не се и опитва. Наслаждавам се на Моя живот! На новия ми живот! Той е само мой и го живея така, както Аз намирам за истински и правилно! Харесвам да казвам често пред приятелите си: Идваме сами и сами си отиваме и всичко е един миг, живейте тук и сега!\", написа Красимирова в профилите си в социалните мрежи. Сподели:", "date": "2018.12.07", "title": "ЕКСКЛУЗИВНО В ПИК: Мултимилионер предложи брак на Цеци Красимирова в деня, в който стреляха по нея и Косьо Самоковеца в Амстердам (ПОДРОБНОСТИ+СНИМКИ)"}
{"url": "https://pik.bg/%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%BE%D1%82-%D0%B3%D0%B5%D1%80%D0%B1-%D0%BC%D0%B0%D0%BD%D0%BE%D0%B8%D0%BB-%D0%BC%D0%B0%D0%BD%D0%B5%D0%B2-%D0%B7%D0%B0-%D1%80%D0%B0%D0%B7%D1%80%D1%83%D1%88%D0%B5%D0%BD%D0%B0%D1%82%D0%B0-%D0%BE%D0%B3%D1%80%D0%B0%D0%B4%D0%B0-%D0%BF%D0%BE-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%BD%D0%B8%D0%BA%D0%BE%D0%B9-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%BF%D1%80%D0%BE%D1%82%D0%B8%D0%B2%D0%BE-news802320.html", "text": "Никой не може да противостои на природата, това каза в ефира на Нова телевизия депутатът от ГЕРБ Маноил Манев. Коментарът му е по повод разрушената ограда по границата ни с Турция. Разрушението се случило заради силни дъждове в западната ни съседка. Но съоръжението щяло много скоро да бъде възстановено. \"Това не е само ограда, то е възпиращо съоръжение. То е част от комплекс мерки за охрана на границата. Солидно е и подсигурено\", поясни Маноил Манов. Манев коментира и заловеното наскоро огромно количество оръжие. \"То ще доведе до сериозни мерки. Причината ще бъде установена от следствието. Става дума за абосолютно частно предприятие. Прокуратурата вече се е намесила и по законен ред ще провери всички\", поясни депутатът. 70% от българите подкрепяли правото на протест, а не протест за сваляне на правителството. Сподели:", "date": "2018.12.07", "title": "Депутатът от ГЕРБ Маноил Манев за разрушената ограда по границата: Никой не може да противостои на природата"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%B5%D0%BD-%D0%BD%D0%B0%D1%82%D0%B8%D1%81%D0%BA-%D0%BB%D0%B5%D0%BA%D0%B0%D1%80%D0%B8%D1%82%D0%B5-%D0%BE%D1%82-%D1%82%D0%B5%D0%BB%D0%BA-%D1%81%D0%BF%D0%B8%D1%80%D0%B0%D1%82-%D1%80%D0%B0%D0%B1%D0%BE%D1%82%D0%B0-%D0%B0%D0%BA%D0%BE-%D0%BC%D0%B0%D0%B9%D0%BA%D0%B8%D1%82%D0%B5-%D0%BE%D0%BF%D1%8A%D0%BD%D0%B0%D1%82-%D0%BF%D0%B0%D0%BB%D0%B0%D1%82%D0%BA%D0%B8-%D0%BF%D1%80%D0%B5%D0%B4-%D0%B7%D0%B4%D1%80%D0%B0%D0%B2%D0%BD%D0%BE%D1%82%D0%BE--news802292.html", "text": "Лекарите от столичните ТЕЛК комисии заплашиха, че ще спрат работа, ако протестиращите майки разпънат палатката си пред здравното министерство през януари, като така отново оказват скандален натиск. Председателят на Сдружението на лекарите от ТЕЛК в София д-р Боряна Холевич заяви, че отказват да работят под натиск и не са съгласни с въвеждането на оценка на функционалността на хората с увреждания, която да бъде извършвана от комисиите. Майките от инициативата \"Системата ни убива\" обаче няма да преосмислят решението си да разположат палатковия си лагер в центъра на София, пише \"Дарик\". Исканата от протестиращите майки оценка на функционалността или на това какво човек може да прави ще отнеме права на голяма част от хората с увреждания за сметка на една малка част от тях, твърди д-р Боряна Холевич, лекар в столична ТЕЛК комисия. Тя не е съгласна лекарите да правят такава оценка. \"Медицинската експертиза трябва да определя и степента на увреждането и противопоказаните условия на труд, тоест тези, които биха навредили допълнително на лицето. Считаме че всички социални придобивки се отпускат за компенсация на това, което човек не може, а не на това, което човек може\", обясни Холевич. Сподели:", "date": "2018.12.07", "title": "СКАНДАЛЕН НАТИСК: Лекарите от ТЕЛК спират работа, ако майките опънат палатки пред здравното министерство"}
{"url": "https://pik.bg/%D1%89%D0%B5-%D0%B8%D0%BC%D0%B0-%D0%BB%D0%B8-%D0%BE%D0%B1%D1%80%D0%B0%D1%82-%D0%BF%D1%83%D1%82%D0%B8%D0%BD-%D0%BE%D0%B1%D0%B5%D1%89%D0%B0-%D0%BD%D0%B0-%D1%86%D0%B8%D0%BF%D1%80%D0%B0%D1%81-%D0%B4%D0%B0-%D1%80%D0%B0%D0%B7%D0%B3%D0%BB%D0%B5%D0%B4%D0%B0-%D0%B3%D1%80%D1%8A%D1%86%D0%BA%D0%B0%D1%82%D0%B0-%D0%BE%D1%84%D0%B5%D1%80%D1%82%D0%B0-%D0%B7%D0%B0-%D1%82%D1%83%D1%80%D1%81%D0%BA%D0%B8-%D0%BF%D0%BE%D1%82%D0%BE%D0%BA-news802340.html", "text": "Русия е готова да разгледа възможността за включване на гръцки компании към проектите за доставка на руски газ към Европа по южния маршрут. Това заяви президентът Владимир Путин на пресконференция след преговорите си с гръцкия премиер Алексис Ципрас в Кремъл. При това Путин не изключи възможността за включване на Южна Европа към \"Турски поток\" през Гърция, предаде ТАСС. \"Ние сме готови да разгледаме възможността за включване на гръцки компании към големите инфраструктурни проекти за доставка на руски газ в Европа по южния маршрут. Готови сме за реализация заедно с Гърция на крупни инфраструктурни енергийни проекти. Това се отнася и до възможността за включване на Южна Европа през Гърция към \"Турски поток\", заяви руският президент. Сподели:", "date": "2018.12.07", "title": "ЩЕ ИМА ЛИ ОБРАТ? Путин обеща на Ципрас да разгледа гръцката оферта за Турски поток"}
{"url": "https://pik.bg/%D1%80%D0%B5%D0%B3%D0%B8%D1%81%D1%82%D1%80%D0%B8%D1%82%D0%B5-%D0%BD%D0%B0-%D0%B0%D0%B3%D0%B5%D0%BD%D1%86%D0%B8%D1%8F%D1%82%D0%B0-%D0%BF%D0%BE-%D0%B2%D0%BF%D0%B8%D1%81%D0%B2%D0%B0%D0%BD%D0%B8%D1%8F%D1%82%D0%B0-%D1%81%D0%BF%D0%B8%D1%80%D0%B0%D1%82-%D1%80%D0%B0%D0%B1%D0%BE%D1%82%D0%B0-%D0%BF%D1%80%D0%B5%D0%B7-%D1%83%D0%B8%D0%BA%D0%B5%D0%BD%D0%B4%D0%B0-news802324.html", "text": "Имотният регистър и Регистърът на имуществените отношения на съпрузите към Агенция по вписванията спират работа тази вечер, съобщиха от агенцията. Причината е планирано обновяване на информационните системи. Ето какво пишат в тази връзка от Агенцията по вписванията: Сподели:", "date": "2018.12.07", "title": "Регистрите на Агенцията по вписванията спират работа през уикенда"}
{"url": "https://pik.bg/%D0%B5%D0%BA%D1%88%D1%8A%D0%BD-%D0%B2%D1%8A%D0%BE%D1%80%D1%8A%D0%B6%D0%B5%D0%BD-%D0%BE%D0%B1%D0%B8%D1%80-%D0%BD%D0%B0-%D0%B1%D0%B0%D0%BD%D0%BA%D0%B0-%D0%B2-%D0%B1%D1%80%D0%B0%D0%B7%D0%B8%D0%BB%D0%B8%D1%8F-11-%D1%83%D0%B1%D0%B8%D1%82%D0%B8-news802323.html", "text": "Единадесет души бяха убити днес при опит за въоръжен обир на банков клон в североизточната част на Бразилия, предаде Франс прес. Жертвите са шестима нападатели на банката и петима души, които те са държали като заложници. Трагедията се разиграла в град Милагрес в щата Сеара. Кметът на града Лиелсон Ландин каза, че 11-те души са били убити при престрелка на нападателите на банковия клон с полицията. Сподели:", "date": "2018.12.07", "title": "ЕКШЪН: Въоръжен обир на банка в Бразилия, 11 убити"}
{"url": "https://pik.bg/40-%D0%BE%D1%82%D0%B3%D0%BE%D1%80%D0%B5-%D0%BD%D0%B8-%D1%81%D1%82%D1%80%D1%83%D0%B2%D0%B0-%D0%BA%D0%B5%D1%88%D1%8A%D1%82-%D0%BE%D1%82-%D0%BA%D1%80%D0%B5%D0%B4%D0%B8%D1%82%D0%BD%D0%B0-%D0%BA%D0%B0%D1%80%D1%82%D0%B0-news802143.html", "text": "Средно 40% може да достигне лихвата и таксите по обслужване на година в случай, че си позволим лукса да теглим кеш пари от банкомат с кредитната си карта. Т.е. на практика да я използваме като обикновена, дебитна. Това сочи справка в сайта \"Моите пари\". Най-големият процент от почти 80% се начислява по един от картовите продукти на западна банка имаща бизнес у нас. За същата карта и ГПР-то за покупки е доста високо - над 60 на сто. При останалите 10 от най-големите банки у нас максималното ГПР за теглене от банкомат е колебае в широки граници от 14,77% до 60,50%. За това и финансовите експерти съветват кредитната карта да се използва единствено за пазаруване и за плащане на сметки отнлайн или през физически постерминали. При ползване на кредитната пластика за пазаруване минималните разходи върху изхарчената сума са много по-ниски, сочат данните на „Моите пари“. Те варират от 9,68% на година до 20,48%. В годишните разходи на кредитните карти влизат и таксите за ползване, които за обикновените пластики обикновено са от 20 до 60 лв. Максималната такса по правило е за „златните“ или „платинените“ кредитни карти. За пластиките „специлизирани“ в родната валута таванът на годишната такса е на ниво 196-260 лв., а в евро най-високите цени за ползване за 12 месеца са съответно 100 и 130 евро. Същите пари някои от банките вземат и като такса за разглеждане на документите. Сподели:", "date": "2018.12.07", "title": "40% отгоре ни струва кешът от кредитна карта"}
{"url": "https://pik.bg/%D0%BD%D0%B0-%D0%B2%D0%BD%D0%B8%D0%BC%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B0%D1%80-%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-%D0%B2%D1%81%D0%B5%D0%BA%D0%B8-%D1%87%D0%B5%D1%82%D0%B2%D1%8A%D1%80%D1%82%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%BD%D0%B8%D0%BA%D0%BE%D0%B3%D0%B0-%D0%BD%D0%B5-%D0%B5-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BB-%D0%B8-news802222.html", "text": "Въпреки динамичното развитие на информационните технологии в България повече от една четвърт (26.7 на сто) от хората никога не са използвали интернет. Безплатно онлайн обучение или самообучение са направили 8.4 на сто. По време на работа са се учили от колега, ръководител или ментор 4.5 на сто, а 1.9 на сто са участвали в обучение, платено или осигурено от техния работодател. Според данни от изследването 72.1 на сто от домакинствата в България имат достъп до интернет в домовете си, като е отбелязан ръст от 4.8 процентни пункта спрямо предходната година. Същевременно 71.5 на сто от домакинствата са с осигурена бърза и надеждна широколентова връзка, която освен фиксирана кабелна връзка включва и интернет връзка чрез мрежата на мобилните телефонни оператори. Най-нисък е относителният дял на домакинствата с достъп до интернет в Северозападния район - 65.2 на сто. С увеличаването на възрастта намалява желанието и необходимостта от присъствие в глобалната мрежа и 17.8 на сто от хората на възраст между 65 и 74 години сърфират редовно, показват още данни от изследването. През 2018 г. 22.2 на сто от хората използват глобалната мрежа за взаимодействие с органите на държавната и местната власт. Най-значителен е делът на тези, които са получавали информация от уебсайт на публичната администрация (17.1 на сто), следвани от подалите попълнени формуляри, декларации и други официални документи онлайн (9.5 на сто) през последните 12 месеца. Повече от половината хора на възраст между 16 и 74 навършени години (54.9 на сто) не са посещавали курсове или други форми на обучение, за да подобрят уменията си, свързани с използването на компютър, софтуер или приложения през последните 12 месеца. Това показват резултатите от изследване на НСИ през 2018 г. за използването на информационно-комуникационни технологии (ИКТ). България има еврокомисар по цифрова икономика и общество в лицето на Мария Габриел, което е абсолютен парадокс с оглед на фрапиращите данни. Тя агитира Европа да увеличи инвестициите за нови технологии и цифрови умения, но май не е много наясно какво е дереджето в родината й. Вместо това неотдавна се похвали, че градовете ни са сред лидерите в ЕС по ултрабързо широколентово покритие. И какво излиза, всеки четвърти българин е широколентово покрит и бърз, но без допир с интернет. Сподели:", "date": "2018.12.07", "title": "На вниманието на еврокомисар Мария Габриел: Всеки четвърти българин никога не е използвал интернет"}
{"url": "https://pik.bg/%D0%BA%D0%B7%D0%BF-%D1%81-%D0%B4%D0%B5%D0%B6%D1%83%D1%80%D0%BD%D0%B8-%D0%B5%D0%BA%D0%B8%D0%BF%D0%B8-%D0%B7%D0%B0-%D1%81%D1%82%D1%83%D0%B4%D0%B5%D0%BD%D1%82%D1%81%D0%BA%D0%B8%D1%8F-%D0%BF%D1%80%D0%B0%D0%B7%D0%BD%D0%B8%D0%BA-news802166.html", "text": "Това съобщи в ефира на „Дарик” радио председателят на КЗП Димитър Маргаритов. „Разчитайки вероятно на празничната еуфория и на това, че студентите може би няма да имат много съществени претенции, в предишни години търговци не са предоставяли в пълен обем обещаното. Например, настаняват ги в стаи с повече легла. Миналата година имахме случаи, в които не беше отоплен достатъчно добре съответният хотел и се наложи след нашата намеса да се предприемат допълнителни действия от страна на персонала“, припомни Маргаритов. „Ние ще сме на разположение и там, където хората почувстват дискомфорт или усетят, че се прави опит да бъдат измамени и да не получат това, което им е обещано, за парите, които са платили, се надявам да успеем да откликнем своевременно. И по пътя на компенсацията, която хотелиерите могат да предложат, да направим така, че почти никак да не се среща огорчение в хода на провеждането на този празник“, каза още председателят на КЗП. Маргаритов посъветва студентите да не подминават с безразличие какъвто и да е възникнал проблем, защото по думите му недобросъвестните търговци вероятно разчитат именно на това. „Да реагират. Да опитат да се разберат с този, който им предоставя съответната туристическа услуга каква компенсация биха получили. И, като активна потребителска позиция, да сигнализират при нас, ако търговецът не откликва на основателните им претенции, за да можем да се намесим и да наложим санкции при установяване на нарушения“, препоръча още той. На 8 декември Комисията за защита на потребителите (КЗП) ще има дежурни екипи, които да отговарят на евентуални сигнали от студенти. Сподели:", "date": "2018.12.07", "title": "КЗП с дежурни екипи за студентския празник"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D0%BE%D0%BB%D0%B8%D1%82%D0%BE%D0%BB%D0%BE%D0%B3%D1%8A%D1%82-%D0%B0%D0%BD%D1%82%D0%BE%D0%BD%D0%B8%D0%B9-%D0%B3%D1%8A%D0%BB%D1%8A%D0%B1%D0%BE%D0%B2-%D1%81-%D1%82%D0%B2%D1%8A%D1%80%D0%B4-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D0%B1%D0%BE%D0%BC%D0%B1%D0%B0-%D1%87%D0%B5-%D1%80%D1%83%D0%BC%D0%B5%D0%BD-%D1%80%D0%B0-news802019.html", "text": "- Несериозно ми звучи. Това е лично мнение на експерт, който вероятно има своята информация и анализи. Но все пак твърдението не идва от официална институция. Затова и не мога да гледам на него сериозно. - Мога да си представя всичко. Но това преминава през Конституцията. Тя регламентира правомощията и отговорностите му. - Ако има подобни съмнения, парламентът може да поиска неговото отстраняване. - Ние сме НАТО. И това е много важно. Много бивши империи се отказаха от сферите си на влияние. В съвременния свят понятието \"сфери на влияние\" не съществува. Това е част от 19 век. - Сърбия не е член нито на ЕС, нито на НАТО. - Всеки божи ден излизат стотици книги. И изнасят какви ли не информации. Но те нямат и не могат да имат нищо общо с бъдещето на отношенията между САЩ и Руската федерация. - Тръмп успява да предизвика внимание. Но аз считам, че диалогът ще продължи. - Да, точно така. Миналата година изглеждаше, че ще има война между САЩ и Северна Корея. Но тя не се състоя. Сподели:", "date": "2018.12.07", "title": "САМО В ПИК: Политологът Антоний Гълъбов с твърд коментар на американската бомба, че Румен Радев е човек на Путин"}
{"url": "https://pik.bg/%D1%83%D0%B2%D0%B5%D0%BB%D0%B8%D1%87%D0%B8%D1%85%D0%B0-%D0%BD%D0%B0%D1%82%D1%83%D1%80%D0%B0-2000-%D1%81-%D0%B4%D0%B2%D0%B5-%D0%BD%D0%BE%D0%B2%D0%B8-%D0%B7%D0%BE%D0%BD%D0%B8-%D0%B2-%D1%80%D0%B8%D0%BB%D0%B0-news802325.html", "text": "Днес Националният съвет по биоразнообразие прие включването на две нови зони от Рила в Натура 2000. Вместо МОСВ да започне да ревизира неоправдано голямата площ влизаща в границите на Натура в България (34% от територията на държавата), те разширяват мрежата с още две нови зони в Рила без особени аргументи. Съвета по биоразнообразие към МОСВ е съставен от 24 члена - 13 са от държавните структури 9 от научните среди (основно Природонаучният музей) и двама са от зелените организации WWF и Дружеството за защита на птиците. Други представители на гражданския сектор или местни хора и власти няма. Това се прави въпреки, че няма абсолютно никакви достоверни научни данни, защо трябва да има разширение на зоната. Всичко, което е представено на съвета като обяснение, е на базата на теоретични модели и предположения за наличие на определени видове. Не са представени доказателства и факти, които да водят до извода, че Рила буфер трябва да се потвърди. Няма извършени теренни проучвания, снимков материал, джипиес координати или информация от тракери за проследяване на животните. Това, което е представено на съвета съвместно от БАН, WWF и Дружеството за защита на птиците са непрофесионални разработки, които нямат нищо общо с европейските правила и норми за събиране на доказателствен материал за наличие или не на видовете. Точно по този начин, без потвърдени надеждни научни факти е определена и цялата зона Натура 2000 в България. Затова и сме шампионите на Европа с 34% от територията на страната. Днешното решение е взето при пълно незачитане на мнението на местните хора от населените места граничещи с Рила. Поредните рестрикции ще допринесат за още по-голямо обезлюдяване на селата в околността. Откакто е създаден Национален парк Рила, поради множеството екологични ограничения, в района са изчезнали 40 села с 27 000 човека население, само за 20 години. Сподели:", "date": "2018.12.07", "title": "Увеличиха \"Натура 2000\" с две нови зони в Рила"}
{"url": "https://pik.bg/%D1%81%D0%BF%D0%B5%D1%86%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B8%D1%81%D0%BA%D0%B0-%D0%B0%D1%80%D0%B5%D1%81%D1%82%D0%B8-%D0%B7%D0%B0-%D0%B1%D0%B0%D0%BD%D0%B4%D0%B0-%D1%84%D0%B0%D0%BB%D1%88%D0%B8%D1%84%D0%B8%D0%BA%D0%B0%D1%82%D0%BE%D1%80%D0%B8-news802247.html", "text": "Специализираната прокуратура внесе в Специализирания наказателен съд искане за задържане под стража на двама участници в 5-членна организирана престъпна група за производство и разпространение на неистински документи за самоличност (български, канадски, италиански, ирански и др.). Това съобщиха от пресцентъра на Апелативна специализирана прокуратура. Те са задържани на 4 декември 2018 г. в София при съвместна операция на ГДБОП и Специализираната прокуратура. Събраните доказателства показаха, че групата е имала общ посредник, осигурявал купувачи не само на фалшивите документи на групата, но и на огнестрелни оръжия, предлагани на черния пазар от задържаните същия ден лица, от които са иззети 17 автомата „Калашников“, 15 пистолета „Макаров“ и 12 цеви за същия пистолет. На 5 декември 2018 г. Специализираната прокуратура повдигна обвинения на двама от продавачите на оръжие за участие в престъпен сговор за държане и продажба на огнестрелни оръжия, а по-рано днес поиска от съда да бъдат задържани под стража. Двама от групата за неистински документи са мерки за неотклонение „Парична гаранция“ в размер на 5000 лв. Петият участник – ирански гражданин, е посредникът при „реализирането“ на фалшивите документи и огнестрелни оръжия на двете престъпни структури. Той е привлечен като обвиняем и по двете досъдебни производства. За него днес в Специализирания наказателен съд бе внесено искане за задържане му под стража по делото за оръжията. При операцията по задържането на петимата фалшификатори на лични документи са намерени и иззети голямо количество чужди и български лични карти и паспорти, шофьорски книжки, снимки на лица в паспортен формат, компютър със специфичен софтуер за обработка на данни за документи за самоличност, цветни принтери, ламинатори, скенери, флаш памети и други доказателства за престъпната дейност. Сподели:", "date": "2018.12.07", "title": "Спецпрокуратурата иска арести за банда фалшификатори"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D0%BD%D1%8A%D1%82-%D0%BE%D1%82-%D0%B3%D1%83%D1%80%D0%B1%D0%B5%D1%82-%D1%81%D0%B5-%D0%B2%D1%80%D1%8A%D1%89%D0%B0-60-%D0%BD%D0%B5-%D0%B8%D0%B7%D0%B4%D1%8A%D1%80%D0%B6%D0%B0%D1%82-%D0%BC%D1%8A%D0%BA%D0%B0%D1%82%D0%B0-%D0%BF%D0%BE-%D0%B4%D0%B5%D1%86%D0%B0%D1%82%D0%B0-%D0%B8-%D0%BC%D0%B0%D0%BC%D0%B0-news802147.html", "text": "Близо 60% от българите, завърнали се у нас от чужбина, имат намерение да останат за постоянно в страната, сочи проучване на авторски колектив от икономисти на БАН и от преподаватели в УНСС. Данните бяха представени на Международната научна конференция “Икономическо развитие и политики: реалност и перспективи” в Института за икономически изследвания при БАН. С нагласи да не се заселват трайно в чужбина са 28,2% от анкетираните, a възнамеряващите да емигрират окончателно са 12,1%. Семейните и социални причини са сред доминиращите за завръщането на нашите сънародници. 55,9% от анкетираните определят причините си да се върнат в България, като “привързаност към семейството и моите близки в България”, 15,7% – “да бъдат с децата си при отглеждането или обучението им”, а 13,9% – “заради грижа за по-възрастен или болен близък”. От изследването става ясно още, че категорично около 40% от анкетираните не посочват икономически мотив за ремиграция. Това е коренно различно от основната причина, която почти 3/4 от завърналите се в България изтъкват за първоначалното си заминаване в чужбина – получаването на по-висока заплата, по-добра работа или по-висок жизнен стандарт. Сподели:", "date": "2018.12.07", "title": "Българинът от гурбет се връща. 60% не издържат мъката по децата и мама"}
{"url": "https://pik.bg/%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D0%B0%D1%82%D0%B0%D0%BD%D0%B0%D1%81%D0%BE%D0%B2%D0%B0-%D0%B4%D0%B0%D1%80%D0%B8-%D0%BA%D0%BD%D0%B8%D0%B3%D0%B8-%D0%BD%D0%B0-%D1%87%D0%B8%D1%82%D0%B0%D0%BB%D0%B8%D1%89%D0%B5%D1%82%D0%BE-%D0%B2-%D1%81%D0%B5%D0%BB%D0%BE-%D1%82%D1%80%D1%83%D0%B4-news802172.html", "text": "Идеята се ражда след репортаж на БНТ за библиотекаря Светла Божилова, която вдъхва нов живот на старата библиотека и привлича децата да открият света на книгите. И те идват всеки ден, и четат. И нуждата от книги става все по - голяма. По този повод Десислава Атанасова решава да направи това дарение и да зарадва младите читатели с най-новите заглавия от съвремнната литература, сред които „Пекарна „Захар и канела“, „Часовникът, който върви назад“, „Изгубената мелодия на духчето Йо Йо“ и най-новата книга на влогъра Станислав Койчев – Стан -“Измамен“, съобщиха от пресцентъра на ГЕРБ. В инициативата си тя не е сама. С нея се свързва 17- годишният Кирил Балдев от Дома за временно настаняване в село Звъничево, който се е захванал със социални каузи и подари на читалището над 40 книги. Младежът не донесе само книги, но и пакети с продукти за хора в нужда, които е направил с помощта на свои приятели. При пристигането си в читалището Десислава Атанасова и Кирил Балдев бяха посрещнати по стар български обичай с пита и шарена сол от кмета на община „Марица“ Димитър Иванов, председателят на Общинския съвет от ГЕРБ Гергана Трендафилова, зам.кмета Петко Чочев, общинския съветник от ГЕРБ Александър Богданов, както и от Светла Божилова и нейните запалени читатели. „Впечатлих се, че в малко населено място като село Труд е запалена искрата и се четат книги – и от млади и от възрастни. Това ми дава вяра, че обществото ни не е загубено. Дано повече хора ни последват и заедно да докажем, че доброто съществува“, коментира Атанасова. Тя допълни, че това дарение няма да е еднократен жест, а следващата година с новите издания на различни книги отново ще дойде тук. От своя страна кметът на общината Димитър Иванов, зареден от смеха на децата, които с интерес разглеждаха новите книги, обеща, да ремонтира Зрителната зала в читалището и да я направи библиотека, тъй като сега съществуващото пространство на библиотеката е недостатъчно да побере всички книги. Народният представител от ПП ГЕРБ Десислава Атанасова направи дарение на книги на читалището в село Труд, община „Марица“. Сподели:", "date": "2018.12.07", "title": "Десислава Атанасова дари книги на читалището в село Труд"}
{"url": "https://pik.bg/%D0%B0%D0%BA%D1%82%D1%8C%D0%BE%D1%80%D0%B8-%D0%B8-%D0%BC%D0%BE%D1%82%D0%BE%D1%80%D0%B8%D1%81%D1%82%D0%B8-%D0%B4%D0%B0%D1%80%D1%8F%D0%B2%D0%B0%D1%82-%D0%BA%D1%80%D1%8A%D0%B2-%D0%B2%D1%8A%D0%B2-%D0%B2%D0%BC%D0%B0-news802173.html", "text": "В 12.30 часа в Аулата на ВМА ще бъдат наградени дългогодишни кръводарители в Центъра по транфузионна хематология. Насърчаването на безвъзмездното кръводаряване е една от важните мисии за Кръвния център на ВМА през 25-годишната му история. Статистиката отбелязва ръст в броя на кръводарителите, като през последните години те са около 6 000, а половината от тях са български военнослужещи от различни военни формирования. На 10.12.2018 г. ще се проведе тържествено отбелязване на 25-тата годишнина от създаването на Центъра по транфузионна хематология на ВМА. В 11.00 часа ще започне кръводарителска акция с участието на едни от най- обичаните актьори на България и представители на най-голямата мото организация в страната \"Sofia Riders\". Сподели:", "date": "2018.12.07", "title": "Актьори и мотористи даряват кръв във ВМА"}
{"url": "https://pik.bg/%D1%81%D1%82%D0%BE%D1%82%D0%B8%D1%86%D0%B8-%D1%81%D0%B5-%D0%BF%D1%80%D0%BE%D1%81%D1%82%D0%B8%D1%85%D0%B0-%D1%81-%D0%B0%D0%B4%D0%B2%D0%BE%D0%BA%D0%B0%D1%82%D0%B0-%D0%BD%D0%B0-%D0%BC%D0%B8%D0%BD%D1%8E-%D1%81%D1%82%D0%B0%D0%B9%D0%BA%D0%BE%D0%B2-%D1%81%D0%BD%D0%B8%D0%BC%D0%BA%D0%B8-news802255.html", "text": "Въпреки студеното време днес, Гробищният парк се напълни със стотици автомобили – на близки, приятели и общественици, дошли от целия регион и страната, за да го изпратят в последния му път. Бургас се прощава с видния си съгражданин Евгений Мосинов. Мосинов си отиде внезапно в сряда, покосен от инфаркт на 53 години. Съболезнователни телеграми изпратиха кметът на града Димитър Николов, ректорът на БСУ проф. Галя Христозова и председателят на ОбС БСП в Бургас Живко Господинов. Сподели:", "date": "2018.12.07", "title": "Стотици се простиха с адвоката на Миню Стайков (СНИМКИ)"}
{"url": "https://pik.bg/%D0%B8%D1%81%D1%82%D0%B8%D0%BD%D0%B0-%D0%BB%D0%B8-%D0%B5-%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%B5%D0%BD-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B8-%D0%BA%D0%BE%D1%80%D0%B0%D0%B1-%D1%81%D0%B5-%D1%80%D0%B0%D0%B7%D0%B1%D0%B8%D0%BB-%D0%BD%D0%B0-%D0%B0%D0%BD%D1%82%D0%B0%D1%80%D0%BA%D1%82%D0%B8%D0%B4%D0%B0-%D0%B2%D0%B8%D0%B4%D0%B5%D0%BE-news802127.html", "text": "Мистериозен обект в Антарктида откриха уфолози с помощта на Google Earth, съобщава \"Езорайтър.ру\". Уфолози от Mutual UFO Network твърдят, че става въпрос за космически кораб на извънземните. Той бил снабден с четири антени. Сподели:", "date": "2018.12.07", "title": "ИСТИНА ЛИ Е: Извънземен космически кораб се разбил на Антарктида (ВИДЕО)"}
{"url": "https://pik.bg/6-%D0%B8%D1%81%D1%82%D0%B8%D0%BD%D0%B8-%D0%B7%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0---%D0%B5%D1%82%D0%BE-%D0%B7%D0%B0%D1%89%D0%BE-%D1%81%D0%B5-%D1%81%D0%BA%D1%80%D0%B8-%D0%BA%D0%B0%D1%82%D0%BE-%D0%BC%D0%B8%D1%88%D0%BA%D0%B0-%D0%BE%D1%82-%D0%BF%D0%B5%D1%81-%D0%B8-%D1%81%D1%82%D0%B0%D0%BD%D0%B8%D1%88%D0%B5%D0%B2-news802214.html", "text": "Отказът на Нинова да присъства на конгреса на ПЕС в Лисабон, на който Сергей Станишев ще бъде преизбран за президент на евроструктурата, показва пълната й безпомощност на полето на отстояването на политически позиции. Лидерката на БСП обяснява отсъствието си с резолюцията, която ПЕС ще гласува за подкрепа на т.нар. Истанбулска конвенция и на пакта на миграцията на ООН, които противоречат на позицията на партията й. И дори не съзнава какви нелицеприятни неща признава за себе си с това твърдение и с благовидния предлог, под който се скри като мишка в София. 1. и в нашия парламент и няма капчица доблест да се изправи пред опоненти на европейска територия в ПЕС, защото не е в състояние да устои никаква теза, камо ли да убеди някого в нейната правота. Например да убеждава ПЕС, че не са прави да приемат конвенцията и пакта и да им внуши да се откажат от тях, както би следвало да постъпи истински лидер. 2. Нинова се страхува от аргументите на европейските си партньори срещу нея и може би дори самата тя не вярва на собствените си позиции, защото предпочита да се скрие, вместо да се изправи очи в очи с онези, с които е несъгласна, и затова . 3. , като демонстративно лишава българската делегация от своя лидер и така я поставя в обяснителна позиция, която самата Нинова не е способна да устои. 4. , като демонстрира, че между двамата има тежък конфликт на принципна основа, който поставя под въпрос самата принадлежност на Нинова към идеите на европейските социалисти. Иначе щеше да ходи с гордо вдигната глава на форума, на който няма друг кандидат за президент на ПЕС, освен представителя на БСП, което е доста ясна оценка за досегашната му дейност на поста. 5. , ако се съди по постъпката й спрямо Станишев, БСП и ПЕС. 6. Нинова не просто не става, но и . Но това всъщност е извод №1, който обяснява и останалите четири. Оттук нататък следват въпросите. И те вече не са към Нинова, а към партията, която претендира да е една от най-старите в България и потрива ръце да вземе властта. 1. 2. Ако БСП иска властта с такъв лидер, който съвсем умишлено я злепоставя в международен план, с какви очи ще го направи премиер, ако я вземе, и как ще убеди гражданите, че ? 3. Ако един толкова комплексиран и отмъстителен на дребно човек, който в момента оглавява БСП и си връща в първия удобен момент на всеки от вътрешните си опоненти (списикът е много дълъг, а в него от днес се нареди и Станишев), дали овластената на държавно ниво Нинова няма да Докато БСП не отговори на тези въпроси и не реши проблема с неадекватния си лидер, ще е по-честно спрямо избирателите да престане да говори за избори. Защото няма как да оправяш съдбините на държавата, ако не можеш да оправиш самия себе си, което след днешния ден за БСП е неприлично очевидно. Сподели:", "date": "2018.12.07", "title": "6 истини за Корнелия Нинова - ето защо се скри като мишка от ПЕС и Станишев"}
{"url": "https://pik.bg/%E2%80%9E%D0%B1%D0%BE%D0%B8%D0%BD%D0%B3%E2%80%9C-%D0%BE%D1%82%D0%BC%D0%B5%D0%BD%D0%B8-%D0%BF%D0%BE%D1%80%D1%8A%D1%87%D0%BA%D0%B0-%D0%B7%D0%B0-%D1%81%D0%BF%D1%8A%D1%82%D0%BD%D0%B8%D0%BA-%D0%B7%D0%B0%D1%80%D0%B0%D0%B4%D0%B8-%D0%BA%D0%B8%D1%82%D0%B0%D0%B9%D1%81%D0%BA%D0%BE-%D1%83%D1%87%D0%B0%D1%81%D1%82%D0%B8%D0%B5-%D0%B2-%D0%BD%D0%B5%D1%8F-news802119.html", "text": "Корпорацията „Боинг“ отмени поръчката за изграждане и доставка на спътник в рамките на проекта Global IP, след като научи за скритото участие на Китай в него. Това съобщи в четвъртък американското издание The Wall Street Journal. Според източници, публикуването на официалната причина за тази стъпка е \"неизпълнение поради неплащане\". В действителност отправната точка бе публикуването на \"The Wall Street Journal\", че китайските власти стоят зад частна фирма, която е инвестирала около 200 милиона долара в проекта Global IP. Това показва потенциално нарушение на законите за контрол върху износа в САЩ. Тези закони забраняват на американските предприятия да продават сателити на Китай директно . „Боинг“ в случая на договора го заплашва наказание, че се опитва да заобиколи забраната за износ в Китай на технологии, използвани от американските въоръжени сили, обяснява вестникът, цитиран от Фокус. Сглобяването на поръчания спътник в корпорация в Лос Анджелис, Калифорния, приключва. „Боинг“ възнамерява да продаде устройството, но на друг клиент, който все още не е определен, пише вестникът. Сподели:", "date": "2018.12.07", "title": "„Боинг“ отмени поръчка за спътник заради китайско участие в нея"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%B2-%D1%80%D0%B0%D0%B1%D0%BE%D1%82%D0%BD%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%84%D1%80%D0%B8%D0%B7%D1%8C%D0%BE%D1%80-%D0%BF%D1%80%D0%B8-%D0%BA%D0%B0%D0%BF%D0%B0%D0%BD%D0%BE%D0%B2-%D0%BF%D0%B0%D0%BF%D0%B0%D1%80%D0%B0%D1%88%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news802332.html", "text": "Какво прави в работно време омбудсманката Мая Манолова, която шумно рекламира неуморния си труд в полза на онеправданите и оскърбените? Оказа се, че суетната юристка кръшка от задълженията си, за да пръска пари в името на красотата. В деловия петъчен ден бившето острие на БСП, спрягана напоследък за кандидат-кмет на София, прекара 2 часа в елитния салон на стилист Капанов. Мая пристигна преди 10 ч. и остана там до 12. Няколко пъти седмично омбудсманката задължително посещава фризьор, където си прави сешоар за изправяне на косата. Този път тя поиска и да ѝ подрежат бретона. За справка подстригването и сешоарът при Капанов струват 30 лв. Мая също така често се боядисва и си прави фини кичури, а цената на процедурите е съответно 44 лв. и 70 лв. Докато фризьорка се суетеше около косата на Манолова, специалистка по макиажа гримираше лицето ѝ. След като народната защитничка бе приведена в изрядна форма, напусна салона заедно с гримьорката, която я откара близо до парламента. Осиротялата откъм служебна кола и шофьор Мая напоследък често се движи с такси, забелязаха фотографите на „Ретро”. Преди дни депутатите оставиха омбудсмана без специализиран транспорт на Националната служба за охрана. До гласуването се стигна, след като миналия месец финансовият министър Владислав Горанов обяви, че Манолова ползвала НСО като \"скъпа таксиметрова компания\". Омбудсманката се ядоса и демонстративно започна да пътува с влак и автобус, където отвори приемни за гражданите. Тя умело използва случая, за да си направи за пореден път самореклама. Слави Трифонов пък, на чието диванче Мая често гостува, ѝ предложи кола и шофьор, но тя отказа. Сподели:", "date": "2018.12.07", "title": "САМО В ПИК И \"РЕТРО\": Мая Манолова в работно време на фризьор при Капанов (ПАПАРАШКИ СНИМКИ)"}
{"url": "https://pik.bg/%D0%B3%D0%B5%D0%BE%D1%80%D0%B3%D0%B8-%D0%B2%D0%B0%D1%81%D0%B8%D0%BB%D0%B5%D0%B2-%D0%B3%D0%B5%D0%BD%D0%B5%D1%80%D0%B0%D0%BB%D0%B0-%D1%81-%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%B0-%D1%84%D1%80%D0%B0%D0%B7%D0%B0-%D0%B7%D0%B0-%D0%BF%D0%B5%D1%82%D1%80%D0%BE%D0%B2%D0%B8%D1%87-%D0%B8-%D0%B5%D0%BB-%D0%BC%D0%B0%D0%B5%D1%81%D1%82%D1%80%D0%BE-news802253.html", "text": "Шампионът с Етър, Левски и ЦСКА - Георги Василев, направи интересен коментар относно последните събития на стадион \"Българска армия\". В часовете преди дербито с Лудогорец в \"червения\" клуб на работа бе назначен не кого да е, а Люпко Петрович, който ще е в ролята на консултант на \"Армията\" Георги Василев-Генерала обаче смята, че това е ход, който може да уязви сегашния треньор Нестор ел Маестро: \"Това е удар по Ел Маестро\", лаконично коментира пред роден всекидневник новината за идването на 72-годишния сърбин в ЦСКА. Сподели:", "date": "2018.12.07", "title": "Георги Василев-Генерала с любопитна фраза за Петрович и Ел Маестро"}
{"url": "https://pik.bg/%D0%B4%D0%BD%D0%B8-%D0%BD%D0%B0-%D0%B4%D0%BE%D0%BD%D0%BE%D1%80%D1%81%D1%82%D0%B2%D0%BE%D1%82%D0%BE-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D0%B2-%D1%81%D0%BE%D1%84%D0%B8%D1%8F-news802167.html", "text": "Трите дни ще съберат в болница \"Надежда\" донори на нов живот, двойки, които се борят за дете и щастливи семейства, които вече имат бебе. Лекарите от здравното заведение ще преглеждат безплатно в неделя пациенти с репродуктивни проблеми. Ежегодната инициатива \"Дни на донорството\" започва в столицата и ще продължи до неделя. Сподели:", "date": "2018.12.07", "title": "\"Дни на донорството\" започват в София"}
{"url": "https://pik.bg/%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B1%D1%81%D0%BF-%D0%B7%D0%B0-%D0%BE%D0%B3%D1%80%D0%B0%D0%B4%D0%B0%D1%82%D0%B0-%D0%B4%D0%BE%D0%B1%D1%80%D0%B5-%D1%87%D0%B5-%D1%82%D1%83%D1%80%D1%86%D0%B8%D1%8F-%D0%BF%D0%B0%D0%B7%D0%B8-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-news802155.html", "text": "Случаят бе определен от събеседника на медията като сериозен пробив в националната сигурност на България. \"Лошите климатични условия не са виновни за случая,  защото познавам специалистите, които са си свършили работата. Управляващите са знаели, че воградата ще потъват едни пари на данъкоплатците\", каза още той. \"Хубаво, че е турските власти си вършат добре работата и пазят границата\", коментира още Цонков. \"Публикациите ми не заплашват националната  сигурност. Оградата трябва да бъде построена така, че да издържа на всякакви условия\", посочи още Цонков. Некачествено изпълнение е довело до пропадането на част от оградата по границата ни с Турция, заяви депутатът от БСП Николай Цонков пред България он еър. Сподели:", "date": "2018.12.07", "title": "Депутат от БСП за оградата: Добре, че Турция пази границата"}
{"url": "https://pik.bg/%D1%81%D1%80%D0%B5%D1%89%D0%B8-%D0%B2-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BE%D0%B1%D1%81%D1%8A%D0%B4%D0%B8-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D0%BA%D0%B5%D1%80%D1%87%D0%B5%D0%BD%D1%81%D0%BA%D0%B8%D1%8F-%D0%B7%D0%B0%D0%BB%D0%B8%D0%B2-%D1%81-%D1%88%D0%B5%D1%84%D0%BA%D0%B0%D1%82%D0%B0-%D0%BF%D0%BE-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%82-news802175.html", "text": "Председателят на Парламентарната група на ГЕРБ и заместник-председател на партията Цветан Цветанов проведе работна среща със старши директора по европейските и руските въпроси в Съвета за национална сигурност Фиона Хил. Срещата се проведе в Белия дом и продължи с повече от час над първоначално предвиденото време. По време на разговора бяха обсъдени широк кръг от въпроси на регионалната сигурност. И двете страни изразиха безпокойство от ескалацията на напрежението в Азовско море и Керченския пролив, като се обединиха около необходимостта от деескалация на конфликта, съобщиха от ГЕРБ. Председателят на ПГ на ГЕРБ Цветан Цветанов представи резултатите от приключилото Българско председателство на Съвета на ЕС, като подчерта приоритетността, която България отдава на евроатлантическата перспектива пред държавите от Западните Балкани. Беше постигнато съгласие, че евроатлантическата перспектива пред тези държави е от ключово значение за ограничаване на влиянието на трети страни в региона. Подобряването на средата за сигурност в региона на Балканите ще има благотворно влияние върху двустранните и многостранните отношения в района. В цялостния контекст на събитията в региона е необходимо затвърждаване на стратегическото партньорство между България и Съединените щати. Именно в този аспект трябва да се разглежда и предстоящата модернизация на българската армия. Цветан Цветанов информира, че в момента България е в заключителния етап за избор на нови изтребители за авиацията. Към момента финалисти са три самолета - Ф-16, Грипен и Юрофайтър, като се очаква българският парламент да излезе с решение в идните няколко месеца. Решението ще бъде политическо и ще бъде базирано на българските национални интереси и стратегически партньорства. Подобно решение ще затвърди геополитическата ориентация на България за десетилетия напред, тъй като след модернизацията на ВВС, предстои модернизиране на сухопътните войски и военноморският флот. По време на разговора беше подчертана също голямата важност за сигурността на България и на диверсификацията на енергийните доставки за страната. От тази гледна точка е важно осъществяването на газовия хъб \"Балкан\", но също така и интерконекторната връзка за втечнен газ с Гърция. Диверсифицирането на енергийните доставки ще допринесе за повече възможности за доставки и повече сигурност в региона. Именно в тази връзка България изследва всички възможности, подчерта Цветан Цветанов. Председателят на ПГ на ГЕРБ запозна старши директора по европейските и руските въпроси в Съвета за национална сигурност Фиона Хил с важността, която имат предстоящите през месец май 2019 г. избори за Европейски парламент, за трансатлантическите отношения. Недопускането на дезинформация и доминация на фалшивите новини в предизборната кампания е от решаващо значение за крайния резултат. Важно условие за бъдещето на трансатлантическите отношения е затвърждаването на статута на системните партии в Европарламента и недопускането на популистките партии да имат предимство при определяне на политическия дневен ред в Европа през следващите 5 години, заяви Цветанов. В края на срещата двете страни се договориха взаимният обмен на мнения да продължи и в бъдеще. От българска страна беше посочено, че прекрасна възможност за подобен обмен на мнения би била бъдеща среща между министър-председателя на България Бойко Борисов и президента на Съединените щати Доналд Тръмп в началото на 2019 г. Сподели:", "date": "2018.12.07", "title": "СРЕЩИ В БЕЛИЯ ДОМ: Цветанов обсъди напрежението в Керченския залив с шефката по европейските и руските въпроси в Съвета за национална сигурност Фиона Хил"}
{"url": "https://pik.bg/%D0%BD%D0%B5%D0%BB%D0%B5%D0%BF-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BD%D0%B0%D0%B2%D1%80%D1%8A%D1%85-%D0%BD%D0%B8%D0%BA%D1%83%D0%BB%D0%B4%D0%B5%D0%BD-%D1%82%D0%BE%D0%BA-%D0%BF%D0%BE%D1%80%D0%B0%D0%B7%D0%B8-%D1%88%D0%B8%D0%B2%D0%B0%D1%87%D0%BA%D0%B0-%D0%B4%D0%BE%D0%BA%D0%B0%D1%82%D0%BE-%D1%83%D0%BA%D1%80%D0%B0%D1%81%D1%8F%D0%B2%D0%B0-%D1%81-%D0%BB%D0%B0%D0%BC%D0%BF%D0%B8%D1%87%D0%BA%D0%B8-%D0%B2-%D1%86%D0%B5%D1%85%D0%B0-news802141.html", "text": "Нелеп инцидент вдигна на крак Спешен екип и полиция в Симитли. 46-годишната Цветанка бе поразена от ток, докато украсявала с лампички в шивашкия цех, в който работи. Закарана е в болница и е контактна, няма опасност за живота. Предстои проверка на случилото се, предава струма.ком. Сподели:", "date": "2018.12.07", "title": "Нелеп инцидент навръх Никулден! Ток порази шивачка, докато украсява с лампички в цеха"}
{"url": "https://pik.bg/%D0%BC%D0%BD%D0%BE%D0%B3%D0%BE%D0%BA%D1%80%D0%B0%D1%82%D0%B5%D0%BD-%D1%88%D0%B0%D0%BC%D0%BF%D0%B8%D0%BE%D0%BD-%D1%81%D1%82%D1%8F%D0%B3%D0%B0-%D0%BA%D1%83%D1%84%D0%B0%D1%80%D0%B8%D1%82%D0%B5-%D0%BD%D0%B0-%D0%B1%D0%B5%D1%80%D0%BD%D0%B0%D0%B1%D0%B5%D1%83-news802244.html", "text": "Резервният вратар на Реал (Мадрид) - Кейлор Навас пожела да напусне клуба, твърдят медии в Испания. Костариканецът не е желан от новия старши-треньор Сантяго Солари. Той се надява, че от клуба няма да му правят пречки и ще разрешат да си тръгне през януари без за него да бъде искана трансферна сума. Кейлор загуби титулярното си място в Реал (Мадрид), след като на \"Сантиаго Бернабеу\" бе привлечен Тибо Куртоа, акцентира \"Новспорт\". Навас спечели редица трофеи като титуляр на \"белия балет\". Сподели:", "date": "2018.12.07", "title": "Многократен шампион стяга куфарите на \"Бернабеу\""}
{"url": "https://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D0%BB%D0%B5%D1%85-%D0%B2%D0%B0%D0%BB%D0%B5%D0%BD%D1%81%D0%B0-%D0%B7%D0%B0-%D0%BA%D0%BB%D0%B5%D0%B2%D0%B5%D1%82%D0%B0-news802144.html", "text": "Полски съд постанови, че антикомунистическият дисидент и бивш президент на Полша Лех Валенса трябва да се извини на лидера на управляващата партия по дело за клевета, предава БТА. Влиятелният председател на \"Право и справедливост“ Ярослав Качински заведе дело срещу носителя на Нобелова награда за мир Валенса, заради негови постове в социалните медии с обвинения срещу Качински за самолетната катастрофа в Смоленск през 2010 г. Тогава при падането на президентския самолет загинаха неговият брат-близнак – тогавашният президент Лех Качински и още 95 души, сред които висши политици и военни. През 2016 г. Валенса обвини Качински, че воден от желанието си да командва, е настоявал в разговор по телефона, че самолетът трябва да се приземи въпреки гъстата мъгла. Такива обвинения бяха отправени и от критици на Качински, но не бяха доказани. Съд в Гданск се произнесе, че Валенса трябва да се извини на Качински чрез различни платформи – по радиото, в социалните медии и в лично писмо, предаде Асошиейтед прес. Сподели:", "date": "2018.12.07", "title": "Осъдиха Лех Валенса за клевета"}
{"url": "https://pik.bg/%D0%B6%D0%B5%D1%81%D1%82%D0%BE%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%80%D0%B0%D0%B1%D0%BE%D1%82%D0%BD%D0%B8%D0%BA-%D0%BE%D1%82-%D1%85%D0%B0%D1%81%D0%BA%D0%BE%D0%B2%D0%BE-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D1%81%D1%8A%D1%81-70-%D0%B8%D0%B7%D0%B3%D0%B0%D1%80%D1%8F%D0%BD%D0%B8%D1%8F-news802170.html", "text": "Вчера на спешния телефон в хасковското управление е получен сигнал, че 44-годишен мъж, работещ в производствена база на ЕАД, по време на работа е получил 70% изгаряния по тялото, вследствие на изваряване на продукция. Пострадалият е транспортиран в пловдивската клиника по изгаряния с опасност за живота. Образувано е досъдебно производство. С опасност за живота от изгаряне е работник, пострадал при инцидент, съобщават от ОД на МВР-Хасково. Сподели:", "date": "2018.12.07", "title": "ЖЕСТОК ИНЦИДЕНТ: Работник от Хасково бере душа със 70% изгаряния"}
{"url": "https://pik.bg/%D0%BD%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%8F-%D0%BF%D0%B0%D0%B7%D0%B0%D1%80---%D1%81%D0%B4%D0%B5%D0%BB%D0%BA%D0%B0-%D0%BC%D0%B5%D0%B6%D0%B4%D1%83-%D0%BA%D0%B0%D1%82%D0%B0%D0%BB%D1%83%D0%BD%D1%86%D0%B8%D1%82%D0%B5-%D0%B8-%D0%B1%D0%B8%D0%B0%D0%BD%D0%BA%D0%BE%D0%BD%D0%B5%D1%80%D0%B8%D1%82%D0%B5-news802248.html", "text": "Барселона се интересува от възможността да привлече халфа Родриго Бентанкур от Ювентус, съобщава \"Кориере дело Спорт\". Според информацията, от Барса вече са установили контакт с ръководните фактори в Юве, за да разберат условията, при които могат да привлекат уругвайския футболист. Освен това каталунците вече са провели няколко разговора и с агента на 21-годишния играч. Сериозен интерес към Бентанкур има и от страна на Атлетико Мадрид. Уругвайският национал би се вписал перфектно в стила на каталунците, но \"бианконерите\" едва ли ще се съгласят да го продадат с лека ръка, акцентира \"Новспорт\". Сподели:", "date": "2018.12.07", "title": "На трансферния пазар - сделка между каталунците и \"бианконерите\"?"}
{"url": "https://pik.bg/%D0%B1%D0%B0%D0%B1%D0%B0%D1%82%D0%B0-%D0%BD%D0%B0-%D0%B0%D0%B7%D0%B8%D1%81-%D1%81%D0%B8-%D0%B2%D1%8A%D1%80%D0%BD%D0%B0-%D0%B4%D0%B0%D1%80%D0%B1%D0%B0%D1%82%D0%B0-%D0%B2%D0%B5%D1%87%D0%B5-%D0%BB%D0%B5%D0%BA%D1%83%D0%B2%D0%B0-%D0%B8-%D0%BF%D1%80%D0%B0%D1%81%D0%B5%D1%82%D0%B0-news802201.html", "text": "Бабата на Азис отново е възвърнала дарбата си да гледа в бъдещето, хвалела се самата тя. Известната гадателка Станка била пак на крака и усилено приемала посетители в дома си в Костинброд. Преди няколко месеца бабата на фолккраля бе приета по спешност в болница заради върлуващ грип, а състоянието ѝ се усложнило от белодробната емболия, от която страдала. Заболяването ѝ било хронично, но въпреки това тя не отказала цигарите, които ѝ го причинили. Сега обаче се чувствала по-добре, нищо че продължавала да приема лекарства по няколко пъти в деня. Нововъведението в метода ѝ на работата ѝ било, че вече посрещала мераклиите да разберат какво им е подготвила съдбата в определени часове. Станка вече работела само до 18 часа, а след това гледала телевизия и почивала. За сметка на това пък щяла със сигурност да работи и на предстоящите празници, когато по традиция имало най-голям наплив от хора при нея. За Бъдни вечер и Коледа ясновидката очаквала на гости да ѝ отиде и звездният ѝ внук. В Костинброд обаче тя била по-известна и от него и всички я свързвали по-скоро с абсолютно точните ѝ предсказания, до които стигала с помощта на картите, отколкото с Азис. Освен че предричала бъдещето, Станка имала способността и да лекува най-различни болести, и то не само у хората. Помагала и на различни животни – крави, прасета и друг вид домашен добитък. Винаги казвала истината на всички, които идвали да я потърсят. Позволявала си само да спестява за най-лошото – смъртта. Гледала да съобщи, че вижда фатален край по деликатен начин, а не директно, за да не плаши излишно и бездруго отчаяния народ, който се редял пред вратата ѝ. Откакто внук ѝ Васил пуснал в интернет телефонния ѝ номер, много хора се обаждали и молели да им врачува през телефонната слушалка, но тя държала да види и усети всеки лично. Сподели:", "date": "2018.12.07", "title": "Бабата на Азис си върна дарбата, вече лекува и прасета"}
{"url": "https://pik.bg/%D1%82%D0%BE%D1%87%D0%BD%D0%BE-%D0%BF%D1%80%D0%B5%D0%B4%D0%B8-29-%D0%B3%D0%BE%D0%B4%D0%B8%D0%BD%D0%B8-%D1%80%D0%BE%D0%B4%D0%B8-%D1%81%D0%B5-%D1%81%D0%B4%D1%81-%D0%B8-%D0%BD%D0%B0%D0%B4%D0%B5%D0%B6%D0%B4%D0%B0-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news802134.html", "text": "На 7 декември 1989 г. в мазето на Института по социология към БАН бе създаден Съюзът на демократичните сили (СДС) с председател д-р Желю Желев. С основаването на тази партия милиони българи свързваха надеждите за бързо демонтиране на тоталитарната система и изграждане на по-добро бъдеще. Това стана, но само донякъде и само за някои. Впоследствие се оказа, че много от т. нар. демократи са обикновени сладкопойни чучулиги в хора на Държавна сигурност. И само излъгаха истинския порив на народа. Учредители на СДС станаха: Клубът за гласност и демокрация, сдружението „Екогласност”, независимата федерация на труда „Подкрепа”, независимото дружество за правата на човека, комитетът за защита на религиозните права, свободата на съвестта и духовните ценности, клубът на незаконно репресираните след 1945 г., независимото студентско дружество, движението „Гражданска инициатива”, възстановените стари политически партии БРСДП (о) и БЗНС „Никола Петков”. Малко по-късно към СДС се присъединиха възстановените Радикалдемократическа партия (РДП) и Демократическа партия (ДП), както и новосформираните Зелена партия, Нова социалдемократическа партия (НСДП) и Обединеният демократичен център (ОДЦ). Първата победа на СДС бе извоюваният президентски пост на Желю Желев въпреки загубата на изборите срещу БСП. На изборите през есента на 1991 г. СДС печели със 110 народни представители срещу 106 на БСП от всичко 240. Сините успяха да съставят правителство на малцинството с подкрепата на (тогава все още) антикомунистическото Движение за права и свободи (ДПС) на Ахмед Доган, което разполагаше с 24 народни представители. Въпреки огромните политически трудности и напрегнатата обстановка вътре в СДС, дясноцентристкото правителство на Филип Димитров (8.11.1991-30.12.1992) стартира изключително амбициозно и с подкрепата на парламентарното мнозинство на СДС и ДПС направи твърде важни положителни стъпки в икономическата и политическата област, както и в международната дейност. На 24 септември 1992 г. Стефан Савов бе свален от председателския пост в парламента, а през 1994-та и изгонен от СДС. През лятото на тази толкова динамична 1992 г., след прочутата президентска пресконференция „Боянските ливади” на 30 август, започна и жестокият конфликт между президента Желев и СДС, продължил и през цялата 1993 г. и придобил зловещи и уродливи форми. Всичко това, съчетано със сериозни конфликти на интереси в правителството и парламентарната група и традиционното за СДС неумение да работи с партньори, в случая тези от ДПС, доведе в крайна сметка до (само)свалянето на правителството на СДС в края на 1992 г. За много кратко време СДС успя да загуби властта, а страната като цяло - надеждите за един бърз и ефективен преход и най-вече международния си авторитет. След катастрофалната загуба на парламентарните избори през 1994 г. и избора на Иван Костов за председател трансформирането на СДС в единна политическа партия продължи вече с ускорен ход и приключи на деветата национална конференция на 15-16 февруари 1997-а. 4 месеца преди това кандидатът на СДС Петър Стоянов спечели президентските избори, което отвори вратите на сините към цялата власт в държавата. Новата синя партия СДС бе съдебно регистрирана на 28 февруари същата година, с което партиите вътре в СДС на практика прекратиха съществуването си. Междувременно Костов и партията бяха успели да оглавят всенародните протести, довели до падането на правителството на БСП и Жан Виденов. През юни 1997 г. доминираната от СДС коалиция ОДС спечели с огромно мнозинство изборите, а Иван Костов като премиер изкара пълен четиригодишен мандат, през който беше извършена приватизацията. През юни 2001 г. СДС изненадващо загуби изборите от създаденото от Симеон Сакскобургготски НДСВ и оттук започна разпадът. Костов създаде ДСБ, а дори бившият президент Петър Стоянов начело на партията не успя да я върне като основен играч на политическата сцена. Сподели:", "date": "2018.12.07", "title": "ТОЧНО ПРЕДИ 29 ГОДИНИ: Роди се СДС и надежда за България"}
{"url": "https://pik.bg/%D0%B7%D0%B0%D1%80%D0%B0%D0%B4%D0%B8-%D0%B1%D0%B8%D1%82%D0%BA%D0%BE%D0%B9%D0%BD-%D0%B0%D1%84%D0%B5%D1%80%D0%B0-%D0%BF%D1%80%D0%B5%D0%B1%D0%B8%D1%85%D0%B0-%D0%BC%D1%8A%D0%B6-%D1%81-%D0%BC%D0%B5%D1%82%D0%B0%D0%BB%D0%BD%D0%B8-%D1%82%D1%80%D1%8A%D0%B1%D0%B8-news802171.html", "text": "32-годишен мъж от Гоцеделчевско беше пребит с метални тръби. Той е с контузии по краката и ръцете и се лекува в дома си. Пострадалият е убеден, че боят е поръчан от негов бивш съдружник, с когото доскоро изкарвали пари чрез добиване на биткойни. Скарали се заради съмнения за кражби, последвали палежи на коли и къщи, както и кражби на машини за криптовалути за хиляди левове, разказва Нова телевизия. В четвъртък вечерта Илия Ламбрев се прибира и паркира автомобила си пред дома си в село Мосомище. Тогава в гръб го нападат трима маскирани. \"Побойниците се бяха скрили зад паркирал джип. Първо ме напръскаха със спрей, единият ме хвана отзад и започна да ме души, а другите двама започнаха да ме удрят. Идея си нямам колко време продължи. Сестра ми се показа от терасата и се развика и ме оставиха. Биха ме с железни палки”, разказва Илия Ламбрев. Той е убеден, че побоят е поръчан от бившия му съдружник Крум Кондов. \"Няма такова нещо, аз съм IT специалист, а не поръчител на пребивания. Бях си у нас при семейството. Имам десетина камери за видеонаблюдение вкъщи. Може да се види къде съм бил, да ми се провери телефонът. Не поръчвам хора и не знам как стават тези неща, нямам и такива контакти. Моите контакти са в  IT сектора. По цял ден съм пред компютъра”, заяви Крум Кондов. Допреди година пребитият Ламбрев и обвиненият от него като поръчител на побоя Кондов имали общи машини за копаене на биткойни и заедно добивали криптовалута. След време се скарали и  приключили партньорството. \"В един момент се усетих, че краде от мен. Отбиваше половината от моите машини да си работят за него. И оттам се разделихме и многократно се е заканвал, че ще ми навреди. Даже ме е заплашвал по телефона, че ще ми стъжни живота”, допълни още Илия Ламбрев. След заплахите на Ламбрев започнали да му се случват инциденти. Някой стрелял по колата му 5 пъти, след това запалили автокъщата му, а после изгоряла и вилата на баща му. Стигнало се и до побоя. От прокуратурата в Гоце Делчев заявиха, че разследвания по всичките случаи се водят, но виновен все още не е открит. Доказателства срещу Кондов също няма. Взаимно двамата се обвиняват и в кражби на машини за добиване на биткойн. Побоят пред дома на Ламбрев се разследва. Мъжът е с наранявания по краката и ръцете, но счупвания няма. Сподели:", "date": "2018.12.07", "title": "ЗАРАДИ БИТКОЙН АФЕРА: Пребиха мъж с метални тръби"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BA%D1%80%D0%B0%D1%81%D0%B8-%D1%8F%D0%BD%D0%BA%D0%BE%D0%B2-%D1%81-%D0%B3%D0%BE%D1%80%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D0%B2-%D0%B1%D1%81%D0%BF-%D1%81-%D0%BF%D0%B5%D1%81-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BF%D1%80%D0%BE%D0%B4%D1%8A-news802184.html", "text": "Защо Корнелия Нинова предизвика поредния огромен скандал в БСП с решението си да не подкрепи Сергей Станишев за втори мандат като лидер на ПЕС на предстоящото събиране на евролевите в Лисабон? Депутатът от левицата Красимир Янков прави горещи разкрития пред медията ни. \"Това е лично нейно решение, което не е съгласувано с партията. Еднолично решение за неприсъствие от нейна страна е продължение на линията, която се налага в БСП да решава еднолично неща, които касаят цялата партия. Ние всички сме излъчили лидер и всички ще излъчим лидер на ПЕС. Затова позицията на партията трябва да бъде остоявана на форума на ПЕС, а не да отсъстваме и да абдикираме. Това се приема нееднозначно\", заяви Янков. По думите му това е решение, което е трябвало да бъде съгласувано на Национален съвет. \"Позицията на БСП за Истанбулската позиция или нещо друго, не може да се отстоява с неприсъствие. То може да бъде тълкувано нееднозначно. Не намирам добри аргументи за това изявление. Всъщност не намирам никакви аргументи да не се присъства. Бягането и неприсъствието на заседания на народното събрани, на форума на ПЕС, за мен е необяснимо\", категоричен бе Янков. \"Сергей Станишев ще го изберат за трети път на лидер на ПЕС и той е единствената номинация. Това безспорно е чест и за България. Подкрепата от неговите съпартийци е необходима, за да има авторитет да предлага решения на този най-висш форум на ПЕС\", заяви Янков. Той не се нае да коментира дали с решението си Нинова се е разграничила от избора на Станишев. \"Доколкото знам, заяви, че делегацията на БСП ще подкрепи Станишев и ще се опра на думите, които съм чул от нея\", каза още Янков пред водещата Ива Николова. \"За политик, на който е гласувано доверие да бъде председател на най-голямата партия в България, макар и втора по вот, не мисля, че са водещи лични емоции. Надявам се на следващото събиране да бъде изяснен въпросът за мотивите й. Националният съвет трябва да бъде запознат с мотивите за решенията на ръководството по всички въпроси, които касаят цялата партия. Сподели:", "date": "2018.12.07", "title": "САМО В ПИК TV: Краси Янков с горещи разкрития за скандала в БСП с ПЕС: Корнелия Нинова продължава с едноличните решения, трябва да даде обяснение за Станишев (ОБНОВЕНА)"}
{"url": "https://pik.bg/%D0%B1%D0%B0%D0%BD%D1%81%D0%BA%D0%BE-%D0%BE%D1%82%D0%BA%D1%80%D0%B8%D0%B2%D0%B0-%D1%81%D0%B5%D0%B7%D0%BE%D0%BD%D0%B0-%D1%81-%D0%BD%D0%B0%D0%B3%D1%80%D0%B0%D0%B4%D0%B0-audi-%D0%B8-%D0%BC%D0%BD%D0%BE%D0%B3%D0%BE-%D0%B8%D0%B7%D0%BD%D0%B5%D0%BD%D0%B0%D0%B4%D0%B8-%D0%BF%D0%BE%D0%B4-%D1%81%D0%BD%D0%B5%D0%B3%D0%B0-%D1%81%D0%BD%D0%B8%D0%BC%D0%BA%D0%B8-news802198.html", "text": "За поредна година най-добрият зимен курорт на Балканите - Банско открива сезона с много игри и уникални награди. Чисто ново Audi A3 ще чака своя нов притежател следващата събота, на 15-ти декември, на Бъндеришка поляна. Автомобилът може да бъде спечелен в емблематичната игра „Ловци на съкровища”, която вече традиционно пълни курорта с ентусиасти в деня на откриването на сезона. В приключението могат да се включат всички желаещи да преровят определен периметър, затрупан със сняг, под който се крият заровени сандъци с награди. Освен луксозен автомобил в „Ловци на съковища” могат да бъдат открити специални СПА почивки, уикенди за двама, златни артикули, мобилни устройства и много други изненади. Празникът ще бъде отбелязан с още две игри – „Влез в отбора на шампиона” и „Открий злато в лифта”. Специален гост на курорта по време на откриването ще бъде олимпийският и световен шампион от Австрия Патрик Ортлиб. Той ще се бори да привлече най-добрите скиори, които да се изправят отборно с него срещу тима на Марк Жирардели. Най-бързият състезател сред всички тях, в играта „Влез в отбора на шампиона”, ще спечели награда сезонна карта за Банско. Играта „Открий злато в лифта” ще зарадва над 100 посетители на курорта. Всеки, който се качи на лифта ще има възможност да спечели специални златни артикули от Fibank. За част от тези, които не ударят джакпота ще има утешителни награди – луксозни зимни артикули и коктейли. Специални гости на снежния празник ще бъдат хитовата певица Гери Никол и балет „Нова”. Музикалната програма ще започне точно на обяд на сцената под писта „Томба”. Водещ на събитието ще бъде Део, който ще заразява с добро настроение с помощта на диджей Sprite. Всички желаещи да се включат в игрите по случай старта на сезон 2018/2019 могат да се запишат предварително на www.banskoski.com и да потвърдят участието си на място в сутрешните часове на Бъндеришка поляна. След празничния снежен ден партито ще продължи на площада в центъра на града с музика, танци и специалните гозби на Ути Бъчваров. Най-успешният български курорт очаква изключително силен сезон. За поредна година Банско ще приеме стартове от Световната купа. От 22 до 24 февруари 2019-а в курорта идват най-добрите състезатели в алпийските ски при мъжете за алпийска комбинация, супергигантски слалом и гигантски слалом. Само преди дни бижуто на Пирин – Банско получи пореден приз от Академията на световните ски награди в Кицбюел. По този начин топ курортът се нареди сред 26-те най-предпочитани дестинации на планетата. Българският курорт е и сред 8-те на планетата, които притежават 6 приза от общо 6 издания на Световните ски награди. Сподели:", "date": "2018.12.07", "title": "Банско открива сезона с награда Audi и много изненади под снега (СНИМКИ)"}
{"url": "https://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B2%D1%8A%D0%B2-%D1%84%D1%83%D1%82%D0%B1%D0%BE%D0%BB%D0%B0---%D0%B0%D1%80%D0%BC%D0%B8%D1%8F%D1%82%D0%B0-%D0%BD%D0%B0%D1%81%D1%82%D1%80%D1%8A%D1%85%D0%BD%D0%B0-%D1%83%D0%B5%D1%84%D0%B0-%D0%BF%D1%80%D0%B5%D1%85%D0%B2%D1%8A%D1%80%D0%BB%D0%B8-%D1%82%D0%BE%D0%BF%D0%BA%D0%B0%D1%82%D0%B0-%D0%B7%D0%B0-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D1%86%D1%81%D0%BA%D0%B0-%D0%B2-%D0%BF-news802169.html", "text": "УЕФА е изпратила официално писмо до адвоката на ЦСКА Първан Първанов, че всичко около историята на клуба в сайта на евроцентралата е от компетенцията само на Българския футболен съюз. От футболната ни централа били поискали ситуацията около „червените“ да остане неизяснена. Битката се води вече около седмица, като нападките са и от двете страни. Изпълнителният директор на БФС Борислав Попов сам поиска срок до четвъртък, за да изготви документа, след което отново изчезна и реши да бави топката поне до зимната пауза на първенството. Сега се чака тежката дума на президента Борислав Михайлов, който ще, не ще, трябва да се произнесе. Сподели:", "date": "2018.12.07", "title": "НАПРЕЖЕНИЕ ВЪВ ФУТБОЛА - \"Армията\" настръхна: УЕФА прехвърли топката за историята на ЦСКА в полето на БФС - какво ще реши Боби Михайлов"}
{"url": "https://pik.bg/%D1%81%D0%B0%D1%89-%D0%B8%D1%81%D0%BA%D0%B0%D1%82-%D0%B4%D0%B0-%D0%BD%D0%B0%D0%BD%D0%B5%D1%81%D0%B0%D1%82-%D1%83%D0%B4%D0%B0%D1%80-%D1%81%D1%80%D0%B5%D1%89%D1%83-%D0%BA%D0%BE%D0%BC%D0%BF%D0%B0%D0%BD%D0%B8%D1%8F%D1%82%D0%B0-huawei-news802111.html", "text": "Global Times (Китай): Инцидентът със задържането в Канада на финансовия директор на компанията Мън Ванджоу свидетелства за желанието на американските власти да нанесат удар по цялата корпорация, пише китайското англоезично издание Global Times. \"Това задържане стана доказателство за световната общност, че Съединените щати преследват ясна цел по отношение на Huawei. Очевидно е, че Вашингтон се опитва да обвини тази компания за някакво неправомерно поведение, за да я изложи на удара на американското право\", се казва в публикувана статия. Американската страна се опитва да удари репутацията на Huawei, като се стреми да отвоюва пазара от този технологичен гигант, използвайки правни методи, предава Фокус. Както отбелязват авторите, такива пристрастни действия на Съединените щати изискват справедлив отговор от страна на обществеността. \"Компанията е длъжна да направи опит да спечели срещу прокуратурата, използвайки американското законодателство. Ако САЩ предприемат произволни действия срещу компанията, случаят ще стане сложен, но компанията все още има достатъчно място за маневриране\", коментират наблюдателите на вестниците. В същото време, те отбелязват, че Huawei е малко вероятно да се сблъска с проблемите, които китайската компания ZTE вече е срещнала. \"Технологично, Huawei е по-силна от ZTE и ситуацията обикновено се различава от периода, когато ZTE беше потискан от САЩ - има увереност, че Huawei има способността и мъдростта да преодолее рисковете и да сведе до минимум щетите, причинени от действията на американската страна \", обобщават авторите. Сподели:", "date": "2018.12.07", "title": "САЩ искат да нанесат удар срещу компанията Huawei"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%B8-%D0%B4%D0%B5%D0%BF%D1%83%D1%82%D0%B0%D1%82%D0%B8-%D1%83%D0%B1%D0%B5%D0%B6%D0%B4%D0%B0%D0%B2%D0%B0%D1%82-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B4%D0%B0-%D0%BE%D1%82%D0%BB%D0%BE%D0%B6%D0%B8-%D0%B3%D0%BB%D0%B0%D1%81%D1%83%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5%D1%82%D0%BE-%D1%81-%D0%B5%D1%81-news802112.html", "text": "Поредица от министри и депутати призоваха министър-председателя да отложи т.нар. \"Решаващ вот\" в парламента, насрочен за следващия вторник за Споразумението с Брюксел на фона на риска от отхвърлянето му, пише британският вестник Daily Express. Премиерът обаче настоява гласуването да се проведе следващата седмица и обеща да продължи опитите си да спечели въпреки недоволството на множество депутати от управляващата партия. Говорител на Даунинг стрийт каза: \"Гласуването се ще се проведе във вторник.\" На фона на растящите спекулации за наближаващото гласуване няколко министри от кабинета се срещнаха с премиера, за да обсъдят евентуална криза по време на парламентарния вот. Филип Хамънд, Майкъл Гоув, Амбър Ръд, Андреа Лийдсъм и Лиъм Фокс са сред министрите, които са посетили премиера, предава Фокус. Други източници заявиха, че министри които подкрепят по-тесните връзки с Брюксел, включително Филип Хамънд, министърът на правосъдието Дейвид Гаук и министърът на икономиката Грег Кларк са заявили на Тереза Мей, че не могат да подкрепят страната да напусне ЕС без споразумение. След срещата говорителят на \"Даунинг стрийт\" заяви: \"Министър-председателят се срещна с колегите си. Тя редовно се среща с колегите си и това е част от тези срещи.\" По-рано Мей потвърди, че обсъжда евентуално право на вето за депутатите, преди Великобритания да влезе в „предпазния механизъм“, предназначен да предотврати създаването на \"твърда\" граница между Ирландия и Северна Ирландия след Брекзит. Сподели:", "date": "2018.12.07", "title": "Министри и депутати убеждават Тереза Мей да отложи гласуването на Споразумението с ЕС"}
{"url": "https://pik.bg/%D0%BD%D0%BE%D0%B2%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D1%81%D1%82%D0%B8%D0%B2%D1%8A%D0%BD-%D0%B1%D0%B0%D1%80%D0%BA%D0%BB%D0%B8-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%B5%D0%BD-%D0%BD%D1%8F%D0%BC%D0%B0-%D0%B4%D0%B0-%D0%BE%D1%82%D1%82%D0%B5%D0%B3%D0%BB%D0%B8%D0%BC-%D1%87%D0%BB%D0%B5%D0%BD-50-news802113.html", "text": "Новоизбраният министър за Брекзит Стивън Баркли заяви, че правителството няма да оттегли член 50, тъй като това би „направило за смях\" двегодишния преговорен период , пише лондонският вестник Evening Standard. Той заяви това след като Европейският съд обяви, че ще постанови на 10 декември дали Великобритания може да спре едностранно процеса, като направи това, предава Фокус. „Позицията на правителството на Нейно величество е много ясна, няма да отменим член 50“. \"Това би било подигравка за двугодишния период на преговори и затова не мислим, че това е правилната позиция\", заяви Баркли. Сподели:", "date": "2018.12.07", "title": "Новият министър за Брекзит Стивън Баркли категоричен: Няма да оттеглим член 50"}
{"url": "https://pik.bg/%D1%83%D0%B4%D0%B0%D1%80%D0%B8-%D0%BA%D1%8C%D0%BE%D1%80%D0%B0%D0%B2%D0%BE%D1%82%D0%BE-%D0%B1%D0%B8%D0%B2%D1%88%D0%B8%D1%8F%D1%82-%D0%BD%D0%B0-%D0%BF%D0%BE%D0%BB%D0%B8-%D0%B3%D0%B5%D0%BD%D0%BE%D0%B2%D0%B8-%D1%87%D0%B0%D0%BA%D0%B0-%D0%B1%D0%B5%D0%B1%D0%B5-%D0%BE%D1%82-%D0%B1%D0%BE%D0%B3%D0%B0%D1%82%D0%B0%D1%88%D0%BA%D0%B0-%D1%89%D0%B5%D1%80%D0%BA%D0%B0-%D1%81%D0%BD%D0%B8%D0%BC%D0%BA%D0%B0-news802026.html", "text": "От близо година Поли Генова лети на крилите на любовта, а според слуховете скоро ще стане й майка. Засега певицата, която изненадващо бе сменена като ментор в \"Гласът на България\" от Михаела Филева не потвърждава, че чака бебе, но и не го отрича. На последното светско събитие, премиера на нов български филм, Генова внимателно се прикриваше на снимките зад свои невръстни фенове, а рокля с голямата панделка не позволяваше да се види корема й. Очевидно обаче не само тя е срещнала щастието в последно време. И бившето й гадже Вернер живее с красива богаташка под един покрив в затворен комплекс, разкрива \"Хотнюз\". Брюнетката Мелани наскоро се показа на снимка, на която ясно се вижда как придържа корема си досущ като бременна, а на ръката й има годежен пръстен. Засега близки приятели на Вернер отричат той да ги е зарадвал с благата вест, но предполагат, че е заради Мелани, която настоява да крие бременността си, поне в началото. Вернер искал да се върже за милионерското семейство на красавицата и затова побързал да й направил бебе, твърдят още източници на изданието. Освен това през септември той се сгоди за въпросната Мелани. Сподели:", "date": "2018.12.07", "title": "УДАРИ КЬОРАВОТО: Бившият на Поли Генови чака бебе от богаташка щерка (СНИМКА)"}
{"url": "https://pik.bg/%D0%B3%D0%B0%D0%BB%D1%8A%D0%BF-%D0%B2%D1%81%D0%B5%D0%BA%D0%B8-%D0%B2%D1%82%D0%BE%D1%80%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%BD%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2%D1%8F%D1%80%D0%B2%D0%B0-%D0%B2-%D0%BF%D1%8A%D0%BB%D0%B5%D0%BD-%D0%BC%D0%B0%D0%BD%D0%B4%D0%B0%D1%82-%D0%BD%D0%B0-%D0%BA%D0%B0%D0%B1%D0%B8%D0%BD%D0%B5%D1%82%D0%B0-news802182.html", "text": "Солиден процент българи - 43 на сто, смятат, че правителството ще остане на власт до края на мандата си. Всеки втори не участва в протестите, показва сондаж на „Галъп интернешънъл“ в обобщение на протестите от последните седмици. Според проучването мнозинството от 70% подкрепя протестите срещу управлението. Протестният потенциал в страната е сериозен, остава видим и това прави вероятни нови обществени недоволства, въпреки преминаването на текущата вълна на протести. Преобладава мнението, че протестите досега са били спонтанни. На този фон личи повишена критичност към управлението, поляризация на мненията и липсва ясна обществена увереност в пълен мандат на кабинета. Данните са от независим телефонен сондаж по панелна методика, която осигурява максимална представителност, проведен 28 – 30 ноември сред 801 души в цялата страна. Възможното отклонение е ±3.5 при 50% дялове. 1% от извадката е равен на около 55 хил. души. 50 на сто от анкетираните заявяват, че биха участвали в протест срещу правителството, 8% твърдят, че вече са участвали или в момента участват. 41% не биха взели участие в протест, а 1% се затрудняват да отговорят. Подкрепата за различните форми на протест срещу правителството е сериозна – мнозинство от 70% отговаря с „да“ на директен въпрос. 27% са на противоположното мнение, а останалите не могат да преценят. Оказва се, че по-голямата част от запитаните възприемат мнението, че протестите са спонтанни – 69% споделят това становище. Като платени ги определят 19%, а като криминални - 4 на сто от анкетираните. Останалите не могат да преценят. Повечето българи споделят средна към негативна оценка за управлението. 32% смятат, че правителството се справя „средно“ с управлението на страната. „Много добре“ се справя то според 4 на сто от анкетираните, че се справя „добре“ смятат 15%. Що се отнася до негативните оценки – 26% намират управлението за „лошо“, а 21% го определят като „много лошо“. На този фон, практически еднакви изглеждат дяловете на онези, които очакват предсрочно напускане на кабинета и онези, които очакват пълен мандат. 43% от анкетираните споделят мнението, че правителството ще остане на власт до края на мандата си през 2021 г., но 29% възприемат опцията „до евроизборите“, а 15% - до местните избори през 2019 г. Така общо 44% очакват преждевременен край на правителството. Останалите се колебаят. Сподели:", "date": "2018.12.07", "title": "\"ГАЛЪП\": Всеки втори българин не участва в протести, вярва в пълен мандат на кабинета"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%88%D0%B5%D1%84%D1%8A%D1%82-%D0%BD%D0%B0-%D0%B0%D0%BD%D1%82%D0%B8%D0%BC%D0%B0%D1%84%D0%B8%D1%8F-%D0%BF%D0%BB%D0%B0%D0%BC%D0%B5%D0%BD-%D0%B3%D0%B5%D0%BE%D1%80%D0%B3%D0%B8%D0%B5%D0%B2-%D0%B7%D0%B0%D0%BF%D0%BE%D1%87%D0%BD%D0%B0%D1%85%D0%BC%D0%B5-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%BD%D0%B0-%D1%82%D1%8A%D0%B9-%D0%BD%D0%B0%D1%80%D0%B5%D1%87%D0%B5%D0%BD%D0%B8-news802185.html", "text": "Започнахме проверка на \"културния октопод\", обяви пред ПИК шефът на КПКОНПИ Пламен Георгиев. Неговата комисия \"Антимафия\" през следващите две седмици ще привика на разпити замесените в скандала лица. Сигналът вече е разпределен. Припомняме, че \"Антимафия\" бе сезирана да разследва предполагаемия \"октопод\", формиран от шефката на Националната галерия Яра Бубнова и нейния наставник Недко Солаков. Историята се размириса покрай тъй нареченото \"голямо плюскане\" в салоните на бившия царски дворец. Повод за проверката са поредица статии на информационна агенция ПИК, разкриващи конфликт на интереси, съмнения за злоупотреба със служебно положение и държавни средства от страна на отговорни държавни служители. Данните и свидетелските показания касаят директори в Националната художествена галерия и Софийска градска художествена галерия, както и престъпно нехайство (бездействие) на отговорните принципали - няколко ръководства на министерството на културата и Столична община, в продължение на дълъг период от време. Ще се разследва и дейността на бивши и настоящи министри на културата, както и на кметове. В сигнала на ПИК подробно са описани връзките на цял кръг държавни служители с частни структури, неправителствени организации, общински комисии, финансови фондове, съпричастни към обществени поръчки и други механизми за разходване на държавни средства. Специално внимание ще бъде обърнато на дейността на временната директорка на Националната галерия и директорка на \"Квадрат 500\" Ярослава Бубнова, която е едновременно шеф на държавен културен институт, както и на частен такъв - Институт за съвременно изкуство (ИСИ). В последните дни редакцията на ПИК буквално е залята от десетки сигнали на художници и галеристи, които излагат факти за невероятното срастване на тъй наречения \"културен октопод\" на Ярослава Бубнова и Недко Солаков (член на програма \"Култура\" към Столична община) с източниците за държавно финансиране на българското изкуство. Сподели:", "date": "2018.12.07", "title": "ИЗВЪНРЕДНО В ПИК! Шефът на \"Антимафия\" Пламен Георгиев: Започнахме разследване на тъй наречения \"културен октопод\" след скандала с банкета в Националната галерия"}
{"url": "https://pik.bg/%D0%BA%D0%BE%D0%BB%D0%B5%D0%B4%D0%BD%D0%B0%D1%82%D0%B0-%D0%B5%D0%BB%D1%85%D0%B0-%D0%B3%D1%80%D0%B5%D0%B9%D0%BD%D0%B0-%D0%BD%D0%B0-%D0%BB%D0%BE%D0%BD%D0%B4%D0%BE%D0%BD%D1%81%D0%BA%D0%B8%D1%8F-%D0%BF%D0%BB%D0%BE%D1%89%D0%B0%D0%B4-%D1%82%D1%80%D0%B0%D1%84%D0%B0%D0%BB%D0%B3%D0%B0%D1%80-news802145.html", "text": "Красива 80-годишна елха, докарана от Норвегия и висока 21 метра, грейна снощи в празнични светлини на лондонския площад \"Трафалгар\", предаде ТАСС. Церемонията беше подробно отразена на специална страница в Туитър, създадена от управата на централния лондонски район Уестминстър. Началото на тържественото запалване на светлините даде лорд-кметът на Уестминстър Линдзи Хол и кметът на Осло Мариане Борген, предава БТА. По традиция, започнала през 1947 г., коледната елха, която краси центъра на Лондон до началото на януари, пристига всяка година във Великобритания с кораб през Северно море. Елхата е израз на благодарността на норвежците към Великобритания за помощта, оказана им през Втората световна война. В годините на нацистката окупация норвежкото кралско семейство и правителството в изгнание живели и работели в Лондон. Елхата на пл. \"Трафалгар\" е украсена скромно - със звезда на върха и спускащи се гирлянди от лампички, както е прието в Норвегия. Подарък за присъстващите на тазгодишната церемония беше изгряващата звезда на норвежката рап-сцена, певицата Майра. Бежанката от Сиера Леоне, установила се през 1998 г. със семейството си в норвежкия град Берген, рапира на местния норвежки диалект. Сподели:", "date": "2018.12.07", "title": "Коледната елха грейна на лондонския площад \"Трафалгар\""}
{"url": "https://pik.bg/%D0%BF%D0%BE%D1%87%D0%B8%D1%82-%D1%87%D0%B5%D1%81%D1%82%D0%B2%D0%B0%D0%BC%D0%B5-%D0%BE%D0%B1%D0%B8%D1%87%D0%B0%D0%BD%D0%B0-%D1%81%D0%B2%D0%B5%D1%82%D0%B8%D1%86%D0%B0-%D0%BD%D0%B5%D1%80%D0%B0%D0%B7%D1%80%D0%B8%D0%B2%D0%BD%D0%BE-%D1%81%D0%B2%D1%8A%D1%80%D0%B7%D0%B0%D0%BD%D0%B0-%D1%81-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news802130.html", "text": "Получила добро за тогавашното време образование и достигнала вече пълнолетие, тя била омъжена против волята си, но успяла да склони мъжа си да живеят целомъдрено. Подир известно време мъжът й умрял. Тогава тя се заселила на острова всред близкото езеро, където си построила килия и се подвизавала сама в пост, непрестанна молитва, всенощни бдения, сълзи и безмълвие. За тази й ревност и любов Бог й дарувал благодатта на чудотворната молитва и мъдростта да поучава. При нея дохождали духовни лица и много народ да чуят нейните благочестиви съвети и да получат изцеление по нейните молитви. От прекомерното въздържание тя съвсем отслабнала, предвидела своята смърт и се преставила на 7 декември (годината на смъртта и векът на живота й са неизвестни). Светите й мощи се оказали нетленни и извършвали множество чудеса. В началото на ХIII век те били тържествено пренесени от Поливот в Търново през времето на българския цар Калоян. Тук те останали около 200 години. След падането на България под османско иго (1393 г.) ги взели сърбите, а от сърбите - румъните. Сега те се намират в град Арджеш. Житието на преп. Филотея, което е запазено и досега, е съставено от св. Евтимий, патриарх Търновски. Пренасянето на мощите й от Търново във Видин описал съвременникът на Патриарх Евтимий - видинският митрополит Йоасаф. - Преподобна Филотея се родила във византийския град Поливот (Южна Тракия). Тя била плод на продължителните молитви на своите бездетни родители. Сподели:", "date": "2018.12.07", "title": "ПОЧИТ: Честваме обичана светица, неразривно свързана с историята на България"}
{"url": "https://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D1%81%D0%BB%D1%8A%D0%BD%D1%86%D0%B5-%D0%B8-%D0%B2%D0%B8%D1%81%D0%BE%D0%BA-%D0%B3%D1%80%D0%B0%D0%B4%D1%83%D1%81-%D0%B2-%D0%BD%D0%B0%D0%B2%D0%B5%D1%87%D0%B5%D1%80%D0%B8%D0%B5%D1%82%D0%BE-%D0%BD%D0%B0-%D1%81%D1%82%D1%83%D0%B4%D0%B5%D0%BD%D1%82%D1%81%D0%BA%D0%B8%D1%8F-%D0%BF%D1%80%D0%B0%D0%B7%D0%BD%D0%B8%D0%BA-news802103.html", "text": "През деня облачността над страната а ще е разкъсана, предимно средна и висока. Ще е почти тихо. Максималните температури ще са между 3° и 8°, в местата с по-трайна мъгла ще са близки до 0°. В планините ще е предимно слънчево. Ще духа до умерен северозападен вятър. Максималната температура на височина 1200 метра ще е около 4°, на 2000 метра – около минус 3°. По Черноморието в сутрешните часове ще има ниска облачност или мъгла. През деня облачността ще се разкъсва и намалява до предимно слънчево. Ще духа слаб до умерен вятър предимно от запад. Максималните температури ще са 4°-6°. Температурата на морската вода е 9-11°. Вълнението на морето ще бъде 1-2 бала. На 07.12.2018 слънцето ще изгрее в 07:43 часа и ще залезе в 16:53 часа. Продължителност на деня 09:10 часа. На 07.12.2018 луната ще изгрее в 07:31 часа и ще залезе в 17:17 часа. Осветеност на диска в 0h UT 0 %. Фаза на луната: новолуние. Сподели:", "date": "2018.12.07", "title": "ДОБРА НОВИНА: Слънце и висок градус в навечерието на студентския празник"}
{"url": "https://pik.bg/%D0%B1%D0%B5%D0%B7-%D0%B4%D0%B5%D0%B1%D0%B0%D1%82-%D0%BA%D0%BE%D1%80%D0%B1%D0%B8%D0%BD-%D0%BC%D0%B5%D0%B9-%D0%BD%D0%B0-9-%D0%B4%D0%B5%D0%BA%D0%B5%D0%BC%D0%B2%D1%80%D0%B8-news802117.html", "text": "Телевизионният дебат между британския премиер Тереза Мей и лидера на лейбъристите Джереми Корбин може и да не проведе на 9 декември, както бе предвидено. Камарата на общините ще гласува плана за Брекзит на 11 декември и две от от телевизиите вече обявиха, че няма да излъчат дебата. BBC поиска да участват и представители на другите партии, но след като договорка не бе постигната, се отказаха да излъчат дебата. От ITV обявиха, че са оставили на поканените сами да решат ще участват ли, но след това стана ясно, че предаването отпада от програмата. Лейбъристите обвиниха Мей, че за пореден път бяга от дебат, предава Нюзбг. Съдът на ЕС съобщи, че на 10 декември ще вземе официално решение дали Великобритания може едностранно да спре решението за напускане на ЕС без съгласието на останалите страни членки. Вариантите за Брекзит са: моето споразумение, никакво споразумение или оставане в ЕС. Това повтори вчера премиерът на Великобритания Тереза Мей. Мей отхвърли искане на някои министри от кабинета й да отложи гласуването в парламента. Брекзитът трябва да влезе в сила официално в края на март следващата година, след което ще има преходен период до края на 2020 година. Сподели:", "date": "2018.12.07", "title": "Без дебат Корбин-Мей на 9 декември?"}
{"url": "https://pik.bg/%D0%B4%D0%B6%D0%BE%D0%BD-%D0%B1%D0%BE%D0%BB%D1%82%D1%8A%D0%BD-%D0%B7%D0%BD%D0%B0%D0%B5%D0%BB-%D0%B7%D0%B0-%D0%B0%D1%80%D0%B5%D1%81%D1%82%D0%B0-%D0%BD%D0%B0-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B8%D1%8F-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-huawei-news802116.html", "text": "Американският съветник по националната сигурност на американския президент и член на кабинета му Джон Болтън е знаел предварително за ареста на финансовия директор на Huawei. Това заяви той в интервю за National Public Radio. Той не дава подробности относно молбата на Вашингтон за ареста и предстоящото екстрадиране на Мън Ванчжоу, но обвини китайските компании в редица нарушения. Случаят се превърна в дипломатически скандал, след като Пекин поиска освобождаването на Ванчжоу. Припомняме, че канадските власти задържаха в началото на декември във Ванкувър финансовия директор на китайската компания Huawei Technologies. Това стана по искане на САЩ. Мън Ванчжоу е дъщеря на основателя на Huawei и заема вицепрезидентски пост в компанията. Тя може да бъде екстрадирана в САЩ, предава Нюзбг. Компанията е заподозряна в нарушаване на търговските санкции, въведени от САЩ срещу Иран. От канадското правосъдно министерство съобщиха, че Ванчжоу е била арестувана на 1 декември. На 7 декември съдът ще се произнесе за освобождаването й под гаранция. Сподели:", "date": "2018.12.07", "title": "Джон Болтън знаел за ареста на финансовия директор на Huawei"}
{"url": "https://pik.bg/%D0%B2%D1%8A%D0%B3%D0%BB%D0%B5%D1%85%D0%B8%D0%B4%D1%80%D0%B0%D1%82%D0%B8%D1%82%D0%B5---%D0%BA%D0%BB%D1%8E%D1%87%D1%8A%D1%82-%D0%BA%D1%8A%D0%BC-%D0%B4%D1%8A%D0%BB%D0%B3%D0%BE%D0%BB%D0%B5%D1%82%D0%B8%D0%B5%D1%82%D0%BE-news801070.html", "text": "Учени от университета в Сидни установиха, че общата физическа форма на мишките, хранени с повече въглехидрати и малко протеини, се подобрява, както и психичното им здраве. Освен това те запомнят по-добре. Авторите на изследването се надяват това да бъде потвърдено и за хората. Резултатите показаха за първи път сходен защитен ефект за мозъка на нископротеиновата диета с много въглехидрати като този от ограничаването на калориите. Известно е вече, че гладуването удължава живота, макар и да не се препоръчва за хората. Високовъглехидратната диета подобрява състоянието на хипокампуса - тази част от мозъка, която отговаря за ученето и паметта. Нископротеиновите диети с много въглехидрати не са нова мода. Хората на японския остров Окинава и в много части на Средиземноморието отдавна се хранят така. Непрекъснато ни повтарят да избягваме въглехидратите, ако искаме да сме стройни. Нископротеиновата диета с много въглехидрати обаче може да е ключът към дълголетието и да предпазва от деменция, съобщи в. \"Дейли мейл\", цитиран от БТА. Сподели:", "date": "2018.12.07", "title": "Въглехидратите - ключът към дълголетието"}
{"url": "https://pik.bg/-news631613.html", "text": "Обява във вестник: \"Продавам доберман. Яде всичко, много обича деца!\" Сподели:", "date": "2018.12.07", "title": ":)"}
{"url": "https://pik.bg/-news631616.html", "text": "Вчера беше кофти. Днес също е кофти. Във вестника пише, че и утре ще е кофти. Изглежда, че наистина икономическото положение се стабилизира! Сподели:", "date": "2018.12.07", "title": ":)"}
{"url": "https://pik.bg/-news636388.html", "text": "Вечният проблем във футбола е, че тези, които могат всичко, седят само по трибуните. Сподели:", "date": "2018.12.07", "title": ":)"}
{"url": "https://pik.bg/%D0%BF%D1%83%D1%82%D0%B8%D0%BD-%D0%B8-%D1%86%D0%B8%D0%BF%D1%80%D0%B0%D1%81-%D1%89%D0%B5-%D1%80%D0%B0%D0%B7%D0%B3%D0%BE%D0%B2%D0%B0%D1%80%D1%8F%D1%82-%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D1%81%D0%BB%D0%B5%D0%B4-%D0%BE%D1%85%D0%BB%D0%B0%D0%B4%D0%BD%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D0%BC%D0%B5%D0%B6%D0%B4%D1%83-%D0%B4%D0%B2%D0%B5%D1%82%D0%B5-%D1%81%D1%82-news802115.html", "text": "Руският президент Владимир Путин ще проведе разговори с гръцкия премиер Алексис Ципрас, предава TACC. Според съветника на държавния глава Юрий Ушаков, Кремъл се надява тази среща да сложи край на трудния период на отношенията между двете страни, свързани с дипломатически скандал. Това ще бъде първата среща на лидерите на Русия и Гърция тази година (на 22 март в телефонен разговор Ципрас поздрави Путин за преизбирането му като президент на Руската федерация). Последният път, когато се срещнаха на 14 май 2017 г., беше в периферията на международен форум в Пекин. През май 2016 г. руският лидер посети Гърция на официално посещение и също така участва в събитията на Атон, които отбелязаха 1000-годишнината от присъствието на руското монашество на Света гора. Според пресслужбата на президента на Руската федерация на срещата в петък се планира да се обсъдят пълния обхват на двустранните търговски и икономически отношения, включително съвместни инфраструктурни проекти в сектора на транспорта на газ, както и редица належащи международни и регионални проблеми. Премиерът на Русия Дмитрий Медведев ще се срещне и с гръцкия премиер в петък, преди преговорите в Кремъл. \"По време на срещата ръководителите на правителствата ще обсъдят състоянието и перспективите за руско-гръцкото търговско и икономическо сътрудничество, изпълнението на съвместни проекти в енергийния сектор, промишлеността, транспортната инфраструктура, високите технологии, селското стопанство и други области\", съобщи пресслужбата на руския премиер, предава Фокус. През септември Ципрас заяви, че Атина и Москва се опитват да възстановят отношенията си след кризата през лятото, която беше предизвикана от решението на Гърция да изгони двама руски дипломати и да забрани влизането на още двама, както и \"огледалните\" ответни мерки на Руската федерация. Гръцките медии свързват възникващото затопляне с оставката на министъра на външните работи Никос Коцияс, който беше заел твърд курс по адрес на Москва. Преди посещението в Руската федерация в интервю за първия заместник-генерален директор на ТАСС Михаил Гусман гръцкият премиер подчерта, че Гърция е направила стратегически избор за разширяване на руско-гръцките връзки и укрепване на близкото приятелство между народите на двете страни. Ципрас отбелязва, че през цялото време, въпреки трудностите, той поддържа с Путин \"постоянни отношения на искрен и честен диалог \". Ципрас говори за разговорите, които Атина води в Европейския съюз, за да разшири газопровода \"Турски поток\" от Турция на гръцка територия, а след това и в други страни, т.е. да го направи не само \"турски ...\", но и \"Европейски поток\". Тези идеи се подкрепят активно от гръцкия бизнес. Освен това, според Лоис Ламбринидис, главен секретар по стратегията и частните инвестиции на Министерството на икономиката и развитието на Гърция, \"добри перспективи за двустранно сътрудничество между Русия и Гърция съществуват в такива отрасли като преработващата промишленост, транспорта и логистиката, енергетиката, химическата и фармацевтичната промишленост промишлеността, информационните технологии и телекомуникациите, както и в областта на културата и туризма. \" Сподели:", "date": "2018.12.07", "title": "Путин и  Ципрас ще разговарят за първи път след охладняването на отношенията между двете страни"}
{"url": "https://pik.bg/%D0%B3%D1%80%D0%B0%D0%BD%D0%B0%D1%82%D0%B0-%D1%82%D0%B0-%D0%BD%D0%B0-%D0%B0%D1%80%D1%82%D0%B8-%D0%B8%D0%B7%D0%B1%D1%83%D1%85%D0%BD%D0%B0-%D0%B8-%D0%B2-%D0%B0%D1%80%D0%B5%D0%BD%D0%B0-%D0%B0%D1%80%D0%BC%D0%B5%D0%B5%D1%86-news802114.html", "text": "Тийнидолът АРТи дебютира на голямата сцена с взривоопасното парче \"Граната\". Изпълнителят бе част от спектакъла по случай 17 години телевизия \"Планета\" в зала \"Арена Армеец\". На тазгодишния концерт АРТи се превърна в един от дългоочакваните от феновете изпълнители, които емоционално избухнаха при появата на своя любимец. \"Бяхте уникални, няма такава емоция, нещо неописуемо е да пееш пред толкова хиляди в  огромна зала. Благодаря Ви\", обърна се към почитателите си певецът. АРТи засне преди дни видеото към новото си парче, което е дует с една от най-актуалните звезди на димитровградската музикална компания. Сподели:", "date": "2018.12.07", "title": "\"Граната\"-та на АРТи избухна и в \"Арена Армеец\""}
{"url": "https://pik.bg/-news631614.html", "text": "От пресцентъра на МВР: „В мебелен магазин е забелязан предмет, който прилича на бомба. След намесата на компетентните органи са взети всички необходими мерки за обезопасяването му. Предметът вече не прилича на бомба.” Сподели:", "date": "2018.12.07", "title": ":)"}
{"url": "https://pik.bg/-news631615.html", "text": "От пресцентъра на МВР: „В мебелен магазин е забелязан предмет, който прилича на бомба. След намесата на компетентните органи са взети всички необходими мерки за обезопасяването му. Предметът вече не прилича на бомба.” Сподели:", "date": "2018.12.07", "title": ":)"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B3%D0%B8%D0%BD%D0%B5%D0%BA%D0%BE%D0%BB%D0%BE%D0%B3-%D1%81-%D0%B4%D0%B2%D0%B5-%D0%BF%D1%80%D0%B8%D1%81%D1%8A%D0%B4%D0%B8-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BB%D0%B5%D0%BA%D1%83%D0%B2%D0%B0-%D0%B2-%D0%BC%D0%B0%D0%B9%D1%87%D0%B8%D0%BD-%D0%B4%D0%BE%D0%BC-news802131.html", "text": "Според разследването д-р Николче Дамчевски има двегодишна ефективна присъда, потвърдена от Апелативния съд в Скопие, и забрана да работи като лекар в рамките на 8 години. В присъдата срещу Николче Дамчевски пише, че \"като гинеколог той има вина за тежки престъпления извършени срещу здравето на хората и фалшифициране на документи\". Пред съда той е признал вината си и по двете обвинения. Македонската телевизия посочва, че Дамчевски е лъгал македонска пациентка в продължение на 9 месеца, че е бременна. Разследването установило, че Дамчевски работи в Медицинския център \"Майчин дом\", както и частна болница в София. Въпреки че е с отнет лиценз, Дамчевски станал член на Българския лекарски съюз от август 2018 г. От БЛС потвърждават това пред македонската телевизия, като обясняват, че той е представил документ, според който е член на Лекарската камера на Република Македония от 17 март 2016 г., както и такъв, според който не е осъждан. От ръководството на медицинския център обявиха, че са сезирали \"Медицински одит\" във връзка с публикациите, свързани с д-р Николче Дамчевски, като до изясняването на обстоятелствата по случая осъществяваната от него медицинска дейност се преустановява. Д-р Дамчевски има българско гражданство и е завършил своето медицинско образование и следдипломно обучение в България. Той не е служител на СБАЛАГ Майчин дом и няма трудово правоотношение нито с болницата, нито с медицинския център към нея. Дейността, която осъществява, е основана на граждански договор към медицинския център, за сключването на който са спазени всички правни и административни процедури, обясняват от медицинския център. Според тях д-р Дамчевски е предоставил всички изискващи се от българското законодателство документи за извършване на медицинска дейност – диплома за висше медицинско образование, свидетелство за призната специалност по акушерство и гинекология и удостоверение за членство в Българския лекарски съюз от м. август 2018 г. Въз основа на тези документи той е получил регистрация и право за упражняване на извънболнична медицинска помощ от Столична регионална здравна инспекция. Изпълнителна агенция \"Медицински одит\" към Министерството на здравеопазването проверява информация от медийни публикации, според която осъден в Македония лекар работи в Медицински център \"Майчин дом\". Информацията по случая дойде от разследване на македонската Нова телевизия. Сподели:", "date": "2018.12.07", "title": "СКАНДАЛНО РАЗКРИТИЕ: Гинеколог с две присъди в Македония лекува в \"Майчин дом\""}
{"url": "https://pik.bg/-news636390.html", "text": "Полицай спира жена за превишена скорост. - Когато ви видях да завивате насам си казах: \"Най-малко шейсет!\" - казва офицерът. - О, да. С тази шапка изглеждам по-възрастна. Сподели:", "date": "2018.12.07", "title": ":)"}
{"url": "https://pik.bg/%D1%80%D0%B0%D0%B7%D0%B2%D0%BE%D0%B4-%D0%BC%D0%B8-%D0%B4%D0%B0%D0%B9-%D0%BA%D0%B0%D1%80%D0%B4%D0%B8-%D0%B1%D0%B8-%D1%81%D0%BA%D1%8A%D1%81%D0%B0-%D1%81-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%B4%D1%8A%D1%89%D0%B5%D1%80%D1%8F-%D1%81%D0%B8-news802036.html", "text": "Хип-хоп звездата Карди Би призна, че се е разделила с бащата на детето си - рапъра Киари Кендръл, по-известен като Offset. Това изпълнителката на \"I Like It\" направи чрез видео в \"Инстаграм\". Там тя разкрива, че с Offset продължават да поддържат приятелски тон в отношенията. Виновен за раздялата няма, казва тя, а като причина да потърси края на връзката им тя посочва изчерпаните романтични чувства помежду им. Карди Би обясни още на последователите си, че разводът ще й отнеме повече време, но с Offset вече не живеели под един покрив. Младите родители посрещнаха първия си наследник, дъщеричката си Кълчър, в началото на месец юли. Заветното \"Да\" те си казаха тайно на 20 септември миналата година. Това бе месец преди публичното предложение за брак, което Offset направи на изгората си по време на концерт във Филаделфия, пише \"Монитор\". Сподели:", "date": "2018.12.07", "title": "РАЗВОД МИ ДАЙ: Карди Би скъса с бащата на дъщеря си"}
{"url": "https://pik.bg/%D1%81%D1%82%D0%BE%D1%82%D0%B8%D1%86%D0%B8-%D1%83%D1%87%D0%B5%D0%BD%D0%B8%D1%86%D0%B8-%D0%B8-%D1%81%D1%82%D1%83%D0%B4%D0%B5%D0%BD%D1%82%D0%B8-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%BF%D1%80%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-news802092.html", "text": "Повече от 700 студенти бяха задържани от правоохранителните органи във Франция по време на четвъртия протест срещу продължаващата реформа на системата на средното образование, по-специално правилата за преминаване на бакалавърските изпити. Това се съобщава в четвъртък от AFP, по данни на френското Министерство на вътрешните работи, предава TACC. Според източника на агенцията учебните занятия са прекъснати в 280 учебни заведения, 45 от които са блокирани. Всеки ден, според канала на BFM, най-малко 200 училища и лицеи са обхванати от протестни действия в страната. Пред някои лицеи демонстрантите са изгорили паркирани леки автомобили. Редица образователни институции са закрити от самата дирекция и са под полицейска защита, за да се избегнат инциденти. За да се гарантира безопасността на учениците в много от демонстрациите участват и родителите им. Учениците също така изразяват загриженост, че получените от тях знания не им осигуряват успешен старт и работа. Освен това едно от важните изисквания, широко подкрепено от родителите, е да се гарантира безопасността в училищата, и учебните заведения да бъдат защитени от действията на търговците на наркотици, предава Фокус. Студенти се включиха в протестите на учениците в сряда - по-специално в Париж те блокираха два факултета на Сорбоната. Сред техните искания е да се премахне силното увеличение на таксите за обучение, включително такси за регистрация на чужденци за правото да получат образование във френски университети. Сподели:", "date": "2018.12.07", "title": "Стотици ученици и студенти задържани при протести във Франция"}
{"url": "https://pik.bg/%D0%BF%D0%BE%D0%BB%D0%B8%D1%86%D0%B0%D0%B8-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%BF%D1%80%D0%BE%D1%82%D0%B5%D1%81%D1%82-%D0%B2-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-news802087.html", "text": "В деня на 40-тата годишнина на испанската конституция избухнаха сблъсъци между демонстранти и полицията в град Жирона в испанския регион Каталуния, съобщава БТА. Поне шестима полицаи бяха ранени, а един човек бе арестуван. Демонстрантите се определяха като \"антифашисти\". Протестът им целеше да не позволи провеждането на друга демонстрация, планирана да отбележи годишнината на конституцията. Тя беше подкрепена и от крайно дясната партия Вокс, предава Нова. Тя е силно ангажирана с единството на Испания и е твърдо против стремежите за независимост в Каталуния. Създадената през 2013 г. партия преди броени дни постигна успех на изборите в областта Андалусия, където изненадващо спечели 12 места в регионалния парламент. Сподели:", "date": "2018.12.07", "title": "Полицаи ранени при протест в Каталуния"}
{"url": "https://pik.bg/44-%D0%B4%D1%83%D1%88%D0%B8-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%B7%D0%B2%D0%B5%D1%80%D1%81%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%BF%D0%BE%D0%BB%D1%88%D0%B0-news802102.html", "text": "В Полша катастрофира автобус, ранени са 44 души, предава РИА Новости. \"Четиридесет и четири души бяха ранени при катастрофа с автобус в Долна Силезия\", се казва в съобщение на полицията. Автобусът е напуснал пътното платно и сее наклонил настрани, предава Фокус. Според спасителите 14 души са били сериозно ранени, а 30 са с по-леки травми. Все още се издирват пет души, които според списъка на пътниците би трябвало да са в автобуса. Сподели:", "date": "2018.12.07", "title": "44 души са ранени при зверска катастрофа в Полша"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B8%D0%B3%D1%80%D0%B0%D1%82%D0%B0-%D0%B7%D0%B0%D0%B3%D1%80%D1%83%D0%B1%D1%8F-%D0%B3%D0%B0%D0%B4%D0%B6%D0%B5%D1%82%D0%BE-%D0%BD%D0%B0-%D0%BC%D0%B0%D0%BB%D0%BA%D0%B0%D1%82%D0%B0-%D0%B4%D0%B6%D1%83%D0%BB%D0%BA%D0%B0-%D1%81%D0%BA%D0%BE%D1%87%D0%B8-%D0%BD%D0%B0-%D0%B1%D0%B8%D0%B3-%D0%B1%D1%80%D0%B0%D0%B4%D1%8A%D1%80---%D0%BE%D0%B1%D0%B2%D0%B8%D0%BD%D0%B8-%D0%B3%D0%BE-%D0%B2-%D0%BC%D0%B0%D0%BD%D0%B8%D0%BF%D1%83%D0%BB-news801998.html", "text": "Фитнес инструкторът Илиян Найденов скочи на продуцентите на \"Биг Брадър\" и ги обвини в лъжа. По време на мисията от снощи, в която съквартирантите получиха възможността да се чуят със своите близки, Найденов се включи два пъти, след което бе съобщено, че трима остават без телефонни разговори, тъй като нахалитетът е \"изял\" почти половината от общото време, което бе 18 мин. Гаджето на Джулка се включи с два телефонни разговори, като според \"Биг Брадър\" те са продължили общо 7 минути и половина. \"Това е абсолютна манипулация. Първия път, когато набрах Джулиана, говорихме само 56 сек. През цялото време човек от екипа ми звънеше, което пречеше на разговора и в крайна сметна прекъсна. Аз нямах представа, че в играта има ограничение за време. Никой не ми е казал. Когато се чухме и аз трябваше да избера посочения номер от шоуто ми заявиха, че имам 5-6 мин. Вероятно това е била целта, за да има интрига\", обяви Найденов  социалните профили на Джулиана Гани. \"Не съм \"пробил\" никаква защита, както обяви Брадъра. Просто опитах да говоря втори път и никой не ми е забранил - те ме свързаха с нея. Не сме говорили 7.30 минути\", твърди Илиян. Той направи и скрийншот на телефона си, на който наистина се вижда, че е говорил с Малката Джулка 3 минути, пише \"Bglife.club\". Сподели:", "date": "2018.12.07", "title": "СКАНДАЛ! ИГРАТА ЗАГРУБЯ: Гаджето на Малката Джулка скочи на Биг Брадър - обвини го в манипулация и показа доказателство (СНИМКИ)"}
{"url": "https://pik.bg/%D1%81%D0%B0%D1%89-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D1%82-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D0%BE%D1%81%D0%BE%D0%B2%D1%81%D0%BA%D0%B0-%D0%B0%D1%80%D0%BC%D0%B8%D1%8F-news802085.html", "text": "Вашингтон подкрепя плановете на Косово за създаване на собствена армия, заяви посланикът на САЩ в Прищина в четвъртък, който сигнализира за разрив с НАТО, което е против решението, предава AFP, цитира Фокус. Косово, се очаква да гласува следващия петък дали да трансформира леко въоръжените Косовските сили за сигурност (КСС), в национална армия. От края на войната през 1998-1999 г., която ефективно я откъсва от Сърбия, Косово е защитавано от международни военни от НАТО войски. В четвъртък шефът на НАТО Йенс Столтенберг подчерта, че плановете на армията в Косово са \"ненавременни\" и са \"против съветите на много съюзници от НАТО\". \"Но Вашингтон напълно подкрепя тази стъпка\", заяви американският посланик Филип Коснът пред държавния телевизионен оператор RTK в Прищина. Сподели:", "date": "2018.12.07", "title": "САЩ подкрепят създаването на Косовска армия"}
{"url": "https://pik.bg/%D1%82%D1%80%D1%8A%D0%BC%D0%BF-%D1%81%D0%B8-%D1%81%D0%BC%D1%8F%D1%82%D0%B0-%D1%81%D0%B0%D0%BC-%D1%80%D0%B5%D0%B9%D1%82%D0%B8%D0%BD%D0%B3%D0%B0-news802088.html", "text": "Американският президент Доналд Тръмп заяви, че всички допитвания са погрешни и сам пресметна рейтинга си – 75%. Тръмп започнал да следи процентите на одобрение за себе си и изрази задоволство от проучване, което му дава 50%. \"Работя здраво, благодаря!\" написа той пише в Twitter. Съобщението е придружено с негова снимка от митинг и огромно „50%“ върху нея. Всички останали проучвателни компании, като Gallup, дават на Тръмп значително по-ниски рейтинги - средно 43%. Според президента лошият му рейтинг се дължи на разследването за предполагаеми неправомерни или дори престъпните му връзки с Русия, предава Нова. „Без фалшивия лов на вещици заради Русия... Моят рейтинг на одобрение би бил по-скоро 75%, отколкото тези 50%, за които съобщиха от Rasmussen. Това се нарича тормоз на президента\", написа още Тръмп. Сподели:", "date": "2018.12.07", "title": "Тръмп си смята сам рейтинга"}
{"url": "https://pik.bg/%D0%BF%D1%83%D1%82%D0%B8%D0%BD-%D0%BF%D1%80%D0%B8%D0%B2%D0%BB%D0%B8%D1%87%D0%B0-%D1%81%D1%8A%D1%80%D0%B1%D0%B8%D1%8F-%D0%B2-%D0%B5%D0%B2%D1%80%D0%B0%D0%B7%D0%B8%D0%B9%D1%81%D0%BA%D0%B8%D1%8F-%D1%81%D1%8A%D1%8E%D0%B7-news802210.html", "text": "Държавният глава вчера на форум на организацията в родния му Санкт Петербург изрази своята надежда, че диалогът между ЕИС и балканската страна ще бъде успешно завършен в скоро време. \"Ние водим подобни преговори с Израел и със Сингапур. Може да започнем диалог по тези въпроси с Индия и Египет\", каза още той, цитиран от сръбското радио Б92. Медията допълни как сръбският президент Александър Вучич по време на посещение в Казахстан през октомври  е поискал от държавния глава на бившата съветска република Нурсултан Назърбаев да премахне вносните мита за правени в балканската държава леки автомобили. ЕИС е създаден през 2015 г. В него членуват Армения, Беларус, Казахстан, Киргизия и Русия. Преговорите между Евразийския икономически съюз (ЕИС) и Сърбия за преференциална търговия са към своя край, каза руският президент Владимир Путин. Сподели:", "date": "2018.12.07", "title": "Путин привлича Сърбия в Евразийския съюз"}
{"url": "https://pik.bg/%D0%BA%D0%B8%D1%82%D0%B0%D0%B9%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%B2%D1%8A%D0%BD%D1%88%D0%BD%D0%B8%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news802339.html", "text": "Китайският президент Си Цзинпин се срещна днес със севернокорейския министър на външните работи И Йон-хо, който е на посещение в Пекин. Пред него Си заяви, че би искал Пхенян и Вашингтон да \"направят стъпки един към друг\" в усилията си за разведряване, предаде Франс прес. \"Надявам се, че Северна Корея и САЩ ще тръгнат един към друг и ще вземат предвид взаимните основателни безпокойства, за да могат преговорите за мир на полуострова да продължат да напредват\", каза Си пред госта си. Външният министър на Северна Корея увери Си, че страната му продължава да работи по ангажимента за денуклеаризация на Корейския полуостров. Досега Северна Корея е предприела много \"скромни\" мерки за отказ от ядрената и балистичната си програма, отбелязва агенцията. Пхенян изисква да получи първо гаранции от САЩ за сигурността си. Сподели:", "date": "2018.12.07", "title": "Китайският президент се срещна с външния министър на Северна Корея"}
{"url": "https://pik.bg/%D0%B2-%D0%BA%D0%B0%D0%BD%D0%B0%D0%B4%D0%B0-%D0%B7%D0%B0%D1%81%D0%B5%D0%B4%D0%B0%D0%B2%D0%B0-%D0%BA%D0%BE%D0%B0%D0%BB%D0%B8%D1%86%D0%B8%D1%8F%D1%82%D0%B0-%D1%81%D1%80%D0%B5%D1%89%D1%83-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-news802090.html", "text": "В Канада се състоя среща на страните от коалицията срещу „Ислямска държава“, предава Анадолската агенция. Тринадесет държави от международна коалиция се срещнаха в четвъртък, за да заявят, че са отнели повече от 99% от територията, която някога е била завзета от терористичната група в Ирак и Сирия. Министърът на отбраната на САЩ Джеймс Матис и неговият канадски колега Харджит Саджан, които съвместно проведоха срещата в Отава, издадоха съвместно изявление след срещата. \"Ще продължим да адаптираме и укрепваме глобалната ни мрежа, за да противодействаме на мрежата от чуждестранни терористи бойци, финансиране и пропаганда на „Ислямска държава“\", се казва в изявлението. Коалицията бе създадена през 2014 г., когато САЩ обявиха група, насочена срещу „Ислямска държава“. Тя е нараснала до 79 държави, предава Фокус. Двамата официални представители заявиха, че потвърждават, че са насочили усилията си към побеждаването на групата и заявиха, че ще използват военни, разузнавателни, дипломатически и икономически мерки, за да гарантират успеха си. Сподели:", "date": "2018.12.07", "title": "В Канада заседава коалицията срещу „Ислямска държава“"}
{"url": "https://pik.bg/%D0%B7%D0%B8%D0%BC%D0%BD%D0%B8-%D0%BD%D0%B5%D0%B2%D0%BE%D0%BB%D0%B8-%D0%B6%D0%B5%D1%81%D1%82%D0%BE%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%81-%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D0%BE%D0%BF%D0%BE%D1%81%D1%83%D0%BC%D0%B0-%D0%B8%D0%B2%D0%B0%D0%BD-%D0%B3%D0%B8%D0%BF%D1%81%D0%B8%D1%80%D0%B0%D0%BD%D0%B0-%D0%B5-news801971.html", "text": "Бившата съпруга на продуцента и водещ на „Фермата“ Иван Христов претърпяла жесток инцидент, научи ПИК. Вихра Петрова паднала брутално на паважа на столичната улица „Оборище“ и счупила дясната си ръка. Наложило се веднага да бъде откарана по спешност в болница, където я гипсирали. С гипса ексжената на Опосума Иван щяла да стои поне 20 дни, после я очаквали още 20 раздвижване, както и физиотерапия. Най-рано след 6 месеца щяла да чувства ръката си като своя. Въпреки физическото неразположение Вихра продължава да върти домакинството си и да шофира, защото, както е известно, тя е самотна майка. Някогашната тв водеща отглежда сама дъщеря си Ава, която бе плод на любовта й с Иван. Доскоро двамата водеха ожесточена съдебна война и Петрова не разрешаваше на процудента да вижда детето си, защото позорно й изневери и я напусна заради настоящата си половинка Ирина Тенчева. Към момента обаче Иван и Вихра са заровили томахавките, а Ава все по-често гостувала в новия дом на баща си. Сподели:", "date": "2018.12.07", "title": "ЗИМНИ НЕВОЛИ: Жесток инцидент с жената на Опосума Иван, гипсирана е"}
{"url": "https://pik.bg/%D0%BD%D0%B0%D0%B4-8-%D1%85%D0%B8%D0%BB%D1%8F%D0%B4%D0%B8-%D0%BF%D0%BE%D0%BB%D0%B8%D1%86%D0%B0%D0%B8-%D1%89%D0%B5-%D0%BE%D1%85%D1%80%D0%B0%D0%BD%D1%8F%D0%B2%D0%B0%D1%82-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%B2-%D0%BF%D0%B0%D1%80%D0%B8%D0%B6-%D1%82%D0%B0%D0%B7%D0%B8-%D1%81%D1%8A%D0%B1%D0%BE%D1%82%D0%B0-news802091.html", "text": "Над 8 000 полицаи ще бъдат разгърнати в Париж в събота заради планираните антиправителствени протести, предава AFP. Миналата събота пет хиляди полицаи бяха разположени във френската столица по време на протестите, съпроводени с безредици, които разтърсиха столицата, заяви премиерът Едуард Филип в четвъртък, цитиран от агенцията, предава Фокус. В цялата страна ще бъдат мобилизирани 89 000 полицаи в сравнение с 65 000 последния уикенд и десетки бронирани коли ще бъдат въведени в столицата като част от \"изключителните\" мерки за ограничаване на риска от насилие, каза Филип по телевизията TF1. Сподели:", "date": "2018.12.07", "title": "Над 8 хиляди полицаи ще охраняват протестите в Париж тази събота"}
{"url": "https://pik.bg/%D0%B1%D1%87%D0%BA-%D1%80%D0%B0%D0%B7%D0%B4%D0%B0%D0%B2%D0%B0-%D0%BF%D0%B0%D0%BA%D0%B5%D1%82%D0%B8-%D1%81-%D1%85%D1%80%D0%B0%D0%BD%D0%B0-%D0%BD%D0%B0-300-000-%D0%B1%D0%B5%D0%B4%D0%BD%D0%B8-news801990.html", "text": "Близо 300 хиляди уязвими български граждани ще получат индивидуални пакети с хранителни продукти по Оперативната програма за храни и материално подпомагане, съобщават от Българския Червен кръст, които ще раздават поетапно храните. Продуктите се получават срещу документ за самоличност. Хранителните пакети за нуждаещите се хора ще бъдат раздавани от БЧК в 309 раздавателни пункта в цялата страна до 28 февруари 2019 г. Всички правоимащи, включени в списъците на Агенцията за социално подпомагане, ще получат по 24,070 кг от 16 вида хранителни продукти – спагети – 1,5 кг; говеждо в собствен сос - 0,300 кг; леща – 3 кг; захар – 3 кг; гювеч – 1,6 кг; зелен фасул – 2,4 кг; лютеница – 0,500 кг; грах – 1,6 кг; домати стерилизирани – 1,6 кг; говежди кюфтета в бял сос – 0,600 кг; риба херинга – 0,170 кг; пиле фрикасе – 0,300 кг; зрял боб – 2 кг; конфитюр – 0,500 кг; ориз – 2 кг; олио – 3 л. На 6 декември се отварят пунктове в областите Враца и Ловеч, а до края на декември и в областите Благоевград, Велико Търново, Видин, Габрово, Кърджали, Пазарджик, Разград, Русе, Сливен, Стара Загора, Търговище, Шумен, Ямбол и Софийска област. Всички останали области започват раздаването на храните през януари 2019 г. Подробна информация, гражданите могат да получат от отговорните служители в териториалните структури на Агенцията за социално подпомагане и в регионалните офиси на БЧК. Сподели:", "date": "2018.12.07", "title": "БЧК раздава пакети с храна на 300 000 бедни"}
{"url": "https://pik.bg/%D1%81%D0%B0%D1%89-%D0%BE%D0%B1%D1%8F%D0%B2%D0%B8%D1%85%D0%B0-%D0%BA%D0%B0%D0%BA%D0%B2%D0%B8-%D1%81%D1%82%D1%8A%D0%BF%D0%BA%D0%B8-%D0%BE%D1%87%D0%B0%D0%BA%D0%B2%D0%B0%D1%82-%D0%BE%D1%82-%D1%80%D1%83%D1%81%D0%B8%D1%8F-%D0%B7%D0%B0-%D1%80%D0%B0%D0%BA%D0%B5%D1%82%D0%BD%D0%B8%D1%8F-%D0%B4%D0%BE%D0%B3%D0%BE%D0%B2%D0%BE%D1%80-news802093.html", "text": "Съединените щати обявиха какви стъпки се очакват от нея, за да се върнат към спазването на Договора за премахване на ракетите със среден и по-малък обсег (ДРСМО). Това бе обявено в четвъртък по време на телефонния брифинг за журналисти от американския заместник- държавен секретар за контрол на оръжията и международната сигурност Андреа Томпсън. \"Накратко казахме на Русия няколко последователни стъпки, които Русия знае, които са част от разпоредбите на споразумението, което сме подписали\", каза тя. Вашингтон предлага на Москва или да се откаже от ракетната система 9M729, или да я промени в съответствие с договора. \"Връщайки се към пълното и проверимо спазване на ДРСМО означава, че SSC-8 (според руската класификация ракетната система 9M729 - коментар на ТАСС)\" трябва или да бъде изоставен, или \"да промени системата така, че да е в съответствие на разпоредбите на договора“, заяви заместник- държавния секретар, предава Фокус. \"Правните последици от това, че сме прекратили изпълнението на задълженията си по ДРСМО, е, че вече не сме длъжни да спазваме разпоредбите на договора. Договорът остава в сила за този 60-дневен период\", каза Томпсън на първо място. Запитана дали САЩ планират създаване и дислоциране на нови системи след премахването на ограниченията на ДРСМО, тя отговори“ \"Бих препоръчала да се свържете с моите партньори в Министерството на отбраната на САЩ относно следващите стъпки, свързани с финансирането, създаването и внедряването на тези системи\", отбеляза още заместник-ръководителят на Държавния департамент, позовавайки се на разработването на наземни крилати ракети, споменати от американските медии. \"Но имам пълна увереност, че [служителите на Пентагона] ще направят всичко необходимо, за да гарантират нашата сигурност и просперитет. Повтарям, че засега се придържаме към разпоредбите на договора\", добави Томпсън. За това, че Вашингтон възнамерява \"колкото е възможно по-скоро\" да произвежда и разгръща наземни крилати ракети, които нарушават изискванията на ДРСМО, се казва в съобщение, написано от съветника на президента за национална сигурност Джон Болтън. Този документ беше предоставен по-специално от The Washington Post. Сподели:", "date": "2018.12.07", "title": "САЩ обявиха какви стъпки очакват от Русия за ракетния договор"}
{"url": "https://pik.bg/-news629619.html", "text": "- Скъпи, заключи ли вратата преди лягане? - Заключих. - Дръпна ли френското резе? - Дръпнах. - Постави ли холандския лост? - Поставих. - Заключи ли английския катинар? - Заключих. - А верижката сложи ли? - Забравих. - Браво! Значи - крадци, влизайте, грабете ни! Сподели:", "date": "2018.12.07", "title": ":)"}
{"url": "https://pik.bg/-news629615.html", "text": "Из учебника за началници: човек не може да поправи себе си. Затова трябва да възпитава подчинените. Сподели:", "date": "2018.12.07", "title": ":)"}
{"url": "https://pik.bg/-news629613.html", "text": "- Скъпи, защо си толкова подозрителен?! Не може да виждаш любовник във всеки мъж, седящ в гардероба! - Ми, този какъв е тогава?! - Пръска против молци... - А що е гол?! - Боже! Кога успяха - гадни молци!! Сподели:", "date": "2018.12.07", "title": ":)"}
{"url": "https://pik.bg/-news629614.html", "text": "Счетоводител отишъл при поп да се изповядва: - Дядо попе, голям грях направих! - Кажи чедо? - Излъгах данъчните, дядо попе! - Това не е грях чедо, това е чудо! Сподели:", "date": "2018.12.07", "title": ":)"}
{"url": "https://pik.bg/-news630432.html", "text": "На черно счетоводство ни учеха още в началното училище: \"Пишем едно и две наум\". Сподели:", "date": "2018.12.07", "title": ":)"}
{"url": "https://pik.bg/-news629618.html", "text": "Всички сякаш са се наговорили - само се оплакват от времето. Сякаш освен времето всичко ни е наред... Сподели:", "date": "2018.12.07", "title": ":)"}
{"url": "https://pik.bg/-news629616.html", "text": "Удобство е, когато имаш телефон. Изобилие е, когато имаш два телефона. Лукс е, когато имаш три телефона. Блаженство е, когато нямаш телефон! Сподели:", "date": "2018.12.07", "title": ":)"}
{"url": "https://pik.bg/-news630433.html", "text": "Шеф на фирма се кара на секретарката си: - Как си могла да се обърнеш в писмото към този шарлатанин, мошеник, идиот, крадец, лъжец и бандит с думите \"Скъпи приятелю\"?! Препиши го отново! - А какво обръщение да сложа, шефе? - Пиши: \"Драги колега!\" Сподели:", "date": "2018.12.07", "title": ":)"}
{"url": "https://pik.bg/-news630435.html", "text": "Проспериращ бизнесмен е поканен да изнесе лекция пред студенти по икономика. Накрая той пита: - Имате ли въпроси? След кратко мълчание се чува женски глас: - Женен ли сте? Сподели:", "date": "2018.12.07", "title": ":)"}
{"url": "https://pik.bg/-news630434.html", "text": "Мъж си поръчва 5 водки. Изпива ги. Иска още четири водки. Отново ги изпива. Иска още три. И тях гаврътва. Замислен се обръща към бармана: - Ето това е парадокс. Колкото по-малко пия, толкова повече се напивам. Сподели:", "date": "2018.12.07", "title": ":)"}
{"url": "https://pik.bg/-news631365.html", "text": "Напет футболист се приближава до атрактивна девойка на бара и смело я пита: - Какво ще пиеш? Девойката бавно оглежда младежа от глава до пети, усмихва се доволно и му прошепва нежно на ухо: - Противозачатъчни... Сподели:", "date": "2018.12.07", "title": ":)"}
{"url": "https://pik.bg/-news631364.html", "text": "Отидох до магазина за салам, а на касата табелка: \"ПРОМОЦИЯ! С всяка бутилка водка – литър доматен сок безплатно\". И като ми се допи сок… Сподели:", "date": "2018.12.07", "title": ":)"}
{"url": "https://pik.bg/-news631363.html", "text": "Баща забелязал четиригодишната си дъщеричка в задния двор да мие зъбите на семейното куче. - Какво правиш? – попитал той. - Мия зъбите на Цезар! – отвърнало детето. – Но не се тревожи, ще върна четката ти на мястото й, както винаги. Сподели:", "date": "2018.12.07", "title": ":)"}
{"url": "https://pik.bg/-news631362.html", "text": "На \"Капитан Андреево\" митничар спира ТИР за проверка: - Какво карате? - Храна за пилета. Митничарят оглежда старателно товара и възкликва: - Ама това е кокаин! - А-а, ако щат да го ядат! Сподели:", "date": "2018.12.07", "title": ":)"}
{"url": "https://pik.bg/-news631361.html", "text": "Гид в Скопие: - Ако погледнете вдясно, ще видите фонтан от седми век, а там отзад се строи храм, който ще бъде от четвърти век. Сподели:", "date": "2018.12.07", "title": ":)"}
{"url": "https://pik.bg/-news631368.html", "text": "Вчера беше кофти. Днес също е кофти. Във вестника пише, че и утре ще е кофти. Изглежда, че наистина икономическото положение се стабилизира! Сподели:", "date": "2018.12.07", "title": ":)"}
{"url": "https://pik.bg/-news631369.html", "text": "- Дядо, защо, като пиеш ракийката, си затваряш очите? - Защото обещах на баба ти да не поглеждам алкохол! Сподели:", "date": "2018.12.07", "title": ":)"}
{"url": "https://pik.bg/-news631373.html", "text": "Баба ми едно време казваше: В една къща няма ли киноа, хималайска сол и чери домати - зян е!\" Сподели:", "date": "2018.12.07", "title": ":)"}
{"url": "https://pik.bg/-news631370.html", "text": "Говорят си две приятелки: – Имам идеален мъж: не пие, не пуши, не ми изневерява, не обича футбол, а и даже не ми вика. Другата: – Отдавна ли е парализиран? Сподели:", "date": "2018.12.07", "title": ":)"}
{"url": "https://pik.bg/-news631366.html", "text": "От пресцентъра на МВР: „В мебелен магазин е забелязан предмет, който прилича на бомба. След намесата на компетентните органи са взети всички необходими мерки за обезопасяването му. Предметът вече не прилича на бомба.” Сподели:", "date": "2018.12.07", "title": ":)"}
{"url": "https://pik.bg/-news631372.html", "text": "Пристига мафиот в полицията и казва: – Започнах да получавам писма с явни заплахи по мой адрес. – Естествено, анонимни? – Не, подписани са - от началника на данъчната служба. Сподели:", "date": "2018.12.07", "title": ":)"}
{"url": "https://pik.bg/-news631367.html", "text": "Обява във вестник: \"Продавам доберман. Яде всичко, много обича деца!\" Сподели:", "date": "2018.12.07", "title": ":)"}
{"url": "https://pik.bg/-news631371.html", "text": "Две мутри си говорят: – Леле брато, страшен хотел отворили в центъра! Отиваш, вечерята без пари, спането без пари и сутринта като се събудиш, 100 долара под възглавницата. – А стига, бе! Ти кога ходи да го видиш? – Не аз, жената вчера ходила. Сподели:", "date": "2018.12.07", "title": ":)"}
{"url": "https://pik.bg/-news627284.html", "text": "Един асистент решил да се заяде със студент и го пита: - Колко лампи има в стаята? - 20. - отговорил студентът. - Грешка, 21 са, аз си нося фенерче в джоба. Студентът останал на поправителен. На следващия път пак го питат: - Колко лампи има в стаята? - 21! - отговорил студентът, а оня му вика: - Не, 20, аз не си нося фенерчето. - Да, но този път аз нося! - отговорил студентът. Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627285.html", "text": "На изповед при попа: - Отче, сгреших! Много сгреших с една мома, на сеното в плевнята... - Колко пъти, чадо? - Ама отче, аз съм дошъл тука да се изповядвам, не да се хваля! Сподели:", "date": "2018.12.07", "title": "ВИЦОВЕ"}
{"url": "https://pik.bg/-news629099.html", "text": "Наскоро Гърция поискала от целия свят хонорар за 2000 години използване на демокрацията. Сподели:", "date": "2018.12.07", "title": ":)"}
{"url": "https://pik.bg/-news629101.html", "text": "Удобство е, когато имаш телефон. Изобилие е, когато имаш два телефона. Лукс е, когато имаш три телефона. Блаженство е, когато нямаш телефон! Сподели:", "date": "2018.12.07", "title": ":)"}
{"url": "https://pik.bg/-news629100.html", "text": "Из учебника за началници: човек не може да поправи себе си. Затова трябва да възпитава подчинените. Сподели:", "date": "2018.12.07", "title": ":)"}
{"url": "https://pik.bg/-news629102.html", "text": "Художник сюрреалист се събужда сутринта и отваря прозореца, а навън – лято. Слънце грее, цветя цъфтят, птички пеят, насекоми жужат… – Егати кича! – казва художникът с отвращение и затваря прозореца. Сподели:", "date": "2018.12.07", "title": ":)"}
{"url": "https://pik.bg/-news629103.html", "text": "- Скъпи, заключи ли вратата преди лягане? - Заключих. - Дръпна ли френското резе? - Дръпнах. - Постави ли холандския лост? - Поставих. - Заключи ли английския катинар? - Заключих. - А верижката сложи ли? - Забравих. - Браво! Значи - крадци, влизайте, грабете ни! Сподели:", "date": "2018.12.07", "title": ":)"}
{"url": "https://pik.bg/-news629104.html", "text": "Снощи у нас влезе крадец. Търсеше пари. Аз станах и търсихме заедно. Остана разочарован. Аз съм свикнал и го приех по-леко. Сподели:", "date": "2018.12.07", "title": ":)"}
{"url": "https://pik.bg/-news629105.html", "text": "Обява: - Търсим си нова колежка. Понеже знаем, че нищо няма да умее, поне да има цици... Кандидатствайте с FB и instagram профил. CV не щем! Сподели:", "date": "2018.12.07", "title": ":)"}
{"url": "https://pik.bg/-news629107.html", "text": "Петокласникът Антон седемнадесет пъти прочете \"Червената шапчица\", но така и не откри почти нищо общо с филма, който изгледа на компютъра на баща си. Сподели:", "date": "2018.12.07", "title": ":)"}
{"url": "https://pik.bg/-news629106.html", "text": "На улицата жена крещи на мъжа си: – Мръсник, женкар, не пропускаш нито една фуста в града! Минаваща наблизо жена се интересува: – Простете, вие ругаете ли го или го рекламирате? Сподели:", "date": "2018.12.07", "title": ":)"}
{"url": "https://pik.bg/-news629108.html", "text": "Психиатър скучае в кабинета си. Вратата се отваря и вътре на четири крака пропълзява човек. Лекарят, радостно: - Я да видим, какво си имаме тук - гущерче, или костенурче?! - Не, докторе, електротехникът съм - да ви оправя кабелите! Сподели:", "date": "2018.12.07", "title": ":)"}
{"url": "https://pik.bg/-news629110.html", "text": "Психиатър скучае в кабинета си. Вратата се отваря и вътре на четири крака пропълзява човек. Лекарят, радостно: - Я да видим, какво си имаме тук - гущерче, или костенурче?! - Не, докторе, електротехникът съм - да ви оправя кабелите! Сподели:", "date": "2018.12.07", "title": ":)"}
{"url": "https://pik.bg/-news629111.html", "text": "– КАТ съвсем са озверели. – Защо? – Днес ме спряха и питаха що съм без кола… Сподели:", "date": "2018.12.07", "title": ":)"}
{"url": "https://pik.bg/-news629109.html", "text": "Приятели... - К'во става?! - Ми, скарахме се... Ама сега ще ѝ пиша... - И защо?! - Да ѝ дам шанс да ме игнорира... Иначе ще ми е още по-ядосана! Сподели:", "date": "2018.12.07", "title": ":)"}
{"url": "https://pik.bg/-news629114.html", "text": "Две баби пред блока нищят клюки: – Ти знаеш ли, че синът на Георгиев станал гинеколог. – А, верно ли? Баща му също беше. – Да, да. Дядо му като се замисля и той, па и чичо му… След минута мълчание: – Не се нагледаха тия, ей!… Сподели:", "date": "2018.12.07", "title": ":)"}
{"url": "https://pik.bg/-news629113.html", "text": "- Мамо, татко да не е канибал? - Разбира се, че не е, милото ми. - Ами защо тогава, когато говореше с леля Сийка по телефона, ѝ каза, че щом се видят, ще я изхруска цялата?! Сподели:", "date": "2018.12.07", "title": ":)"}
{"url": "https://pik.bg/-news629117.html", "text": "– Какво е общото между някои университети и новия iPhone? – 2000 лв. за шестица! Сподели:", "date": "2018.12.07", "title": ":)"}
{"url": "https://pik.bg/-news629119.html", "text": "След приятна вечеря и в добро настроение жена ми шепне на ухото в леглото: – Мили, скоро ще бъдем трима! – Господи! Какво щастие? Сигурна ли си? – питам развълнувано. – Разбира се! Мама утре пристига на гости! Сподели:", "date": "2018.12.07", "title": ":)"}
{"url": "https://pik.bg/-news629115.html", "text": "Жена шофьор към полицай: – Моля Ви, не ми взимайте книжката! На тази снимка изглеждам толкова добре!!! Сподели:", "date": "2018.12.07", "title": ":)"}
{"url": "https://pik.bg/-news629118.html", "text": "Времената се менят… Ако някога крадяхме череши от нашите съседи, то сега крадем Wi-Fi от тях… Сподели:", "date": "2018.12.07", "title": ":)"}
{"url": "https://pik.bg/-news629600.html", "text": "- Чух че жена ти катастрофирала с новата ти кола. Как е тя? - Засега е добре... Заключила се е в банята, но ще огладнее и ще излезе. Сподели:", "date": "2018.12.07", "title": ":)"}
{"url": "https://pik.bg/-news629112.html", "text": "Перничанин спечели дело срещу КАТ, като доказа, че при скорост 240 км/ч е невъзможно да се разпознае пътният знак с ограничение 40 км/ч… Сподели:", "date": "2018.12.07", "title": ":)"}
{"url": "https://pik.bg/-news627249.html", "text": "Един господин се прибира вкъщи доста пиян. Влиза в банята и се спъва в кофа, поставена от жена му не съвсем на място. Ядосан, той хваща кофата за дръжката и я изхвърля през прозореца. - Ай! - чува се вик отдолу. - По дяволите! - мърмори господинът. - Май вътре имаше някой! Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627250.html", "text": "- Как да разберем, че слон е влизал в хладилника? - По стъпките в маслото! Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627248.html", "text": "Малко детенце пита майка си: - Мамо, защо всички деца ядат захарен памук, а аз обикновен?! Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627252.html", "text": "- Скъпи, нека да остана да спя при теб... - Късно е, вече ти извиках асансьора. Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627254.html", "text": "Полицай спира двама пияни мъже през нощта: - Момчета, вие май страдате от алкохолизъм!? - Да, бе, страдаме! По-скоро му се наслаждаваме! Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627251.html", "text": "Водата кипи по-бързо, ако Чък Норис я гледа. Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627253.html", "text": "Магазин за авточасти, понеделник, рано сутрин. Двама мъже влизат бесни. Единият през зъби: - Две брони, предна и задна. - За каква кола? - Предна за Lada петица и задна за БМW седмица. Мисли няколко секунди: - И едни предни накладки. - За каква кола? Мъжът крещи: - А сети се де... Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627255.html", "text": "Двама мъже се разхождат нервно пред родилното отделение: - Е, това не се издържа вече! - казва единият. - Прав си, ще затворят всички кръчми. Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627257.html", "text": "Понеже много наши радиослушатели - мъже, се вълнуват от въпроса: - Да призная ли на жена си, че съм й изневерил?!! Днес в ефир по темата ще говори главният травматолог на \"Пирогов. Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627256.html", "text": "Много мъже казват, че една жена трябва да бъде стройна и грациозна като сърна. Внимание: Средното тегло на една сърна е 120 килограма. Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627260.html", "text": "Разминават се двама мъже на паркова алея и единият внезапно казва: - Извинете, случайно да знаете как се вързва вратовръзка? - Ами, да. Знам. - Искам да ви помоля да ми вържете вратовръзката, че аз така и не се научих! - Няма проблем. Легнете на пейката! - Защо, прав не може ли? - Не. Аз работя в погребално бюро и само така мога. Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627259.html", "text": "Трима мъже обсъждат кой звук в техния живот е бил най-страшен. - Ръмженето, когато ме нападна бултериер... - Грохотът, когато ме блъсна камион. - Аз пък бях при едно гадже, изведнъж мъжът й се върна... Тръгнах да скачам през прозореца, а той ме хвана за топките и държи... - Е къде пък тука има страшен звук? - питат другите двама. - Страшният звук беше, когато се опитваше със зъби да си отвори джобното ножче. Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627261.html", "text": "- Кой е измислил тая глупост, че жените се възбуждали от мъже с униформа?!? Вече на трета среща ходя с униформата си от McDonald's - пълен провал. Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627262.html", "text": "Женска ретроспекция на празника 8 Март: 3% от поздравите - от мъже. 10% са поздрави от родители. 87% ме поздравиха приятелки. Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627258.html", "text": "Трима пийнали мъже излизат на перона точно когато влакът тръгва. Двамата от тях се затичват и в последния момент скачат във влака. Останалият на перона се залива от смях. - Вие изпуснахте влака, а вашите приятели се качиха, защо тогава се смеете? - го пита началникът на гарата. - Знаете ли защо! - отговаря той. - Трябваше да пътувам аз, а те дойдоха само да ме изпратят! Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627268.html", "text": "Миналата вечер ядох в чудесен семеен ресторант - на всяка маса имаше скандал Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627265.html", "text": "На сбирка на мъже, страдащи от преждевременна еякулация... - Извинете, тук ли се провежда конференцията на мъже, страдащи от преждевременна еякулация? - Да, тук е, но тя свърши. Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627269.html", "text": "Интервю за работа. - На какво ниво владеете английски език?! - Перфектно! - Моля, използвайте думата Dignity в изречение. - Ши може ли да ми dignity заплатата?! Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627270.html", "text": "Хидрометеорологичният център търси да назначи сътрудник със ставни заболявания за изготвяне на дългосрочни прогнози за времето Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627264.html", "text": "Всички мъже търсят умна, красива, секси, със собствено жилище, кола и да е вярна и безкористна. Изниква един въпрос обаче - вие пък за какво сте й? Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627266.html", "text": "На едни жени Бог е дал красиви очи, на други дълги крака. Но на повечето е дал генетично влечение към неподходящи мъже! Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627247.html", "text": "Съд. - Обвиняеми, вашите последни думи. - 10 000. - Съдът се оттегля за съвещание. Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627267.html", "text": "- Скъпа, ти имала ли си фантазии с двама мъже? Тежка въздишка. - Кажи, миличка, аз също съм имал. - Даже с трима! - Моля? - Да, с трима, единият пере, другият готви, а третият чисти. Сподели:", "date": "2018.12.07", "title": "ВИЦОВЕ"}
{"url": "https://pik.bg/%D0%BC%D0%B0%D0%B9%D0%BC%D1%83%D0%BD%D0%BA%D0%B8-%D0%BE%D0%BF%D0%B8%D0%BF%D0%B0%D1%85%D0%B0-%D0%B1%D0%BE%D0%BC%D0%B1%D0%B8%D1%82%D0%B5-%D0%BD%D0%B0-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D1%81%D0%BD%D0%B8%D0%BC%D0%BA%D0%B0-news802035.html", "text": "Любопитна снимка Николета Лозанова разбуни духовете в социалните мрежи. Плеймейтката сподели кадър, на който позира с три маймунки, а една от тях я е хванала за бюста. \"Липсват ми моите сладурчета\", написа изкусителката. Фен пък се включи със закачка: \"Внимавай, че ще ти спукат силикона!\". Фотографията датира от почивката на Ни Ло в Африка и по-точно екзотична Танзания. Тя поля 31-ия си рожден ден като се настани в ултралуксозен комплекс в Занзибар, където нощувката стартира от 1000 лв. нагоре, пише \"Монитор\". Сподели:", "date": "2018.12.07", "title": "Маймунки опипаха бомбите на Николета (СНИМКА)"}
{"url": "https://pik.bg/-news626939.html", "text": "Жена се вози в такси и се обръща към шофьора: – Господине, бихте ли ми спрели ей там... до онова котараче?! Шофьорът: – До предните или до задните лапички, госпожо? Сподели:", "date": "2018.12.07", "title": ":)"}
{"url": "https://pik.bg/-news626940.html", "text": "- Докторе, с разтройство мога ли да пия ракия! - Можеш, ма аз моята си я пия с вода! Сподели:", "date": "2018.12.07", "title": ":)"}
{"url": "https://pik.bg/-news626934.html", "text": "- Тате, как е устроен мозъкът? - Остави ме на мира! - Айде, бе, тате, кажи ми… - Махай се, бе, не виждаш ли, че друго имам в главата... Сподели:", "date": "2018.12.07", "title": ":)"}
{"url": "https://pik.bg/-news626938.html", "text": "Вчера в дома ми е влизал крадец… Нищо не е взел, но оставил на масата 20 лева и бележка - \"Не е хубаво да се живее така.\" Сподели:", "date": "2018.12.07", "title": ":)"}
{"url": "https://pik.bg/-news626941.html", "text": "Вчера в дома ми е влизал крадец… Нищо не е взел, но оставил на масата 20 лева и бележка - \"Не е хубаво да се живее така.\" Сподели:", "date": "2018.12.07", "title": ":)"}
{"url": "https://pik.bg/-news626935.html", "text": "Има две причини, поради които не разрешавам на приятелките ми да карат моето ново Porsche, което ми донесе дядо Коледа: 1. Нямам толкова добри приятелки. 2. Дядо Коледа не ми донесе ново Porshe, както си бях поръчала. Сподели:", "date": "2018.12.07", "title": ":)"}
{"url": "https://pik.bg/-news626932.html", "text": "Когато на мъжа душата му е красива, цветът на бентлито няма значение. Сподели:", "date": "2018.12.07", "title": ":)"}
{"url": "https://pik.bg/-news626942.html", "text": "Тя: Къде си, няма ли да се прибираш най-после? Той: Спомняш ли си магазина, в който си хареса онези перлените обички? Тя: Да, мило!! Той: Е, аз съм в кръчмата до него.. Сподели:", "date": "2018.12.07", "title": ":)"}
{"url": "https://pik.bg/-news626945.html", "text": "Жена се кара на мъжа си – пияница: – Не разбирам как може по цял ден да стоиш в кръчмата! – Е защо тогава обсъждаш неща, които не разбираш? Сподели:", "date": "2018.12.07", "title": ":)"}
{"url": "https://pik.bg/-news626947.html", "text": "Хайде да ядем деца! Хайде да ядем, деца! - Иползвай запетая! Спаси живот! Сподели:", "date": "2018.12.07", "title": ":)"}
{"url": "https://pik.bg/-news627232.html", "text": "Ако му предстои да направи някаква решителна крачка, мъжът си мисли: - \"Какво да кажа?\" А жената: - \"Какво да облека?\" Сподели:", "date": "2018.12.07", "title": "ВИЦОВЕ"}
{"url": "https://pik.bg/-news626943.html", "text": "Само в България може да се чуе следният диалог: - Здравей, какво правиш? - Нищо, на работа съм. Сподели:", "date": "2018.12.07", "title": ":)"}
{"url": "https://pik.bg/-news626944.html", "text": "- Скъпи, как да се снимам, та да не изглеждам дебела… - Ми как …на рентген! Сподели:", "date": "2018.12.07", "title": ":)"}
{"url": "https://pik.bg/-news626946.html", "text": "Асан отива войник. Преди да тръгне, дава последни съвети на Айшето: – Айше, няма да ме има две години! Много да внимаваш с мъжете! Бременна те оставям, бременна да те намеря! Сподели:", "date": "2018.12.07", "title": ":)"}
{"url": "https://pik.bg/-news627233.html", "text": "- Чета във Фейса - \"Пишете на Кирилица\"! - И кво? - Ми писах на Киро на жена му. - И? - И Киро дойде и ме шамари. То за друго идело реч... Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627236.html", "text": "- Ало, Гошко, баба ти се обажда. Какво ви се падна на матурата? - Ами, писахме за дядо Йордан Герака, бабо. - Кой беше този бе бабе, че съм забравила? - Йордан Герака, бабо, е известен с това, че собствените му деца го поболяват и му разкатават фамилията. - Ааа, бабе, това не е Йордан Герака, това е Али Ръза! Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627237.html", "text": "Между приятели: - Ти брат, какво взе на твоята за рождения й ден? - Взех и 50 лв. от портмонето... Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627234.html", "text": "Нуждая се от човек от моя тип, но от противоположния пол.02/13/2017 Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627243.html", "text": "Приятелка пита младоженката няколко дни след сватбата: - Е, как е сега сексът? - Лошо. Тъкмо почнем, и мъжът ми се върне от работа. Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627244.html", "text": "- Годеникът ти знае ли на колко години си? - Донякъде. Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627245.html", "text": "Учителят: - Знаеш ли защо ти писах двойка? Ученикът: - Погледнете се, господине! Пишете двойки наляво и надясно, а сам не знаете защо! Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627235.html", "text": "Нова тенденция в свалките: - Искаш ли да излезем довечера? Имам два билета за градския транспорт. Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627238.html", "text": "По телефона: - Батко, стана нещо много лошо... - Какво лошо? - Ами тате... качи се да бере череши... и... падна от тъпата череша... - И к'во? - Ами загубихме го, батеее... Дълго мълчание: - Добре, бе брат ми, а под черешата търсихте ли? Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627281.html", "text": "Бързосвършващите мъже са върхът в еволюцията... Докато другите мъже още пръхтят и се потят, нашите герои отдавна са свършили тежката работа по продължаването на рода и сега играят на танкове. Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627273.html", "text": "След тежка пиянска вечер се събуждаш до непозната дама. Бъди джентълмен - представи се и попитай за нейното име. Ако веднага получиш юмрук в лицето - значи това е жена ти. Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627271.html", "text": "Двама познати се срещат на улицата: - Къде отиваш? - На репетиция на хора. - И какво правите там? - Ами ... играем карти, пием бира ... - А кога пеете? - Като се прибираме! Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627246.html", "text": "Студенти си говорят: - Знаеш ли, че нашият преподавател си говори сам със себе си. - И нашият. Но не се усеща. Той мисли, че го слушаме. Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627272.html", "text": "- Като се напия с ракия и после не ме е страх от никого! - Вярно ли? Даже и от жена ти? - Ааа, толкова още не съм се напивал! Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627280.html", "text": "На един магазин за хранителни стоки пише \"Давате ни половин кг по 20 стотинки - ние ви даваме един кг каквото пожелаете!\" Един старец влязъл в магазина и казал: - Ето, давам ви половин кг по 20 стотинки, вие ми дайте един кг по 20 стотинки. Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627279.html", "text": "Някои филми трябва да се забранят не само за децата до 16, но и за възрастните над 80 години! - Защо? - За да не съжаляват за преживените години. Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627274.html", "text": "Пиян допълзява в къщи от здрава запивка. Жена му го посреща на вратата с метлата. Той пада на колене и моли: - Мила, не отлитай. Аз за последен път. Сподели:", "date": "2018.12.07", "title": "ВИЦОВЕ"}
{"url": "https://pik.bg/-news627283.html", "text": "Красива жена си поръчва портрет при известен художник: - Гарантирате ли ми, че ще си приличам? - Абсолютно! - отговаря художникът. - А за колко време? Сподели:", "date": "2018.12.07", "title": "ВИЦОВЕ"}
{"url": "https://pik.bg/-news629609.html", "text": "- Гледам те, блузката ти Armani, чепиците - Gucci, чантичката - Louis Vuitton, очилата - Bvlgari... - И к'во? - Ми, нищо... Чудя се, к'во правиш у влака Карнобат - Зимница, с таз торба с буркани...? Сподели:", "date": "2018.12.07", "title": ":)"}
{"url": "https://pik.bg/-news629601.html", "text": "Ако \"Фейсбук\" беше българско изобретение, вместо Like, щеше да има бутон \"Т'ва го знам\". Сподели:", "date": "2018.12.07", "title": ":)"}
{"url": "https://pik.bg/-news629608.html", "text": "Стар евреин едва диша на смъртния си одър. Внезапно отваря очи и казва на стоящия до него внук: - Мони, замириса ми на пържена риба, донеси ми едно парченце, моля те. Внукът се връща след няколко минути и казва: - Баба каза, че не може. Била за погребението... Сподели:", "date": "2018.12.07", "title": ":)"}
{"url": "https://pik.bg/-news629602.html", "text": "Рецепти от народната медицина: \"Най-доброто лекарство за всички болести е светена вода. Две капки, разтворени в бутилка ракия Ви карат да забравите всички болежки.\" Сподели:", "date": "2018.12.07", "title": ":)"}
{"url": "https://pik.bg/-news629610.html", "text": "Жена към мъжа си: - Звучиш като пълен идиот! - Говоря така, че и ти да разбереш. Сподели:", "date": "2018.12.07", "title": ":)"}
{"url": "https://pik.bg/-news627282.html", "text": "Извиках от балкона: - Идиот! Мразя те! Странно, но всички мъже се обърнаха... Сподели:", "date": "2018.12.07", "title": "ВИЦОВЕ"}
{"url": "https://pik.bg/-news629603.html", "text": "Две кифли си говорят: - Муцка, защо го заряза Пешето! Нали имаше нещо в него? - Имаше, муцка,... ама го изхарчихме. Сподели:", "date": "2018.12.07", "title": ":)"}
{"url": "https://pik.bg/-news631375.html", "text": "Ценностно израстване – когато от тунквани вафли преминеш на тунинговани кифли. Сподели:", "date": "2018.12.07", "title": ":)"}
{"url": "https://pik.bg/-news631376.html", "text": "Ходих до Турция. Купих си говорещ кантар. Като стъпя отгоре ми вика: - Машалла... Сподели:", "date": "2018.12.07", "title": ":)"}
{"url": "https://pik.bg/-news631609.html", "text": "На \"Капитан Андреево\" митничар спира ТИР за проверка: - Какво карате? - Храна за пилета. Митничарят оглежда старателно товара и възкликва: - Ама това е кокаин! - А-а, ако щат да го ядат! Сподели:", "date": "2018.12.07", "title": ":)"}
{"url": "https://pik.bg/-news629611.html", "text": "- Докторе, всичко ме боли! - Е, чак пък всичко... за всичко няма да Ви стигнат парите! Сподели:", "date": "2018.12.07", "title": ":)"}
{"url": "https://pik.bg/-news631374.html", "text": "Баща към сина си: – Синко, дойде време да си поговорим за секс. Синът: – Питай, тате, питай! Сподели:", "date": "2018.12.07", "title": ":)"}
{"url": "https://pik.bg/-news631607.html", "text": "Гид в Скопие: - Ако погледнете вдясно, ще видите фонтан от седми век, а там отзад се строи храм, който ще бъде от четвърти век. Сподели:", "date": "2018.12.07", "title": ":)"}
{"url": "https://pik.bg/-news631608.html", "text": "Баща забелязал четиригодишната си дъщеричка в задния двор да мие зъбите на семейното куче. - Какво правиш? – попитал той. - Мия зъбите на Цезар! – отвърнало детето. – Но не се тревожи, ще върна четката ти на мястото й, както винаги. Сподели:", "date": "2018.12.07", "title": ":)"}
{"url": "https://pik.bg/-news629612.html", "text": "Говорят си децата на мутри... - При мен вчера дойде Дядо Коледа! - Да, бе, той не е истински. - Истински е, проверих. - Как? - Питах го - колко струва Снежанка за нощ, а той казва - 50 лева. Веднага е ясно, че е от гората - не ги знае цените. Сподели:", "date": "2018.12.07", "title": ":)"}
{"url": "https://pik.bg/%D0%BF%D1%80%D0%B0%D0%B2%D0%BE-%D0%BA%D1%83%D0%BC%D0%B5-%D0%B2-%D0%BE%D1%87%D0%B8-%D0%B3%D1%80%D0%B8%D0%BD%D0%B3%D0%BE-%D1%81%D1%83%D1%80%D0%B2%D0%B0%D0%BA%D0%B0-%D1%81%D0%BE%D1%84%D0%BA%D0%B0-%D0%B7%D0%B0-%D1%80%D0%BE%D0%B6%D0%B4%D0%B5%D0%BD%D0%B8%D1%8F-%D0%B9-%D0%B4%D0%B5%D0%BD-%D0%BD%D0%B5-%D1%81%D0%B8-%D0%BC%D0%BD%D0%BE%D0%B3%D0%BE-%D1%83%D0%BC%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news802030.html", "text": "Хиляди салфетки хвърли Софи Маринова в столичен клуб. На 5 декември тя стана на 43 години и празнува чак до зори. От снимки на певицата във \"Фейсбук\" се вижда, че тя определено обича да пуши наргиле и да мята салфетки. На кадрите Софи буквално е затрупана от множество бели салфетки. Маринова е избрала да празнува в тесен кръг - със сина си Лоренцо и гаджето Гринго. Феновете на ромската перла се зарадваха на клип от рождения ден, на който изпълнителката пее песента \"Антилопа\" заедно с Тита. Миналата година Софи успешно я имитира в предаването \"Като две капки вода\". \"Честит рожден ден, любов моя! Не знам какво да ти пожелая, защото ти си имаш всичко. Красота - имаш я, ум - малко, но достатъчен, здрава - май не си болна от нищо, щастие - твоята усмивка винаги заслепява мрака, пари - може би не са много, но те не са най-важни, успех - задоволяващ, за да живееш както си искаш, капка лудост 0 ако питаш мен при теб е океан от лудост, любов - всички те обичаме\", написа приятелят на изпълнителката в социалната мрежа. От кадрите на певицата и сина ѝ във \"Фейсбук\" пък се вижда, че тя е по-щастлива от всякога и се радва на компанията на Гринго, пише \"Тялото\". Припомняме, че Тодор Давидов прекара в затвора няколко месеца, но бе пуснат предсрочно през юни. Сподели:", "date": "2018.12.07", "title": "ПРАВО КУМЕ В ОЧИ: Гринго сурвака Софка за рождения й ден: Не си много умна (СНИМКИ)"}
{"url": "https://pik.bg/%D0%BB%D1%8E%D0%BA%D1%81%D0%B5%D0%BC%D0%B1%D1%83%D1%80%D0%B3-%D0%BE%D0%B1%D0%BC%D0%B8%D1%81%D0%BB%D1%8F-%D0%B2%D1%8A%D0%B2%D0%B5%D0%B6%D0%B4%D0%B0%D0%BD%D0%B5-%D0%BD%D0%B0-%D0%B1%D0%B5%D0%B7%D0%BF%D0%BB%D0%B0%D1%82%D0%B5%D0%BD-%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%BD%D0%B0-%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D1%86%D1%8F%D0%BB%D0%B0%D1%82%D0%B0-%D1%81%D1%82%D1%80-news802098.html", "text": "Люксембург обмисля да направи безплатен обществения транспорт с влакове, трамваи и автобуси, като част от усилията за намаляване на задръстванията и замърсяването на въздуха, предава AFP. Преизбраното коалиционно правителство на либералния премиер Ксавие Бетел заяви, че \"от началото на 2020 г. ще се въведе безплатен обществен транспорт на територията на Великото херцогство Люксембург\". През 2016 г. повече от 100 милиона пътници са използвали обществения транспорт в тази малка просперираща страна от 600 000 души, разположена между Белгия, Франция и Германия. Люксембург приема ежедневно 190 000 работници и служители от съседни държави, половината от тях от Франция, а другата половина се разделят между Белгия и Германия, предава Фокус. Медиите съобщават, че проблемът с трафика е голямо предизвикателство за политиците, защото проблемите с задръстванията се увеличават с ръста на населението. Сподели:", "date": "2018.12.07", "title": "Люксембург обмисля въвеждане на безплатен обществен транспорт на територията на цялата страна"}
{"url": "https://pik.bg/-news631612.html", "text": "Отидох до магазина за салам, а на касата табелка: \"ПРОМОЦИЯ! С всяка бутилка водка – литър доматен сок безплатно\". И като ми се допи сок… Сподели:", "date": "2018.12.07", "title": ":)"}
{"url": "https://pik.bg/%D0%B4%D1%8F%D0%B4%D0%BE-%D0%BA%D0%BE%D0%BB%D0%B5%D0%B4%D0%B0-%D0%BF%D0%BE%D0%BB%D0%B5%D1%82%D1%8F-%D1%81-%D0%BF%D0%B0%D1%80%D0%B0%D0%BF%D0%BB%D0%B0%D0%BD%D0%B5%D1%80-%D0%B2-%D1%83%D0%BD%D0%B3%D0%B0%D1%80%D0%B8%D1%8F-news802095.html", "text": "В Унгария Дядо Коледа полетя с парапланер. Той се издигна във въздуха заедно със шейната и един елен. Зад гърба си имаше и опитен спътник, който да направлява параланера. След полета дядо Коледа обясни, че гледката от високо била зашеметяваща, а на земята видял много хора, които слизали от колите и правели снимки на виртуозното му изпълнение, предава бТВ. Сподели:", "date": "2018.12.07", "title": "Дядо Коледа полетя с парапланер в Унгария"}
{"url": "https://pik.bg/5-%D0%BD%D0%B5%D1%89%D0%B0-%D0%BA%D0%BE%D0%B8%D1%82%D0%BE-%D1%85%D0%BE%D1%80%D0%B0%D1%82%D0%B0-%D0%B8%D0%B7%D1%85%D0%B2%D1%8A%D1%80%D0%BB%D1%8F%D1%82-%D0%BF%D1%80%D0%B8-%D0%BD%D0%BE%D0%B2%D0%B0-%D0%B2%D1%80%D1%8A%D0%B7%D0%BA%D0%B0-news802083.html", "text": "Когато хората започват нова връзка, те променят поне нещо у себе си, смятат изследователи. Ново проучване на Nectar Sleep, компания за търговия с матраци и легла, показва, че хората изхвърлят, разчистват или премахват някои неща от живота си, когато срещнат нов любим. Ето и кои са те. 1. Шкафът за бельо 83% от хората в проучването са посочили, че първото нещо, което разчистват, когато са в нова връзка, е шкафчето за бельо. Хвърлят износеното бельо, правят място за новите неща, които ще си купят, за да изглеждат по-привлекателни. 2. Номера в телефона Хората трият и номерата на бившите си партньори, както и на хора, с които са излизали на 1-2 срещи и нищо сериозно не се е получило. Както и приложенията за запознанства, чатовете в Instagram – неща, които им напомнят за живота им на необвързани. А и вече не са им нужни тези контакти, пише Тийнпроблем. 3. Матрака Когато някой друг вече спи до вас, се замисляте, че може би трябва да изхвърлите 10-годишния матрак и да го подмените с нов, по-удобен, показват резултатите. 4. Снимки Някои трият и снимките с бивши партньори, особено ако са качвали в социалните мрежи доста такива и са слагали по тях сърчица, романтични цитати и т.н. 63% от хората казват, че проверяват снимките в телефоните си, компютрите си и социалните мрежи, за да изтрият ненужното. 5. Гардеробът Там също може да има неща на бившите половинки, затова те трябва да се махнат. Както и някои дрехи, които напомнят за бивше гадже. А и хората правят място за нови тоалети, с които да очароват настоящия партньор. Сподели:", "date": "2018.12.07", "title": "5 неща, които хората изхвърлят при нова връзка"}
{"url": "https://pik.bg/%D0%B8%D0%BD%D1%81%D0%BF%D0%B5%D0%BA%D1%82%D0%BE%D1%80%D0%B8-%D0%BA%D0%BE%D0%BD%D1%84%D0%B8%D1%81%D0%BA%D1%83%D0%B2%D0%B0%D1%85%D0%B0-%D0%BD%D0%B0%D0%B4-%D0%BF%D0%BE%D0%BB%D0%BE%D0%B2%D0%B8%D0%BD-%D1%82%D0%BE%D0%BD-%D1%80%D0%B8%D0%B1%D0%B0-news802097.html", "text": "Изпълнителна агенция по рибарство и аквакултури е установила 14 нарушения преди Никулден. Проверени са над 440 водни обекта, търговската мрежа и пътищата за нерегламентиран улов, превоз и търговия с риба. Иззети 1750 м мрежи и 523 кг риба от видовете шаран и каракуда, от която са дарени 340 кг. Останалата риба е пусната обратно във водоемите. През годината инспекторите на ИАРА са извършили общо 17 700 проверки във вътрешни водоеми, Черно море, река Дунав, в търговската мрежа и по пътищата на страната. Сподели:", "date": "2018.12.07", "title": "Инспектори конфискуваха над половин тон риба"}
{"url": "https://pik.bg/%D0%BC%D0%B5%D0%B9-%D0%BD%D0%B0%D0%BF%D1%80%D0%B0%D0%B2%D0%B8-%D0%BE%D1%82%D1%81%D1%82%D1%8A%D0%BF%D0%BA%D0%B0-%D0%BD%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BF%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82%D0%B0-news802094.html", "text": "Британският премиер Тереза Мей заяви, че депутатите може да имат последната дума дали да се задейства клаузата, която ще гарантира, че след Брекзита няма да се върне граничният контрол между двете Ирландии. Тази клауза бе една от най-спорните точки от договореното с Брюксел излизане на Великобритания от ЕС, предаде Франс прес. Предпазната клауза гарантира, че ако не се постигне договорка за бъдещите отношения между Брюксел и Лондон след преходния период от 21 месеца, започващ след Брекзита на 29 март 2019 г., цяла Великобритания остава в митнически съюз с ЕС, а за Северна Ирландия ще важат и някои правила на общия пазар, предава Дарик. Клаузата е критикувана от подкрепящите Брекзита депутати, включително от управляващата Консервативна партия, които виждат в нея опасност от постоянно обвързване на Великобритания към ЕС. Десетки от тях се разграничиха от правителството и има риск това да доведе до отрицателен вот по споразумението за Брекзита на 11 декември в Камарата на общините, което би потопило Великобритания в несигурност за бъдещето ѝ. Сподели:", "date": "2018.12.07", "title": "Мей направи отстъпка на депутатите по споразумението за Брекзита"}
{"url": "https://pik.bg/-news631610.html", "text": "Напет футболист се приближава до атрактивна девойка на бара и смело я пита: - Какво ще пиеш? Девойката бавно оглежда младежа от глава до пети, усмихва се доволно и му прошепва нежно на ухо: - Противозачатъчни... Сподели:", "date": "2018.12.07", "title": ":)"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%85%D0%B0-%D1%81%D0%B3%D1%80%D0%B0%D0%B4%D0%B0%D1%82%D0%B0-%D0%BD%D0%B0-%D1%81%D0%B8-%D0%B5%D0%BD-%D0%B5%D0%BD-%D0%B2-%D0%BD%D1%8E-%D0%B9%D0%BE%D1%80%D0%BA---%D0%B8%D0%BC%D0%B0-%D1%81%D0%B8%D0%B3%D0%BD%D0%B0%D0%BB-%D0%B7%D0%B0-5-%D0%B1%D0%BE%D0%BC%D0%B1%D0%B8-%D0%B2%D0%B8%D0%B4%D0%B5%D0%BE%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news802142.html", "text": "Неизвестен е позвънил в компанията и е съобщил, че е поставил пет бомби. Евакуираха сграда в центъра на Ню Йорк, където се намира и редакцията на телевизия CNN, след сигнал за бомба, съобщава медията. Районът и близките улици са отцепени за пешеходци и автомобили заради провежданата спецоперация. Не са открити взривни устройства. По информация на CNN служителите са се върнали в сградата. Сподели:", "date": "2018.12.07", "title": "ИЗВЪНРЕДНО: Евакуираха сградата на Си Ен Ен в Ню Йорк - има сигнал за 5 бомби (ВИДЕО/ОБНОВЕНА)"}
{"url": "https://pik.bg/%D0%BE%D1%87%D0%B0%D0%BA%D0%B2%D0%B0-%D1%81%D0%B5-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B4%D0%B0-%D0%BD%D0%B0%D0%B7%D0%BD%D0%B0%D1%87%D0%B8-%D1%85%D0%B5%D0%B4%D1%8A%D1%80-%D0%BD%D0%B0%D1%83%D1%8A%D1%80%D1%82-%D0%B7%D0%B0-%D0%BF%D0%BE%D1%81%D1%82%D0%BE%D1%8F%D0%BD%D0%B5%D0%BD-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D1%81%D0%B0%D1%89-%D0%B2-%D0%BE%D0%BE%D0%BD-news802110.html", "text": "Очаква се американският президент Доналд Тръмп да назначи Хедър Науърт за постоянен представител на САЩ в ООН, според многобройни източници, предава AFP, цитира  Фокус. Ако бъде потвърдена от Сената, тя ще поеме поста от напускащия посланик Ники Хейли, която обяви оставката си през октомври, без да предостави подробности за мотивите си. Многобройни съобщения в американските медии – първото от които се появи в новините на \"Bloomberg\" съобщават, че Науърт ще бъде номинирана в петък, цитирайки източници, запознати с въпроса. Настоящият говорител на Държавния департамент се спряга за поста от ноември. Сподели:", "date": "2018.12.07", "title": "Очаква се Доналд Тръмп да назначи Хедър Науърт за постоянен представител на САЩ в ООН"}
{"url": "https://pik.bg/%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F%D1%82-%D0%BC%D0%B5%D1%80%D0%BA%D0%B8-%D0%B7%D0%B0-%D0%BF%D0%BE%D0%B2%D0%B8%D1%88%D0%B0%D0%B2%D0%B0%D0%BD%D0%B5-%D0%BD%D0%B0-%D0%B1%D0%B5%D0%B7%D0%BE%D0%BF%D0%B0%D1%81%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B0%D1%81%D0%B0%D0%BD%D1%81%D1%8C%D0%BE%D1%80%D0%B8%D1%82%D0%B5-news802122.html", "text": "След поредния инцидент с асансьор в голяма варненска болница, фондация „Асансьорна безопасност” ще представи мерки за повишаване на безопасността и недопускане на други подобни инциденти. Експертите настояват държавата да повиши контрола и оптимизира процеса по поддръжка и контрол на съоръженията. Експертите ще посочат конкретни пропуски в дейността на контролните органи, които можеха да предотвратят значителен брой от инцидентите през последните години. Сподели:", "date": "2018.12.07", "title": "Представят мерки за повишаване на безопасността на асансьорите"}
{"url": "https://pik.bg/%D1%81%D0%B0%D1%89-%D0%BE%D1%82%D1%85%D0%B2%D1%8A%D1%80%D0%BB%D1%8F%D1%82-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82%D1%82%D0%B0-%D0%B7%D0%B0-%D0%B2%D0%BE%D0%B5%D0%BD%D0%B5%D0%BD-%D0%BE%D1%82%D0%B3%D0%BE%D0%B2%D0%BE%D1%80-%D0%BD%D0%B0-%D0%BA%D0%B5%D1%80%D1%87%D0%B5%D0%BD%D1%81%D0%BA%D0%B8%D1%8F-%D0%B8%D0%BD%D1%86%D0%B8%D0%B4%D0%B5%D0%BD%D1%82-news802107.html", "text": "Съединените щати не водят дискусия за възможността за военен отговор на действията на Русия в Керченския проток. Това съобщи в четвъртък генерал Джоузеф Дънфорд, председател на Комитета на началниците на щабове на въоръжените сили на САЩ, на конференция, организирана от The Washington Post, предава TACC, цитира Фокус \"Нямаше военен отговор, нямаше дискусия за военния отговор (на инцидента) в Азовско море\", каза той. \"На първо място, нашите отношения с Украйна са насочени към две неща: ние им помагаме да реформират въоръжените си сили и второ, ние обезпечаваме отбранителните им потребности , така че да могат да се защитят\" За да не се объркат двата въпроса (инцидента в Азовско море и помощта за Украйна като цяло), понастоящем няма дискусии за военен отговор на инцидента в Азовско море \", обясни военният командир. Междувременно той отбеляза, че неговата работа е \"да гарантира, че президентът на САЩ Доналд Тръмп има възможни варианти за реакция с използването на въоръжени сили\". Дънфорд също така добави, че не е обсъждал инцидента в Керченския проток с началника на Генералния щаб на въоръжените сили на Русия армейски генерал Валерий Герасимов. Сподели:", "date": "2018.12.07", "title": "САЩ отхвърлят възможността за военен отговор на Керченския инцидент"}
{"url": "https://pik.bg/%D0%B0%D0%BD%D0%B8%D1%82%D0%B0-%D0%BC%D0%B5%D0%B9%D0%B7%D0%B5%D1%80-%D1%81%D0%BC%D0%B5%D0%BD%D0%B8-%D0%BB%D0%B8%D1%86%D0%B5%D1%82%D0%BE-%D1%81%D0%B8-%D0%BF%D1%80%D0%B8-%D0%BF%D0%BB%D0%B0%D1%81%D1%82%D0%B8%D1%87%D0%B5%D0%BD-%D1%85%D0%B8%D1%80%D1%83%D1%80%D0%B3---%D0%BD%D1%8F%D0%BC%D0%B0-%D0%BF%D0%B0%D1%80%D0%B8-%D0%B0-%D0%B8%D0%B7%D0%B2%D0%B0%D0%B4%D0%B8-5-%D0%B1%D0%BE%D0%BD%D0%B0-%D0%B7%D0%B0-%D1%82%D1%83%D0%BD%D0%B8%D0%BD%D0%B3-news802099.html", "text": "За да е спокойна за своята анонимност, Анита Мезер се е подложила на пластична операция, за да прикрие всички черти на лицето си. Мезер, която е със запорирано имущество, тъй като според решението на Варненския апелативен съд трябва да изплати 100 000 лева кръвнина на близките на съпруга си Николай, е изръсила 5 хилядарки за ултрамодерни филъри, с които да промени визията си. Очевидци потвърдиха, че с интервенцията Анита смъкнала поне десетина години от подпухналата си муцуна след престоя зад решетките. Процедурата е доста скъпа, тъй като не включва хиалуронова киселина, която обезобрази не една и две световни търсачки на вечната младост. Инвестицията в разкрасяването на порно убийцата е доста странна, тъй като след излизането си на свобода Мейзер постоянно се оплаква от незавидното си финансово положение. Частен съдия – изпълнител сложил ръка на иначе заможната вдовица, банковите й сметки в САЩ пък също са недостъпни заради дългогодишен спор за наследство с децата от първия брак на американския съпруг на Анита. Мейзер твърдеше, че е издържана от 26-годишната си дъщеря Джули, която е доста оправно момиче, след като може да брои 5 000 за пластичната операция на майка си, пише седмичник. Скандалната миска беше осъдена на 4 години затвор, но през лятото бе освободена след 24 месеца престой в панделата. Сподели:", "date": "2018.12.07", "title": "Анита Мейзер смени лицето си при пластичен хирург - няма пари, а извади 5 бона за тунинг"}
{"url": "https://pik.bg/%D0%B5%D0%BA%D1%81%D1%82%D1%80%D0%B0%D0%B4%D0%B8%D1%80%D0%B0%D0%BD%D0%B8%D1%82%D0%B5-%D0%BE%D0%BB%D0%B8%D0%B3%D0%B0%D1%80%D1%81%D0%B8-%D0%B1%D0%B0%D0%BD%D0%B5%D0%B2%D0%B8-%D1%81%D0%B5-%D0%B8%D0%B7%D0%BF%D1%80%D0%B0%D0%B2%D1%8F%D1%82-%D0%BF%D1%80%D0%B5%D0%B4-%D1%81%D1%8A%D0%B4%D0%B0-news802128.html", "text": "Екстрадираните от Франция у нас Евгения и Николай Банев ще се изправят пред съда, за да бъдат определени мерките им за неотклонение. Още вчера Специализираната прокуратура обяви, че ще поиска от съда да вземе на най-тежката мярка – „задържане под стража” спрямо Баневи. Предявени са им обвинения за седем различни престъпления, извършвани в продължание на 13 години. Едно от обвиненията към бизнесмените е за пране на пари в размер на над 1 млрд. лева. Обвиняват семейството и за ръководене на организирана престъпна група. Разследвана по част от схемите е и майката на Николай Банев – Мария. Сподели:", "date": "2018.12.07", "title": "Екстрадираните олигарси Баневи се изправят пред съда"}
{"url": "https://pik.bg/%D0%B4%D0%B6%D0%B5%D1%80%D0%B5%D0%BC%D0%B8-%D0%BA%D0%BE%D1%80%D0%B1%D0%B8%D0%BD-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD-%D0%BF%D0%BB%D0%B0%D0%BD-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D0%B0%D0%BA%D0%BE-%D0%BD%D0%B5-%D0%B1%D1%8A%D0%B4%D0%B5-%D0%BE%D0%B4%D0%BE%D0%B1%D1%80%D0%B5%D0%BD-%D0%BF%D0%BB%D0%B0%D0%BD%D0%B0-%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-news802108.html", "text": "Джереми Корбин предлага собствен план за Брекзит, ако не бъде одобрен плана на правителството, пише британският ляв вестник The Guardian. Джеръми Корбин призова депутатите от всички партии да отхвърлят Споразумението с ЕС, предложено от Тереза Мей и да подкрепят алтернативния му план за Брекзит, на фона на исканията за втори референдум. Лидерът на лейбъристите в статия за вестника заяви, че \"обширният план за митнически съюз\" на партията трябва да бъде една от възможностите на масата, ако партията не може да наложи общи избори - в допълнение към втори референдум. Корбин твърди, че ако Мей бъде победена следващия вторник, правителството ще загуби \"способността си да управлява\". Това би означавало автоматични избори преди въвеждането на Закона за фиксираните срокове през 2011 г., който формализира правилата за гласуване на вот на недоверие. \"Ако съгласно настоящите правила не можем да отидем на избори, всички опции трябва да бъдат на масата\", пише Корбин. \"Те трябва да включват алтернативните предложения на лейбъристите и, както нашата конференция реши през септември, възможността за провеждане на кампания за втори референдум, за да се преодолее задънената улица\". Източници на партията му показват, че най-популярният вариант с британската общественост е опит за предоговаряне на Споразумението, въпреки че партията иска да запази максимална гъвкавост в евентуално хаотичния период, ако сделката на Мей , както се очаква, бъде отхвърлена. Сподели:", "date": "2018.12.07", "title": "Джереми Корбин предлага собствен план за Брекзит, ако не бъде одобрен плана на правителството"}
{"url": "https://pik.bg/%D1%83%D0%BA%D1%80%D0%B0%D0%B9%D0%BD%D0%B0-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0-%D0%BF%D1%80%D0%B8%D0%BB%D0%B5%D0%B6%D0%B0%D1%89%D0%B0%D1%82%D0%B0-%D0%B9-%D0%B7%D0%BE%D0%BD%D0%B0-%D0%B2-%D0%BA%D1%80%D0%B0%D0%B9%D0%B1%D1%80%D0%B5%D0%B6%D0%BD%D0%B8%D1%82%D0%B5-%D0%B2%D0%BE%D0%B4%D0%B8-%D0%BC%D0%BE%D0%B6%D0%B5-%D0%B4%D0%B0-%D1%81%D1%82%D1%80%D0%B5%D0%BB%D1%8F-%D0%B1%D0%B5%D0%B7-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-news802106.html", "text": "Украйна увеличава прилежащата й зона в крайбрежните води и може да стреля без предупреждение, пише руският вестник „Независимая газета“. Върховната Рада на 6 декември подкрепи предложението на президента на Украйна Петро Порошенко за прекратяването на Договора за приятелство и сътрудничество с Руската федерация. Този въпрос привлече най-голямо внимание. Междувременно на сутринта депутатите гласуваха за законопроект за разширяването на морската зона за контрол, който не e по-малко значим в украинско-руските отношения. Приетият закон \"За прилежащата зона на Украйна\" е подготвян от май тази година. В началото на ноември бе гласуван на първо четене. Това е документ, в който почти не са направени изменения. Но депутатите се нуждаеха от един месец, за да се подготвят за последната фаза, а в навечерието на гласуването съответната парламентарна комисия по отбраната и националната сигурност работи през цялата нощ. При сегашната ситуация, когато Украйна не признава руския статут на Крим и счита, че полуостровът е негова \"временно заета\" територия, последиците от прилагането на новия закон повдигат множество страхове. Терминът \"прилежаща зона\" означава открита морска зона, която не надвишава 24 морски мили (1 морска миля е равна на 1,852 км), в непосредствена близост до териториалните води на държавата. \"Прилежащата зона не е нито зона на суверенитет, нито на юрисдикция. Това е част от морското пространство, в което крайбрежната държава може да упражнява ограничен контрол, за да предотврати нарушения или да накаже нарушенията на определени правила ... \"- каза в обяснителните документи на новия закон. Такива правила бяха въведени в началото на 80-те години от Конвенцията на ООН по морско право. Украйна я е ратифицирала през 1999 г. Но без специален национален закон е невъзможно упражняването на предвидените в конвенцията правомощия, предава Фокус. \"За първи път проектозаконът за прилежащата зона беше изготвен през 2009 г. от правителството на Юлия Тимошенко\", напомни заместникът от фракцията „Баткивщина“ Алексей Рябчин. Но документът не беше одобрен. Иван Винник, член на фракцията \"Блок на Петро Порошенко\", е убеден, че Кремъл умишлено е блокирал опитите за приемане на такъв закон. Сега, в интервала между първото и второто гласуване, се случи инцидент в Керченския проток. Депутатите са убедени, че новият закон ще укрепи позицията на Украйна при разглеждането на подобни случаи в международните организации. Документът казва, че в съседната област Киев има право да упражнява контрол, необходим за предотвратяване на нарушения на законодателството на Украйна; за да бъдат доведени нарушителите пред съда. Съответните правомощия - спиране на кораби, провеждане на инспекции и, ако е необходимо, задържане на кораби - се възлагат на морската гвардия на Държавната гранична служба на Украйна. Граничарите и военният персонал, както е посочено в новия закон, ще получат правото да \"използват и използват физическа сила, специални средства, оръжия и военно оборудване\" в прилежащата морска зона. Сподели:", "date": "2018.12.07", "title": "Украйна увеличава прилежащата й зона в крайбрежните води, може да стреля без предупреждение"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B0%D0%B4%D0%B2%D0%BE%D0%BA%D0%B0%D1%82-%D0%B7%D0%B0-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BE%D0%BB%D0%B8%D0%B3%D0%B0%D1%80%D1%81%D0%B8%D1%82%D0%B5-%D0%B1%D0%B0%D0%BD%D0%B5%D0%B2%D0%B8-%D0%BD%D1%8F%D0%BC%D0%B0%D1%82-%D1%85%D0%BE%D0%B4-%D0%BA%D0%BE%D0%B9%D1%82%D0%BE-%D0%B4%D0%B0-%D0%B8%D0%BC-%D0%BF%D0%BE%D0%BC%D0%BE%D0%B3%D0%BD%D0%B5-news802140.html", "text": "Нямат ход, който да им помогне и да им облекчи положението. Това каза по Нова телевизия адвокат Людмил Рангелов след връщането на Николай и Евгения Баневи от Франция. На двамата са им предявени обвинения за седем различни престъпления, извършвани в продължание на 13 години. Едно от обвиненията към бизнесмените е за пране на пари в размер на над 1 млрд. лева. \"Подобно бомбастично изявление за 250 млн. лв. изпрани пари от ДДС имаше и през 2010 г. Делото беше срещу Венко Христев, а досъдебното производство приключи с недоказани и 5 лв. Те имат повдигнато обвинение за присвояване в особено големи размери от 200 млн. лв., а са изпрали 1 млрд. - малко несериозно ми се струва\", допълни юристът. \"Изненадан съм. Първоначално се разбра, че те ще обжалват, после се разбра, че са решили да се върнат в България. Направиха и изявление, че ще се приберат в България, но ме изненада. Досега нямам спомен някой да е обвиняван да изпере такава сума от 1 млрд.\", каза другият гост в студиото - журналистът Стефан Ташев. \"Прокуратурата не се сменя през няколко години. 90% от прокурорите сега са били прокурори и сега. Очевидно, че насочва към корупция в съдебната система. Това може да бъде разследвано при много конкретна информация кое лице е станало част от тази корупция\", коментира адвокат Рангелов хвалбите на Евгения Банева отпреди няколко години, че са раздавали подкупи на много и високопоставени лица в страната. \"Очевидно някой не си е свършил работата. Съдят ги на много места, изведнъж сега започват търсят по районните прокуратури, за да ги обединят в едно голямо дело\", завърши Ташев. Сподели:", "date": "2018.12.07", "title": "ГОРЕЩА ТЕМА: Адвокат за положението на олигарсите Баневи: Нямат ход, който да им помогне"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-19-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D0%BB%D0%B0%D0%B4%D0%B5%D0%B6-%D0%B7%D0%B0%D0%B3%D0%B8%D0%BD%D0%B0-%D1%81%D0%BB%D0%B5%D0%B4-%D1%83%D0%B4%D0%B0%D1%80-%D0%B2-%D0%B4%D1%8A%D1%80%D0%B2%D0%BE-news802154.html", "text": "Тежка катастрофа е станала снощи, около 20:50 часа, на пътя Добрич – Варна, в района на с. Крумово. При инцидента е загинал 19-годишен мъж от Добрич, управлявал „Опел”. Според първоначалната информация, по време на движение, той губи контрол над МПС и се блъска в крайпътно дърво. По случая е образувано досъдебно производство Сподели:", "date": "2018.12.07", "title": "ТРАГЕДИЯ: 19-годишен младеж загина след удар в дърво"}
{"url": "https://pik.bg/%D0%BB%D0%B0%D0%B2%D1%80%D0%BE%D0%B2-%D0%BE%D1%82%D1%81%D0%B5%D1%87%D0%B5-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0%D1%89%D0%BE%D1%82%D0%BE-%D1%81%D0%B5-%D0%BF%D1%80%D0%B8%D1%81%D1%8A%D1%81%D1%82%D0%B2%D0%B8%D0%B5-%D0%BD%D0%B0-%D0%BD%D0%B0%D1%82%D0%BE-%D0%B8-%D0%B5%D1%81-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-%D0%B2%D0%BE%D0%B4%D0%B8-%D0%B4%D0%BE-%D0%B4%D0%B5%D1%81%D1%82%D0%B0%D0%B1%D0%B8%D0%BB%D0%B8%D0%B7%D0%B0%D1%86%D0%B8%D1%8F-news802124.html", "text": "Русия е загрижена от нарастващите усилия на НАТО и Европейския съюз да продължат да \"развиват\" балканския регион, което води до появата на нови разделителни линии и до дестабилизиране на Европа, заяви руският външен министър Сергей Лавров пред гръцкия вестник Efimerida. \"Положението на Балканите предизвиква безпокойство\", отбеляза министърът. \"Виждаме, че НАТО и Европейският съюз засилват усилията си за по-нататъшно\" развитие \"на региона, а неговите страни са притискани да направят фалшив избор: или с Москва, или с Вашингтон и Брюксел. Такива действия, каза той, \"водят до по-нататъшна дестабилизация на архитектурата на сигурността в Европа, увеличаване на напрежението и появата на нови разделителни линии\". Министърът добави, че режимът на протекторат в Босна и Херцеговина , който се поддържа благодарение на поста на върховния представител, затруднява развитието на страната и възпрепятства процеса на помирение. \"Върховният представител играе дестабилизираща роля в БиХ\", каза той. \"Протекторатът ограничава развитието й, процеса на помирение и пренебрегва стриктното изпълнение на мирното споразумение, въпреки че върховният представител е призован да бъде негов надзорен орган\". \"Сега те се опитват да дискредитират изборите в Босна и Херцеговина, за да създадат впечатлението, че победата на босненския сръбски лидер Мирослав Додик е незаконна\", добави руският министър. Върховният представител, който е и специален представител на ЕС, има право да анулира решенията на босненските изпълнителни и законодателни органи на всички инстанции и да отхвърли държавни служители на всяко ниво, включително членове на президиума на страната и президента на Република Сръбска, и решенията му не могат да бъдат обжалвани. Тези правомощия не са предвидени в Дейтънското споразумение от 1995 г. и са предоставени на върховния представител по-късно. Руският външен министър добави, че създаването на \"въоръжените сили\" на Косово и налагането на 100% данъци върху стоки, внесени от Сърбия и Босна и Херцеговина, поставя под съмнение репутацията на Европейския съюз, способността му да принуждава косовските власти да изпълняват задълженията си, предава Фокус. \"Всъщност, репутацията на Европейския съюз, способността му да принуждава косоварите да изпълняват задълженията си, е съмнителна\", каза Лавров. \"На този фон сръбското ръководство взема много отговорна линия.\" Сръбският президент Александър Вучич многократно подчерта, че Белград очаква разрешение на кризата и не планира огледални мерки, за да не обостря допълнително ситуацията. \" \"Косово продължава да бъде основен източник на нестабилността на Балканите. Прищина не само открито саботира изпълнението на споразуменията, постигнати чрез посредничеството на ЕС в диалог с Белград, но и изпълнява нови провокативни стъпки“, каза министърът. „Вече пет години и половина не се прави нищо за създаването на общността на косовските сръбски общини \". Премиерът Рамуш Харадинай хвърли пакет от законопроекти в парламентарната процедура, за да създаде пълноправни въоръжени сили в противоречие на Резолюция 1244 на Съвета за сигурност на ООН и дори да заобиколи \"конституцията\" на Косово, каза той. - Ясно е, че те ще бъдат насочени главно срещу сърбите, живеещи в провинцията, особено в северните региони. На 22 ноември, в нарушение на Централноевропейското споразумение за свободна търговия, Прищина наложи 100% мита върху стоки, внесени от Сърбия и Босна и Херцеговина. \"Според руския външен министър тази мярка има за цел и създаването на невъзможни условия за оцеляването на косовските сърби\". Сподели:", "date": "2018.12.07", "title": "Лавров отсече: Увеличаващото се присъствие на НАТО и ЕС на Балканите води до дестабилизация на Европа"}
{"url": "https://pik.bg/%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%B7%D0%B0-%D0%B2%D1%80%D1%8A%D1%89%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D0%B0%D0%BD%D0%B5%D0%B2%D0%B8-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5%D1%82%D0%BE-%D0%BD%D0%B0-news802146.html", "text": "Има много сериозна подготовка и очакване за идването на папа Франциск у нас. Това може да стане в началото на май, издаде външният министър Екатерина Захариева. Тя подчерта, че папата никога не посещава само една страна и обиколката му ще включва и Македония. Връщането на Баневи е част от борбата за справедливост в България и за разследването на престъпленията, независимо дали имаш много пари, дали нямаш много пари. Но ние не разследваме престъпления само заради докладите на ЕК. Когато не се разследва, нищо не се случва, а когато се случва - било част от зрелищата, възмути се Захариева на спекулациите, че ареста на Баневи било само за сензация. Разследване се прави по законен повод. Една от критиките в доклада е липсата на осъдителни присъди и се надявам да има такива. Не бих нарекла шумни тези акции, нормално е да има интерес, защото те са публични личности, кандидати за президент и т.н. Но нека оставим разследващите спокойно да си свършат работата, коментира тя. на въпрос за условията в затворите, гостенката в студиото коментира, че в последните година-две има дела, заведени за това, но се правят ремонти. Когато бях правосъден министър ремонтирахме над 7 затвора, с помощта на норвежци много арести са обновени.Парадоксът е, че в ареста понякога е по-зле. Но те са отказали да бъдат преместени в затвора, в Сливенския затвор съм била и там изглежда доста по-добре. Няма как да се очаква лукс, но трябва да има нормални човешки условия, каза Захариева по темата с килията на Иванчева. Не говорим само за Иванчева, има много случаи на прекратени дела за условията, защото се смята, че се полагат усилия в тази посока, заяви външният министър. По критиките на Волен Сидеров, че се изпускат някои неща от външната политика, Захариева заяви, че не е против да разговаря с него, но, примерно, по призива му за анексирането на Крим, това няма как да стане. Не само защото сме член на ЕС и има ясна позиция, но и защото смятам, че няма как България да зачете незаконна анексия, отсече Захариева. Позицията на една държава дали да се присъедини към документ, пакт...в този пакт има притеснителни неща. Но факт е, че там се прави разграничение между законна и незаконна миграция. Имаме само 90 задържани трафиканти на хора само за тази година. Има неща, които ни притесняват. Но така или иначе това не е обвързващ документ. Ние считаме, че отговорност за миграцията имат и страните, от които идват те, коментира Захариева. Запитана за съдбата на Агенцията за българите в чужбина, външният министър смята, че в този си вид не е полезна. Сподели:", "date": "2018.12.07", "title": "ГОРЕЩ КОМЕНТАР: Външният министър Екатерина Захариева за връщането на Баневи, посещението на папата у нас и килията на Иванчева"}
{"url": "https://pik.bg/%D0%BE%D0%BE%D0%BD-%D0%BE%D1%82%D1%85%D0%B2%D1%8A%D1%80%D0%BB%D0%B8-%D1%80%D0%B5%D0%B7%D0%BE%D0%BB%D1%8E%D1%86%D0%B8%D1%8F-%D1%81%D1%80%D0%B5%D1%89%D1%83-%D1%85%D0%B0%D0%BC%D0%B0%D1%81-news802118.html", "text": "Общото събрание на ООН отхвърли резолюция срещу радикалното палестинско движение Хамас, предаде \"Дойче веле\". Документът бе предложен от САЩ. Той обаче получи 78 гласа \"за\", 58 гласа \"против\", 32-ма отсъстваха, а 16 държави не гласуваха. За подкрепа, резолюцията трябваше да си осигури 2/3 от гласовете. Преди гласуването, американският представител Ники Хейли призова колегите си да гласуват и така да осъдят групировката. Тя определи Хамас като един от най-очевидните и гротескни случаи на тероризъм, предава Нюзбг. Движението Хамас коментира провала на резолюцията като победа за съпротивата. Палестинският лидер Махмуд Абас обяви, че няма да подкрепи документ, насочен срещу борбата на палестинците. И САЩ, и ЕС признават Хамас за терористична организация. Сподели:", "date": "2018.12.07", "title": "ООН отхвърли резолюция срещу Хамас"}
{"url": "https://pik.bg/%D0%BF%D1%80%D0%BE%D1%84-%D0%BA%D0%B0%D0%BD%D1%82%D0%B0%D1%80%D0%B4%D0%B6%D0%B8%D0%B5%D0%B2-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%B4%D0%B0%D0%BD%D0%BD%D0%B8---%D0%BD%D0%B0%D1%81%D1%82%D1%8A%D0%BF%D0%B2%D0%B0-%D0%BB%D0%B8-%D0%B3%D1%80%D0%B8%D0%BF%D1%8A%D1%82-%D0%BA%D0%B0%D0%BA-%D0%B4%D0%B0-%D1%81%D0%B5-%D0%BF%D0%B0%D0%B7%D0%B8%D0%BC-%D0%BE%D1%82-%D0%BC%D1%80%D1%8A%D1%81%D0%BD%D0%B8%D1%8F-%D0%B2%D1%8A%D0%B7%D0%B4%D1%83%D1%85-%D0%B8-news802129.html", "text": "Трябва да се пазим с шалове и други средства, да не излизаме навън, ако е възможно, когато е замърсен въздухът. Замърсяването стига до алвеолите и ангажира имунната ни система в несвойствена дейност, вместо тя да ни пази от инфекции.. Това коментира пред бТВ проф. д-р Тодор Кантарджиев, заместник-директор на Националния център по заразни и паразитни заболявания и национален консултант по микробиология. Има нови случаи на грип H3N2, които бяха засечени в Стара Загора. Грипът H1N1 поразява повече младите и трудоспособни хора, а H3N2 - възрастните. При втория има усложнения при белите дробове, при първия неврологични заболявания, каза Кантарджиев. Първият грип се разпространява много бързо и бързо отшумява, а вторият набира по-бавно скорост и ни откарва до март месец. Важно е да следим кой от двата ще доминира в страната, но не може да се каже още сега кой ще е той, посочи гостът в студиото. Има много други вируси в момента, особено бока вируси, характерни със суха кашлица. Хората, които са изкарали една вирусна инфекция, да се пазят много, защото това не изключва да заболеят от грип, предупреди вирусологът. При възрастните хора ангините са вирусни, а при децата - бактериални, посочи той. Хубаво е, когато имаш едно заболяване, което върви повече от една седмица, да потърсиш лекар, за да се ориентираш какви мерки да взимаш. Обикновено хората в началото на сезона говорят с личния лекар. Той ги предупреждава, примерно, че, ако имат високо кръвно, трябва да се запасят с конкретно лекарство и при нужда трябва веднага да го взимат, каза Кантарджиев. Ако има болен в стая с 15 души, трима ще са болни в рамките на следващите 36 часа. Грипът има най-краткият инкубационен период. Ако някой болен киха срещу вас, най-демонстративно вадите антибактериалната кърпичка и си слагате на носа, а после избърсвате бюрото, за да не се пипнете по устата и носа, обясни вирусологът. На въпрос за това с какво да си повишаваме имунитета, професорът обясни, че българските имуномодулиращи храни са по-добри от вносните хапчета. Сподели:", "date": "2018.12.07", "title": "Проф. Кантарджиев с последни данни - настъпва ли грипът. Как да се пазим от мръсния въздух и от колега, който киха върху бюрото ни"}
{"url": "https://pik.bg/%D1%81%D0%BC%D0%B5%D1%88%D0%B5%D0%BD-%D0%BF%D0%BB%D0%B0%D1%87---%D0%B0%D0%B4%D0%B2%D0%BE%D0%BA%D0%B0%D1%82%D1%8A%D1%82-%D0%BD%D0%B0-%D0%B1%D0%B0%D0%BD%D0%B5%D0%B2%D0%B8-%D1%81%D0%B5-%D0%B6%D0%B0%D0%BB%D0%B2%D0%B0-%D1%81%D1%80%D0%B5%D1%89%D1%83-%D1%82%D1%8F%D1%85-%D0%B5-%D0%B2%D0%BF%D1%80%D0%B5%D0%B3%D0%BD%D0%B0%D1%82%D0%B0-%D1%86%D1%8F%D0%BB%D0%B0%D1%82%D0%B0-%D0%B4%D1%8A%D1%80%D0%B6%D0%B0%D0%B2%D0%B0-news802148.html", "text": "МВР разпространи кадри от дома им, вчера също разпространи кадри. Аз не мога да разбира МВР в ролята на оператор ли се явява? Това говори, че е впрегната цялата държава. Това заяви по Нова телевизия адвокатът на арестуваното и заключено в ареста семейство Николай и Евгения Баневи - Христо Ботев. \"Мярката ще бъде гледана днес, но все още не е ясно по кое време. Намират с ареста на \"Г.М.Димитров\". Вчера успях да говоря с тях. Условията са като условията на ареста - неприятни. Нищо конкретно, говорихме повече за битови неща. Днес ще отправят молба да се запознаят и те с материалите по делото. Знаеха за тези седем обвинения\", каза защитникът им. \"Получих тези обвинения на 5 ноември, тогава отправих и молба да се запозная с материалите по делото. Към дата 7 декември никой не ми е предал тези документи. Започне ли прокуратурата да говори за милиарди започва да ми се струва, че не са сигурни. Милиони, милиарди - за тях няма разлика. Не съм чел нищо, не знам кои са тези свитедетели, днес ще четем\", атакува спецпрокуратурата Ботев. \"Николай доколкото знам е бил ловец. Не е редно да държиш патрони, когато ти е изтекло разрешителното\", коментира той намереното оръжие в дома на Баневи при акцията от 26 октомври. \"Държат да са тук и да се стигне до обективната истина\", завърши Ботев и допълни, че ще пледира за по-лека мярка - подписка или парична гаранция. Сподели:", "date": "2018.12.07", "title": "СМЕШЕН ПЛАЧ - Адвокатът на Баневи се жалва: Срещу тях е впрегната цялата държава"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BF%D0%BE%D0%B4%D1%85%D0%B2%D0%B0%D0%BD%D0%B0%D1%85%D0%B0-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D1%80%D0%B0%D0%B4%D0%B8%D0%BE-%D0%B8-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news802120.html", "text": "В петък депутатите подхващат промените в Закона за радио и телевизия и в Наказателния кодекс. Кворумът за днешното заседание беше събран от раз - регистрираха се 126 народни представители. Заседанието започна с клетвата на новата депутатка в редиците на ГЕРБ Ралица Добрева. Тя влиза от 15 избирателен район Плевен на мястото на Цецка Цачева, която в листата на партията е след напусналия по-рано през седмицата Ивайло Московски, но поради това, че в момента е министър на правосъдието, Ралица Добрева сяда на депутатската банка поне, докато Цачева е в правосъдното министерство. Преди изслушването на енергийния министър Теменужка Петкова, която ще съобщи пред депутатите повече за стратегическия инвеститор за АЕЦ \"Белене\", председателстващият заседанието Явор Нотев обяви петминутна почивка. Сподели:", "date": "2018.12.07", "title": "ИЗВЪНРЕДНО В ПИК TV: Депутатите подхванаха Закона за радио и телевизия (ОБНОВЕНА)"}
{"url": "https://pik.bg/%D1%82%D0%B5%D0%BA%D1%81%D0%B0%D1%81-%D1%81%D0%B5-%D1%81%D0%B1%D0%BE%D0%B3%D1%83%D0%B2%D0%B0-%D1%81-%D0%B4%D0%B6%D0%BE%D1%80%D0%B4%D0%B6-%D0%B1%D1%83%D1%88-%D0%B1%D0%B0%D1%89%D0%B0-%D0%BF%D0%BE%D0%B3%D1%80%D0%B5%D0%B1%D0%B0%D1%85%D0%B0-%D0%B3%D0%BE-%D0%B2-%D1%82%D0%B5%D1%81%D0%B5%D0%BD-%D1%81%D0%B5%D0%BC%D0%B5%D0%B5%D0%BD-%D0%BA%D1%80%D1%8A%D0%B3-%D0%B4%D0%BE-%D0%B3%D1%80%D0%BE%D0%B1%D0%B0-%D0%BD%D0%B0-%D0%B6%D0%B5%D0%BD%D0%B0-%D0%BC%D1%83-%D0%B8-news802156.html", "text": "Жителите на Тексас се сбогуваха с бившия американски президент Джордж Х. У. Буш, преди той да бъде погребан край президентската библиотека на негово име в град Колидж Стейшън, до съпругата си Барбара и дъщеря им, предаде Франс прес. Буш-баща беше почетен с четиридневни траурни церемонии и държавно погребение, на които най-видните представители на Републиканската и Демократическата партия показаха рядко единение, предава БТА. Бившият президент беше погребан далече от камерите в семеен кръг, до любимата си съпруга, с която живя 73 години, и дъщеричката им Робин, починала на тригодишна възраст от левкемия. \"Четиридесет и първият президент на САЩ Джордж Хърбърт Уокър Буш пристигна в последното си жилище\", съобщи неговият говорител Джим Макграт. Хора, развяващи американски знаменца, дошли да се сбогуват с бившия президент, се тълпяха край пътя на влака в цветовете на президентския самолет \"Еър форс 1\", който превози тленните останки на експрезидента от Хюстън. Военни оркестри изпълниха патриотични песни при пристигането на влака. Униформени кадети бяха строени по улиците, по които премина катафалката с ковчега на път за мястото на погребението, а 21 военни самолета прелетяха над процесията в чест на ветерана от Втората световна война. Сподели:", "date": "2018.12.07", "title": "Тексас се сбогува с Джордж Буш-баща, погребаха го в тесен семеен кръг до гроба на жена му и 3-годишната им дъщеря (ВИДЕО)"}
{"url": "https://pik.bg/%D0%B1%D0%BE%D0%B9-%D0%B2-%D1%81%D1%82%D0%B0%D1%80%D1%87%D0%B5%D1%81%D0%BA%D0%B8-%D0%B4%D0%BE%D0%BC-%D0%B3%D0%BD%D0%B5%D0%B2%D0%B5%D0%BD-%D0%B4%D1%8F%D0%B4%D0%BE-%D0%BF%D1%80%D0%B5%D0%B1%D0%B8-%D0%B4%D1%80%D1%83%D0%B3-%D1%81-%D0%B1%D0%B0%D1%81%D1%82%D1%83%D0%BD%D0%B0-%D1%81%D0%B8-news802159.html", "text": "Гневен пенсионер, потрошил с бастуна си друг дядо, бе изправен на подсъдимата скамейка, предаде Булнюз. Делото срещу агресивния Ф.В. се гледа преди дни в районния съд в Берковица, където магистратите наказаха с глоба от 1 000 лева дядото хулиган и разпоредиха да плати обезщетение на пострадалия в размер на 500 лева. От съдебните книжа става ясно, че побойникът е пенсионер, разведен е и живее в дома за стари хора в Берковица. Дивият екшън се разиграл в 7.30 часа на 28 октомври миналата година в дома. Неясно защо кръвта на дядото кипнала и яростно се нахвърлил с бастуна си върху друг старец. Гневният пенсионер налагал с все сила мъжа, който се чудел как да се отърве от нападателя. Заради ожесточените удари П.Ц. получил лека телесна повреда – няколко кървави рани по главата и на тила, синини по ръцете и гърба и сътресение на мозъка. Освен солената глоба и обезщетението за травмите Ф.В. ще трябва да заплати и 500 лева на адвоката на жертвата си и 81 лева разноски по делото. Присъдата може да се обжалва пред окръжния съд в Монтана. Сподели:", "date": "2018.12.07", "title": "Бой в старчески дом: Гневен дядо преби друг с бастуна си"}
{"url": "https://pik.bg/%D0%BA%D0%B0%D1%82-%D0%BA%D1%8A%D0%BC-%D1%81%D1%82%D1%83%D0%B4%D0%B5%D0%BD%D1%82%D0%B8%D1%82%D0%B5-%D0%BD%D0%B5-%D0%BF%D1%8A%D1%82%D1%83%D0%B2%D0%B0%D0%B9%D1%82%D0%B5-%D0%B7%D0%B0-%D0%BF%D1%80%D0%B0%D0%B7%D0%BD%D0%B8%D0%BA%D0%B0-%D1%81-%D0%BB%D0%B8%D1%87%D0%B5%D0%BD-%D0%BF%D1%80%D0%B5%D0%B2%D0%BE%D0%B7-news802133.html", "text": "Студентите са готови за поредицата празнични дни и нощи. Повечето от тях по традиция планират две нощувки в планината или на друго приятно и атрактивно място. Купоните са дълги и напоени, освен с емоции и с много енергийни и алкохолни напитки. Тази година не е по-различна от другите. В петък и неделя много хора тръгват на път, а времето е типично зимно. На места валят снегове, на места - дъждове. Температурите са ниски, образуват се поледици, падат слани и мъгли. В планините и в районите с пресечен релеф има усойни места, които са „климатични капани“ и за опитни, и за неопитни шофьори, предупреждават от \"Пътна полиция\", като се позовават на метеорологичните сводки. За да остане празникът незабравим КАТ съветва настоящи, бивши и бъдещи студенти да не ползват личен транспорт за празника. Най-добре е да си намерят шофьор с кола за отиване и връщане и да са сигурни, че той няма да пие алкохол. При възможност е добре младежите да ползват обществен транспорт, като си резервират билет предварително. \"Ако сте група, ползвайте промоциите и пътувайте организирано с обществен превоз. Така няма да ограничите нито една от възможностите за забавление“, дават акъл от пътни полицаи. Ако все пак студентите решат да ползват личен транспорт, предварително автомобилът трябва да бъде приготвен за път - с антифриз и незамръзваща течност за чистачките, зимни гуми, вериги за сняг, оборудвана аптечка и работещо парно. Добре е предварително да се набележи най-безопасният маршрут и да се види прогнозата за времето, а зад волана да седне най-опитният водач от групата. Сподели:", "date": "2018.12.07", "title": "КАТ към студентите: Не пътувайте за празника с личен превоз"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B8%D0%B7%D1%81%D0%BB%D1%83%D1%88%D0%B2%D0%B0%D1%82-%D1%82%D0%B5%D0%BC%D0%B5%D0%BD%D1%83%D0%B6%D0%BA%D0%B0-%D0%BF%D0%B5%D1%82%D0%BA%D0%BE%D0%B2%D0%B0-%D0%B7%D0%B0-%D1%81%D1%82%D1%80%D0%B0%D1%82%D0%B5%D0%B3%D0%B8%D1%87%D0%B5%D1%81%D0%BA%D0%B8%D1%8F-%D0%B8%D0%BD%D0%B2%D0%B5%D1%81%D1%82%D0%B8%D1%82%D0%BE%D1%80-%D0%B7%D0%B0-news802121.html", "text": "Депутатите изслушват енергийния министър Теменужка Петкова за стратегическия инвеститор за изграждането на АЕЦ \"Белене\". Делян Добрев отново напомни от трибуната, че държавата няма да е ангажирана със задължително изкупуване на произведената енергия, както и без държавна гаранция. \"На 7 ноември министерският съвет одобри изготвената процедура. Тя е в рамките на параметрите, определени от парламента. Предвидено е и участието на минотаритарен инвеститор, ако такъв прояви интерес. Процедурата е три основни части. Условията, които българската страна са важни. Изграждането да се състои от създадена за целта проекта компания, без сключване на договори за гарантиране на изкупуване на електрическа енергия. Операторът трябва да има опит в управлението на ВВЕР 1000\", прочете от трибуната част от изискванията към потенциалните инвеститори Петкова. Друга важна точка в процедурата е участието на български компании и фирми в изграждането на втората ни ядрена централа. \"Общата стойност на проекта трябва да не е повече от 10 млрд. евро, а максимална продължителност на изграждането 10 години\", допълни тя. \"Предложената цена трябва да бъде под 9 млрд. евро - такова предложение комисията ще оцени най-високо. На второ място, което ще бъде оценено най-високо, е въвеждането в експлоатация до 8 години от началото на изграждането\", изтъкна Петкова. \"Това е сложен и голям проект. Такъв тип не се реализират за месец, два или три. Това, което сме заложили като пътна карта, предвижда тази процедура да приключи в рамките на една година\", отговори тя на питане на Делян Добрев. \"С това, което днес ни казвате е, че за две години сме на етап \"покана\" към потенциалните инвеститори. Как така се стигна до сумата от 10 млрд. евро?\", заяде се Жельо Бойчев от БСП. \"Докрая на 2016 г. ние бяхме решили основния въпрос и бяхме направили оценка и анализ какви са възможните рискове за нашата страна. Нито за миг не сме спирали да работим и свършената работа е доста сериозна. Правителството прави всичко необходимо да се намери адекватното оползотворяване на активите. Процедурата няма как да се случи в кратки срокове, процесите са дълги и сложви\", отговори Петкова. \"Ние от \"Атака\" сме политическата сила, която страшно иска да се построи тази централа. Съветвам колегите да не задават спекулативни въпроси, които създават съмнения по работата, която вие като министър и правителството вършим. Зад евродепутата Малинов стоят онези ретраградни и предателски сили, които спряха проекта преди време и са активирани в момента и ровят по най-гнусния начин да спрат този важен проект\", заяви Павел Шопов. И попита кои са проявилите интерес потенциални инвеститори. \"Няколко компании са заявили интерес\", отговори тя. Сред тях се отличават китайска, корейска и френска фирми. \"Българската държава ще бъда на своето място, а чрез НЕК ще запазим блокираща квота. Проектът ще се реализира на пазарен принцип\", допълни още енергийният министър. \"По какъв начин в този конкурс са защитени националните интереси? В случай на изграждането от чужда фирма, теоретично би било възможно този инвеститор да продава ток на дъмпингови цени и за няколко месеца да фалира АЕЦ \"Козлодуй\". По какъв начин сме защитени от един крупен външен инвеститор? Защо няма такива предвидени клаузи\", попита Валери Симеонов. \"Подобен риск не съществува. На първо място не вярвам да има такъв инвеститор да вземе кредити и да продава продукцията на дъмпингови цени. Този проект се реализира в държава-членка и всеки инвеститор трябва да се съобразява с правилата за конкуренцията\", отговори на лидера на НФСБ Теменужка Петкова. И допълни, че друга гаранция ще е блокиращата квота на държавата. В лично отношение, Таско Ерменков изрази острото си несъгласие с наличието на блокираща квота. Според него, нямало такъв инвеститор, който да дойде да строи с парите си и да се съгласи с наличието на подобно условие. Сподели:", "date": "2018.12.07", "title": "ИЗВЪНРЕДНО В ПИК TV: Депутатите изслушват Теменужка Петкова за стратегическия инвеститор за АЕЦ \"Белене\" (ОБНОВЕНА)"}
{"url": "https://pik.bg/%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%BD%D0%B0-%D0%B0%D0%BB%D0%B5%D0%BD%D0%B0-%D0%B7%D0%B0-7-%D0%B4%D0%B5%D0%BA%D0%B5%D0%BC%D0%B2%D1%80%D0%B8-news802125.html", "text": "Пригответе се от сутринта за трудности на работното място, защото сте упорити и настъпателни. Не се карайте с колегите си, а им обяснете че ще намерите начин да се справите. Не е изключено, въпреки препятствията, някои неочаквани, да имате успехи и да научите за предстоящи стабилни приходи. Всичко започнато ви носи проблеми, въпреки вече директното движение на Меркурий, защото денят ви не е подходящ за начинания. Прибързаността е във ваша вреда, въпреки желанието ви да се справите по-бързо със забавянето, наложено от трудностите. Рутината ще ви помогне да се справите със задачите си. Не я подценявайте. Днес сте подложени на изкушения за промени и пътувания. Поднасят ви примамливи предложения за начинания. Не отлагайте дълго отговора си, ако прецените, че са във ваша полза. Ще вложите голяма част от силите си в разработване на нов творчески проект. Дори и да се сблъскате с трудности, те са лесно преодолими. Можете да наберете средства за благотворителна кауза в този ден. Не избързвайте с решенията си на работното си място. Не са изключени грешки заради прекалената ви самоувереност. Проведете планираните разговори. Всички начинания ще бъдат успешни, ако повярвате в силите си и не се разпилявате. Анализирайте думите на новите си делови познати, за да не изживеете поредното разочарование, ако нещо не сте разбрали. Промени ще усложнят отношенията ви на работното място, защото не сте готови за тях. Не препоръчвам да пътувате. Очаквайте информация за бъдещи материални успехи. Сутринта се заемете сериозно със задачите, които ви помагат да приведете в изпълнение професионалните си планове. Срещите и преговорите ви са успешни, а също и деловите пътуванията. Материалните ви успехи са сигурни, благодарение на новите ви делови партньори и на хората, които ви подкрепят. Бъдете особено внимателни при работа с документи и не слагайте подписа си днес, въпреки че директното движение на Меркурий го позволява. Пазете от измами и самозаблуда в професионално отношение. Не проявявайте излишна доверчивост, ако ви убеждават да се включите в благотворителна кампания. Очаква ви спокоен и хармоничен ден, изпълнен с работа и с приятни емоции. Пътуване, което ще се наложи да осъществите следобед ще бъде напрегнато и свързано с неприятни разговори. въпреки това сте длъжни да ги проведете, а крайният резултат е във ваша полза. Трудностите са породени от странични фактори, затова не си заслужава да се ядосвате. Резултатите ви на работното място са отлични. В този ден ви очакват положителни промени в материално отношение. Всички делови срещи са успешни. Засилва се интуицията ви. Осъществете замислите си. Успехът е с вас, ако сте свързани с творческа професия. Възползвайте се от възможността да срещнете подкрепа на идеите си. Сутринта се срещнете с влиятелен познат, който иска помощ от вас. Очаквайте недоразумения и разногласия, които, ако не се поддадете на емоцията и премълчите ще отминат без последствия. Не си разваляйте настроението. При обсъждане на професионални проблеми не спорете и не се заяждайте. Деловите срещи са затруднени. Осъществете планираните делови срещи и не отказвайте запознанствата. На работното място сте активни и уверени. Радвате се на мечтаните успехи в начинанията, чието начало поставяте днес. От делови, отношенията ви може да се превърнат в интимни. Няма да ви липсват приятни новини и интересни изживявания. Не се ядосвайте, а приемете предизвикателството, ако денят ви е труден. Проблемите на работното място са временни и ще ги разрешите бързо. Очаквайте материални успехи. Обърнете внимание на хората от новото си делово обкръжение и открийте в тях полезни за вас положителни качества. Сподели:", "date": "2018.12.07", "title": "Хороскоп на Алена за 7 декември"}
{"url": "https://pik.bg/%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80---%D1%89%D0%B5-%D1%81%D0%B5-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8%D1%80%D0%B0-%D0%BB%D0%B8-%D0%B7%D0%B0-%D0%BA%D0%BC%D0%B5%D1%82-%D0%BD%D0%B0-%D1%81%D0%BE%D1%84%D0%B8%D1%8F-%D0%B8-%D0%BF%D0%BB%D0%B0%D0%BD%D0%B8%D1%80%D0%B0-%D0%BB%D0%B8-%D0%B2-news802150.html", "text": "Мая Манолова благодари на премиера Бойко Борисов, финансовия министър Владислав Горанов и всички, които помогнаха да бъдат приети промените в законите за хората с увреждания. Омбудсманът призна от ефира на БНТ, че това е голям успех. След като изсипа куп благодарности и разказа за пореден път за битката на майките на деца с увреждания, тя трябваше да отговори дали слуховете, че ще се включи в изборната битка на кмет на София са верни. \"Притесненията дали аз ще се кандидатирам за нещо стават все повече. Успокойте се, няма страшно. Не са водени никакви разговори с БСП. Сега се разминах с Калоян Паргов, не се бяхме виждали отдавна. Няма такова нещо. Ако реша да се върна в политиката, ще се върна, но няма нищо страшно\", коментира Манолова. \"Рейтингът е показател за нивото на доверие на хората. Аз си харесвам работата и мисля, че ми личи. Да работя по важни за хората каузи е несравнимо усещане. Имам огромната привилегия да съм омбудсман, да се боря за проблемите на хората\", обясни омбудсманът. Тази битка на майките от палатката даде добър урок, тази кауза и изстрадана победа трябва да са обица на ухото на всеки властимащ, че трябва да чува хората. Тя благодари на всички участвали в процеса за приемането на закона\", коментира Мая Манолова. \"Опитът за реформа в ТЕЛК вече започна\", припомни тя. По думите й трябва истинска и дълбока реформа. Вече се водят разговори със здравния министър по темата как трябва да изглеждат телковите решения, посочи тя. Тя се надява, че този процес ще върви по-лесно. \"Нека да се зарадваме на тази победа. Успяхме да ги убедим след 7 месеца протести, оставки и обиди. Вчера единодушно парламентът прие закона за личната помощ. Сподели:", "date": "2018.12.07", "title": "Мая Манолова с ексклузивен коментар - ще се кандидатира ли за кмет на София и планира ли връщане в политиката"}
{"url": "https://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D0%BE%D0%B8%D1%81%D0%BA%D0%B0-%D0%BF%D0%BE%D1%81%D1%82%D0%BE%D1%8F%D0%BD%D0%B5%D0%BD-%D0%B0%D1%80%D0%B5%D1%81%D1%82-%D0%BD%D0%B0-%D0%B1%D0%B0%D0%BD%D0%B5%D0%B2%D0%B8-news802202.html", "text": "Прокуратурата поиска от спецсъда постоянен арест на Николай и Евгения Баневи. Те са обвинени за пране на пари в размер над 1 млрд. лв, обяви вчера зам.-главният прокурор Иван Гешев. Парите се намирали в офшорни сметки, контролирани от Баневи извън територията на България. В престъпната група, ръководена от Николай Банев, е участвала и майка му.Тя се е разпореждала и вземала пари от касите на някои от дружествата, активен участник е и в прането на пари. Групата е действала от септември 2005 г. до задържането на лицата тази година. Николай и Евгения Баневи ще бъдат обвинени още за длъжностно присвояване на пари и вещи, собственост на \"Полимери\" АД, \"Елма\" АД, Химически завод \"Панайот Волов\" АД и \"Топлофикация Казанлък\" АД в общ размер на 84 682 896 лв. Също и за укриване на данъци за 231 052 лв. като управляващи на \"Полимери\" АД, 1 515 235 лв. като управляващи \"Партнърс комерс\" ЕООД и 2 623 816 лв като управляващи \"Елма\" АД. Баневи ще бъдат обвинени и за държане на огнестрелни оръжия и боеприпаси. Сподели:", "date": "2018.12.07", "title": "Прокуратурата поиска постоянен арест на Баневи"}
{"url": "https://pik.bg/%D0%BF%D0%B0%D1%80%D0%B3%D0%BE%D0%B2-%D0%B7%D0%B0%D1%85%D0%B0%D0%BF%D0%B0-%D0%B8-%D0%B7%D0%B5%D0%BB%D0%B5%D0%BD%D0%B8%D1%8F-%D0%B1%D0%B8%D0%BB%D0%B5%D1%82-news802149.html", "text": "Измерването на мръсния въздух отговаря напълно на европейските изисквания, каза тя. По думите й София работи по изграждането на собствена мониторингова система, тя ще дообогати системата, която работи на национално ниво. Според Калоян Паргов от БСП един от проблемите е достъпът до такъв билет. Броят на закупените по интернет зелени билети е много малък  - 700, посочи той. Мярката със зеления билет е навременна и имаше ефект, заяви по БНТ Лорита Радева, член на постоянната комисия по околна среда. Сподели:", "date": "2018.12.07", "title": "Паргов захапа и \"зеления билет\""}
{"url": "https://pik.bg/%D1%87%D0%B5%D1%80%D0%B5%D0%BD-%D0%BD%D0%B8%D0%BA%D1%83%D0%BB%D0%B4%D0%B5%D0%BD-%D0%B1%D0%B0%D0%B1%D0%B0-%D0%B8-%D0%B4%D1%8F%D0%B4%D0%BE-%D0%B8%D0%B7%D0%B3%D0%BE%D1%80%D1%8F%D1%85%D0%B0-%D0%B6%D0%B8%D0%B2%D0%B8-%D0%B2-%D0%B4%D0%BE%D0%BC%D0%B0-%D1%81%D0%B8-news802197.html", "text": "Двама души загинаха навръх Никулден. Възрастното семейство е загинало при пожар в Ново село, информират от ОД на МВР-Видин. Сигнал за горяща къща на улица “Пейо Яворов“ е бил получен вчера в 16:14 часа. Пристигналите на мястото огнеборци потушили пламъците и сред отломките открили телата на обитателите – 75-годишна жена и 80-годишен мъж. Дежурна оперативна група извършила оглед на местопроизшествието, според първоначалните данни пожарът е възникнал в резултат на неправилна експлоатация на електрически отоплителен уред – печка тип \"духалка“. Телата са транспортирани за аутопсия във видинската болница. Работата на разследващите по случая продължава, а в РУ-Видин е образувано досъдебно производство. Сподели:", "date": "2018.12.07", "title": "ЧЕРЕН НИКУЛДЕН: Баба и дядо изгоряха живи в дома си"}
{"url": "https://pik.bg/%D0%BF%D1%80%D0%BE%D0%B3%D0%BD%D0%BE%D0%B7%D0%B0---%D0%BB%D0%B5%D0%B2%D0%BE%D0%BD-%D1%85%D0%B0%D0%BC%D0%BF%D0%B0%D1%80%D1%86%D1%83%D0%BC%D1%8F%D0%BD-%D0%BB%D0%B8%D1%85%D0%B2%D0%B8%D1%82%D0%B5-%D0%BF%D1%80%D0%B5%D0%B7-2019-%D0%B3-%D1%89%D0%B5-%D0%B1%D1%8A%D0%B4%D0%B0%D1%82-%D0%BF%D0%BE%D0%BD%D0%BE%D1%81%D0%B8%D0%BC%D0%B8-news802174.html", "text": ", особено ако икономиката расте, заяви пред Нова телевизия банкерът Левон Хампарцумян. Той коментира, според които лихвите ще скочат драстично през 2019 г. Хампарцумян обясни, че . По думите му, трябва да се притесняваме само за запазване темпа на растеж на икономиката. Той коментира още, че е , при положение че икономиката и брутният вътрешен продукт нарастват. Регулаторните органи трябва да следят за това таксите, които налагат финансовите институции, да бъдат нормални. Хампарцумян коментира и идеята БНБ да регулира размера на кредитите, които се отпускат на определени лица, така че . \"Това е с цел да се предпазят хората от свръхзадлъжняване. У нас, на системно ниво, такова свръхзадлъжняване няма\", смята банкерът. Според него . През 2019 г. лихвите няма да тръгнат рязко нагоре и ще бъдат поносими ако тези очаквания станат реалност, то дълговете на големите държави ще станат непосилни за самите тях нормално и банките да генерират печалби заемите да са съобразени с доходите на кредитоискателя българинът е доста консервативен и разумен, когато става дума за взимане на кредит Сподели:", "date": "2018.12.07", "title": "ПРОГНОЗА - Левон Хампарцумян: Лихвите през 2019 г. ще бъдат поносими"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B7%D0%B0-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-%D0%B8%D0%B7-news802123.html", "text": "Премиерът Бойко Борисов отговори на депутатско питане на социалистите Драгомир Стойнев, Георги Свиленов и Димитър Данчевза създаването на Агенция за пътна безопасност и направи коментар в кулоарите за напрежението в Черно море, както и за декларацията на левицата за чистия въздух. \"По темата за декларацията, помните 2008-2009 г., когато бях кмет, над София се виеше дим с всички цветове на дъгата. Ако тогава е мерен въздухът, не знам какъв щеше да бъде. Не искам да говоря за жълтия дим на торовия завод над Стара Загора. Но поемам ангажимент по време на мандата на ДПС и БСП всички мерки, които БСП е имало намерение да направи по времето на Орешарски, да ги направим. Всичко, като стратегия през тези две години, ще бъде изпълнео, колкото и да струва\", каза Борисов. По въпроса за пътната безопасност, Борисов обясни, че през 2017 г. са приети изменения на Закона за движение по пътищата. \"Днес имаме 11 институции, между които е споделена отговорността за пътната безопасност. Имаме и комисия за безопасността, но тя не разполага с финансиране. Анализът показа, че усилия, мерки и информация има във всички институции, но липсва координация. Затова правителството предложи държавна агенция по пътна безопасност, каквато неправителственият сектор горещо ни препоръча. Тя ще координира и ще дава методически указания, критерии и стандарти. Други важни функции са събиране на данни, системен анализ, интеграция на системите, внедряване на интелигентни системи за управление и контрол на трафика, изследователска дейност, информационни кампании\", посочи Борисов. Драгомир Стойнев взе думата за реплика и благодари за административния отговор. На 5 декември е приключило общественото обсъждане, отговорът ви е добър за бюрокрацията, но не и за хората. След Своге стана болезнено ясно, че държавата не си върши работата за хората. Ако те не си платят данъците, ще има последици, но, ако държавата не си свърши работата, няма кой да носи отговорност. Министър Нанков след трагедията в Своге трябва да си иде. Човешките животи не се спасяват с бюрокрация, не трябва нова такава\", коментира Стойнев. Той смята, че премиерът трябва да се погрижи за качеството на пътищата, тъй като се усвоява качествено, но за качеството не е ясно. Премиерът отказа дуплика и си тръгна от Народното събрание. В кулоарите той бе попитан от журналисти за коментар по темата с напрежението Русия-Украйна. \"Към момента няма искане за чужди военни кораби в Черно море. Винаги съм считал и заявявал, че Черно море трябва да бъде място за туризъм и правене на бизнес. Навлизането на такъв голям руски флот ще доведе до криза. Доколкото знам, на територията на Черно море, най-добрите курорти са в България, напрежението ще ни засегне. Полагам всички усилия, не искам да говоря за всичките си разговори с колегите от чужбина и Украйна и се надявам да се прояви здрав разум и една предизборна кампания да не води до ескалация на напрежението в Черно море. Полагам огромни усилия и се надявам институциите да бъдат консолидирани, заяви Борисов. Изключително негативна е позицията ми към военния конфликт. По-лошо от това не можеха да направят там. И на моите опоненти, които ме критикуваха за военната флотилия в Черно море мога да кажа: Ето виждаш ли, бях прав тогава, заяви премиерът. Черно море е идеално мяасто за водене на бойни действия. Много е удобно тук да се водят войни. Този конфликт е недопустим. Здравият разум трябва да надделее и да не се допуска още ескалация на напрежението\", завърши Борисов. Сподели:", "date": "2018.12.07", "title": "ПЪРВО В ПИК TV! Борисов с ексклузивен коментар в парламента за напрежението в Черно море: Изключително негативно съм настроен"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%B1%D0%B0%D0%BD%D0%B5%D0%B2%D0%B8-%D0%BF%D0%BE%D0%B4-%D0%BE%D1%85%D1%80%D0%B0%D0%BD%D0%B0-%D0%B2-%D1%81%D0%BF%D0%B5%D1%86%D1%81%D1%8A%D0%B4%D0%B0---%D1%80%D0%B5%D1%88%D0%B0%D0%B2%D0%B0%D1%82-%D0%BE%D1%81%D1%82%D0%B0%D0%B2%D0%B0%D0%BD%D0%B5%D1%82%D0%BE-%D0%B8%D0%BC-%D0%B2-%D0%B0%D1%80%D0%B5%D1%81%D1%82%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news802199.html", "text": "Екстрадираните от Франция у нас Евгения и Николай Банев се изправят пред съда, за да бъдат определени мерките им за неотклонение. Още вчера Специализираната прокуратура обяви, че ще поиска от съда да вземе на най-тежката мярка – „задържане под стража” спрямо Баневи и това бе сторено по-рано днес. Предявени са им обвинения за седем различни престъпления, извършвани в продължание на 13 години. Едно от обвиненията към тях е за пране на пари в размер на над 1 млрд. лева. Обвиняват семейството и за ръководене на организирана престъпна група. Разследвана по част от схемите е и майката на Николай Банев – Мария. Ексклузивно и само ПИК TV показа пристигането на обвиняеми в спецсъда минути пред 12 часа днес. Те докарани със специализирана кола от ареста и бяха вкарани в сградата на Специализирания съд през гаража, а на медиите беше забранено да ги снимат, предаде репортерката на ПИК TV Нели Пенкова. Баневи са пожелали да дойдат в съда преди гледането на мярката им, за да се запознаят заедно  с адвоката им с обвиненията. Предстои в следващите часове да разгледат доказателствата на прокуратурата, която поиска постоянен арест, и след това ще бъде насрочено делото, което ще е по-късно днес, научи още ПИК. Адвокатът им Христо Ботев каза по-рано днес, че ще поиска от съда той и подзащитните му да се запознаят с материалите по делото заедно. Ботев заяви още и, че ще пледира за налагането на по-лека мярка, а именно \"подписка\" или \"домашен арест\". Сподели:", "date": "2018.12.07", "title": "САМО В ПИК TV: Баневи под охрана в спецсъда - решават оставането им в ареста (ОБНОВЕНА)"}
{"url": "https://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3-%D1%81-%D0%B2%D0%B0%D0%B6%D0%BD%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%B7%D0%B0-%D0%B4%D0%BD%D0%B5%D1%81-%D0%BD%D0%B8%D1%89%D0%BE-%D0%BD%D0%B5-%D0%BF%D0%BB%D0%B0%D0%BD%D0%B8%D1%80%D0%B0%D0%B9%D1%82%D0%B5-%D0%B4%D0%B5%D0%B9%D1%81%D1%82%D0%B2%D0%B0%D0%B9%D1%82%D0%B5-%D0%BF%D0%BE-%D0%B8%D0%BD%D1%82%D1%83%D0%B8%D1%86%D0%B8%D1%8F-news802126.html", "text": "22-ят слънчев ден е свързан със свободния избор, с движение във времето и пространството. Добре е в този ден да се направи избор на пътя, пише в хороскопа си за днес астрологът Ивелина Пенчева. \"Това е време за неочакваните и внезапни промени, но да не се внася хаос! Много неща можете да измените към по-добро. Препоръчва се да се предприемат резки промени в живота. Например внезапно преминаване на друга работа, да си смените прическата. Нищо не трябва да се планира предварително и да се действа по предварителен сценарий“, предупреждава астрологът. \"Действайте по интуиция! Вслушвайте се във вътрешния си глас! Неподходящо е за начало на нови дела. Необходимо е да се освобождавате от всичко ненужно. Благоприятно е за пътешествие, нови контакти и нови запознанства. Не се препоръчва да стоите в къщи и нищо да не правите. Бъдете повече сред хората навън! Направете пауза и малко си отдъхнете – нека вятърът проветри мозъка ви! Проявявайте чест, благородство и достойнство! Помагайте на приятели и близки“, съветва Ивелина Пенчева. \"Не избягвайте съпружеските обятия! Отдайте се на любовта! Не подписвайте важни документи! Ден за баня. Можете да се подстригвате и да режете ноктите си“, добавя тя. \"Не трябва да се гладува. Да се яде повече! Храната трябва да е лека и вегетарианска. Пийте повече чай! Подходящо за различни салати, закуски. От алкохола се препоръчва бяло вино, бира. Да се избягва месо, особено хрущяли и кокали“, предупреждава астрологът. \"За предпочитане са неярките и размити цветове. Избягвайте всички пъстри цветове, особено червено и оранжево“, добавя тя. \"Сънищата са пророчески и се сбъдват бързо. Хубаво е да имате множество сънища – знак за благоприятни промени в живота. Да сънувате огън е знак за помощ и успех, дърво в гората – ново запознанство и покровителство. Да се къпете във вода или да сънувате вода е лош знак. Дъжд – знак за изцеление и защита. Да усетите полъха на вятъра, да сънувате, че летите или да видите небесната дъга – знак за помощ и покровителство свише. Да бъдете облечени в бяло или да видите бяло – знак за позор и разобличаване“, добавя Ивелина Пенчева. Сподели:", "date": "2018.12.07", "title": "Астролог с важно предупреждение за днес: Нищо не планирайте, действайте по интуиция"}
{"url": "https://pik.bg/%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%BD%D0%BE-%D0%BF%D1%80%D0%BE%D1%8F%D0%B2%D0%B5%D0%BD-%D0%BE%D0%B1%D1%80%D0%B0%D0%BB-%D0%BA%D1%8A%D1%89%D0%B0%D1%82%D0%B0-%D0%BD%D0%B0-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-news802208.html", "text": "Заподозреният за кражбата от бащината къща на бившия вицепремиер Валери Симеонов в с. Бутан е бил задържан за 24 часа и освободен. Той е 27-годишен криминално проявен жител на селото, предаде бТВ. При проверка в дома му са намерени задигнатите вещи – лозарска ножица и тел, няколко буркана със зимнина, 10 литра вино и клещи. Те ще бъдат върнати на притежателя им. Припоняме, че престъплението бе извършено в събота през нощта, за което първо ПИК съобщи. Сподели:", "date": "2018.12.07", "title": "Криминално проявен обрал къщата на Валери Симеонов"}
{"url": "https://pik.bg/%D0%B0%D0%BF%D0%B8-%D1%81-%D0%B2%D0%B0%D0%B6%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D0%BF%D1%8A%D1%82%D1%83%D0%B2%D0%B0%D1%89%D0%B8%D1%82%D0%B5-%D0%BF%D0%BE-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%85%D0%B5%D0%BC%D1%83%D1%81-news802135.html", "text": "От 9:30 до 13:00 часа движението в тунел \"Топли дол“ на магистрала \"Хемус“ ще се осъществява двупосочно в тръбата за Варна. Ограничено ще е преминаването в тръбата за София поради техническо обследване на съоръжението. Необходимо е шофьорите да карат внимателно и да спазват стриктно въведената временна организация за движение, апелират от АПИ. До 17 часа днес и движението по първокласния път I-8 София-Калотина при Драгоман ще се осъществява двупосочно в лентата за Калотина. Ще се извършва сондаж в лентата за София, което е свързано с подготовката на бъдещата реконструкция на отсечката. Поради затваряне за зимния период на общинския път през Ботевградски проход (Арабаконак) до 30 март движението се пренасочва по републикански път III-1001 Горно Камарци – проход Витиня. Сподели:", "date": "2018.12.07", "title": "АПИ с важна информация за пътуващите по магистрала \"Хемус\""}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D0%B1%D0%BE%D0%B6%D0%B8%D0%BD%D0%BE%D0%B2-%D0%BF%D1%80%D0%B5%D0%B4-%D1%82%D1%80%D0%B0%D0%BD%D1%81%D1%84%D0%B5%D1%80-%D0%B2-%D0%B3%D1%8A%D1%80%D1%86%D0%B8%D1%8F-news802157.html", "text": "Гръцкият елитен АЕЛ Лариса готви оферта за нападателя на Ботев Враца Валери Божинов, информира “Тема Спорт”. Ръководството на десетия във временното класиране в местния елит проучва ситуацията около футболиста и се очаква в най-скоро време да излезе с конкретно предложение. Лариса има за цел достигане до турнира за Лига Европа, като в момента изостава само на шест точки от 4-ия АЕК Атина и целта изглежда постижима. В АЕЛ вече има български футболист и това е защитникът Христофор Хубчев. Той има 10 мача от началото на сезона, като е пропуснал само два, а в осем е бил титуляр. Бившият футболист на Дунав Русе, Берое и Монтана премина в Лариса в началото на 2018 година. В Лариса са сондирали различни мнения за Божинов, като са останали изключително впечатлени от високата му ефективност в Ботев Враца. В 9 мача за новака в Първа лига Божинов има седем гола. Валери се е разбрал с ръководството на Ботев да си тръгне като свободен агент, ако получи оферта от чужбина, която го удовлетворява. Сега на ход е гръцкият тим. Сподели:", "date": "2018.12.07", "title": "ФУТБОЛНА БОМБА: Божинов пред трансфер в Гърция"}
{"url": "https://pik.bg/%D0%BF%D0%B8%D1%8F%D0%BD-%D0%BB%D0%B5%D0%BA%D0%B0%D1%80-%D0%B2%D0%B8%D0%BB%D0%BD%D1%8F-%D0%B2-%D0%BC%D0%B5%D1%85%D0%B0%D0%BD%D0%B0-%D0%B8%D0%B7%D0%B2%D0%B0%D0%B4%D0%B8-%D0%BD%D0%BE%D0%B6-%D0%BD%D0%B0-%D1%81%D0%B5%D1%80%D0%B2%D0%B8%D1%82%D1%8C%D0%BE%D1%80-news802162.html", "text": "Медик от Спешен център –  Дупница е осъден на 6 месеца условно и „обществено порицание” за размахване на нож срещу сервитьор в механа в Дупница. Съдия Мая Гиздова в Районен съд – Дупница осъди д-р Емил Гогов да плати и 2000 лв. обезщетение на сервитьора за стреса, който преживял. На 30 ноември 2014 г. д-р Е. Гогов влязъл в механата към 17.15 ч. във видимо нетрезво състояние, което е доказано по време на съдебните заседания, и поискал да му сервират алкохол. Барманът изпратил един от сервитьорите да му каже, че няма да му сервират алкохол, тъй като е във видимо нетрезво състояние, но докторът настоял. Докато сервитьорът го молел да напусне механата, д-р Гогов го обиждал и заплашвал: “Келеш, копеле, недорасъл пикльо, ако не ми сипеш ракия, ще те заколя”. Тези факти са изнесени от свидетели по време на разследването и пред съдия Мая Гиздова. В един момент докторът извадил нож от джоба на ризата си и го размахал пред очите на сервитьора. Жените от персонала се изплашили и се скрили. Сервитьорът успял да се спаси, като помолил д-р Гогов да го пусне да отиде до тоалетната, и той го пуснал с думите: “Разрешавам ти”. Уплашеният сервитьор излязъл от заведението и се обадил на тел. 112. След малко в механата пристигнали двама униформени и сложили белезниците на медика, съобщава Струма БГ. Пред съда д-р Е. Гогов твърдял, че не се чувства виновен. Съдия е поискал 5000 лв. обезщетение за неимуществени вреди, съдът присъдил 2000 лв., които докторът трябва да плати. Сподели:", "date": "2018.12.07", "title": "Пиян лекар вилня в механа, извади нож на сервитьор"}
{"url": "https://pik.bg/%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%BE%D0%B1%D1%8F%D0%B2%D0%B8-%D0%BD%D0%BE%D0%B2%D0%B8%D1%8F-%D0%B1%D1%8E%D0%B4%D0%B6%D0%B5%D1%82-%D0%BD%D0%B0-%D1%81%D0%BE%D1%84%D0%B8%D1%8F---%D0%BD%D0%B0%D0%B4-15-%D0%BC%D0%BB%D1%80%D0%B4-%D0%BB%D0%B5%D0%B2%D0%B0-news802231.html", "text": "Бюджетът на София за настоящата година бе почти 1,5 млрд. лв. Сумата за догодина ще е по-голяма, като най-много средства ще отидат за софийското метро, за ремонта на улици и булеварди и за изграждането на нови улици. Общо за транспорт и транспортна инфраструктура общината залага 550 млн. лева. „Не залагаме увеличение на данъците, извън промените, направени вече от законите в Народното събрание. Ще предложим на Общинския съвет да приеме минималните прагове и за автомобилите, и за курортните жилища“, обяви Фандъкова. По думите ѝ значително растат приходите от собствени средства на общината през последните години. Обясни и откъде очаква за какво точно ще се харчат парите от новия бюджет. „Заложената капиталова програма на Столична община е 551 млн. лв., от които 58% са средства, които осигурихме от европейските програми – 324 млн. лв. Последователно в последните години реализираме основни приоритети, като на първо място е екологията – подобряване чистотата на въздуха и чистотата в града. Догодина предстои да пуснем и третата линия на метрото, като това е най-големият проект на Общината догодина. 133 млн. лв. е инвестицията в новите автобуси и трамваи. Общо за транспорт и транспортна инфраструктура залагаме 550 млн. лв., от които 51,3 млн. лв. са за изграждане на основни улици и булеварди, като включваме 15 по-големи обекта, сред които бул. „Монтевидео“, южното платно на бул. „Тодор Каблешков“ и др. 38 млн. лв. са заложени за ремонт и поддръжка на територията на цялата община, а 4,5 млн. лв. ще бъдат инвестициите за изграждане на улично осветление. За втория и третия лъч на метрото ще бъдат дадени 307 млн. лв. С близо 33 млн. лв. закупуваме 13 нови трамвая, а заедно със „Столичен автотранспорт“ инвестираме около 100 млн. лв. за нови автобуси. Над 250 млн. лв. отделяме за почистване на междублокови пространства, а над 21 млн. лв. за поддръжка на зелени площи. Близо 18 млн. лв. ще бъдат дадени и за рекултивацията на старите депа. 400 хил. лв. отделяме и за закупуване на мобилна станция за измерване на чистотата на въздуха. Около 18 млн. лв. инвестираме в реконструкция на паркове – Западен парк, Южен парк, Северен парк, Борисова градина и др. Над 600 хил. лв. ще бъдат дадени и за Зоологическата градина”, отчете Фандъкова. А за образование са отделени 68 млн. лв. Кметът на София Йорданка Фандъкова представи проектобюджета на Столична община за 2019 г. Той е за над 1,5 млрд. лева. И през новата година се запазват основните приоритети на общината, а именно транспорт и транспортната инфраструктура, образование, енергийна ефективност и екологията. Сподели:", "date": "2018.12.07", "title": "Фандъкова обяви новия бюджет на София - над 1,5 млрд. лева"}
{"url": "https://pik.bg/%E2%80%9E%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5%D1%80%E2%80%9C-e-%D0%BD%D0%BE%D0%B2%D0%B8%D1%8F%D1%82-%D0%BD%D0%BE%D1%81%D0%B8%D1%82%D0%B5%D0%BB-%D0%BD%D0%B0-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%BD%D0%B0%D0%B3%D1%80%D0%B0%D0%B4%D0%B0%D1%82%D0%B0-sky-award-2018-%D0%B7%D0%B0-%D0%BD%D0%B0%D0%B9-%D0%BF%D1%80%D0%B5%D0%B4%D0%BF%D0%BE%D1%87%D0%B8%D1%82%D0%B0%D0%BD%D0%B0-%D0%B0%D0%B2-news802215.html", "text": "Националният превозвач „България Ер“ бе отличен с голямата награда „Най-предпочитана авиокомпания на българския пазар“ на годишните престижни награди Sky Awards 2018. Те бяха връчени на Международния ден на гражданската авиация в присъствието на официални гости, представители на авиокомпании, собственици и управители на туристически агенции и медии. Престижното отличие се присъжда от международно признато жури въз основа на онлайн гласуване сред българските пътници и професионалисти. Номинирани за наградата в същата категория бяха Lufthansa и Turkish Airlines. Националният превозвач спечели награди и в още две категории – „Най-предпочитана авиокомпания за къси и средни полети от/до България“ (Sky short/middle haul) и “Най-предпочитана авиокомпания от професионалистите“ (Sky Friend). Победителите в отделните категории се определят на база на онлайн проучване сред пътници и професионалисти, което се провело в периода 30.10-29.11.2018 г. В него са участвали 237 професионалисти от туристическия бизнес и 3 940 пътници. Сподели:", "date": "2018.12.07", "title": "„България Ер“ e новият носител на голямата наградата SKY AWARD 2018 за най-предпочитана авиокомпания на българския пазар (СНИМКИ)"}
{"url": "https://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-43-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%BB%D1%8E%D1%88%D0%BD%D0%B0-%D1%81%D1%80%D0%B5%D0%B4%D0%B8%D0%B7%D0%B5%D0%BC%D0%BD%D0%BE-%D0%BC%D0%BE%D1%80%D0%B5-news802216.html", "text": "Земетресение с магнитуд 4,3 по Рихтер бе регистрирано днес в Средиземно море недалеч от окръг Мугла. Това съобщи турската телевизия СиЕнЕн-Тюрк, като се позовава на Дирекцията за управление при бедствия и извънредни ситуации (АФАД). Земетресението е регистрирано в 9,25 ч. (местно време) на голяма дълбочина. Сподели:", "date": "2018.12.07", "title": "Земетресение с магнитуд 4,3 по Рихтер люшна Средиземно море"}
{"url": "https://pik.bg/%D0%B8%D0%BB%D0%B8%D0%B0%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%B3%D1%83%D0%B1%D0%B5%D1%80%D0%BD%D0%B0%D1%82%D0%BE%D1%80%D0%B0-%D0%BD%D0%B0-%D0%BF%D1%80%D0%BE%D0%B2%D0%B8%D0%BD%D1%86%D0%B8%D1%8F-%D0%B4%D0%B7%D1%8F%D0%BD%D1%81%D0%B8-%D0%B8-%D0%BB%D0%B8%D0%B0%D0%BD-%D1%85%D0%BE%D0%BD%D0%B3-news802213.html", "text": "Областният управител на Софийска област Илиан Тодоров посети китайската провинция Дзянси по покана на губернатора И Лиан Хонг. Тодоров и Хонг подписаха намерение за сътрудничество между Софийска област и 45 милионната провинция Дзянси в областта на инвестициите, търговията, селското стопанство, изграждането на основна инфраструктура, минно дело, горско стопанство, образование и култура. В областта на инвестициите намерението за сътрудничество предвижда осъществяване им в най-кратък срок. По време на разговорите губернатор И Лиан Хонг подчерта своя сериозен интерес към Софийска област и заяви готовност за големи инвестиции. На срещата присъстваха Ву Цонжионг – вицегубернатор на провинция Дзянси, Цанг Сиопинг – генерален секретар на провинция Дзянси, Цао Хуи – директор на дирекция „Външни работи“ на провинция Дзянси и др. Сподели:", "date": "2018.12.07", "title": "Илиан Тодоров се срещна с губернатора на провинция Дзянси И Лиан Хонг"}
{"url": "https://pik.bg/%D0%B3%D0%B5%D0%BE%D1%80%D0%B3%D0%B8-%D0%B3%D0%B5%D1%80%D0%B3%D0%BE%D0%B2-%D0%B8%D0%B7%D0%B1%D1%83%D1%85%D0%BD%D0%B0-%D0%BE%D1%82-%D0%BC%D0%B0%D0%BB%D0%B4%D0%B8%D0%B2%D0%B8%D1%82%D0%B5-%D0%BD%D0%B5-%D0%BC%D0%B8-%D0%B5-%D0%B4%D0%BE-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B8-%D0%BF%D1%80%D0%BE%D0%B1%D0%BB%D0%B5%D0%BC%D0%B8%D1%82%D0%B5-%D0%B2-%D0%B1%D1%81%D0%BF-news802229.html", "text": "Георги Гергов е на екзотична почивка и отказва да коментира саботажа на Корнелия Нинова за избора на Сергей Станишев за лидер на ПЕС. По телефона той заявява, че е на почивка в Малдивите и не иска да коментира проблемите в левицата. \"Слушайте, аз съм на Малдивите и въобще не ми е до Корнелия Нинова\", заявява Гергов и отказва да отговори защо опозицията в левицата бяга от въпроси за това, какво се случва в \"столетницата\". Както ПИК съобщи, Корнелия Нинова предизвика поредния огромен скандал в БСП с решението си да не подкрепи Сергей Станишев за втори мандат като лидер на ПЕС и да отсъства от предстоящото събиране на евролевите в Лисабон. Пред ПИК Атанас Мерджанов от БСП заяви, че Нинова е неуравновесена, а поведението й към Станишев е срамно. Същото посочи и Ангел Найденов, който изрази изумлението си от постъпката на лидерката, цитиран от \"Фактор\". Сподели:", "date": "2018.12.07", "title": "Георги Гергов избухна от Малдивите: Не ми е до Корнелия Нинова и проблемите в БСП"}
{"url": "https://pik.bg/%D1%81%D1%82%D1%80%D0%B0%D1%85-90-000-%D0%BF%D0%BE%D0%BB%D0%B8%D1%86%D0%B0%D0%B8-%D1%89%D0%B5-%D0%BF%D0%B0%D0%B7%D1%8F%D1%82-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-news802163.html", "text": "Безпрецедентни мерки за сигурност се въвеждат във Франция заради поредните протести на \"Жълтите жилетки\", които се очакват в събота. Близо 90 000 служители на силите за сигурност ще бъдат разположени в цялата страна. Само в Париж броят им ще бъде 8000. Те ще бъдат подкрепени и от бронирана техника, предава Нова телевизия. Заради протестите на „жълтите жилетки”, затворена ще бъде и най-прочутата атракция на Париж - Айфеловата кула. Няма да работят още седем музеи и исторически обекти в столицата, сред които Лувърът, музеят \"Орсе”, музеите \"Гран” и \"Пти пале”. Сподели:", "date": "2018.12.07", "title": "СТРАХ: 90 000 полицаи ще пазят протестите във Франция"}
{"url": "https://pik.bg/%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D0%B1%D0%B0%D0%B9-%D0%B4%D0%B8%D0%BC%D0%B8%D1%82%D1%8A%D1%80-%D0%BE%D0%B2%D1%8A%D1%80%D0%B7%D0%B0%D0%BB-%D0%B8-%D1%83%D0%B4%D1%83%D1%88%D0%B8%D0%BB-%D1%86%D0%B8%D0%B3%D0%B0%D0%BD%D0%BA%D0%B0-%D1%81-%D1%87%D0%B0%D1%80%D1%88%D0%B0%D1%84-news802268.html", "text": "Окръжен съд в Пазарджик остави в ареста 74-годишния Димитър Караколев. Той е обвинен, че умишлено е умъртвил чрез задушаване 37-годишната циганка Таня Баталова. Магистратите прецениха, че ако бъде пуснат на свобода, дядото може да се укрие или да извърши друго престъпление и затова го оставиха в килията. Според живеещи в квартала, бай Димитър събирал картони, за да си допълва пенсията. Той живеел сам в жилището си на втория етаж в къща на улица “Цар Самуил“ 18 в Пазарджик, където миналата неделя приютил циганката Таня, за да му готви и да го пере. Двамата се запознали се покрай контейнери за смет, където ровели за стари отпадъци. Съкварталците допълват, че когато бил млад работил в Русия, а като остарял започнал да се занимава и със събирането и продажбата на билки, разказва \"Монитор\". На фаталния 4 декември вечерта към 20 часа между Димитър и гостенката му възникнал скандал, а младата жена започнала да буйства и го ударила по главата с малка брадвичка. Тогава Димитър й казал, че ще я заведе в полицията, но тя се опънала, а мъжът се почудил как да я усмири. За да я накара да млъкне, той й вързал ръцете със стар чаршаф, но тъй като се боял, че ще излезе от къщата, я вързал с връзки за обувки през врата, а ръцете й с колан за парапета. След това тръгнал към полицията, за да търси помощ от униформените. Когато се върнал в дома си с полицейския екип, жената вече била мъртва. Вероятно в опита си да се развърже сама от примката около врата си тя се задушила. Полицаите констатирали смъртта ѝ и извикали екип на Спешна помощ, който само установил фаталния изход. Пред съда възрастният човек обясни, че сам е повикал полиция, а единственият му мотив да върже разбеснялата се циганки бил, че нямало как да докаже, че го е ударила по главата с брадвичката, защото щяла да избяга. В залата стана ясно, че в миналото си Караколев е бил осъждан и ефективно е излежал присъда от една година заради деяние по чл. 150 от НК. Сподели:", "date": "2018.12.07", "title": "Оставиха в ареста бай Димитър, овързал и удушил циганка с чаршаф"}
{"url": "https://pik.bg/%D0%BF%D0%B8%D1%8F%D0%BD-%D1%81%D0%B5-%D0%B7%D0%B0%D0%B1%D0%B8-%D0%B2%D1%8A%D0%B2-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%B0-%D0%BF%D0%B0%D1%82%D1%80%D1%83%D0%BB%D0%BA%D0%B0-news802271.html", "text": "Пиян шофьор се е блъснал в патрулка във Варна. Инцидентът е станал в квартал \"Аспарухово\", уточнява Дарик. По първоначални данни водачът е на 38-годишна възраст и е управлявал превозното средство с 1,2 промила концентрация на алкохол в кръвта. След като властите констатирали това, опитали да задържат мъжа, но той отказал да изпълнява полицейските разпореждания и оказал съпротива. В последствие проверка установява, че същият вече е бил осъждан. Мъжът е задържан все пак в ареста в морската столица за срок до 24 часа. По случая вече е образувано досъдебно производство, като материалите са докладвани на Районната прокуратура във Варна. Сподели:", "date": "2018.12.07", "title": "Пиян се заби във варненска патрулка"}
{"url": "https://pik.bg/%D0%BC%D0%BB%D0%B0%D0%B4%D0%B5%D0%BD-%D0%BC%D0%B0%D1%80%D0%B8%D0%BD%D0%BE%D0%B2-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81%D0%B5-%D0%BE%D1%85%D1%80%D0%B0%D0%BD%D1%8F%D0%B2%D0%B0-%D1%81-%D0%B6%D0%B8%D0%B2%D0%B0-%D1%81%D0%B8%D0%BB%D0%B0-%D1%89%D0%B5-%D1%81%D1%82%D0%B8%D0%B3%D0%BD%D0%B5%D0%BC-%D0%B4%D0%BE-%D0%B8%D0%B7%D0%B1%D1%8F%D0%B3%D0%B0%D0%BB%D0%B8%D1%82%D0%B5-%D0%B0%D1%80%D0%B0%D0%B1%D0%B0%D0%B4%D0%B6%D0%B8%D0%B5%D0%B2%D0%B8-news802256.html", "text": "\"Границата се охранява с жива сила, има и термокамери.\" Това заяви вътрешният министър по повод на падналата ограда по границата. И допълни, че възстановителните работи са започнали веднага, както и проверка кой е направил снимките на падналата ограда. Маринов уточни, че в българското Черноморие всичко е спокойно, акватериториалната ги граница се охранява добре и през нея не проникват емигранти. По повод на забегналите Ветко и Маринела Арабаджиеви Маринов бе категоричен, че рано или късно те ще бъдат намерени и върнати в България. За майката на Николай Банев - Мария Банева пък каза, че това е изцяло в прерогативите на прокуратурата. По повод на огромното количество разкрито оръжие в София и Казанлък вътрешният министър заяви, че проверките в \"Арсенал\" предстоят, но преди това ще се проверява кой и как е сглобявал оръжието. Специално за ПИК той поясни, че не може да се твърди, че то е било подготвено за вътрешна употреба, тъй като организираните престъпни групи, които се занимават с търговия с оръжие, вече няма пирамидални, а хоризонтални структури и продават на всеки, който ги потърси и иска да си купи оръжие в някакви цели. ОПГ, за чието разкриване стана ясно в сряда, е напълно разбита. Колкото до концерта за децата на загинали полицаи, на който пя буйната Тита, Маринов обясни, че е поклонник на хеви метъл стила, но е останал доволен, че децата са се радвали. Сподели:", "date": "2018.12.07", "title": "Младен Маринов: Границата се охранява с жива сила, ще стигнем до избягалите Арабаджиеви"}
{"url": "https://pik.bg/%D0%B8%D0%BA%D0%BE%D0%BD%D0%BE%D0%BC%D0%B8%D1%81%D1%82-%D0%BF%D0%BE%D1%85%D0%B2%D0%B0%D0%BB%D0%B8-%D0%BF%D0%BB%D0%BE%D0%B2%D0%B4%D0%B8%D0%B2-%D1%84%D0%B5%D0%BD%D0%BE%D0%BC%D0%B5%D0%BD%D0%B0%D0%BB%D0%BD%D0%B0-%D0%B7%D0%B0%D0%B5%D1%82%D0%BE%D1%81%D1%82-%D1%80%D1%8A%D1%81%D1%82-%D0%BD%D0%B0-%D0%B7%D0%B0%D0%BF%D0%BB%D0%B0%D1%82%D0%B8%D1%82%D0%B5-%D0%B8-%D0%BC%D0%B0%D0%B3%D0%BD%D0%B8%D1%82-%D0%B7%D0%B0-%D0%BD%D0%BE%D0%B2%D0%B8-%D0%B6%D0%B8%D1%82%D0%B5%D0%BB%D0%B8-news802151.html", "text": "\"Ръст, по-голям от този на цяла Северна България\", поясни икономистът. Като цяло цифрите сочат още, че тук по трудово и служебно производство са наети 72 000 души. Всичко това се отразява на миграцията, привличайки хора да живеят в Пловдив, който по този показател е нараснал с 2400 души на година. За сравнение механичният прираст в столицата за същия период е 3600 души. Другите градове ще се събудят и ще ни следват\", коментира по този повод Георги Стоев. Целта на борда е ранно кариерно ориентиране - ориентиране на децата от 6 и 7 клас, както и тясно сътрудничеството между образователните институции и бизнеса. \"През тази година свършихме много работа за това как и къде да се насочат да учат. Това са решения, които се взимат от родителите и те трябва да са информирани добре\", коментира и кметът Иван Тотев, предава още \"Пловдив24\". Стефан Стоянов 9,1% е средногодишният ръст на заплатите в производствената сфера за Пловдив и областта. За сравнение стойностите за столицата сочат 7,4% и 7,5% като цяло за България. Данните изнесе икономистът Георги Стоев на специална пресконференция под тепетата. \"Пловдив е индустриалният център на страната, тук заплатите растат много по-бързо от средните\", обобщи положението Стоев. Пловдив бележи и друг рекорд - феноменален е ръстът на заетостта, отчетен през 2017 година - 38 000 души. \"Пловдив е демографска звезда за хората, които се местят, а те са основно млади хора между 20 и 45 години\", изтъкна Стоев. Възможностите за младите (18-19-годишни) са още по-големи, особено ако току-що са завършили техникум - така например прогнозите стартови заплати за монтажници, оператори на машини или т.н. хора, които работят с ръцете си, са между 750 и 1000 лева чисто. Това до голяма степен се дължи и на Образователно-индустриалния борд, който Пловдив въведе пръв в България. \"В много отношения е по-добре да имаш добра професия, отколкото да завършиш висше образование на всяка цена. Възможностите също са много повече, особено с всички тези международни компании, а и с пловдивските, които се развиват\", допълни и зам.-кмеът по образование . Сподели:", "date": "2018.12.07", "title": "Икономист похвали Пловдив: Феноменална заетост, ръст на заплатите и магнит за нови жители"}
{"url": "https://pik.bg/%D0%B3%D0%BE%D0%BB%D1%8F%D0%BC%D0%B0-%D0%B8%D0%BD%D1%82%D1%80%D0%B8%D0%B3%D0%B0-%D0%B3%D1%8A%D1%80%D1%86%D0%B8%D1%8F-%D0%BD%D0%B8-%D1%86%D0%B0%D0%BA%D0%B0-%D0%B7%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%82%D1%83%D1%80%D1%81%D0%BA%D0%B8-%D0%BF%D0%BE%D1%82%D0%BE%D0%BA---%D1%87%D0%B0%D0%BA%D0%B0-%D1%81%D0%B5-%D1%82%D0%B5%D0%B6%D0%BA%D0%B0%D1%82%D0%B0-%D0%B4%D1%83%D0%BC%D0%B0-%D0%BD%D0%B0-%D0%BF-news802204.html", "text": "Министър-председателят на членката на Европейския съюз даде интервю пред руската медия, публикувано часове преди той да пристигне на официално посещение в Москва днес. \"Ние водим преговори с Брюксел по въпроса за удължаването на газопровода \"Турски поток\" и част от тръбата да мине през наша територия, а оттам към други страни от Европейския съюз. Нашата позиция е ясна и аз съм почти убеден, че ще постигнем успех\", посочи още Ципрас. Подводният участък от тръбата, която ще доставя \"синьо гориво\" от руския черноморски порт Анапа до турския град Лозенград, беше открита на тържествена церемония в Истанбул на 19 ноември от президентите на двете страни – Владимир Путин и Реджеп Ердоган. Сега се чака именно тежката дума на Путин, който трябва да коментира откъде да мине продължението на \"Турски поток\" - през България или Гърция. Газопроводът \"Турски поток\" може да стане и \"Европейски поток\", каза гръцкият премиер Алексис Ципрас за ТАСС. Сподели:", "date": "2018.12.07", "title": "ГОЛЯМА ИНТРИГА: Гърция ни цака за продължението на \"Турски поток\" - чака се тежката дума на Путин"}
{"url": "https://pik.bg/%D0%BD%D1%8F%D0%BC%D0%B0-%D0%BF%D1%80%D0%BE%D1%88%D0%BA%D0%B0-%D0%BA%D0%B0%D1%82-%D0%BB%D0%B5%D0%BF%D0%BD%D0%B0-%D0%B4%D0%B2%D0%B0-%D0%B0%D0%BA%D1%82%D0%B0-%D0%BD%D0%B0-%D0%BA%D0%BC%D0%B5%D1%82%D0%B0-%D0%BD%D0%B0-%D1%85%D0%B0%D1%81%D0%BA%D0%BE%D0%B2%D0%BE-news802176.html", "text": "Кметът на Хасково Добри Беливанов се сдоби с два акта от КАТ, съобщиха от Областната дирекция на МВР за  \"Дарик\". Беливанов беше глобен заради неизряден вид на пешеходните пътеки в града. Проверката беше разпоредена от главния прокурор Сотир Цацаров, а Хасково се оказа един от градовете с най-сериозни нарушения. Двата акта бяха съставени преди няколко дни. Предстои да излязат и наказателните постановления. По закон глобата само за единия акт може да бъде от 2000 до 7000 лв. От своя страна Беливанов пък увери, че вече има обявена обществена поръчка за освежаване на  пешеходните пътеки. Сподели:", "date": "2018.12.07", "title": "НЯМА ПРОШКА: КАТ лепна два акта на кмета на Хасково"}
{"url": "https://pik.bg/%D1%81%D1%8A%D0%B4%D1%8F%D1%82-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B0-%D0%B7%D0%B0%D0%B4%D1%83%D1%88%D0%B8%D0%BB-%D1%81%D1%8A%D1%81-%D1%81%D0%B5%D0%B7%D0%B0%D0%BB-%D0%B6%D0%B5%D0%BD%D0%B0-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-news802187.html", "text": "Съдят 74-годишния мъж, задушил със сезал жена в Пазарджик, съобщиха от пресцентъра на Апелативната прокуратура в Пловдив. Днес мъжът с инициали Д.К. беше привлечен като обвиняем за умишлено убийство. За подобно деяние законът предвижда наказание лишаване от свобода от 10 до 20 години. На 4 декември 37-годишна жена от ромски произход беше намерена завързана със сезал и задушена в дома на обвиняемия. Дни преди инцидента възрастният мъж приютил жената в къщата си, но двамата се скарали. Мъжът поискал жената да напусне дома му, но тя отказала. Тогава пенсионерът я завързал със сезал през шията и ръцете и отишъл в полицията, където поискал униформените да му съдействат. Когато полицаите и мъжът се върнали на адреса, те открили жената мъртва. Според разследващи най-вероятно тя се опитала да се отвърже и се задушила. Предстои Окръжният съд в Пазарджик да насрочи заседание по искането на прокуратурата за вземане на мярка за неотклонение \"задържане под стража\" спрямо обвиняемия Д.К. Сподели:", "date": "2018.12.07", "title": "Съдят пенсионера, задушил със сезал жена в Пазарджик"}
{"url": "https://pik.bg/%D0%BC%D0%B5%D1%80%D0%BA%D0%B5%D0%BB-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B0-%D1%80%D0%B5%D1%87-%D0%BA%D0%B0%D1%82%D0%BE-%D0%BB%D0%B8%D0%B4%D0%B5%D1%80-%D0%BD%D0%B0-%D1%85%D0%B4%D1%81-news802290.html", "text": "Конгресът на германския Християндемократически съюз ( ХДС) бе открит в Хамбург, съобщиха световните агенции. Делегатите посрещнаха с бурни овации канцлера Ангела Меркел, която даде официален старт на проявата, предавана пряко по водещите германски телевизии. Меркел заяви преди началото на конгреса, че се надява партията ѝ да излезе \"заредена, мотивирана и обединена\" след вота, с който ще бъде избран неин приемник, предаде ДПА. В последната си реч като лидер на ХДС Меркел изтъкна балансирания бюджет, края на задължителната военна служба и управлението на бежанската криза като основните постижения на партията под нейното ръководство. \"В тези трудни времена не бива да забравяме християндемократическите ни ценности\", каза Меркел, която бе 18 години начело на ХДС, предаде Франс прес. В днешната си реч пред 1001 делегати тя припомни, че е поела лидерския пост през 2000 г., когато партията бе в дълбока криза. Но \"запазихме хладнокръвие\" и \"показахме на всички\", че можем да се възстановим, каза Меркел, цитирана от Асошиейтед прес. \"Не съм се родила канцлер и председател на партията. Време е за отваряне на нова страница\", заяви Меркел. Тя припомни успехите на християндемократите на регионални избори и обърна особено внимание на победата на ХДС в провинция Саар през 2017 година. Тогава регионалната структура на ХДС бе ръководена от кандидатката за приемник на Меркел Анегрет Крамп-Каренбауер. Овациите в залата след тези думи бяха сдържани, тъй като много от делегатите сметнаха изказването ѝ за скрита подкрепа за Крамп-Каренбауер, посочи ТАСС. Речта на Меркел продължи половин час, а след края ѝ присъстващите в залата се изправиха на крака и ръкопляскаха в продължение на девет минути. Някои издигнаха плакати, на които пишеше \"Благодаря, шефе!\", съобщи ДПА. Сподели:", "date": "2018.12.07", "title": "Меркел с последна реч като лидер на ХДС"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B5%D1%82%D0%BE-%D0%B3%D0%B8-%D0%BE%D0%BB%D0%B8%D0%B3%D0%B0%D1%80%D1%81%D0%B8%D1%82%D0%B5-%D0%B1%D0%B0%D0%BD%D0%B5%D0%B2%D0%B8-%D0%B2-%D1%81%D1%8A%D0%B4%D0%B0---%D0%BD%D0%B8%D0%BA%D0%BE%D0%BB%D0%B0%D0%B9-%D0%B7%D0%B0%D0%BF%D0%BB%D0%B0%D1%88%D0%B2%D0%B0%D0%BB-%D1%81%D0%B2%D0%B8%D0%B4%D0%B5%D1%82%D0%B5%D0%BB%D0%B8-%D0%BF%D0%BE-%D0%B4%D0%B5%D0%BB%D0%BE%D1%82%D0%BE-%D0%B5%D0%B2%D0%B3-news802275.html", "text": "Екстрадираните от Франция у нас Евгения и Николай Банев се изправят днес пред съда, за да бъдат определени мерките им за неотклонение. Прокуратурата иска най-тежката - \"задържане под стража\", докато защитата им пледира за \"парична гаранция\", \"домашен арест\" или \"подписка\". Баневи в момента са със 72-часова мярка за неотклонение, след като вчела бяха предадени от френските власти на българските. Предявени са им обвинения за седем различни престъпления, извършвани в продължение на 13 години. Едно от обвиненията към тях е за пране на пари в размер на над 1 млрд. лева. Обвиняват семейството и за ръководене на организирана престъпна група. Разследвана по част от схемите е и майката на Николай Банев – Мария. Преместени са техника и средства от \"Полимери\" в \"Полимери инвест\" и чрез злоупотреба с положение се усвояват още 30 млн. лв. Според доказателствата става ясно още през 2006 г. Баневи държали в швейцарска банка 562 млн. лв. В дома си кътали кюлчета със злато. Според обвинението те са ги държали със знанието че са придобити по незаконен начин. прокуратурата не може да ги намери и да им повдигне обвинения. Банев взе думата в съда и обясни, че обвиненията са напълно абсурдни и ако някой е способен да изпере 600 лн. евро, може да стане президент на САЩ, но в България това било невъзможно. Той поиска с жена му да бъдат пуснати поне под домашен арест, за да могат да гледат децата си. По думите му нямало как обвинението да издържи,тъй като ако е крал, както твърдят, акционерите на фирмите му отдавна щели да го линчуват. За подвигнатите обвинения Банев може да получи от 5 до 15 години затвор, а Евгения от 3 до 10 години, стана ясно още по време на заседанието. По време на заседанието стана ясно също, че прокуратурата разполага и с много свидетели, сред които е и главният счетоводител на \"Полимери\", както и синдикът на \"Елма\". След 3-часово заседание съдът реши да остави в ареста Баневи. Те ще могат да обжалват решението, а делото е насрочено за идния четвъртък. Ексклузивно и само ПИК TV показа пристигането на обвиняемите в спецсъда минути пред 12 часа днес. Те бяха докарани със специализирана кола от ареста на \"Г.М. Димитров\" и бяха вкарани в сградата на Специализирания съд през гаража, а на медиите беше забранено да ги снимат. Баневи искали да се запознаят с материалите по делото, преди гледане на мярката им по неотклонение. Преди делото прокурорът обясни, че има 122 тома с доказателства. От спецпрокуратурата уточниха, че искат постоянно задържане под стража, защото от материалите по делото става ясно, че разполагат с огромен финансов ресурс и могат да се укрият. Освен това са поискали сметките на Баневи да бъдат запорирани по сумата, касаеща делото. Щяло да има и още привлечени към наказателна отговорност лица, когато стане ясно кои са били отговорните лица в различните фирми, касаещи разследването. От прокуратурата заявиха също, че Банев има и обвинения за оказване на натиск върху свидетел по това дело, както и закана за убийство. Пред медиите Евгения Банева проговори преди делото. \"Пълен абсурд са тези обвинения. В 99% процента от тези фирми аз съм никоя. Нямам нищо общо. Майка съм на три непълнолетни деца и искам да бъда освободена, за да си изпълня основния дълг да се грижа за тях. Със съпруга ми нямаме намерение да живеем като бегълци до края на живота ни и за нас е важно да бъдем оневинени и истината да стане ясна. Затова и в нито един момент не сме се укривали от властите\", заяви Банева. По думите й не е било необходимо да бъдат задържани в Ница и да престояват в ареста във Франция. \"Оказахме всякаква готовност да съдействаме от самото начало. Ние имахме резервирани билети за обратен полет до България заедно с трите ни деца и това много лесно е можело да се провери от прокуратурата. Затова бяхме наясно, че когато тръгнем да се качваме на самолета, ще бъдем арестувани. Това показва, че не сме се крили и последвалите действия бяха излишни\", заяви пред медиите Банева. Николай Банев остана безмълвен до жена си и не пожела да отговори на никакви въпроси. Делото започна в 15 ч., а пет минути по-късно съдът даде 30 минути почивка, за да се запознаят Баневи с 6 нови тома доказателства, представени от спецпрокуратурата, предаде репортерът на ПИК TV Нели Пенкова. Те бяха обявени за секретни, тъй като съдържали СРС-та. По времето на делото прокуратурата разкри подробности за източването. 27 млн. са усвоени от \"Полимери\" през 2005 г. чрез сключване на неизгодна сделка на дружеството и парите са били преведени в банка в Панама. През декември 2011 г. Банев е разпоредил на счетоводството да се отпишат заеми поради изтичане на давност от 5 години на редица офшорни сметки и на футболен клуб \"Берое\", ато по този начин са усвоени още 20 млн. лв. През 2011 г. на два пъти са прехвърляни имоти срвщу дълг от \"Полимери\" към 2 фирми общо на стойност 1 млн.и 700 хил. лв. През 2011 г. е започнало и рязането на скраб на техника в \"Елма\" АД, химическия завод и топлофикация, но сумите от рязането са влизали в сметката на \"Полимери инвест\". Сподели:", "date": "2018.12.07", "title": "ПЪРВО В ПИК TV: Ето ги олигарсите Баневи в съда - Николай заплашвал свидетели по делото, Евгения проговори за ареста (ОБНОВЕНА/СНИМКИ)"}
{"url": "https://pik.bg/%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D1%80%D0%B0%D0%B4%D0%B5%D0%B2%D0%B0-%D0%BF%D1%8A%D1%80%D0%B2%D0%BE-%D0%B4%D0%B0-%D0%BD%D0%B0%D1%83%D1%87%D0%B8-%D0%B8%D0%BC%D0%B5%D1%82%D0%BE-%D0%BD%D0%B0-%D1%83%D1%87%D0%B8%D1%82%D0%B5%D0%BB%D0%BA%D0%B0%D1%82%D0%B0-%D0%BD%D0%B0-%D0%BF%D0%B5%D1%82%D1%8F-%D0%B4%D1%83%D0%B1%D0%B0%D1%80%D0%BE%D0%B2%D0%B0-%D0%BF%D0%BE%D1%81%D0%BB%D0%B5-%D0%B4%D0%B0-%D1%81%D0%B5-%D1%84%D1%83%D0%BA%D0%B0-%D1%87%D0%B5-%D0%B9-news802276.html", "text": "Има една личност, представя се за президентша и първа дама. Преди две години, когато по ирония на съдбата и заради безумната кандидатура на Цецка Цачева, заедно със съпруга си влязоха на \"Дондуков 2\", тази дама написа по мой адрес, че ме знаела какво представлявам още от бургаската английска гимназия. Където се била изучавала...за кратко. Не разбрах за колко, май една година. После я изключили след скандал с учителя по физическо. И завършила образованието си на село. Няма лош о. Има и други с гимназиално селско образование, простотията им не е само заради това. Не помня подобна персона от ония времена, може и да я е имало, но не съм я забелязвал. Аз не съм я познавал, тя явно ме е познавала, но при мен винаги е било така - житейско стечение на обстоятелствата. В случая пиша, защото ме подразни друго. Тия дни в пореден \"статус\" на стената си \"първата дама\" решила да се \"изснобари\" покрай Петя Дубарова и бургаската английска гимназия. Имах щастието, вика, да ме учи учителката на Петя - Дора Янкова. И следва покъртително есе за Петя, духа на Петя - някакви инфантилизми тип девичи лексикон. Да де, ама учителката на Петя се казваше Мара Янкова, не Дора. Впрочем тя със сигурност беше моя учителка, а после и много, много близък приятел. Великолепната Мара Янкова бе един от най-важните хора в младостта ми. \"Първата дама\" поне да й беше научила името, преди да почне да се фука. Яд ме хваща сега, като се замисля, ей. Каква мерзост, какви комплекси, каква спекулация със спомена, каква подмяна на историята. Тая...прекрасница, тая...умница тръгнала да си прави реклама с Петя Дубарова и Мара Янкова. Демек - вижте ме, и аз бях част от този интелектуален кръг, и аз се отърквах в тези хора, и аз дишах онзи въздух...И аз съм нещо като Петя Дубарова - дисидентка в гимназията, изключена... Една голяма претенция и поза сте, г-жо Радева, толкоз. Снобеещ се еснафлък. Нивото ви е \"Деса Мерцедеса\", зам.-ръководител на делегация в Полша. Стойте си при рокличките на Невена, карайте в насрещното и не закачайте Петя Дубарова и Мара Янкова. Сподели:", "date": "2018.12.07", "title": "Десислава Радева първо да научи името на учителката на Петя Дубарова, после да се фука, че й е била ученичка"}
{"url": "https://pik.bg/%D1%81%D0%B8%D0%BD%D1%8A%D1%82-%D0%BD%D0%B0-%D0%B1%D0%B5%D0%BA%D1%8A%D0%BC-%D0%BE%D1%82%D0%BA%D0%B0%D0%B7%D0%B0-%D0%B1%D0%B8%D0%B2%D1%88%D0%B0%D1%82%D0%B0-%D1%81%D0%B8-%D0%BE%D1%82-%D0%BC%D1%8A%D0%B6%D0%B5%D1%82%D0%B5-news802181.html", "text": "След раздялата с Бруклин Бекъм, Клоуи Морец се разочарова от мъжете. Преди дни папараци уловиха актрисата да се целува с Кейт Харисън в Малибу. По думите на очевидец, двете хубавици решили да си устроят романтична среща в ресторант и изобщо не предполагали, че някой може да ги наблюдава. Своите отношения двете така и не са коментирали. За Кейт не се знае много, тя е на 27 години, Клоуи, освен като актриса, работи отдавна и като модел. За нетрадиционната ориентация на Кейт също никой не е подозирал, пише \"OK Magazine\". През есента тази година Клоуи окончателно се раздели с Бруклин след няколкогодишна връзка. Причината всеки да поеме по своя път стана изневярата на Бекъм. В края на лятото тя реши да се опита да продължи напред и започна да се вижда с 26-годишния Дилън О'Брайън, но отношенията им не продължиха дълго. Сподели:", "date": "2018.12.07", "title": "Синът на Бекъм отказа бившата си от мъжете"}
{"url": "https://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BA%D0%BE%D0%BB%D0%B0%D1%82%D0%B0-%D0%BD%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B0%D1%82%D0%B0-%D1%80%D0%B5%D0%B9%D0%BD%D0%B4%D0%B6%D1%8A%D1%80%D0%BA%D0%B0-%D0%B2-%D0%BC%D0%BE%D1%80%D0%B3%D0%B0-news802297.html", "text": "Автомобилът на мистериозно изчезналата рейнджърка Десислава Стоянова е открит в автоморга край Карлово, научи TrafficNews.bg. Колата е \"Фиат Брава\", зелена на цвят. В момента районът около блока на бул. \"Освобождение\" 22, в който живее жената, е блокиран от полиция. На място има автомобили на Военна полиция, Криминалистична лаборатория и Криминална полиция. Зелен \"Фолксваген Поло\" е заграден с жълта полицейска лента, а на място текат огледи. Журналисти и цивилни лица не се допускат до мястото. Според очевидци обаче на задната седалка на полото е имало петна от кръв. Все още няма яснота кога служителката на 61-ма Стрямска бригада е видяна за последно. Тя е обявена за издирване на 5 декември. На същата дата е образувано и досъдебно производство във Военна прокуратура за отклонение от военна служба. Според очевидци входната врата на жилището на Стоянова е била отключена, а телевизорът в хола работел. Мобилният й телефон се зареждал на масата. От жената обаче няма и следа. Автомобилът, открит в автоморга, и дългото отсъствие на Стоянова не вещаят нищо добро. Според експерти вероятността жената да бъде открита жива, не е голяма. Десислава Стоянова е доста популярна сред колегите си в бригадата. Известно време е живяла със свой колега, от когото имала дете. След това двамата са се разделили и детето останало при бащата. През последните месеци колеги на Стоянова засичали голям черен джип, който я чакал пред входа на поделението след работа. Според запознати шофьорът не бил военослужещ. През последните два дни карловската полиция и колегите им от Военна полиция търсят следи от изчезналата жена. Проверяват се записите от видокамерите, които са на обектите в близост до дома на жената. Разпитани са близки и колеги на Десислава Стоянова. Майката на жената също е дала показания, но тя също нямала никаква информация за детето си. Сподели:", "date": "2018.12.07", "title": "Откриха колата на изчезналата рейнджърка в морга"}
{"url": "https://pik.bg/%D0%B8%D0%B7%D0%BF%D1%80%D0%B0%D0%B2%D1%8F%D1%82-%D0%BF%D1%80%D0%B5%D0%B4-%D1%81%D1%8A%D0%B4%D0%B0-%D0%BC%D1%8A%D0%B6-%D0%BF%D1%80%D0%B8%D1%87%D0%B8%D0%BD%D0%B8%D0%BB-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-16-%D0%B3%D0%BE%D0%B4%D0%B8%D1%88%D0%B5%D0%BD-%D0%B2%D0%B5%D0%BB%D0%BE%D1%81%D0%B8%D0%BF%D0%B5%D0%B4%D0%B8%D1%81%D1%82-news802196.html", "text": "Окръжният съд в Пазарджик ще гледа делото срещу мъж, причинил смъртта на 16-годишен велосипедист при пътен инцидент. Това съобщи за „Фокус“ Маринела Георгиева от администрацията на съда. Делото е образувано по внесен от Окръжна прокуратура – Пазарджик, обвинителен акт срещу подсъдим, който е обвинен за това, че на 30 август 2018 г. около 20,40 часа по пътя между селата Ивайло и Сарая е нарушил правилата за движение по пътищата – шофирал е лек автомобил след употреба на алкохол и по непредпазливост е причинил смъртта на 16-годишен велосипедист. Насрочено е разпоредително заседание. Докладчик съдия е Кристина Пунтева, началото на делото е от 14:30 часа. Сподели:", "date": "2018.12.07", "title": "Изправят пред съда мъж, причинил смъртта на 16-годишен велосипедист"}
{"url": "https://pik.bg/%D0%B1%D0%BE%D0%B6%D0%B8%D0%BD%D0%BE%D0%B2-%D0%BA%D0%B0%D0%B7%D0%B0-%D0%BD%D0%B5-%D0%BD%D0%B0-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5-%D0%BE%D1%82-%D1%87%D1%83%D0%B6%D0%B1%D0%B8%D0%BD%D0%B0-news802270.html", "text": "Звездата на Ботев Враца Валери Божинов отхвърли постъпило в клуба предложение. По повод появилите се информации, че гръцкият първодивизионен АЕЛ Лариса е отправил оферта към нападателя, Дарик радио се свърза с него. Божинов разясни ситуацията, като обяви причините за своя отказ. \"Говорих с президента на тима и старши треньора, разбрах какво предлагат от Лариса, но аз съм категоричен, че не желая да играя там. Към този момент си оставам футболист на Ботев Враца. Нямам намерение да напускам клуба, ако не получа оферта от водещ тим на дадена държава\", сподели Валери Божинов. В 9 мача за Ботев Враца нападателят има вече 7 гола. В Лариса играе Христофор Хубчев, който се представя добре и именно затова от клуба са се насочили към нови попълнения от България. Сподели:", "date": "2018.12.07", "title": "Божинов каза \"НЕ\" на предложение от чужбина"}
{"url": "https://pik.bg/%D0%BA%D0%B8%D1%80%D0%B8%D0%BB-%D0%B8%D0%B2%D0%BA%D0%BE%D0%B2-%D1%81-%D0%BF%D0%B0%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%81%D0%B8%D0%BD%D0%B8%D1%82%D0%B5-news802235.html", "text": "Членът на надзорния съвет на Левски - Кирил Ивков, коментира ситуацията в отбора. Той е един от малцината, на които Славиша Стоянович позволява достъп до тренировките. Легендарният защитник не скри разочарованието си от издънката със Септември. Двукратният футболист №1 на България не спести критиките си към играчите. \"За съжаление, в два леки мача - с Ботев (Вр) и Септември, загубихме много важни 5 точки. А сега се задава двубой с Етър, в който ще имаме още един наказан защитник - Давид Яблонски. Сигурен съм, че пак ще ни е тежко. Много ми е жал за феновете, защото те са много разочаровани от резултатите. Спряха да идват\", каза той пред \"Меридиан Мач\" по повод слабите резултати. \"Сега при нас се повтаря това, което стана преди една година при Делио Роси. Уж почнахме добре в началото, после дойде ноември и закъсахме. Славиша Стоянович обаче работи добре. От разговорите ми с него знам, че много точно вижда проблемите. Той трябва да получи голям кредит на доверие. Видяло се е през годините, че от честата смяна на треньори няма полза. Срещу Септември освен Кабрал не видях някой друг, който да играе силно. За съжаление, Паулиньо не може да си стъпи на крака след контузията. Той постъпи и много егоистично в края на мача. Не подаде при чисто положение, в което се озова. Така вместо 3:1 за нас и три точки, срещата завърши 2:2. Но и да беше станало 3:1, истината е, че играхме слабо. Щом треньорът казва, че този мач е катастрофа, аз какво да добавя. Прави впечатление, че в много мачове не влизаме, както трябва и през първото полувреме ни липсва агресия. Наистина недоумявам защо е така. Това, което виждам, като работа и настроение на тренировките, е съвсем различно от онова, което се получава на мачовете. Ако има някакво напрежение, то идва от играчите с изтичащи договори. Доколкото знам - искат двойни увеличения на заплатите. Нека не мислят само за пари, а да покажат на терена, че ги заслужават. Да вземат някоя Купа или титла и тогава да искат\". Сподели:", "date": "2018.12.07", "title": "Кирил Ивков с парещ коментар за \"сините\""}
{"url": "https://pik.bg/%D0%B1%D0%B8%D0%B2%D1%88-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%BE%D0%BA%D0%B0%D1%87%D0%B0-%D0%B1%D1%83%D1%82%D0%BE%D0%BD%D0%BA%D0%B8%D1%82%D0%B5-%D0%BD%D0%B0-%D0%BF%D0%B8%D1%80%D0%BE%D0%BD%D0%B0-news802257.html", "text": "Бившият нападател на Левски - Сьорд Арс, ще прекрати кариерата си на 1 януари 2019 година заради лични причини. 34-годишният таран в момента е част от третодивизионния холандски Де Треферс и е преценил, че не може да продължава да съвместява ролята си на футболист с работата като технически директор на елитния Фортуна (Ситард), акцентира \"Топспорт\". \"Това е единственият правилен изход от ситуацията. Взех решението с голяма болка в сърцето си. Просто не мога да продължа по същия начин. Не ми остава време. Часовете в денонощието са ограничени\", заяви Арс. Сподели:", "date": "2018.12.07", "title": "Бивш нападател на Левски окача бутонките на пирона"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B4%D0%B8%D0%BC%D0%BE%D0%B2-%D0%B1%D1%81%D0%BF-%D1%81%D0%BF%D1%80%D1%8F-%D1%81%D1%82%D1%80%D0%B0%D1%82%D0%B5%D0%B3%D0%B8%D1%8F%D1%82%D0%B0-%D0%B7%D0%B0-%D1%87%D0%B8%D1%81%D1%82%D0%BE%D1%82%D0%B0-%D0%BD%D0%B0-%D0%B2%D1%8A%D0%B7%D0%B4%D1%83%D1%85%D0%B0-news802287.html", "text": "БСП не просто не изпълниха стратегията за чистота на атмосферния въздух, а са я спрели. Това сподели пред журналисти министърът на околната среда и водите Нено Димов. „Веднага, когато се връща на власт правителството на Борисов, това започва отново да се прави. За съжаление подаването на оставка прекратява този процес и в момента аз го рестартирах, като поех поста на министър на околната среда и водите. И законът с необходимите промени вече е приет на първо четене и влиза в комисия между първо и второ четене другата седмица“, коментира Нено Димов. Министърът припомни, че премиерът Бойко Борисов днес пое ангажимент да финансира всяка една дейност, която БСП е предложила в повече от това, което се прави в момента. „Всъщност ние виждаме, че не само няма какво да се финансира от името на БСП, но и нещо повече – те са спрели всичко, което е било започнато“, обяви Нено Димов. „При всички положения тази година има ресурс от 111 млн. лв., който е отпуснат от оперативна програма, а догодина ще има и подобен ресурс, отпуснат от държавата, за да могат и останалите общини да бъдат финансирани за мерките за чистота на въздуха“, заяви Димов и посочи, че този ресурс ще бъде от порядъка на отпуснатия вече по оперативната програма. Сподели:", "date": "2018.12.07", "title": "Министър Димов: БСП спря стратегията за чистота на въздуха"}
{"url": "https://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D1%80%D0%B0%D1%81%D1%82%D0%B5-%D1%83%D0%BA%D1%80%D0%B0%D0%B9%D0%BD%D0%B0-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D1%80%D1%83%D1%81%D0%B8%D1%8F-%D1%87%D0%B5-%D0%BF%D1%80%D0%B0%D1%89%D0%B0-%D0%B2%D0%BE%D0%B5%D0%BD%D0%BD%D0%B8-%D0%BA%D0%BE%D1%80%D0%B0%D0%B1%D0%B8-%D0%BA%D1%8A%D0%BC-%D0%BA%D0%B5%D1%80%D1%87%D0%B5%D0%BD%D1%81%D0%BA%D0%B8%D1%8F-%D0%BF%D1%80%D0%BE%D1%82%D0%BE%D0%BA-news802334.html", "text": "Министърът на отбраната на Украйна предупреди Русия, че скоро ще изпрати военни кораби през Керченския проток, където преди две седмици Русия стреля по и плени три украински военни кораба, преминаващи през протока близо до Крим, съобщава \"Асошиейтед прес\". Това обявление създава още една евентуална точка на възпламеняване в продължителния конфликт между Русия и Украйна, който избухна през 2014 г. с анексирането на Крим от Русия. Украйна отговори с въвеждане на военно положение за 30 дни, мярка, която Киев не предприе дори след анексирането на Крим и след мащабните боеве между украинските сили и подкрепяните от Русия сепаратисти в периода 2014-2015 г. Като част от военното положение Украйна укрепи силите си на границата с Русия и мобилизира резервистите за обучение. Украинският военен министър Степан Полторак обяви пред журналисти, че страната му възнамерява скоро да изпрати военни кораби през Керченския проток, заявявайки, че \"в противен случай Русия напълно ще окупира Азовско море\". Украйна има пристанища както в Черно море, така и в Азовско море, които са свързани чрез Керченския проток, който отделя Крим от Русия. Повече от 140 кораба са били блокирани от двете страни на протока днес заради прекомерни проверки и закъснения от руска страна, посочиха от украинската брегова охрана, обвинявайки Русия в създаването на пречка за украинските кораби и им пречи да преминават. Говорейки в Рим на министерска среща на Организацията за сигурност и сътрудничество в Европа (ОССЕ), руският външен министър Сергей Лавров отхвърли твърденията, че Русия може да освободи или да размени 24-мата украински моряци, задържани с корабите им Керченския проток на 25 ноември. По думите на Лавров, било твърде рано да се говори за каквито и да е предложения за размяна на затворници, докато не бъде приключено руското разследване на инцидента и военнослужещите не бъдат изправени пред съд за нарушаване на руската граница. Сподели:", "date": "2018.12.07", "title": "НАПРЕЖЕНИЕТО РАСТЕ: Украйна предупреди Русия, че праща военни кораби към Керченския проток"}
{"url": "https://pik.bg/%D1%81%D0%BF%D0%B5%D1%86%D1%81%D1%8A%D0%B4%D1%8A%D1%82-%D0%BD%D0%B0%D0%BB%D0%BE%D0%B6%D0%B8-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B5-%D0%BF%D0%BE%D0%B4-%D1%81%D1%82%D1%80%D0%B0%D0%B6%D0%B0-%D0%BD%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%82%D0%B5-%D0%B7%D0%B0-%D0%BE%D0%B3%D1%80%D0%BE%D0%BC%D0%BD%D0%BE%D1%82%D0%BE-%D0%BA%D0%BE%D0%BB%D0%B8%D1%87%D0%B5%D1%81%D1%82%D0%B2%D0%BE-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%BE-%D0%BE%D1%80%D1%8A%D0%B6-news802273.html", "text": "Специализираният наказателен съд определи мярка за неотклонение „Задържане под стража“ и на двамата обвинени за участие в престъпен сговор за държане и продажба на огнестрелни оръжия (автомати, пистолети и цеви за „Макаров“), задържани на 4 декември 2018 г. Това съобщиха от съда. Двамата бяха задържани на 4 декември в Старозагорско. Сподели:", "date": "2018.12.07", "title": "Спецсъдът наложи \"задържане под стража\" на обвинените за огромното количество незаконно оръжие"}
{"url": "https://pik.bg/%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D0%BE%D1%82%D1%87%D0%B5%D1%82%D0%B5-%D1%87%D0%B5-%D1%81%D0%B5%D0%BB%D1%81%D0%BA%D0%B8%D1%8F%D1%82-%D1%82%D1%80%D1%83%D0%B4-%D0%B5-%D0%BD%D0%B0%D0%B9-%D0%BD%D0%B5%D0%BF%D1%80%D0%BE%D0%B8%D0%B7%D0%B2%D0%BE%D0%B4%D0%B8%D1%82%D0%B5%D0%BB%D0%B5%D0%BD-news802230.html", "text": "По данни на националния статистически институт през третото тримесечие на 2018 г. е отчетено увеличение на брутния вътрешен продукт (БВП) на един зает с 3.7% спрямо същото тримесечие на миналата година. Заетите лица в икономиката са 3 681.7 хиляди, а общият брой отработени часове е 1 477.2 милиона. Забелязва се увеличение на относителния дял на индустриалния сектор и сектора на услугите през третото тримесечие на 2018 г. спрямо същото тримесечие на 2017 г. На едно заето лице се падат 8 100.1 лева от обема на БВП. За един отработен час всеки зает създава средно 20.2 лева БВП. Отчита се увеличение от 2.3% на брутната добавена стойност (БДС) на един зает през третото тримесечие на 2018 г. БДС за един отработен човекочас също се увеличава с 2.3% за същия период. По предварителни данни за третото тримесечие на 2018 г. равнището на производителността на труда в индустриалния сектор е 7 798.9 лева БДС на един зает и 18.7 лева за един отработен човекочас. В сектора на услугите всеки зает произвежда средно 7 427.0 лева БДС. За един отработен човекочас се създават средно 18.7 лева от текущия обем на показателя. Най-ниска е производителността на труда в аграрния сектор - 2 605.1 лева БДС на един зает и 6.7 лева за един отработен човекочас. Сподели:", "date": "2018.12.07", "title": "Националната статистика отчете, че селският труд е най-непроизводителен"}
{"url": "https://pik.bg/%D1%81%D1%82%D1%83%D0%B4%D0%B5%D0%BD%D1%82%D0%B8%D1%82%D0%B5-%D0%BD%D0%B8-%D0%BD%D0%B0%D0%BF%D1%8A%D0%BB%D0%BD%D0%B8%D1%85%D0%B0-%D1%85%D0%BE%D1%82%D0%B5%D0%BB%D0%B8%D1%82%D0%B5-%D0%B2-%D0%BE%D0%B4%D1%80%D0%B8%D0%BD-news802236.html", "text": "В туристическия бранш в Одрин се очаква допълнително оживление около студентския празник, който се отбелязва на 8 декември. Това съобщава турският в. \"Милиет\" на сайта си. През изминалите месеци в рамките на проявите, свързани с Денят „Охи“, който се чества на 28 октомври в Гърция и Денят на независимостта на България, в Одрин настъпи истинско оживление, каквото се очаква и по време на студентския празник. През последните месеци българите често посещават Одрин с цел пазаруване, почивки или забавление. По думите на директора на Дирекцията по туризъм и култура в Одрин Ахмет Хаджъоглу, в края на тази седмица се очаква интензивен трафик на български туристи. Той допълни, че развлекателните центрове и редица хотели са подготвили специални програми за българските студенти по повод 8 декември. „През последната една година броят на българските и гръцките туристи в Одрин значително се увеличи. Те празнуват специалните дни и празници в съседния за тях Одрин. Резервациите в хотелите в града ни са пълни. 8 декември е важен празник за българските студенти. Напоследък интересът на нашите съседи към Одрин премести и мястото на честванията на техните празници. Причината за този интерес е, че Одрин им предлага качествени хотели, хубави места за забавление, широк избор за пазаруване и качествена кулинария. По принцип в Одрин идват туристи на средна възраст. Но в края на тази седмица ще има поток от български студенти. Младите ще си похарчат парите тук, а това ще бъде плюс за нашата икономика. Мисля, че ще прекарат един хубав уикенд“, заяви Хаджъоглу. Дженгиз Булут, който е собственик на хотел твърди, че хотелите почти са пълни за уикенда и допълва: \"Българските студенти ще дойдат в Одрин, за да прекарат хубаво своя празник. Хотелите са пълни.“ Сподели:", "date": "2018.12.07", "title": "Студентите ни напълниха хотелите в Одрин"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D1%81%D0%B4%D1%81-%D0%BF%D1%80%D0%B0%D0%B7%D0%BD%D1%83%D0%B2%D0%B0-29-%D0%B8-%D1%80%D0%BE%D0%B6%D0%B4%D0%B5%D0%BD-%D0%B4%D0%B5%D0%BD---%D1%89%D0%B5-%D0%B2%D1%8A%D0%B7%D0%BA%D1%80%D1%8A%D1%81%D0%BD%D0%B5-%D0%BB%D0%B8-%D1%81%D0%B8%D0%BD%D1%8F%D1%82%D0%B0-%D0%BD%D0%B0%D0%B4%D0%B5%D0%B6%D0%B4%D0%B0-%D1%81%D0%BB%D0%B5%D0%B4-%D1%81%D1%80-news802336.html", "text": "Първата демократична организация, създадена веднага след промените през ноември 1989 г. - СДС, празнува 29 си рожден ден след възхода и падението на Синята надежда, както наричаха организацията в зората на демокрацията нейните привърженици. След като участва в приемането на новата конституция, преживя купища превратности и разцепления, на два пъти спечели мандат, а след това, в периода 1997 - 2001 г. изкара първия пълен управленски мандат след промените, СДС се превърна в партия, беше напуснат от първия си лидер си и министър-председател Иван Костов, който създаде ДСБ, след това двете организации се обединиха и отново влязоха в парламента като Синята коалиция, а през миналия мандат в разширения формат на Реформаторския блок участва в управлението заедно с ГЕРБ. Реформаторският блок се разпадна веднага след загубата на последните парламентарни избори, а СДС остана извън новата формация \"Демократична България\" на експравосъдния министър Христо Иванов \"Да, България\", ДСБ и \"Зелените\", и сега подготвя новата си предизборна стратегия за предстоящия евровот и местните избори през 2019 г. Ето какво е замислил новият лидер Румен Христов на празника на партията си. \"Мислим стратегия. Първите избори, които предстоят по календар, са евроизборите. Те са най-трудните, защото избирателите не са заинтересувани да гласуват на евроизбори. Явяването на тези избори самостоятелно е много рисково. Ще пропилеем за пореден път десни гласове. Ние смятаме, че най-добрият вариант е явяването в идейна дясна коалиция\", обяви пред ПИК TV Румен Христов. \"Идейната коалиция е с партия членки на Европейската народна партия, без да визирам ГЕРБ, защото те се явяват самостоятелно. Става въпрос за ДСБ, \"Демократична България\" като цяло. Обединявайки силите си, можем да спечелим едни 500 000 души, които когато ги ядосаме, не гласуват за нас\", каза още той. \"Ще търсим допирни точки с колегите. Ние нямаме големи различия. В момента сме опозиция, но БСП е нашият основен опонент. Готови сме да дебатираме с тях, да отидем на диспути по отношение на тяхната \"Визия за България\", отсече лидерът на СДС. \"Трябва да намерим сили да мобилизираме десния вот\", категоричен е Румен Христов. \"Разделението е най-голямата грешка на СДС. Имаше и други много допуснати грешки. Надявам се да сме помъдрели и да не допускаме такива грешки в бъдеще\", заключи пред ПИК TV лидерът на СДС. Главният секретар на СДС Илия Лазаров обяви пред медията ни, че партията им много варианти за коалиция за евроизборите. \"Има вариант за коалиция с ДСБ, за коалиция с патриотите. Аз съм привърженик на самостоятелното явяване, но очевидно нямам много поддръжници\", коментира той. Социологът Димитър Димитров обясни пред ПИК TV, че за момента като победител на евроизборите се очертава ГЕРБ. Той добави, че няма как да се разглеждат шансовете на СДС, както и на другите десни парти с изключение на ГЕРБ, ако те се явят самостоятелно на евроизборите. Сподели:", "date": "2018.12.07", "title": "ЕКСКЛУЗИВНО В ПИК TV: СДС празнува 29-и рожден ден - ще възкръсне ли Синята надежда след срива на старата десница (ОБНОВЕНА)"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-o%D1%81%D1%82%D0%B0%D0%B2%D0%B8%D1%85%D0%B0-%D0%BE%D0%BB%D0%B8%D0%B3%D0%B0%D1%80%D1%81%D0%B8%D1%82%D0%B5-%D0%B1%D0%B0%D0%BD%D0%B5%D0%B2%D0%B8-%D0%B2-%D0%B0%D1%80%D0%B5%D1%81%D1%82%D0%B0---%D0%BA%D1%8A%D1%82%D0%B0%D0%BB%D0%B8-%D0%BA%D1%8E%D0%BB%D1%87%D0%B5%D1%82%D0%B0-%D1%81%D1%8A%D1%81-%D0%B7%D0%BB%D0%B0%D1%82%D0%BE-%D0%B2-%D0%B4%D0%BE%D0%BC%D0%B0-%D1%81%D0%B8-%D0%B5%D1%82-news802317.html", "text": "Специализираният съд остави в ареста Николай и Евгения Баневи. Семейството е обвинено в пране на пари за над 1 млрд. лева. Мотивите на съда са, че двамата могат да се укрият. \"Не съм изненадан от решението на съда. Тук така се работи\", каза Христо Ботев, адвокат на семейство Баневи. \"Един подпис доказва ли извършване на престъпление\", попита още магистратът. На въпрос за показанията, които е дал синът на Николай Банев - Николай Банев-младши, Христо Ботев заяви: \"По моя прочит не ги е натопил, просто има едно автоматично изброяване на свидетелите. Ние не успяхме да доведем нито един свидетел. Един месец не мога да се запозная с материалите по делото\", негодува адвокатът на Николай и Евгения Баневи. \"Ние нямаме възможност дори да се опитаме да се защитим\", заключи той. От прокуратурата коментираха пред журналистите, че един от свидетелите е големият син на Николай Банев. \"Той потвърди в показанията си, че дружествата се контролират от Николай и Евгения Баневи. Той обясни, че не е в добри отношения с тях\", допълниха магистратите. \"Има сигнал от около 50 служители, които са заявили, че не са получили възнагражденията си. Става въпрос за дружество \"Елматех\". Затова и от Инспекцията по труда вчера бяха допуснати в следствения арест, за да им връчат актове\", обясниха още прокурорите по делото. \"Няма основни свидетели. Всички свидетели твърдят, че дружествата се контролират от семейство Баневи. Големият син на Николай Банев винаги може да се откаже от показанията си, но към този момент той е решил да даде показания\",уточниха прокурорите по делото. Припомняме, че според спецпрокуратурата изпраните пари се намират в офшорни сметки, контролирани от Баневи извън територията на България. В престъпната група, ръководена от Николай Банев, е участвала и майка му. Тя се е разпореждала и вземала пари от касите на някои от дружествата, активен участник е и в прането на пари. Групата е действала от септември 2005 г. до задържането на лицата тази година. Заседанието продългжи няколко часа, като в началото му първо ПИК TV ви направи свидетели на изявлението на обвиняемата Евгения Банева ( Делото започна в 15 ч., а пет минути по-късно съдът даде 30 минути почивка, за да се запознаят Баневи с 6 нови тома доказателства, представени от спецпрокуратурата, предаде репортерът на ПИК TV Нели Пенкова. Те бяха обявени за секретни, тъй като съдържали СРС-та. По времето на делото прокуратурата разкри подробности за източването. 27 млн. са усвоени от \"Полимери\" през 2005 г. чрез сключване на неизгодна сделка на дружеството и парите са били преведени в банка в Панама. През декември 2011 г. Банев е разпоредил на счетоводството да се отпишат заеми поради изтичане на давност от 5 години на редица офшорни сметки и на футболен клуб \"Берое\", ато по този начин са усвоени още 20 млн. лв. През 2011 г. на два пъти са прехвърляни имоти срвщу дълг от \"Полимери\" към 2 фирми общо на стойност 1 млн.и 700 хил. лв. Преместени са техника и средства от \"Полимери\" в \"Полимери инвест\" и чрез злоупотреба с положение се усвояват още 30 млн. лв. През 2011 г. е започнало и рязането на скраб на техника в \"Елма\" АД, химическия завод и топлофикация, но сумите от рязането са влизали в сметката на \"Полимери инвест\". Според доказателствата става ясно още през 2006 г. Баневи държали в швейцарска банка 562 млн. лв. В дома си кътали кюлчета със злато. Според обвинението те са ги държали със знанието че са придобити по незаконен начин. прокуратурата не може да ги намери и да им повдигне обвинения. За подвигнатите обвинения Банев може да получи от 5 до 15 години затвор, а Евгения от 3 до 10 години, стана ясно още по време на заседанието. Укриват се документи за стаж и не се плащат заплати на работещите в дружествата, така че Сподели:", "date": "2018.12.07", "title": "ПЪРВО В ПИК TV: Oставиха олигарсите Баневи в ареста - кътали кюлчета със злато в дома си, ето къде крили десетки милиони (ОБНОВЕНА)"}
{"url": "https://pik.bg/%D0%B5%D1%82%D0%BE-%D0%BA%D0%BE%D0%B9-%D0%BB%D0%B8%D0%B4%D0%B5%D1%80-%D0%BC%D0%BE%D0%B6%D0%B5-%D0%B4%D0%B0-%D0%BD%D0%B0%D0%BF%D1%83%D1%81%D0%BD%D0%B5-%D0%BE%D0%BB%D0%B4-%D1%82%D1%80%D0%B0%D1%84%D0%BE%D1%80%D0%B4-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80-news802249.html", "text": "Уест Хeм иска да привлече като свободен агент през лятото един от лидерите на Манчестър Юнайтед Луис Антонио Валенсия, твърди \"Сън\". Договорът на еквадорския национал изтича в края на сезона и е твърде вероятно той да приключи отношенията си с \"червените дяволи\". Междувременно пък наставникът на \"чуковете\" Мануел Пелегрини е голям фен на латиноса и смята, че неговият огромен опит ще бъде от сериозна полза за лондонския тим. Валенсия играе през последните 12 години в Англия и едва ли ще иска да сменя обстановката, тъй като вече се е установил на Острова. Той ще бъде свободен да преговаря с клубове от януари и може да подпише предварителен договор с някой отбор, който да влезе в сила от лятото, акцентира \"Новспорт\". Сподели:", "date": "2018.12.07", "title": "Ето кой лидер може да напусне \"Олд Трафорд\" на свободен трансфер"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B2%D0%B5%D1%80%D1%81%D0%BA%D0%BE-%D0%BC%D0%B5%D0%BB%D0%B5-%D0%BA%D1%80%D0%B0%D0%B9-%D1%81%D0%BE%D1%84%D0%B8%D1%8F-%D1%81-%D0%B0%D0%B2%D1%82%D0%BE%D0%B1%D1%83%D1%81-%D0%BF%D1%8A%D0%BB%D0%B5%D0%BD-%D1%81-%D0%B4%D0%B5%D1%86%D0%B0---%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news802380.html", "text": "Три деца пострадаха в тежка катастрофа между училищен автобус и лека кола. Инцидентът е станал край Долно Камарци. Сигналът е подаден в 17.40 часа. На място са изпратени линейки от Пирдоп и Елин Пелин, съобщи говорителят на Спешна помощ Катя Сунгарска в ефира на Нова телевизия. Две от децата се транспортират към \"Пирогов\". Пострадалите са на 16, 13 и 12 години. 12-годишното дете се преглежда в линейка на мястото на катастрофата. Децата са с травми на главата, но няма опасност за живота им. 16-годишно момче е откарано в \"Пирогов\". То е с нараняване в областта на веждата. По първоначална информация лек автомобил отнел предимството на автобуса, в който са пътували шест деца. Сподели:", "date": "2018.12.07", "title": "ИЗВЪНРЕДНО: Зверско меле край София с автобус, пълен с деца - има ранени (ОБНОВЕНА)"}
{"url": "https://pik.bg/%D0%BF%D0%BE%D1%80%D0%B5%D0%B4%D0%BD%D0%B8-%D0%BC%D1%8A%D0%BB%D0%B2%D0%B8-%D0%B7%D0%B0-%D0%B3%D1%80%D1%8A%D0%BC%D0%BA%D0%B0-%D1%80%D0%BE%D0%BA%D0%B0%D0%B4%D0%B0-%D0%BD%D0%B0-%D0%BE%D0%BB%D0%B4-%D1%82%D1%80%D0%B0%D1%84%D0%BE%D1%80%D0%B4-news802265.html", "text": "Мениджърът на Тотнъм Маурисио Почетино може да поеме Манчестър Юнайтед през лятото на следващата година, твърдят на Острова. Бордът на \"червените дяволи\" е на мнение, че той е единственият човек, който може да помогне на тима да стигне до така желаните успехи и да бъде успешен мениджър на oтбора. В крайна сметка обаче отборът ще трябва да плати голяма сума на Жозе Моуриньо при уволнение и същевременно също тлъсти пачки за компенсация на \"шпорите\". Все пак обаче тимът би се възползвал от клауза в договора на португалеца, че компенсацията му ще бъде далеч по-малка в случай, че отборът не се е класирал за зона Шампионска лига и му готви секирата през лятото на следващата година. Грандът се представя много колебливо напоследък и шансовете за място в топ 4 изглеждат по-скоро като мираж с оглед на бездушната игра и липсата на положителни резултати, акцентира \"Гол\". От Спърс ще направят всичко възможно, за да задържат за дълго своя наставник, но в крайна сметка последната дума ще бъде именно на Почетино. Сподели:", "date": "2018.12.07", "title": "Поредни мълви за гръмка рокада на \"Олд Трафорд\""}
{"url": "https://pik.bg/%D0%BA%D0%BE%D1%80%D0%B0%D0%B1-%D0%BD%D0%B0-%D0%BB%D0%B5%D0%BA%D0%B0%D1%80%D0%B8-%D0%B1%D0%B5%D0%B7-%D0%B3%D1%80%D0%B0%D0%BD%D0%B8%D1%86%D0%B8-%D0%BE%D1%82%D0%BA%D0%B0%D0%B7%D0%B2%D0%B0-%D0%B4%D0%B0-%D1%81%D0%BF%D0%B0%D1%81%D1%8F%D0%B2%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B2-%D1%81%D1%80%D0%B5%D0%B4%D0%B8%D0%B7%D0%B5%D0%BC%D0%BD%D0%BE-%D0%BC%D0%BE%D1%80%D0%B5-news802224.html", "text": "\"Лекари без граници\" обявиха, че са били принудени да прекратят спасителните операции на мигранти в Средиземно море, извършвани от кораба \"Акуариус\". Медицинската благотворителна организация хвърли вината за това върху \"продължителните атаки срещу издирвателните и спасителни операции от страна на европейски държави\". Вътрешният министър на Италия Матео Салвини приветства решението на \"Лекари без граници\". \"По-малко плавания, по-малко разтоварвания, по-малко смъртни случаи. Това е добре\", написа той в \"Туитър\". \"Акуариус\" стои на котва в Марсилия, откакто регистрацията му беше отнета. Той помагаше за спасяването на мигранти, които предприемат опасния преход към Европа от Либия и другаде, но срещна силна съпротива, особено от Италия. Салвини обвини благотворителни организации, управляващи спасителни кораби в сътрудничество с трафиканти на хора, опериращи в Либия, за да изпълняват \"таксиметрова услуга\" към италианските пристанища. Политиката на Италия е, че мигрантите, които биват спасявани в морето, трябва да бъдат връщани в Либия от бреговата охрана на страната. \"Акуариус\" беше последният благотворителен спасителен кораб, който все още работеше. Сподели:", "date": "2018.12.07", "title": "Кораб на \"Лекари без граници\" отказва да спасява мигранти в Средиземно море"}
{"url": "https://pik.bg/%D0%BF%D1%80%D0%B0%D0%B2%D0%B5%D0%BD-%D0%B0%D0%B1%D1%81%D1%83%D1%80%D0%B4-%D1%80%D0%B5%D1%88%D0%B5%D0%BD%D0%B8%D0%B5-%D0%BD%D0%B0-%D0%B2%D0%BA%D1%81-%D0%B1%D0%BB%D0%BE%D0%BA%D0%B8%D1%80%D0%B0-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%BD%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%B0%D0%BD%D1%82%D0%B8%D0%BC%D0%B0%D1%84%D0%B8%D1%8F---%D1%86%D0%B2%D0%B5%D1%82%D0%B0%D0%BD-%D0%B2%D0%B0%D1%81%D0%B8%D0%BB%D0%B5%D0%B2-%D0%B8-%D1%82%D1%80%D0%B0%D0%B9-news802360.html", "text": "Тълкувателно решение на Върховния касационен съд (ВКС), свързано с т.нар. \"гражданска конфискация\" на незаконно придобито имущество, може да блокира работата на Комисията за отнемане на такова имущество (КОНПИ) по над 300 дела,  предава \"Правен свят\". Гражданската колегия на съда е приела, че прекратяването на наказателното производство за някои престъпления е процесуална пречка при самото отнемане на незаконно придобито имущество в полза на държавата, съобщиха от съда. Решението може да засегне процеса по отнемане на имуществото на Цветан Василев и Трайчо Трайков например. Тълкувателното решение на съда, свързано с работата на Антикорупионната комисия, идва в изключително деликатен момент за върховната съдебна инстанция, тъй като нейният административен ръководител Лозан Панов води дело срещу КПКОНПИ, заради неподадената от него имуществена декларация. Глобата на Панов вече бе потвърдена от Софийския районен съд (СРС). Същевременно КПКОНПИ продължава проверката срещу Лозан Панов, заради установени при пълна данъчна ревизия несъответствия в доходите му в размер на повече от 100 000 лв. Проверката срещу Панов може да се трансформира и в наказателно производство за данъчни престъпления, стана ясно от думите на Пламен Георгиев в четвъртък. Преди две седмици се укри и отказа да дава обяснения по проверката пред КПКОНПИ. И докато това се случваше, от публикуваното Тълкувателно решение, става ясно, че лично Панов е председателствал Общото събрание на Гражданската колегия на ВКС, на което е прието решението, блокиращо дела, заведени по иск на антикорупционния орган. Сподели:", "date": "2018.12.07", "title": "ПРАВЕН АБСУРД: Решение на ВКС блокира работата на комисия \"Антимафия\" - Цветан Василев и Трайчо Трайков могат да спасят имуществото си"}
{"url": "https://pik.bg/%D0%BE%D1%82-%D1%81%D1%82%D0%B0%D0%BC%D1%84%D0%BE%D1%80%D0%B4-%D0%B1%D1%80%D0%B8%D0%B4%D0%B6-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%82-%D0%B8%D0%B7%D1%85%D0%BE%D0%B4%D1%8F%D1%89-%D1%82%D1%80%D0%B0%D0%BD%D1%81%D1%84%D0%B5%D1%80-news802263.html", "text": "Челси планира да се раздели със защитника Гари Кейхил още през януарския трансферен прозорец. Такова е желанието и на самия футболист, който не попада в плановете на мениджъра Маурицио Сари и е с изключително ограничено игрово време. Към Кейхил не липсва интерес. Той е желан от Милан, Галатасарай, Бешикташ и още няколко английски отбора. Маурицио Сари вече е провел разговор с ветерана и му е обявил в прав текст, че няма да разчита на него за в бъдеще и е свободен да си търси нов отбор от януари. В английската преса има информации, че Гари Кейхил може да премине в италианския гранд Милан, тъй като е силно желан от треньора на \"росонерите\" Дженаро Гатузо. Очаква се двата тима да влязат в преговори за опитния защитник и в крайна сметка ако всичко е наред той ще подсили италианския тим от януари, акцентира \"Гонг\". Сподели:", "date": "2018.12.07", "title": "От \"Стамфорд Бридж\" подготвят изходящ трансфер"}
{"url": "https://pik.bg/%D0%BF%D0%BE%D1%80%D0%BE%D1%88%D0%B5%D0%BD%D0%BA%D0%BE-%D0%BF%D1%80%D0%B5%D0%B4-%D0%BD%D1%8E-%D0%B9%D0%BE%D1%80%D0%BA-%D1%82%D0%B0%D0%B9%D0%BC%D1%81-%D0%BF%D1%83%D1%82%D0%B8%D0%BD-%D0%B5-%D0%BF%D0%BE-%D1%81%D0%BB%D0%B0%D0%B1-%D0%BE%D1%82%D0%BA%D0%BE%D0%BB%D0%BA%D0%BE%D1%82%D0%BE-%D0%B8%D1%81%D0%BA%D0%B0-%D0%B4%D0%B0-%D1%81%D0%B5-%D0%BF%D0%BE%D0%BA%D0%B0%D0%B6%D0%B5-%D0%BF%D1%80%D0%B5%D0%B4-%D0%B7%D0%B0%D0%BF%D0%B0%D0%B4%D0%B0-news802241.html", "text": "Руският президент Владимир Путин е по-слаб, отколкото иска да се представи пред Запада. Това мнение е изразил украинският президент Петро Порошенко в статия за Ню Йорк Таймс. Текстът е публикуван на уебсайта на Президентската администрация на Украйна, пише Гордон. \"Въпреки пропагандата на Кремъл, Путин е по-слаб, отколкото иска да се покаже пред Запада. Западът може - като засили натиска срещу агресията - да го накара да се подчини. Каква враждебност трябва още да прояви той, за да използва точната валута, с която търгува Кремъл - силата. Русия използва химическо оръжие във Великобритания, извърши кибер атаки на Запад, бомбардира цивилни граждани в Сирия и започна война в Източна Украйна. Или не е време да действаме? - риторично попита Порошенко. Според него целта на Руската федерация е очевидна - тя иска да се върне в епохата, когато собствеността и земята бяха завладени със сила. \"Демократичните страни трябва да изберат: да направят това, което е правилно, или да продължат да умиротворяват президента Владимир Путин. Ако историята ни е научила на нещо, това е, че умиротворяването има смъртоносни последици\", подчертава украинският президент. Той припомня подкрепата от Съединените щати и добави, че партньорите на Украйна \"могат допълнително да повишат цената на Русия и заплахата й към колективната сигурност\". Сподели:", "date": "2018.12.07", "title": "Порошенко пред \"Ню Йорк Таймс\": Путин е по-слаб, отколкото иска да се покаже пред Запада"}
