{"url": "http://pik.bg/%D1%88%D0%B0%D1%88-%D0%B7%D0%B0%D0%BA%D1%8A%D1%81%D0%BD%D1%8F%D0%BB-%D0%BF%D1%8A%D1%82%D0%BD%D0%B8%D0%BA-%D0%BE%D0%BF%D0%B8%D1%82%D0%B0-%D0%B4%D0%B0-%D0%B8%D0%B7%D1%82%D1%80%D1%8A%D0%B3%D0%BD%D0%B5-%D0%B2%D1%80%D0%B0%D1%82%D0%B0%D1%82%D0%B0-%D0%BD%D0%B0-%D1%81%D0%B0%D0%BC%D0%BE%D0%BB%D0%B5%D1%82-%D0%B2%D0%B8%D0%B4%D0%B5%D0%BE-news751031.html", "text": "Пътник на летището в Мелбърн закъсня за полета си и реши да попадне на борда по най-нестандартния начин. Афектиран, че ще изпусне полета си, той опитал да отвори херметизираната врата на самолета, за да влезе вътре, съобщава \"Дейли Мейл\". \"Щурмът\" на лайнера започнал, след като по уредбата на аеропорта компанията \"Джетстар\" съобщила, че един от пътниците й още не е на борда. Разяреният турист, чувайки \"новината\", започнал да пуши в сградата на летището, после хукнал към най-близкия отворен изход и побегнал по пистата. Сътрудниците на летището се опитали да задържат мъжа, но той се изскубнал от тях и се метнал на подвижната стълбичка, опряна на самолета. В крайна сметка хулиганът бил задържан от полицията, а самолетът излетял без буйстващия пътник. Сподели:", "date": "2018.05.17", "title": "ШАШ! Закъснял пътник опита да изтръгне вратата на самолет (ВИДЕО)"}
{"url": "http://pik.bg/%D1%81%D0%B8%D1%80%D0%B8%D0%B5%D1%86-%D1%82%D0%B5%D1%80%D0%BE%D1%80%D0%B8%D0%B7%D0%B8%D1%80%D0%B0-%D1%86%D1%8F%D0%BB-%D0%B1%D0%BB%D0%BE%D0%BA-%D0%B2-%D0%B1%D1%83%D1%80%D0%B3%D0%B0%D1%81-%D0%B7%D0%B0%D1%80%D0%B0%D0%B4%D0%B8-%D0%B1%D0%B8%D0%B2%D1%88%D0%B0%D1%82%D0%B0-%D1%81%D0%B8-%D0%B6%D0%B5%D0%BD%D0%B0-news751050.html", "text": "Мъж на средна възраст – сирийски гражданин, тормози цял блок в бургаския жк „Меден рудник“. Махмуд Абудай е в средата на 50-те си години – бездомник, клошар и алкохолик. До скоро е бил женен за бургазлийка – Тодорка, от която има 22-годишен син. От близо година двамата нямат нищо общо, разведени са и всеки би следвало да тръгне по своя път. Махмуд обаче продължава да тормози бившата си жена и е превърнал живота й в кошмар. От известно време терорът върху нея се прехвърлил и към целия блок 74 в жк „Меден рудник“. „Поставени сме под ежедневен, ежечасов тормоз. Сякаш се е вкопчил в това място и не иска да пуска. Всеки ден още от призори и до късни доби той блъска по входната врата. Това е системно и вече продължава 8 месеца. Искам едно единствено нещо – Махмуд да спре с всичко това! Той ми е казвал, че ако има къде да живее ще спре. Моля държавата да се намеси – да го лекуват и  да се оправи“, споделя бившата му съпруга Тодорка, която твърди, че мъжът е алкохолик, но нито една институция не се наема да му помогне. Съседи разкриха пред \"Флагман\" подробности за ужаса, на който са подложени всеки ден. Махмуд звънял на звънците и хората го пускали, защото мислели, че е техен съсед, забравил ключовете си. Веднъж влязъл вътре, пияният мъж не се свенял да уринира във входа и да спи на стълбите между етажите. „Във входа има млади семейства с малки деца, има ученици и възрастни хора. Този човек крещи, вика, не спазва елементарна хигиена и вече се страхуваме за живота си. Откакто започна всичко това, децата рядко се прибират сами в блока – просто са уплашени. Време е да се вземат мерки, защото почва да става нетъпримо. Ситуацията е изключително неприятна. Хората живеят в постоянен стрес, а отговорните институции не взимат мерки\", твърди Тодорка. Според нея най-добрият вариант е настаняването на бившия й съпруг в Общинския приют, което щяло да го успокои, тъй като вече имал покрив над главата си и нямал да тероризира всичките й съседи и семейството й. Сподели:", "date": "2018.05.17", "title": "Сириец тероризира цял блок в Бургас заради бившата си жена"}
{"url": "http://pik.bg/%D0%BE%D1%82%D0%BB%D0%BE%D0%B6%D0%B8%D1%85%D0%B0-%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%BE%D1%82%D0%BE-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B0%D0%B2%D0%B0%D0%BD%D0%B5-%D0%BD%D0%B0-%D0%B4%D0%B6%D0%BE%D0%BA-%D0%BF%D0%BE%D0%BB%D1%84%D1%80%D0%B8%D0%B9%D0%BC%D0%B0%D0%BD-news751051.html", "text": "Съдът отложи делото за условно предсрочно освобождаване от Джок Полфрийман. Австралиецът бе осъден за убийството на Андрей Монов през 2007 г. на пл. \"Света Неделя\" в София. Към момента на убийството Монов е на 20 години, а Полфрийман на 21. Смъртта на Монов настъпва след нанесен с нож удар в гръдния кош, което засегнало левия бял дроб и сърцето. За това деяние Полфрийман е признат за виновен и осъден на 20 години лишаване от свобода и общо 400 000 лв. обезщетение за причинени неимуществени вреди на родителите на Монов, пише \"Булфото\". Сподели:", "date": "2018.05.17", "title": "Отложиха делото за предсрочното освобождаване на Джок Полфрийман"}
{"url": "http://pik.bg/%D0%BA%D0%B0%D0%BD%D0%B4%D0%B8%D0%B4%D0%B0%D1%82-%D0%BA%D0%BC%D0%B5%D1%82-%D0%BD%D0%B0-%D0%B3%D0%B0%D0%BB%D0%B8%D1%87%D0%B5-%D0%BD%D0%B0%D0%BF%D1%80%D0%B0%D0%B2%D0%B8-%D0%BF%D1%80%D0%B5%D0%B4%D0%B8%D0%B7%D0%B1%D0%BE%D1%80%D0%B5%D0%BD-%D0%BC%D0%B8%D1%82%D0%B8%D0%BD%D0%B3-%D0%BF%D1%80%D0%B5%D0%B4-%D1%81%D0%B5%D0%BB%D1%81%D0%BA%D0%B0%D1%82%D0%B0-%D0%B4%D0%B6%D0%B0%D0%BC%D0%B8%D1%8F-news751055.html", "text": "Кандидатът на управляващата партия за кмет на размирното село Галиче скандализира съселяните си. Страхил Стоянов, който се готви след три дни да стане кмет на селото, днес организира предизборна среща на необичайно място. Мъжът свиква избирателите си пред местната джамия. Интересното в случая е, че населеното място не е с преобладаващо мюсюлманско население и наличието на подобен храм е малко притеснително, коментират местни жители, съобщава \"Булнюз\". Хората в Галиче са изненадани от избора на място за предизборния митинг, още повече че подобна проява по-скоро би се асоциирала с кандидат на друга партия. Припомняме, че преди време стана ясно, че Стоянов е дясната ръка на Ценко Чоков, който пък по време на предишните си кандидатури за селски управник няколко пъти сменя партийната си принадлежност. Според запознати Страхил не пропуска свиждане на Чоков и най-редовно ходи да му дава отчет за случващото се, докато екскметът е в зандана. Хората говорят още и, че отдавна е започнало купуването на вота, като тарифата върви по 50 лева на глас за Страхил Стоянов. Днес пък ще бъдат облъчвани с оркестрална музика и \"малка почерпка\" пред джамията. Сподели:", "date": "2018.05.17", "title": "Кандидат-кмет на Галиче направи предизборен митинг пред селската джамия"}
{"url": "http://pik.bg/%D0%BF%D1%83%D1%82%D0%B8%D0%BD-%D0%B8-%D0%B0%D1%81%D0%B0%D0%B4-%D1%81%D0%B5-%D1%81%D1%80%D0%B5%D1%89%D0%BD%D0%B0%D1%85%D0%B0-%D0%B2-%D1%81%D0%BE%D1%87%D0%B8-news751092.html", "text": "Държавният глава на Руската федерация Владимир Путин се срещна в Сочи със сирийския президент Башар Асад. Това съобщи пред журналисти говорителят на Кремъл Дмитрий Песков, предава РИА Новости, цитирана от Фокус. „Днес (четвъртък, 17 май – бел.р.), в Сочи се състоя среща между президента на Русия (Владимир) Путин с президента на Сирийската арабска република Башар Асад. Асад посети Сочи с работна визита“, поясни Песков пред журналисти. По-рано двамата лидери проведоха среща в лятната резиденция на руския държавен глава. Асад бе в Сочи преди почти половин година. Срещата помежду им се състоя на 20 ноември, но за нея стана известно едва ден по-късно. Тогава Путин представи на сирийския си колега ръководството на Министерството на отбраната и на Генералния щаб на руската армия. Сподели:", "date": "2018.05.17", "title": "Путин и Асад се срещнаха в Сочи"}
{"url": "http://pik.bg/%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D0%B2-%D0%B0%D0%BB%D0%BF%D0%B8%D0%BD%D0%B8%D0%B7%D0%BC%D0%B0-%D1%80%D0%B0%D0%B9%D0%BD%D1%85%D0%BE%D0%BB%D0%B4-%D0%BC%D0%B5%D1%81%D0%BD%D0%B5%D1%80-%D1%81-%D0%BD%D0%BE%D0%B2%D0%B0-%D0%B2%D0%B5%D1%80%D1%81%D0%B8%D1%8F-%D0%B7%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D1%81-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2---%D0%BD%D0%B5-%D1%86%D0%B5%D0%BF%D0%BD%D0%B0-news751081.html", "text": "Загубихме много важен планинар. Той ще бъде споменаван в много книги. Това коментира пред Би Ти Ви след края на операцията по издирването на Боян Петров Райнхолд Меснер, един от най-големите алпинисти на всички времена. Преди четири години Меснер поздрави Петров във видеообръщение. През 2014 г. българинът изкачи три осемхилядника за един сезон, а К2 и Броуд Пик – само в рамките на осем дни. „Това е велико дело и мисля, че е най-голямото достижение в българския алпинизъм”, коментира Меснер. Той предположи, че причината за изчезването на Боян Петров е малка лавина, която не е оставила следи. „Знам, че той беше много, много добър алпинист. И е странно, че загина. Много, много съжалявам за този човек и за семейството му (…) Но няма отговор какво се е случило. Може да е бил пометен от лавина, може да е направил грешка… Не мисля, че може да падне, защото е прекалено лесно за него. Върхът не е толкова труден, не е много висок – малко над 8000. Но е опасно място, дори за опитен алпинист”, смята Меснер. Меснер е първият алпинист в света, изкачил всички 8-хилядници – голямата цел на Боян Петров. Сподели:", "date": "2018.05.17", "title": "Легендата в алпинизма Райнхолд Меснер с нова версия за трагедията с Боян Петров - не цепнатина, а лавина погубила българина"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B3%D0%BB%D0%B0%D0%B2%D0%BD%D0%B8%D1%8F-%D1%80%D0%B5%D0%B4%D0%B0%D0%BA%D1%82%D0%BE%D1%80-%D0%BD%D0%B0-%E2%80%9E%D1%80%D0%B8%D0%B0-%D0%BD%D0%BE%D0%B2%D0%BE%D1%81%D1%82%D0%B8-%D1%83%D0%BA%D1%80%D0%B0%D0%B9%D0%BD%D0%B0%E2%80%9C-news751094.html", "text": "Украински съд остави в ареста за два месеца руския журналист Кирил Вишински, главен редактор на РИА Новости Украйна, предадоха ДПА и Асошиейтед прес. Вишински беше задържан във вторник от Службата за сигурност на Украйна (ССУ) след обиск в киевския офис на руската осведомителна агенция РИА Новости Украйна и телевизия \"Ар Ти\". Според ССУ финансираните от държавата руски медии се използват като инструменти в хибридна война срещу Украйна, съобщава БТА. Русия изрази категоричен протест срещу ареста на журналиста и го определи като посегателство срещу свободата на медиите. Съветът на Европа заяви, че е притеснен от отражението, което арестите на журналисти могат да окажат на свободата на медиите в Украйна, припомня АП. Главният редактор на \"Ар Ти\" Маргарита Симонян заяви в Туитър, че обиските във вторник са били \"отмъщение за Кримския мост\", който беше официално открит от руския президент Владимир Путин на 15 май. Сподели:", "date": "2018.05.17", "title": "Арестуваха главния редактор на „РИА Новости Украйна“ "}
{"url": "http://pik.bg/57-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D0%BB%D1%8E%D0%BB%D1%8F-%D0%BE%D1%81%D1%82%D1%80%D0%BE%D0%B2-%D1%85%D0%BE%D0%BA%D0%B0%D0%B9%D0%B4%D0%BE-news751102.html", "text": "Земетресение с магнитуд 5.7 по скалата на Рихтер е регистрирано на остров Хокайдо, Япония, показва справка на интернет страницата на Европейския средиземноморски сеизмологичен център (EMSC). Земетресението е регистрирано в 03:42 часа местно време (21:42 българско време) на дълбочина от 10 км. Няма данни за цунами. Сподели:", "date": "2018.05.17", "title": "5.7 по Рихтер разлюля остров Хокайдо"}
{"url": "http://pik.bg/%D1%80%D1%83%D1%81%D0%BA%D0%B8%D1%8F%D1%82-%D0%B3%D0%B5%D0%BD-%D1%80%D0%B5%D1%88%D0%B5%D1%82%D0%BD%D0%B8%D0%BA%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%BD%D0%B0%D0%BB-%D1%81-%D1%82%D1%80%D0%B8%D0%BC%D0%B0-%D0%BD%D0%B0%D1%88%D0%B8-%D0%BC%D0%B8%D1%82%D1%80%D0%BE%D0%BF%D0%BE%D0%BB%D0%B8%D1%82%D0%B8-news751056.html", "text": "Протестиращите срещу действията на Светия синод разясниха какво пали недоволството им. Те се обявиха срещу решението на духовниците от Българската православна църква да не участват в планираното съвместно честване на 1000-годишнината от основаването на Охридската архиепископия. Скандалното гласуване е станало в отсъствието на българския патриарх Неофит, който пое отговорност да прие подадената ръка от Македонската православна църква и да им бъдем Църква-майка в битката им за автокефалност, но влезе в болница. Председателят на фондация \"Българска памет\" д-р Милен Врабевски коментира пред Би Ти Ви, че след сключения договор за добросъседство и сътрудничество с Македония е получен за пореден път огромно разочарование от Светия синод. „Протестираме, защото Църквата да поеме своята отговорност да е духовен лидер, както в миналото. Не виждам никакъв аналог на родолюбие. Не може църквата да има друга посока от тази на народа си. Обществото има нужда от възход, от духовен водач“, каза той. „Толерантността не означава ние да свикнем със стандарта, наложен там, а да сме тези, които подаваме ръката за помощ на една опустошена от тоталитаризма страна“, поясни бизнесменът. „От януари до сега нашата църква не направи нищо, след като беше поканена да е църква-малка на македонската. Беше решено да се сформира комисия от Светия синод на БПЦ, но до там. През последните няколко дни се надига абсолютно недоволство сред обществото. След всичко това, ние все още не знаем мотивите за решението на Светия синод“, каза журналистът и историк Горан Благоев. „Един от мотивите е, че не бива да имат неканонични действия, защото щели да влязат с схизма“, добави Милен Врабевски. Той уточни, че инвестира собствени средства в Македония и затова се вълнува толкова от двустранните ни отношения. Той попита и защо българската и македонската църква не вървят заедно, както е било в миналото? „Във време нас морална криза, ние не можем да разчитаме на църквата си“, възнегодува още Врабевски. В студиото стана ясно още, че бившият генерал от руското разузнаване Леонид Решетников се е срещал не само с русенския митрополит Наум, но и с още двама владици. По думите на историка това е начин да се упражни влияние от руската на българската църква. „Същото прави и Цариградската. Двете са се хванали гуша за гуша заради Украйна“, каза Горан Благоев. Сподели:", "date": "2018.05.17", "title": "Руският ген. Решетников се срещнал с трима наши митрополити"}
{"url": "http://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D0%B1%D0%B5%D0%BB%D0%B0%D1%80%D1%83%D1%81%D0%BA%D0%B8-%D1%82%D0%B8%D1%80%D0%B0%D0%B4%D0%B6%D0%B8%D1%8F-%D0%BF%D1%80%D0%B5%D0%B1%D0%B8%D0%BB-%D0%BF%D0%BE%D0%BB%D0%B8%D1%86%D0%B0%D0%B9-%D0%BF%D1%80%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B0-news751001.html", "text": "Наказание от 3 години лишаване от свобода, чието изпълнение е отложено за срок от 5 години, и 12 месеца лишаване от правоуправление на автомобил е наложил Районен съд – Велико Търново на беларуския гражданин Д. С., който нападна полицай през януари. Това съобщиха от пресцентъра на Областна дирекция на МВР – Велико Търново. Срещу 38-годишния мъж бе заведено бързо производство в Районно управление – Велико Търново за престъпление по чл.131, ал.2 и чл.325, ал.3, вр. ал.1 от НК. Припомняме, че полицейският служител е бил ударен с твърд предмет от водача на камиона при проверка от органите на реда на 21 януари в Прохода на Републиката. Шофьорът е бил в нетрезво състояние. Сподели:", "date": "2018.05.17", "title": "Осъдиха беларуски тираджия, пребил полицай при проверка"}
{"url": "http://pik.bg/%D0%BF%D1%83%D0%B1%D0%B5%D1%80-%D0%B3%D1%8A%D1%80%D0%BC%D1%8F-%D1%81-%D0%BF%D0%B8%D1%81%D1%82%D0%BE%D0%BB%D0%B5%D1%82-%D0%B2-%D1%87%D0%B0%D1%81-%D0%BF%D0%BE-%D0%BC%D0%B0%D1%82%D0%B5%D0%BC%D0%B0%D1%82%D0%B8%D0%BA%D0%B0-%D0%B7%D0%B0-%D0%B4%D0%B0-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-news751037.html", "text": "14-годишен тийнейджър донесе газов пистолет в училище в град Уст Лабинск, Краснодарски край. По време на час по математика пуберът извадил оръжието и стрелял под чина. Директорът на училището Наталия Олейникова смята, че с действията си ученикът е искал \"просто да се похвали\". \"Стрелба... това е твърде гръмко казано. Ученикът е донесъл от дома си счупен газов пистолет, за да го покаже на съучениците си, да се похвали\", заявява тя пред тв канал\"360\". Отбелязва се, че инцидентът е станал, когато ученикът е проверявал в какво състояние се намира пистолетът. Щастлива случайност е, че никой не е пострадал при изстрела. Осмокласникът е поставен на вътрешноучилищно наблюдение, с него работи психолог. Сподели:", "date": "2018.05.17", "title": "Пубер гърмя с пистолет в час по математика, за да се... похвали"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B4%D0%B8%D1%80%D0%B5%D0%BA%D1%82%D0%BE%D1%80-%D1%88%D0%B0%D0%BC%D0%B0%D1%80%D0%B8-%D0%B2-%D1%87%D0%B0%D1%81-%D1%83%D1%87%D0%B5%D0%BD%D0%B8%D0%BA-%D1%81%D1%8A%D1%81-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B8-%D0%BF%D0%BE%D1%82%D1%80%D0%B5%D0%B1%D0%BD%D0%BE%D1%81%D1%82%D0%B8-news751075.html", "text": "Пореден случай на агресия в училище - директор ударил в час петокласник, който закъснял и нарушил реда в клас. Случаят е в димитровградското обединено училище „Свети свети Кирил и Методий“, а 12-годишното момче е със специални образователни потребности и настанено в приемно семейство. Днес в димитровградската социална дирекция случаят събра мултидисциплинарна среща. Случката станала преди ден в час по математика след голямото междучасие, не скри директорът Милко Милков. \"Говорейки глупости, в резултат на което аз го хванах, разтърсих го и му ударих един шамар зад врата\", каза той. Милков не отрече, че е превишил правата си, но бе категоричен, че шамарът му не е нанесъл увреждане на момчето. \"Това превишаване и това, което съм направил, няма нищо общо с неговото състояние, ако той наистина има увреждане\", каза учителят и допълни: \"В никакъв случай не нарушавам нормалните норми на общуване. Виновен съм, че съм си изпуснал нервите и съм го докоснал.\" Приемната майка Анна Станчева, при която момчето е от 2016 година, веднага потърсила отдела за закрила на детето. Детето е освидетелствано и от съдебен лекар. \"Казва \"Директорът ме удари, бабо\". Казвам \"С някакви деца да не е\". \"Не, бабо, директорът\" и ми се ядосва. Той малко не е добре с нервите. \"Бабо, разбери, директорът ме удари\", казало момчето според разказа на Станчева. Заради него детето не иска да ходи в училището. Биологичната му майка Стефка Ангелова редовно поддържа контакт с детето и твърди, че е загрижена за него. \"Той няма право да бие детето ми и да го нарани\", казва тя. Дъщеря й също била в училището и тя се оплаквала от директора и не искала да ходи на училище. Биологичната му майка Стефка Ангелова редовно поддържа контакт с детето и твърди, че е загрижена за него. \"Той няма право да бие детето ми и да го нарани\", казва тя. Дъщеря й също била в училището и тя се оплаквала от директора и не искала да ходи на училище. След срещата директорът на социалната дирекция в Димитровград Жанета Желева коментира, че вярват на децата. \"На срещата му казахме, че 12 деца няма как да бъдат манипулирани изведнъж и да излъжат, тъй като 12 деца от класа на Милков са потвърдили\", каза тя. Проверка по случая започва и районната прокуратура в Димитровград, до която социалните са изплатили сигнал. Сподели:", "date": "2018.05.17", "title": "СКАНДАЛ! Директор шамари в час ученик със специални потребности"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B7%D0%B0%D1%82%D0%B2%D0%BE%D1%80%D0%BD%D0%B8%D0%BA%D1%8A%D1%82-%D0%B1%D0%B5%D0%B3%D0%BB%D0%B5%D1%86-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D0%B5%D0%BB%D0%BE%D0%B2-%D0%B8%D0%B7%D0%B1%D0%B8-%D1%80%D0%B8%D0%B1%D0%B0%D1%82%D0%B0---%D0%BF%D1%80%D0%B0%D1%82%D0%B8-%D0%BF%D0%B8%D1%81%D0%BC%D0%BE-%D0%B4%D0%BE-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B8-%D0%BC-news751077.html", "text": "Избягалият затворник Владимир Пелов написа писмо до президента, омбудсмана и няколко медии. В осем страници той описва мотивите си да избяга от затвора. Твърди, че е осъден несправедливо, получил е тежко наказание, което е равносилно на смъртна присъда и това го е предизвикало да избяга. Пелов не посочва как се е сдобил с оръжието, но твърди, че не е искал да нарани никого. Дори когато стрелял по надзирателя, гледал да не го уцели. В писмото си Пелов твърди още, че не е извършил нито едно от престъпленията по които е обвиняем и осъден. Пред Би Ти Ви синът му Владимир Стефанов потвърди автентичността на писмото. Сподели:", "date": "2018.05.17", "title": "ЕКСКЛУЗИВНО! Затворникът-беглец Владимир Пелов изби рибата - прати писмо до Румен Радев и Мая Манолова, докато го издирват под дърво и камък (СНИМКИ)"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%80%D0%B5%D0%BA%D0%B0-%D0%BF%D0%BE%D0%B3%D1%8A%D0%BB%D0%BD%D0%B0-%D0%BC%D1%8A%D0%B6-%D0%B2-%D1%80%D0%B0%D0%B7%D0%BB%D0%BE%D0%B3-news751029.html", "text": "Тялото на възрастен мъж изплува от река “Язо” в края на Разлог. Случайни минувачи се натъкнали на безжизненото тяло и сигнализирали на тел 112, съобщава \"Струма.бг\". На място веднага се отзовала полиция. В момента тече разпознаване. Сподели:", "date": "2018.05.17", "title": "ТРАГЕДИЯ! Река погълна мъж в Разлог"}
{"url": "http://pik.bg/%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%B8%D1%81%D1%82%D0%B8-%D0%BF%D0%BE%D0%B4-%D0%BF%D1%80%D0%B8%D0%BA%D1%80%D0%B8%D1%82%D0%B8%D0%B5-%D0%B7%D0%B0%D0%BA%D0%BE%D0%BF%D1%87%D0%B0%D0%BB%D0%B8-%D0%B8%D0%BC%D0%B0%D0%BD%D1%8F%D1%80%D1%81%D0%BA%D0%B0%D1%82%D0%B0-%D0%B1%D0%B0%D0%BD%D0%B4%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D1%81%D0%BD%D0%B8%D0%BC%D0%BA%D0%B8-news751067.html", "text": "Цивилни полицаи от „Криминална полиция” към ОДМВР-Бургас са влезли в ролята на купувачи на антики при днешната спецакция в кв. Сарафово”, съобщава \"Флагман\". Ченгетата си уговорили среща с иманярската банда на пътя, в края на квартала. Именно там са натръшкани с белезници бургазлиите Александър Галчев, Станимир Неделчев и руската му съпруга. Те останали като гръмнати, след като видели, че потенциалните купувачи всъщност се оказали ченгета под прикритие. Александър се свързал със Станимир и съпругата му, като искал да пласират ценните антики. Рускинята харесала предметите и така се стигнало до днешната „сделка”. Жената през цялото време твърдяла, че откритата в чантата й при акцията златна фигурка на кон е подхвърлена. Само този артефакт струвал 3 000 евро, научи още Флагман.бг. Рускинята твърди, че антиките са подхвърлени в чантата й Припомняме, че при операцията криминалистите намериха още статуетка на атлас, монета и погребална урна във формата на ваза. Тяхната стойност тепърва ще се установява, но според запознати те също са доста скъпи. Източници на \"Флагман\" разкриха още, че до момента нито един от тримата задържани днес няма криминални регистрации. За семейството обаче се знаело, че от години са в \"бизнеса\". Само това конче се оценява на 3000 евро Криминалисти с гумени ръкавици старателно описват доказателствата при акцията Сподели:", "date": "2018.05.17", "title": "Криминалисти под прикритие закопчали иманярската банда в Бургас (СНИМКИ)"}
{"url": "http://pik.bg/%D0%B7%D0%B0%D0%BB%D0%BE%D0%B2%D0%B8%D1%85%D0%B0-%D0%B2%D0%B8%D1%81%D0%BE%D0%BA%D0%BE%D0%BF%D0%BE%D1%81%D1%82%D0%B0%D0%B2%D0%B5%D0%BD-%D0%BA%D0%BE%D0%BC%D0%B0%D0%BD%D0%B4%D0%B8%D1%80-%D0%BD%D0%B0-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-news751093.html", "text": "Командир на ИДИЛ беше заловен при десант на водената от САЩ международна коалиция в близост до границата между Сирия и Ирак, предаде ТАСС, цитирайки новинарския сайт \"Шафак нюз\". Специалните части на коалицията извършиха десант рано сутринта край сирийския град Ах Хаул, разположен в провинция Хасака близо до границата с Ирак. Пленен е високопоставен командир на Ислямска държава, прехвърлил се на сирийска територия от Ирак, съобщава БТА. Източници на \"Шафак нюз\" съобщават, че целта на операцията е била залавянето на духовния лидер и върховен водач на ИДИЛ Абу Бакр ал Багдади. Очевидци съобщават, че веднага след десанта са били чути звуци от престрелка. Засега няма потвърждение дали заловеният е самият Ал Багдади. Сподели:", "date": "2018.05.17", "title": "Заловиха високопоставен командир на \"Ислямска държава\""}
{"url": "http://pik.bg/%D0%B7%D0%B0%D1%81%D1%8F%D0%BA%D0%BE%D1%85%D0%B0-%D1%84%D0%B0%D0%BB%D1%88%D0%B8%D0%B2%D0%B0-%D0%B4%D0%BE%D0%BB%D0%B0%D1%80%D0%BE%D0%B2%D0%B0-%D1%81%D1%82%D0%BE%D1%82%D0%B0%D1%87%D0%BA%D0%B0-%D0%B2-%D1%81%D0%B2%D0%B8%D0%BB%D0%B5%D0%BD%D0%B3%D1%80%D0%B0%D0%B4-news750978.html", "text": "Полицията издирва 28-годишен свиленградчанин, пробутал фалшива 100-доларова банкнота, съобщиха от Областната дирекция на МВР в Хасково. Сигнал подал собственик на хранителен магазин на улица \"Княз Борис\" в граничния град. Клиентът платил с менте стотачката цигари и напитка. Прибрал рестото в левове и си отишъл. Банкнотата е предадена с протокол на разследващите. По случая е образувано досъдебно производство, пише \"Монитор\". Това е първи случай на засечени фалшиви долари в Свиленград от пет години насам, казаха полицаи. Сподели:", "date": "2018.05.17", "title": "Засякоха фалшива доларова стотачка в Свиленград"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B4%D0%B2%D0%B5-%D0%B6%D0%B5%D0%BD%D0%B8-%D0%B7%D0%B0%D1%80%D0%B0%D0%B4%D0%B8-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D1%81-%D0%BD%D0%BE%D0%B6-%D0%B2-%D0%BF%D0%B0%D1%80%D0%B8%D0%B6-news751080.html", "text": "Две жени, живеещи в близост до Париж, са задържани за разпити във връзка със смъртоносната атака във френската столица от последния уикенд. Това обяви на пресконференция Франсоа Молинс от Антитерористичната прокуратура, предава АФП, цитирана от Фокус. Той добави, че Абдул Хаким А., приятел на нападателя Хамзат Азимов, ще бъде изправен пред съдия в четвъртък и евентуално обвинен за ролята му в атаката. Една от двете жени е Инес Хамза, радикализирана 19-годишна жена, която се е омъжила за Абдул Хаким А., преди да се опита да замине за Сирия, според източник, близък до разследването. Сподели:", "date": "2018.05.17", "title": "Арестуваха две жени заради нападението с нож в Париж"}
{"url": "http://pik.bg/%D0%BF%D0%BE%D1%80%D0%B8%D0%B2-%D0%BA%D1%8A%D0%BC-%D0%B2%D1%8A%D1%80%D1%85%D0%B0-%D0%B4%D0%B5%D0%B2%D0%B5%D1%82%D0%B8%D0%BC%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B0%D0%BB%D0%BF%D0%B8%D0%BD%D0%B8%D1%81%D1%82%D0%B8-%D0%BE%D1%81%D1%82%D0%B0%D0%BD%D0%B0%D1%85%D0%B0-%D0%B7%D0%B0%D0%B2%D0%B8%D0%BD%D0%B0%D0%B3%D0%B8-%D0%B2-%D0%BF%D1%80%D0%B5%D0%B3%D1%80%D1%8A%D0%B4%D0%BA%D0%B0%D1%82%D0%B0-%D0%BD%D0%B0-%D1%85%D0%B8%D0%BC%D0%B0%D0%BB%D0%B0%D0%B8%D1%82%D0%B5-news751049.html", "text": "Девет български алпинисти останаха завинаги в снежната прегръдка на Хималаите. \"Домът на снега\" е планинска верига, която разделя Индо-Гангската равнина от Тибетското плато. Тя е приютила девет от най-високите върхове на земята (от общо 10), и този с най-високата надморска височина - Еверест. Много хималаиски върхове са свещени в будизма и хиндуизма. Планината е оформила дълбоко културите на Южна Азия. Първият от тях е Христо Проданов. През 1984 г. той става първият българин, покорил Еверест и то сам, без кислороден апарат, поемайки по най-дългия и най-труден западен склон на планината - \"Жестокият път\", пише вести.бг. Събитието оттогава предизвиква трепети у хората и днес, особено щом чуят думите, които радистът от Първата българска експедиция повтаря на Проданов по радиостанцията: \" Не заспивай! Ти си българин! Всичко е наред, към теб тичат хора. Моля те, не заспивай!\" Силна емоция носи и саможертвата на приятеля му - алпинистът Людмил Янков, който се включва в спасителната мисия, за да търси Христо. Той не се отказва, въпреки трудностите. По-късно Янков споделя: \"Той остана завинаги горе, при своя връх, слят с мечтата си!\" От последните думи на Проданов, предадени по радиостанцията, се предполага, че тялото му се намира над Голямата сива кула, на около 8 700 м. Пет години по-късно четирима българи тръгват към върха Анапурна I - 10-ят най-висок връх в света, намиращ се в западната част на Хималаите. Петър Панайотов, Людмил Янакиев и Огнян Стойков и Милен Метков се отправят 8091-метровия връх. Заради измръзване на пръстите на краката обаче Метков е принуден да се върне. На слизане тримата български алпинисти срещат Метков, който е решил, че отново ще опита да изкачи Анапурна I. Заедно с него остава Стойков. По-късно Милен съобщава по радиостанцията, че двамата са се загубили заради лоша видимост. След това се чува и шум от падащи предмети. Октомври на 1994 г. българските алпинисти Йорданка Димитрова и Борислав Димитров се отправят към Кангчендзьонга - третият по височина връх в света. По пътя нагоре Борислав е принуден да се върне поради замръзване. Йорданка избира да завърши експедицията и продължава напред. Търсенето й през 1994 г. не дава резултат, а години по-късно италиански алпинисти откриват тялото й. Варненският алпинист Христо Станчев поема през 1998 г. към единия от двата осемхилядника на Хималаите - Манаслу. Влошаването на времето довело до неуспешния опит Станчев да изкачи върха. При слизане алпинистът се подхлъзнал на леден участък и политнал в бездната. На следващия ден тримата български алпинисти в експедицията със Станчев, които не успели да му помогнат преди това, намират тялото му. На 24 май 2004 г. българските медии съобщават за смъртта на най-младия алпинист в експедицията \"Еверест 2004 г.\" Христо Христов. Също както Проданов, той остава завинаги в подножието на Еверест - на 8848 м. Първи до тялото стигат ръководителят Александър Абрамов и двама шерпи, които заварват Христов седнал, вкопчен в парапета. Говорителят на експедицията Петър Атанасов категорично заявява тогава, че алпинистът е стъпил на \"Покрива на света\". Христов е бил част от юбилейното пътуване, предприето през 2004 г. по повод 20-годишнината от първото българско изкачване на Еверест, в което България губи Проданов. В Хималаите през 2004 г. загива племенницата на Христо Проданов Мариана Масларова. Двама шерпи съобщават, че са я видели на височина от 8680 м. След това руснаци твърдят, че са я забелязали да слиза на 7800 м. и оттогава никой не е чул повече за нея. През 2010 г. вторият по височина в света - К2 прибира при себе си и Петър Георгиев Унжиев. Алпинистът загива в подножието на върха, а новината за това съобщава румънецът Джордже Димареску в сайта EverestNews. Като официална версия за смъртта му медиите посочват височинна болест. Димареску пък твърдял, че Унжиев е бил изоставен в безпомощно състояние от пакистански планински водач. А вчера бе прекратена спасителната мисия в търсене на българския алпинист Боян Петров. Както написа във Фейсбук жената до него - Радослава Ненова - изчезването на \"един солов играч\" накара институции, пилоти и хората изобщо да надскочат себе си, държави да се сдобрят... Това е най-мащабната спасителна акция в историята на алпинизма, казва Радослава. И също, че Боян \"ни накара да бъдем заедно докрай и да изкачим нашия Еверест\", подчертава тя. От Христо Проданов през 1984 г. до Боян Петров през 2018 г., алпинистите на България, приютили се в снежната обвивка на Хималаите, оставиха на българите един пример за смелост, непоколебимост, за неуморния порив да достигаш предела на възможностите си, а след това и отвъд тях. А после да гледаш планината с любов и копнеж да се завърнеш, макар да знаеш, че може да е за последно. Сподели:", "date": "2018.05.17", "title": "ПОРИВ КЪМ ВЪРХА! Деветима български алпинисти останаха завинаги в прегръдката на Хималаите"}
{"url": "http://pik.bg/%D0%BA%D1%80%D0%B0%D1%87%D0%BA%D0%B0-%D0%BD%D0%B0%D0%BF%D1%80%D0%B5%D0%B4-%D0%B7%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D0%BD%D0%B8-%D0%BE%D1%82%D0%B1%D0%BE%D1%80-%D0%BF%D0%BE-%D1%84%D1%83%D1%82%D0%B1%D0%BE%D0%BB-news751042.html", "text": "Българският национален отбор по футбол се придвижи с една позиция нагоре в ранглистата на ФИФА, която е последна преди Световното първенство в Русия. Нашите национали имат 583 точки, които ги класират на 53-о място. Така те регистрират скок с една позиция предвид мястото си през април, предава Би Ти Ви. България няма мачове в този изследван период, който започва от средата на април. Точно над българската национална формация е Ямайка с 587 точки, а след нас са футболистите от Буркина Фасо с 582. Няма промени и в първите 10 отбора в сравнение с април. Германия съхрани първата позиция с 1544 точки, следвана от Бразилия с 1384 и Белгия с 1346. По-нататък на 4-ото място са европейските шампиони от Португалия с 1306, 5-а е Аржентина с 1254, Швейцария с 1179, Франция на 7-о място с 1179. Испания с 1162, Чили с 1146 и Полша с 1128 точки оформят първата 10-ка. Домакините на Световното първенство от Русия са на 66-о място, което заемаха и през април. В актива на руснаците са калкулирани 493 точки. Сподели:", "date": "2018.05.17", "title": "Крачка напред за националния ни отбор по футбол"}
{"url": "http://pik.bg/%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F%D1%82-%D0%BE%D0%B1%D1%89%D0%B8%D0%BD%D1%81%D0%BA%D0%B8-%D1%81%D1%8A%D0%B2%D0%B5%D1%82-%D1%82%D0%B5%D0%B3%D0%BB%D0%B8-%D0%B7%D0%B0%D0%B5%D0%BC-%D0%BE%D1%82-%D0%B5%D1%86%D0%B1-%D0%BD%D0%B0-%D1%81%D1%82%D0%BE%D0%B9%D0%BD%D0%BE%D1%81%D1%82-67-%D0%BC%D0%B8%D0%BB%D0%B8%D0%BE%D0%BD%D0%B0-%D0%B5%D0%B2%D1%80%D0%BE-news751087.html", "text": "Столичният общински съвет одобри тегленето на заем от ЕЦБ на стойност 67 милиона евро. С тях ще бъде изграден инсинератор за изгаряне на битови отпадъци. Така се допълва финансирането на проекта, което възлиза на близо 158 милиона евро. Дебатът по приемането на това предложение е предизвикал противоречиви реакции и е продължил повече от три часа. „Политическа група Пет” и общинските съветници от БСП не са подкрепили предложението, внесено от столичния кмет. Според левицата съоръжението не трябва да бъде изградено в ТЕЦ „София”, а в село Яна, където е заводът за боклук, съобщава Нова телевизия. „С тази инсталация ще бъдат депонирани под 10 процента отпадъци, с което ще бъдат покрити изискванията на ЕК за 2030 година”, коментира кметът Фандъкова. Сподели:", "date": "2018.05.17", "title": "Столичният общински съвет тегли заем от ЕЦБ на стойност 67 милиона евро"}
{"url": "http://pik.bg/%D0%BC%D1%8A%D0%B6-%D0%BB%D0%B5%D0%B6%D0%B0%D0%BB-7-%D0%B3%D0%BE%D0%B4%D0%B8%D0%BD%D0%B8-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D0%BF%D0%BE%D0%B3%D1%80%D0%B5%D1%88%D0%BA%D0%B0-%D1%81%D0%B5-%D1%80%D0%B0%D0%B7%D0%BF%D0%BB%D0%B0%D0%BA%D0%B0-%D0%BA%D0%B0%D1%82%D0%BE-%D1%87%D1%83-%D0%BE%D0%BF%D1%80%D0%B0%D0%B2%D0%B4%D0%B0%D0%BD%D0%B8%D0%B5%D1%82%D0%BE-%D1%81%D0%B8-%D0%B2-%D1%81%D1%8A%D0%B4%D0%B0-%D0%B2%D0%B8%D0%B4%D0%B5%D0%BE-news751060.html", "text": "Джон Бан от Бруклин попаднал в затвора, когато бил още тийнейджър. Съдът му наложил наказание от 18 години затвор заради убийство, което всъщност не бил извършил. Джон бил едва 14-годишен, когато бил арестуван погрешка за убийството на офицера от полицията Роландо Нишера. В съда и по време на цялото си пребиваване в затвора младият мъж отричал вината си. През 2009 г. Джон бил освободен предсрочно условно, но обвиненията срещу него не били свалени. През всичките години Бан се борил да бъде възстановено честното му име. В крайна сметка присъдата му била призната за несправедлива, а всички обвинения срещу него - свалени. Когато чул оправдателната си присъда, Джон се разплакал в съда и стиснал ръката на съдията. Детективът от полицията в Ню Йорк, който водил разследването на случая с Джон Бан е обвинен в манипулация на свидетели и даването на лъжливи показания. Сподели:", "date": "2018.05.17", "title": "Мъж, лежал 7 години в затвора \"погрешка\", се разплака като чу оправданието си в съда (ВИДЕО) "}
{"url": "http://pik.bg/%D0%BF%D0%B8%D1%80%D0%BE%D0%B3%D0%BE%D0%B2%E2%80%9D-%D0%BF%D0%BE%D0%BB%D1%83%D1%87%D0%B0%D0%B2%D0%B0-%D1%86%D0%B5%D0%BD%D0%BD%D0%BE-%D0%B4%D0%B0%D1%80%D0%B5%D0%BD%D0%B8%D0%B5-news751065.html", "text": "болницата. Национална асоциация на ресурсните учители (НАРУ), с подкрепата на британските фондации Physionet и Frontline Bulgaria даряват на УМБАЛСМ \"Н. И. Пирогов” помощни средства - 15 инвалидни колички. Събитието ще се осъществи на 18 май, петък от 14 часа в сграда на „Пирогов”. Това съобщиха от пресцентъра на Национална асоциация на ресурсните учители (НАРУ) се е наложила като професионална неправителствена организация която подпомага деца, семейства и специалисти за приобщаване и личностно развитие. Тя обединява професионалисти, работещи за пълноценна интеграция, приобщаване и образование на деца с различни възможности и потребности в общообразователната среда и социалния живот. През последните две години организацията е подпомогнала на 400 български семейства на деца с увреждания с помощни средства от Великобритания, предоставени от Physio Net. Сподели:", "date": "2018.05.17", "title": "\"Пирогов” получава ценно дарение"}
{"url": "http://pik.bg/%D1%81%D0%B8%D0%BD%D1%8A%D1%82-%D0%BD%D0%B0-%D0%BC%D0%B0%D0%BB%D0%B8%D0%BD%D0%B0-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%D0%B4%D0%B0-%D0%BE%D1%81%D1%82%D0%B0%D0%B2%D0%B8-%D0%BB%D0%B5%D0%B2%D1%81%D0%BA%D0%B8-%D0%B8%D0%B7%D0%B2%D1%8A%D0%BD-%D0%B5%D0%B2%D1%80%D0%BE%D0%BF%D0%B0-news750977.html", "text": "Халфът на \"Верея\" Симеон Мечев призна, че тимът му отдавна не се бори за нищо, тъй като е постигнал голямата си цел - оцеляване в елита. Въпреки това синът на фолкпевицата Малина обяви, че старозагорци могат да поднесат изненада в двубоя срещу \"Левски\". Така ще оставят сините извън Европа, ако \"Берое\" вземе мача си срещу ЦСКА-София. \"Остава ни още един мач срещу \"Левски\". Ще се постараем да го изиграем на ниво. Ние като цяло не играем за нищо, защото постигнахме голямата цел - оставане в групата. Срещу \"Левски\" всеки излиза, за да покаже най-доброто. Никой нищо не знае за бъдещето на клуба, не е повдигано като въпрос пред нас. Ние сме професионалисти, всеки ден се явяваме на тренировки, играем мачове. Нека сезонът приключи и ще видим какво е бъдещето пред клуба\", каза Мечев, цитиран от ежедневник. Сподели:", "date": "2018.05.17", "title": "Синът на Малина се закани да остави \"Левски\" извън Европа"}
{"url": "http://pik.bg/%E2%80%9E%D0%BC%D1%83%D0%BB%D0%B5%E2%80%9D-%D0%B2%D1%8A%D1%80%D0%BD%D0%B0-%D0%BF%D0%B0%D1%80%D0%B8%D1%82%D0%B5-%D0%BD%D0%B0-%D0%B8%D0%B7%D0%BC%D0%B0%D0%BC%D0%B5%D0%BD%D0%B0%D1%82%D0%B0-%D1%81%D1%82%D0%B0%D1%80%D0%B8%D1%86%D0%B0-news751006.html", "text": "Разкрита е измамата, при която 80-годишна кърджалийка изхвърли през тераса 6 130 лв., 390 евро и златни накити, съобщиха от полицията. 61-годишен мъж е предал в Областната дирекция на МВР пакета с парите и ценностите, ден след като възрастната жена станала жертва на телефонните бандити. Измамата бе извършена във вторник. Кърджалиецът бил нает за куриерска услуга, но след като видял механизма на предаването на пратката, разбрал, че става дума за телефонна измама и потърсил полицията. При организирани издирвателни действия впоследствие от служители на дирекцията и РУ-Кърджали в Стара Загора е установен 31-годишен, съпричастен към измамната схема. Мъжът е задържан и предаден на служители на ОДМВР-Смолян, на чиято територия е извършител на същото престъпление. Както вече писахме, във вторник 81-годишна смолянчанка предаде 15 000 лева, 4000 евро и златни накити на телефонни измамници. Деветима жители на Кърджали в сряда са били обработвани по телефона да предават пари за лечение на близки и на мними полицейски инспектори за задържане на телефонни измамници. Най-голямата искана сума е 20 000 евро. Нито един от опитите за измама не е успял. След подадените сигнали полицейски служители от РУ-Кърджали са посетили всички граждани, които са били атакувани от телефонни измамници. Криминалистите са разяснили подробно сценариите, които се използват за измами и отново са предупредили хората да не предават никога и по никакъв повод пари и ценности на непознати лица. На 61-годишния гражданин, оказал съдействие на полицията за разкриване на престъплението, ще бъде връчено благодарствено писмо за доблестната постъпка от директора на ОДМВР-Кърджали старши комисар Венцислав Момчилов. Сподели:", "date": "2018.05.17", "title": "„Муле” върна парите на измамената старица"}
{"url": "http://pik.bg/%D1%83%D0%B6%D0%B0%D1%81-%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89%D0%B0%D1%82%D0%B0-%D0%B8%D1%81%D1%82%D0%BE%D1%80%D0%B8%D1%8F-%D0%BD%D0%B0-%D0%B4%D0%B5%D1%86%D0%B0%D1%82%D0%B0-%D0%B1%D1%83%D0%BB%D0%BA%D0%B8-%D0%B2-%D0%B8%D0%BD%D0%B4%D0%B8%D1%8F-news751024.html", "text": "Ярко оцветените ръце, ароматът на куркума и червената лента около косата са ясните улики, че една жена в Индия отскоро е омъжена. Но някои от тези булки все още са деца и дори не разбират церемониално нанесените символи по тялото им. Такива са детските бракове, каквито светът се преструва, че не вижда, споделя 27-годишната фотографка на Ройтерс Саумя Кханделуал. Тя е родена в Лакнау, а в съседната на тази област все още женят деца. В близост до границата с Непал тази традиция се изпълнява, въпреки че законите го забраняват. В щата Шравасти още може да се видят и булки на по 8 години. Саумя Кханделуал от години живее в Ню Делхи, но като фотограф за популярната информационна агенция решила да проучи различни територии в страната и първо се насочила към една от най-бедните области в Индия – Шравасти. Макар че детските бракове в Индия са обявени за нелегални през 1929 година, а през 2006 година правителството забранява на жени под 18 години и на мъже под 21 години да сключват брак, в Шравасти тази практика се изпълнява до ден днешен. Родителите на брачните партньори не се притесняват от наказанието 2 години затвор и продължават да женят децата си. С това Индия се превърнала в най-многочислената държава на непълнолетни булки и непълнолетни майки. Саумя е интервюирала една от тези жени. Самата тя е омъжена още от дете и вече майка на две дъщери, които бърза да задоми. Когато е попитана защо, тя дава шокиращ отговор. Жената споделила, че живеят много бедно. Съпругът печели като общ работник на строежите и доходите му са нестабилни, а самата тя събира дърва и ги продава за огрев. Жилището им е нестабилно и при следващата природна стихия ще останат без покрив над главата си. Но ако омъжи две от дъщерите си, тревогите ѝ около парите щели да са по-малки. Форографката на Ройтерс разкрива, че много майки виждат дъщерите си по този начин – като товар. Кханделуал се запознала и с 14-годишната Мускан, чиято сватба предстояла съвсем скоро. Родителите ѝ първо забранили да посещава училище, а след това уредили брака ѝ. Вместо математика и английски тя започнала да се учи как да готви сама, да чисти и да се грижи за дома. Когато е попитана как се чувства, тя отговорила на фотографката, че бракът ѝ е неизбежен и няма защо да чувства каквото и да било. Това показва колко безпомощни и отчаяни са тези момичета. Не знаят на какво са способни, ако имат образование, защото са отгледани от необразовани родители. Нямат пари и виждат брака като единственото спасение, казва Кханделуал. Но и след като се омъжат много от тези булки остават сами. Безработицата в малките селища е често срещана и техните съпрузи напускат родните си места, за да търсят по-добри доходи. Техните съпруги трябва да се грижат за дома, за появилите се бебета, а с близките си се чуват само по телефона. Сподели:", "date": "2018.05.17", "title": "УЖАС! Потресаващата история на децата булки в Индия"}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D1%88%D0%BE%D0%BA-%D0%B0%D0%B1%D0%B8%D1%82%D1%83%D1%80%D0%B8%D0%B5%D0%BD%D1%82%D0%B8-%D0%BE%D1%82-%D1%81%D0%BC%D0%B3-%D0%B2%D0%B7%D1%80%D0%B8%D0%B2%D0%B8%D1%85%D0%B0-%D0%BD%D0%B5%D1%82%D0%B0-%D1%81-%D0%BF%D0%BE%D1%8F%D0%B2%D0%B0%D1%82%D0%B0-%D1%81%D0%B8-%D0%BD%D0%B0-%D0%B8%D0%B7%D0%BF%D1%80%D0%B0%D1%89%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D0%B8%D0%BF%D1%83%D1%81%D0%BA%D0%B0---%D0%BC%D0%BE%D0%BC%D1%87-news751010.html", "text": "Във фейсбук групата “Забелязано в София“ се появи скандално видео от двора на столична гимназия. Абитуриенти момчета от Софийска математическа гимназия \"Паисий Хилендарски\" се сбогуваха със знамето на училището си, облечени като джендъри в рокли и високи обувки. Не става ясно защо момчетата са решили да се появят по този предизвикателен начин на празника по изпращане на випуска, но едно е видимо - всички много се забавляват, предават от \"Господари на ефира\". Сподели:", "date": "2018.05.17", "title": "ТОТАЛЕН ШОК! Абитуриенти от СМГ взривиха нета с появата си на изпращането на випуска - момчета облякоха рокли като джендъри (ВИДЕО)"}
{"url": "http://pik.bg/%D0%B4%D0%BD%D0%BA-%D0%B5%D0%BA%D1%81%D0%BF%D0%B5%D1%80%D1%82%D0%B8%D0%B7%D0%B0%D1%82%D0%B0-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%B0-%D0%BF%D0%BE%D0%B4%D1%81%D1%8A%D0%B4%D0%B8%D0%BC%D0%B8%D1%82%D0%B5-%D0%BD%D0%B5-%D1%81%D0%B0-%D1%81%D0%B2%D1%8A%D1%80%D0%B7%D0%B0%D0%BD%D0%B8-%D1%81-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B2-%D1%81%D0%B0%D1%80%D0%B0%D1%84%D0%BE%D0%B2%D0%BE-news751021.html", "text": "С изслушване на вещите лица днес продължи мегаделото за атентата в Сарафово. Делото се премести в Бургас, където втори ден заседава петчленен състав на специализирания наказателен съд. По време на разпитите на вещите лица бяха потвърдени оценъчна, компютърна и ДНК-експертизи. Състоянието на автобуса, пред който се взриви бомбата след проведената експертиза, е „тотална щета”. Това стана ясно от думите на Кирил Неделчев, вещо лице по делото. „Аз направих оценка на двата автобуса. Трябваше да оценя каква е пазарната им стойност и всички щети”, обясни Неделчев. Компютърните клубове, от които са комуникирали помагачите на атентаторите, се намират на територията на Поморие и Несебър. В една от експертизите се посочва, че има над 100 профила в единия от компютрите. „Не мога да кажа дали с всичките тези лица е бил в комуникация помагачът. Те не са били само на помагачите, тъй като това е било компютърен клуб и всеки е имал достъп до тях. В залата не са коментирани изобщо имена на хора и контакти”, коментира пред \"Флагман\" Щилян Папанчев, който е извършил експертизите на компютрите. На днешното заседание стана ясно, че не е открито годно ДНК по изследваните предмети. Сред тях са договори за наемане на автомобили, хавлия, риза, банкноти и бейзболна шапка. Сподели:", "date": "2018.05.17", "title": "ДНК-експертизата категорична: Подсъдимите не са свързани с атентата в Сарафово "}
{"url": "http://pik.bg/%D0%BC%D0%B5%D1%80%D0%BA%D0%B5%D0%BB-%D0%B7%D0%B0-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D0%BD%D0%B0-%D1%80%D0%B5%D0%B3%D0%B8%D0%BE%D0%BD%D0%B0-%D0%B4%D0%B0%D0%B2%D0%B0-%D1%81%D0%BF%D0%BE%D0%BA%D0%BE%D0%B9%D1%81%D1%82%D0%B2%D0%B8%D0%B5-%D0%BD%D0%B0-%D1%86%D1%8F%D0%BB%D0%B0-%D0%B5%D0%B2%D1%80%D0%BE%D0%BF%D0%B0-news750985.html", "text": "„Макфакс“, цитирани от \"Фокус\". Надеждните Западни Балкани, които са икономически развити, гарантират мира и сигурността на всички нас, заяви германският канцлер Ангела Меркел в София, предава македонската медия Тя отбеляза, че българският премиер Бойко Борисов е работил по този въпрос през изминалия период и му благодари за организирането на срещата на високо равнище. Днес се провежда срещата на високо равнище в София, сред лидерите на 28-те държави-членки на ЕС и страните от Западните Балкани. Това е най-голямото събитие в рамките на българското председателство на ЕС, а среща в този формат се провежда за първи път от 15 години, според българските медии. Сподели:", "date": "2018.05.17", "title": "Меркел за Западните Балкани: Сигурността на региона, дава спокойствие на цяла Европа"}
{"url": "http://pik.bg/%D0%B3%D1%80%D0%B0%D0%B4%D1%83%D1%88%D0%BA%D0%B0-%D0%BF%D0%BE%D0%BC%D0%BB%D1%8F-%D0%BA%D0%B0%D1%80%D0%BD%D0%BE%D0%B1%D0%B0%D1%82-%D1%81%D0%BD%D0%B8%D0%BC%D0%BA%D0%B8-news751089.html", "text": "Градушка в Карнобат нанесе сериозни поражения. Наводнени са училищата \"Христо Смирненски\" и \"Христо Ботев\", както  и много жилищни сгради, реки се стичаха по улиците, а автомобили плуваха сред ледените късчета. Ледените късове са запушили улуци и така водата избивала по етажите на сградите. Кметът на Карнобат Георги Димитров заяви пред БургасИНФО, че непрекъснато получава сигнали за нанесени щети. \"Пораженията са сериозни, ще проверим всеки сигнал. Ситуацията е динамична и я следим постоянно\", каза той.  Земеделската продукция по пътя на градушката е напълно унищожена. Стихията дошла от запад, минала през селата Венец и Церковски и ударила общинския център. \"До този момент нямаме сигнали за пострадали хора\", каза зам.-областният управител на Бургас Владимир Крумов пред БургасИНФО. Припомняме, че природната стихия удари Карнобат днес в късния следобед.  Как изглежда града, вижте в галерията със снимки. Сподели:", "date": "2018.05.17", "title": "Градушка помля Карнобат (СНИМКИ) "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%80%D0%B0%D0%B4%D0%B5%D0%B2-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0-%D0%BF%D0%B8%D1%81%D0%BC%D0%BE%D1%82%D0%BE-%D0%BD%D0%B0-%D0%B8%D0%B7%D0%B1%D1%8F%D0%B3%D0%B0%D0%BB%D0%B8%D1%8F-%D0%BF%D0%B0%D0%BD%D0%B4%D0%B8%D0%B7%D1%87%D0%B8%D1%8F-%D0%BF%D0%B5%D0%BB%D0%BE%D0%B2-%D0%B4%D0%BE-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%B8--news751090.html", "text": "„И да пише писмо, и да не пише, ще го хванем”, коментира Валентин Радев. Писмото е с дата 7 май, пуснато е с марка от Каварна, но е с клеймо София.  Има и адрес на подателя. Ботевград, ул. “Ал. Батемберг” 21. Тук всъщност е домът на Владимир Пелов. Нова телевизия се допита до отдел “Разследване” на столичната полиция дали писмото е истинско. „На първо място ще бъде изследван почерка и дали е и дали самия адресат, писател тоест е съставил това писмо или е под негова диктовка или някой друг го е написал”, каза началник отделът Стойно Цветков. По марката, залепена на плика може да има ДНК на подателя. Ние го предаваме като доказателство по разследването. „Може някой от тях да е сътворил това писмо , може и някой близък например да го е написал под тяхна диктовка и да го е пуснал”, заяви началник Цветков. В писмото пише, че Пелов е невинен. Оръжието, което ползвал по време на бягството, не било с цел да убива. Не се казва как се е сдобил с него. Засега почеркът на писмото говори, че авторът му е бил нервен и притеснен. Данните за Пелов и Колев са, че все още са заедно. Чрез писмото се праща сигнал до институциите. В него се твърди, че отстраненият зам.-директор на затвора Анатолий Борисов покровителствал разпространение на дрога зад решетките. „Аз не знам да има затворник, който да е доволен от режима си или от заместник - директора си”, заяви по този повод министър Радев. Припомняме, че Владимир Пелов и Радослав Колев успяха да избягат през парадния вход на Софийския затвор преди повече от месец. Досега не е ясно къде се намират. МВР е обявило двамата за общодържавно издирване. Писмото от името на един от най-издирваните рецидивисти у нас - Владимир Пелов, адресирано до президента и омбудсмана, бе коментирано от вътрешния министър. Сподели:", "date": "2018.05.17", "title": "ЕКСКЛУЗИВНО! Министър Радев коментира писмото на избягалия пандизчия Пелов до президента и Мая Манолова  "}
{"url": "http://pik.bg/%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-%D0%B1%D0%B0%D1%89%D0%B0-%D0%BC%D0%B8-%D0%BD%D1%8F%D0%BC%D0%B0-%D0%B4%D0%B0-%D0%B4%D0%BE%D0%B9%D0%B4%D0%B5-%D0%BD%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-news750999.html", "text": "Бащата на Меган Маркъл няма да присъства на сватбата й в събота. Това потвърди самата тя в официално съобщение. Бъдещата съпруга на принц Хари споделя, че винаги се е грижила за баща си и се надява той да може да се съсредоточи върху здравето си. През последните дни зачестиха спекулациите дали Томас Маркъл ще може да заведе дъщеря си до олтара на сватбената церемония в уиндзор. На няколко пъти той потвърждаваше, че ще присъства, а после отричаше. В сряда бе съобщено, че е претърпял сърдечна операция. Сподели:", "date": "2018.05.17", "title": "Меган Маркъл: Баща ми няма да дойде на сватбата"}
{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B2%D0%B5%D1%87%D0%B5%D1%80%D1%8F%D1%82%D0%B0-%D0%BD%D0%B0-%D0%B5%D0%B2%D1%80%D0%BE%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%B2-%D1%81%D0%BE%D1%84%D0%B8%D1%8F-news751062.html", "text": "Вчера имахме дълга вечеря. Беше тежка, защото се обсъждаха тежки въпроси, но беше и лека, защото взехме единодушно решение. Това заяви пред БНТ вицепремиерът и министър на външните работи Екатерина Захариева на въпрос за Срещата на върха ЕС-Западни Балкани. \"Разбрахме се да останем в сделката с Иран, докато държавата я изпълнява тази сделка. Китай и Русия също остават в сделката. Тя, колкото и да мислим, че може да се надгражда, тя е най-доброто, което е постигнато до момента. Не можем да се откажем от нещо, когато нямаме нищо друго насреща\", категорична е тя. \"Много важно е да защитим интересите на европейския бизнес. Но целта е много по-голяма - стабилността в Съюза. Ние не жеалем търговска война, ние искаме преговори, които няма как да водим под заплаха. Тези преговори трябва да се водят в нормална обстановка\", каза Захариева на въпрос за отношението между САЩ и ЕС. Сподели:", "date": "2018.05.17", "title": "Вицепремиерът Екатерина Захариева с горещ коментар за вечерята на евролидерите в София"}
{"url": "http://pik.bg/%D1%81%D1%8A%D0%B4%D1%8A%D1%82-%D0%BE%D1%81%D1%82%D0%B0%D0%B2%D0%B8-%D0%B2-%D0%B0%D1%80%D0%B5%D1%81%D1%82%D0%B0-%D0%BD%D0%B0%D1%80%D0%BA%D0%BE%D0%BC%D0%B0%D0%BD%D0%B0-%D0%BD%D0%B0%D1%80%D1%8A%D0%B3%D0%B0%D0%BB-%D0%BC%D0%BB%D0%B0%D0%B4%D0%B5%D0%B6-%D0%B2-%D1%82%D1%80%D0%BE%D0%BB%D0%B5%D1%8F-news751046.html", "text": "Софийският градски съд остави в ареста 33-годишния Георги Георгиев, който е обвинен, че наръга момче в тролея. Срещу Георгиев са събрани достатъчно доказателства, сред които и свидетелски показания на пътниците . Има данни, че след като ранил момчето , Георгиев се опитал да избяга, като е ритал вратите на троле я, но шофьорът ги затворил. Така той останал в капан до пристигането на полицията, съобщава БТА. В понеделник вечерта Георгиев наръга 18-годишно момче в тролей, движещ се по линия №7 в София. М ладежът направи л забележка на деца, които цапали тролея със люспи от семки и това довело до спречкването с мъжа, който ги придружавал. Георгиев извадил нож и наръгал младежа. Нападателят бе задържан от полицията, а п острадалият бе откаран в \"Пирогов\" , където му беше направена операция . След това стана ясно, че Георгиев има криминални регистрации и три присъди - за хулиганство, нанасяне на телесна повреда и кражба. Сподели:", "date": "2018.05.17", "title": "Съдът остави в ареста наркомана, наръгал младеж в тролея"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%83%D0%B6%D0%B0%D1%81-%D0%BA%D1%80%D0%B0%D0%B9-%D1%81%D0%B8%D0%BC%D0%B5%D0%BE%D0%BD%D0%BE%D0%B2%D0%B3%D1%80%D0%B0%D0%B4---%D0%B2%D0%BB%D0%B0%D0%BA-%D0%B1%D0%BB%D1%8A%D1%81%D0%BD%D0%B0-%D0%B0%D0%B2%D1%82%D0%BE%D0%B1%D1%83%D1%81-%D0%B8%D0%BC%D0%B0-%D1%82%D0%B5%D0%B6%D0%BA%D0%BE-%D1%80%D0%B0%D0%BD%D0%B5%D0%BD%D0%B8-%D0%BE%D0%B1%D0%BD%D0%BE%D0%B2%D0%B5%D0%BD%D0%B0%D1%81%D0%BD%D0%B8%D0%BC%D0%BA%D0%B8-news751063.html", "text": "Петима души пострадаха при катастрофа между товарен влак и автобус в Симеоновград. Инцидентът стана в 17:03 часа, уточниха от областната дирекция на МВР. Автобусът на „Мини Марица-Изток“ тръгнал от Гълъбово към Симеоновград, където трябвало да остави работници след смяна. На неохраняемия прелез обаче е пометен от влак. Машинистът успял да набие спирачки, но е завлякъл рейса на около 40 метра, обясниха хора от селото. При удара рейсът е бил преобърнат, при което са пострадали някои от пътниците. Единият от тях е по-тежко ранен и е откаран в хасковската болница, съобщава \"Хасково.нет\". На място пристигнаха полицаи, за да изяснят причината за инцидента. Според симеоновградчани на това място често стават инциденти, тъй като видимостта е намалена за преминаващите превозни средства. Те са категорични, че трябва да се вземат мерки за предотвратяване на последващи катастрофи. Снимки: Булфото Сподели:", "date": "2018.05.17", "title": "ИЗВЪНРЕДНО! Ужас край Симеоновград - влак блъсна автобус, има тежко ранени (ОБНОВЕНА/СНИМКИ)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%B8%D0%B7%D0%BF%D1%80%D0%B0%D1%82%D0%B8-%D0%BC%D0%B0%D0%BA%D1%80%D0%BE%D0%BD---%D1%84%D1%80%D0%B5%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BC%D1%83-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B8-%D0%B8%D0%BC%D0%B0%D1%88-%D0%BF%D1%80%D0%B8%D1%8F%D1%82%D0%B5%D0%BB-%D0%B2-%D0%BF%D0%B0%D1%80%D0%B8%D0%B6-news751048.html", "text": "Премиерът Бойко Борисов изпрати президента на Франция Еманюел Макрон след срещата на върха в София. Двамата се сбогуваха сърдечно и Макрон благодари на Борисов за отличната организация на форума. \"Бойко, имаш приятел в Париж!\", каза френският държавен глава на сбогуване. Сподели:", "date": "2018.05.17", "title": "ПЪРВО В ПИК! Борисов изпрати Макрон - френският президент му благодари: Имаш приятел в Париж! (ВИДЕО)"}
{"url": "http://pik.bg/%D0%BD%D0%B5%D0%BB%D0%B5%D0%BF%D0%BE-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0%D0%BB%D0%B0-%D0%BA%D0%BE%D0%BB%D0%B0-%D1%83%D0%B1%D0%B8-%D0%BF%D0%B5%D1%88%D0%B5%D1%85%D0%BE%D0%B4%D0%BA%D0%B0-%D0%B2-%D0%B1%D1%83%D1%80%D0%B3%D0%B0%D1%81-news751000.html", "text": "Нелеп инцидент отне живота на невинна жена в Бургас. Днес, около 13,10 часа, на кръстовището на бул. „Хр. Смирненски” и ул. „Подвис”, е възникнало ПТП между Л.А. „Тойота” с 43-годишна водачка от Варна и Л.А. „Фолксваген” с водач на 22 г. от Бургас. След сблъсъка между двата автомобила, вторият се отклонява от траекторията си и блъска жена, намираща се на тротоара. 67-годишната пешеходка е откарана незабавно в болнично заведение, където е починала. Изясняват се причините и обстоятелствата, довели до инцидента. По случая е образувано досъдебно производсвто. Сподели:", "date": "2018.05.17", "title": "НЕЛЕПО! Катастрофирала кола уби пешеходка в Бургас"}
{"url": "http://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3-%D0%BB%D0%BE%D1%88-%D0%B7%D0%BD%D0%B0%D0%BA-%D0%B5-%D0%B0%D0%BA%D0%BE-%D0%B2%D0%B8-%D0%B2%D1%8A%D1%80%D0%B2%D0%B8-%D0%B2%D1%8A%D0%B2-%D0%B2%D1%81%D0%B8%D1%87%D0%BA%D0%BE-news750890.html", "text": "28-ят слънчев ден е отреден на тайнствата на Земята. Това е тежък ден, когато от Земята могат да излязат нечисти Духове, пише астрологът Ивелина Пенчева. По усещанията на тялото днес може да се съди за състоянието на човешката душа, добавя тя. \"Според слънчевия календар, ако човек усеща някаква тежест, това е нормално и даже е хубаво, но ако усеща лекота, подем на силите, това не е добре и може да свидетелства за вселяване в човека на бесове (тъмни сили). Наблюдавайте себе си! Ако днес имате прилив на сили и ви върви във всичко, това е лош знак и означава, че ви изкушават злите сили и нещо не правите както трябва. Това е ден на битка със злото. Откажете се от всички важни дела! Да не се започва нищо ново!“, съветва астрологът. \"Усещането за тежест и мръсотия в тялото в този ден е нормално. Хубаво е да изчистите всичко наоколо – жилището, тялото, Душата, да се борите с паразитите и други злини. Денят е свързан с промяна на името. Добре е да се заемете с приготвяне на билкови настойки и лекарства, но те не трябва да се ползват сега. Проявете внимание и загриженост към близките си! С благодарност приемайте всяка помощ! Ден за отработване на негативната карма, за решение на минали проблеми. Добре е за уединение, медитации. Полезно е да се медитира, да се четат мантри“, добавя Ивелина Пенчева. \"В никакъв случай не се поддавайте на провокации и отбягвайте изкушенията и съблазните през деня! Не се препоръчва да се осквернява земята (чрез плюене, храчене, секнене, хвърляне на отпадъци), но може да се работи с нея. Не трябва да се желае злото на никого. Да не се убиват животни! Не трябва да се пролива кръв и да се осквернява въздухът. Не се препоръчва да се гълтат таблетки в големи количества и да се започва сериозно лечение. По възможност да се отложат и операциите. Не е добре да се разболеете в този ден. Неблагоприятно е да се пуска кръв, да режете от косите си, да се бръснете, да боледувате. Дори сексуалните контакти са неблагоприятни“, предупреждава астрологът. \"На приготвянето на храната е нужно да се отдели специално внимание. Приложете разделно хранене! Да не се яде това, което съдържа кръв. Добре е да се опече пресен хляб. Може да пийнете алкохол, за предпочитане вино, но в малки количества и то във втората половина на деня“, съветва Ивелина Пенчева. \"Цветовете, които можете да използвате в облеклото, са черен, тъмно-син и кафяв. Да се избягват жълто, червено и оранжево. Жените, които в този ден са неразположени и болните хора трябва да носят защитни цветове, например сиво“, добавя астрологът. Според нея сънищата могат да бъдат тежки и пълни с кошмари. Сподели:", "date": "2018.05.17", "title": "Астролог: Лош знак е, ако ви върви във всичко"}
{"url": "http://pik.bg/%D0%BB%D0%B5%D0%B4%D0%B5%D0%BD%D0%B0-%D1%81%D1%82%D0%B8%D1%85%D0%B8%D1%8F-%D0%BF%D0%BE%D1%80%D0%BE%D0%B5%D0%BD-%D0%B4%D1%8A%D0%B6%D0%B4-%D0%B8-%D0%B3%D1%80%D0%B0%D0%B4%D1%83%D1%88%D0%BA%D0%B0-%D1%83%D0%B4%D0%B0%D1%80%D0%B8%D1%85%D0%B0-%D0%BA%D0%B0%D0%B7%D0%B0%D0%BD%D0%BB%D1%8A%D0%BA-news751032.html", "text": "Пороен дъжд, премесен с градушка с големината на грахово зърно, валя в Казанлък в продължение на близо 5 минути, предава „Фокус“. В резултат на това по улиците се стича вода. Към момента няма информация за нанесени щети на автомобили, дървета или наводнени участъци в града. Сподели:", "date": "2018.05.17", "title": "ЛЕДЕНА СТИХИЯ! Пороен дъжд и градушка удариха Казанлък"}
{"url": "http://pik.bg/%D0%BD%D0%B8%D0%BA%D0%BE%D0%B9-%D0%BD%D0%B5-%D0%B8%D1%81%D0%BA%D0%B0-%D0%B3%D0%BE%D1%80%D0%B5%D1%89%D0%B8%D1%8F-%D0%BA%D0%B0%D1%80%D1%82%D0%BE%D1%84-%D0%BC%D0%B0%D1%81%D0%BE%D0%B2%D0%B8-%D0%BE%D1%82%D0%B2%D0%BE%D0%B4%D0%B8-%D0%BD%D0%B0-%D1%81%D1%8A%D0%B4%D0%B8%D0%B8-%D0%BF%D0%BE-%D0%B4%D0%B5%D0%BB%D0%BE%D1%82%D0%BE-%D0%BD%D0%B0-%D1%80%D0%B0%D0%B9%D1%84%D1%8A%D0%BB%D0%B0-news751047.html", "text": "Няколко състава на Окръжен съд - Пловдив са си направили отвод по делото срещу Атанас Червенков- Райфъла и съучастниците му, обвинени в подбудителство на убийство и няколко палежа, съобщава \"Трафик Нюз\". 4 години след ареста на бизнесмена делото е на изходна точка, а очевидно никой не иска да хване \"горещия картоф\". В края на април делото стартира за втори път в Окръжен съд - Пловдив, след като състав на Апелативен го върна за второ разглеждане. Първата присъда, произнесена от съдия Даниела Събчева бе отменена и по методът на случайното разпределение , делото бе разпределено на съдия Магдалена Маркова. Съставът на Окръжен съд, ръководен от съдия Маркова, върна обвинителния акт на прокуратурата, но в последствие нейното постановление бе отменено от по-горната инстанция. След множество спорове, кризисни ситуации и поискан отвод от страна на обвинението, Маркова си направи самоотвод, като съдебните заседатели я последваха. В момента се очаква делото да бъде разпределено и да започне за трети път. Процедурата по самоотвод попречи да бъде разгледано искането за промяна на мярката за неотклонение, което защитата на Червенков направи. Червенков е зад решетките от 4 години и 4 месеца и до този момент нито един от съставите, гледали делото, не прие мотивите му и не промени мярката. Сподели:", "date": "2018.05.17", "title": "Никой не иска \"горещия картоф\"! Масови отводи на съдии по делото на Райфъла"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%B5%D0%BC%D0%B0%D0%BD%D1%8E%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B8-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news751036.html", "text": "Президентът на Франция Еманюел Макрон даде пресконференция в НДК след Срещата на върха ЕС-Западни Балкани. Макрон отбеляза, че темата за Иран е на дневен ред в Европа. \"Ние трябва да можем да изградим икономически и политически суверинитет. Това се вписва в дневния ред на програмата на Франция. Европа трябва да бъде обединена и силна и в рамките на кризи. В този аспект трябва да продължи усилията си в цифровизацията и иновациите\", отбеляза френският лидер. Той изтъкна, че днес е участвал в много дълга дискусия, свързана със Западните Балкани. \"Водихме ясни и точни разговори с всички държави като някои са в процес на преговори, други се надяват на такива. Темите бяха свързани със сигурността, с цифровизацията и развиване на конкретни инициативи, свързани със сигурността и борбата с престъпността. Много от темите ще бъдат доразвити през юли в рамките на срещата на върха в Лондон, посветена също на Западните Балкани. Позицията на Франция по отношение на Западните Балкани се вписва в идеята за по-суверенна и по-единна Европа... Западните Балкани е регион, включен в рамките на границите на ЕС и е обект на много напрежение и натиск и има възможност да се обърне или към нас, или към Русия. Ето защо ние имаме интерес да свържем Западните Балкани с ЕС\", отбеляза Макрон. Той обаче изрично подчерта, че присъединяването към ЕС не може да стане на всяка цена. \"Сърбия и Черна гора вече работят в рамките на процедура, Македония и Албания се надяват. Но не можем да отворим нова процедура по присъединяване, без да изключим борбата с корупцията и въпросите, свързани с организираната престъпност. Трябва да има ясни условия и мисля, че този процес не може и не трябва да стигне до резултат на присъединяването на едни и разширяването на други преди ЕС да се е реформирал\". Макрон подчерта, че страните-членки на ЕС трябва да засилят своето сътрудничество в рамките на сигурността и цифровизацията. Той сърдечно благодари на премиера Борисов и българското председателство за перфектната организация на срещата за Западните Балкани. На въпрос как ще коментира недоволството на българските превозвачи и дали може да се ангажира с конкретни дати за присъединяването на България към Шенген и И Ер Ем, той заяви: \"Бих желал да осъществим напредъка по важните теми, засягащи България и които обсъдихме с премиера Борисов. Бих желал да постигнем компромис по пакета \"Мобилност\" през следващите месеци... Ние сме благоприятно настроени към определението на правила и отчитаме спецификата на сухопътния транспорт в България. През септември ще постигнем балансирано споразумение, добра социална закрила и справедлива конкуренция. Що се отнася до Шенген, много работа бе осъществена и тя е призната. Искам да поздравя качеството на опазване на българската граница... Мисля, че няма да е отговорно да се бърза с ангажименти, при все че ние сме в процес на промяна на правилата. Така че бих желал да спазим сроковете, които сме си определили - а именно - да обсъдим в средата на годината всичко, свързано с присъединяването на България към това пространство. И накрая, що се отнася до Еврозоната, има механизъм и И Ер Ем, ако България изпълни критериите, Франция желае България да се присъедини към И Ер Ем - 2 и след това да влезе в банковия съюз\". Макрон отбеляза също, че има реформаторска, прогресивна визия за Европа и смята за партньори в ЕП всички, които искат да участват в идеята за реформа или преобразуване. \"Крайното дясно не може да бъде партньор, но мисля, че ролята на Франция днес е да намери възможно най-широкия кръг, който ще й даде възможност да реформира ЕС... Относно Западните Балкани искам да сме много по-отговорни по политически теми и бих желал да имат по-силна връзка, които днес предприемат смели реформи, които желаят да осъществят напредък. Днес бях изключително впечатлен от волята на лидерите на страните на Западните Балкани. Що се отнася до Турция - има преговори, които се водят. Пред президента Ердоган признах, че трябва да определим ново партньорство и че с Турция имаме съвместен интерес по миграционните въпроси и стратегическата тема \"Сирия\". Има и теми, по които имаме разногласия и това трябва да го признаем\". Сподели:", "date": "2018.05.17", "title": "ЕКСКЛУЗИВНО В ПИК TV! Еманюел Макрон благодари на Борисов (ОБНОВЕНА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B2-%D1%81%D0%BE%D1%84%D0%B8%D1%8F-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8%D1%8F%D1%82-%D1%84%D0%BE%D1%80%D1%83%D0%BC-%D0%B4%D0%B0%D0%B2%D0%BE%D1%81-%D1%81%D0%BB%D0%B5%D0%B4-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B2%D1%8A%D1%80%D1%85%D0%B0-%D0%BE%D0%B1-news750878.html", "text": "След Срещата на върха, която за пръв път се провежда в София в рамките на българското европредседателство, започва и софийският \"Давос\" - икономическият форум, на който ще се обсъди финансирането на балканските проекти под надслов \"Стратегически диалог за Западните Балкани\". В него се включват шефът на Световния икономически форум Бьорге Бренде, на ЕБВР Сума Чакрабарти и на Световната банка Кристалина Георгиева. За да изгради страната ни всички приоритетни железопътни направления до 2030 г., са необходими инвестиции на стойност 4,320 млрд. евро. Това обяви министърът на транспорта, информационните технологии и съобщенията Ивайло Московски на дискусия, посветена на транспортните проекти в Западни Балкани, цитиран от пресцентъра на МТИТС. Форумът се организира по инициатива на Ивайло Московски и е част от днешната Среща на върха Западни Балкани - Европейски съюз. Участие в министерската среща са взели транспортните министри на Македония и Косово, държавният секретар на Черна гора, както и представители на Световната банка, Европейската инвестиционна банка и на Съвета за регионално сътрудничество. В своето изказване министър Московски е заявил, че 4,147 млрд. евро от средствата ще са нужни за проектите по \"основната\" TEN-T мрежа, а останалите 173 млн. евро ще се използват за модернизация на жп направлението Карнобат - Синдел, което е 123 км и е част от \"широкообхватната\" жп мрежа. По думите му това трасе има съществено значение, тъй като свързва двете най-големи морски пристанища Варна и Бургас. Ивайло Московски е посочил, че най-сложният за изпълнение участък и поради тази причина най-скъп, е жп линията Видин - София, като индикативната стойност на инвестициите там са 2,31 млрд. евро. Министърът е добавил, че друга важна жп линия, която е част от коридора Ориент/Източно-Средиземноморски, е София - Кулата, като нейната стойност е 1,22 млрд. евро. По направлението към Сърбия Ивайло Московски е представил проекта за модернизация на жп линията Волуяк - Драгоман - сръбска граница, който също е част от \"основната\" TEN-T мрежа и е идентифициран от Съвета на ЕС, като приоритетен трансграничен участък. Московски е изтъкнал, че за реализацията на проекта са необходими инвестиции от 132 млн. евро. За осъществяването на жп свързаността с Македония министърът е обявил, че вече се работи по проект Техническа помощ за модернизация на жп линията София - Перник - Радомир - Гюешево - македонска граница. Индикативната стойност за изграждането на жп линията Радомир - Гюешево - Македонска граница е 477 млн. евро. Министър Ивайло Московски е отбелязал, че тези инвестиции не са рискови, а проектите ще спомогнат изключително много за сигурността и развитието на региона. Сподели:", "date": "2018.05.17", "title": "ИЗВЪНРЕДНО В ПИК TV! В София се проведе икономическият форум \"Давос\" след Срещата на върха (ОБНОВЕНА)"}
{"url": "http://pik.bg/%D1%82%D0%B0%D1%87%D0%B8-%D1%81-%D0%BC%D0%BE%D0%BB%D0%B1%D0%B0-%D0%BA%D1%8A%D0%BC-%D1%86%D0%B8%D0%BF%D1%80%D0%B0%D1%81-%D0%BF%D1%80%D0%B8%D0%B7%D0%BD%D0%B0%D0%B9%D1%82%D0%B5-%D0%BA%D0%BE%D1%81%D0%BE%D0%B2%D0%BE-news750979.html", "text": "Gazeta Express. Президентът на Косово Хашим Тачи в кулоарите на срещата на високо равнище ЕС-Западни Балкани обсъди с гръцкия министър-председател Хашим Тачи двустранните отношения, икономическия и търговски обмен, пише Тачи е поискал от Ципрас подкрепа при либерализацията на визите за Косово и за членството на страната в Европейския съюз. Той също така поиска подкрепа от Гърция за членството на страната си в международните организации. Сподели:", "date": "2018.05.17", "title": "Тачи с молба към Ципрас: Признайте Косово"}
{"url": "http://pik.bg/%D1%81%D0%BB%D0%B5%D0%B4-30-%D0%B3%D0%BE%D0%B4%D0%B8%D0%BD%D0%B8-%D0%B1%D1%80%D0%B0%D0%BA-%D1%80%D1%83%D0%BC%D0%B5%D0%BD-%D0%BB%D1%83%D0%BA%D0%B0%D0%BD%D0%BE%D0%B2-%D1%81%D0%B5-%D1%80%D0%B0%D0%B7%D0%B2%D0%B5%D0%B4%D0%B5-%D0%BA%D1%83%D0%BB%D1%82%D0%BE%D0%B2%D0%B8%D1%8F%D1%82-%D0%B2%D0%BE%D0%B4%D0%B5%D1%89-%D1%81%D0%B5-%D0%B8%D0%B7%D0%BD%D0%B5%D1%81%D0%B5-%D0%BE%D1%82-%D0%B4%D0%BE%D0%BC%D0%B0-%D1%81%D0%B8-%D1%81%D0%BD%D0%B8%D0%BC%D0%BA%D0%B0-news750980.html", "text": "Бившият водещ на телевизионната игра \"Сделка или не\" по Нова телевизия се е развел тихомълком с бившата си съпруга Ина. Делото е било на 15 май. Във вторник по обед Ина и Румен за втори и последен път прекрачили прага на фаталната зала 13 в Софийския районен съд. За изненада на съдийския състав, които са присъствали на всякакви семейни панаири, те приятелски си бъбрели и дори си тръгнали заедно от съда след края на делото. Двамата успели да се споразумеят в рамките само на две заседания. На първото помирително дело Ина и Румен заявили, че са се договорили по имуществените въпроси. В семейния дом в малка кооперация на столичната улица \"Бачо Киро\", на третия етаж останали да живеят само Ина и по-малкият им син Франк. По-големият им наследник Матю от няколко години се е установил в Лондон и се грижи сам за себе си. Слуховете, че Луканов слага рога на жена си, с която бяха заедно цели 30 години, циркулираха от 2-3 години. Едва миналото лято бе уловен за първи път в крачка. Румен бе щракнат от папараци да интимничи с апетитна блондинка на име Ралица, но шоуменът никак не се притесни от разкритието. Според запознати, русокосата красавица била известна сомелиерка и съдружничка на Румен в бизнеса с вина, пише столичен таблоид. Сподели:", "date": "2018.05.17", "title": "СЛЕД 30 ГОДИНИ БРАК! Румен Луканов се разведе! Култовият водещ се изнесе от дома си (СНИМКА)"}
{"url": "http://pik.bg/%D0%B1%D1%83%D1%80%D0%B3%D0%B0%D0%B7%D0%BB%D0%B8%D0%B8%D1%82%D0%B5-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B8-%D1%81%D1%82%D0%B0%D0%BD%D0%B8%D0%BC%D0%B8%D1%80-%D1%81%D1%8A%D1%81-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%BC%D1%83-%D1%80%D1%83%D1%81%D0%BA%D0%B8%D0%BD%D1%8F-%D1%81%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8%D1%82%D0%B5-%D0%BF%D1%80%D0%B8-%D1%81%D0%BF%D0%B5%D1%86%D0%B0%D0%BA%D1%86%D0%B8%D1%8F%D1%82%D0%B0--news751034.html", "text": "Бургазлиите Александър Галчев и Станимир Неделчев са задържаните при акцията на полицията в бургаския кв. Сарафово. Станимир е бил с жена си, която е руска гражданка. Тримата е трябвало днес да направят сделка с културните ценности, чиито произход сега се установява. На мястото, където трябвало да се осъществи продажбата – в края на бургаския кв. „Сарафово”. Те били спипани от полицаите при перфектно организирана акция, съобщава \"Бургас Инфо\". В момента на място са криминалисти. Припомняме, че сред ценностите, които тримата трябвало да продадат са статуетка на Атлас, погребална урна във формата на ваза, две монети и кон. Сподели:", "date": "2018.05.17", "title": "Бургазлиите Александър и Станимир със съпругата му рускиня са задържаните при спецакцията в Сарафово (СНИМКИ)  "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B1%D1%80%D0%B5%D0%BD%D0%B4%D0%BE-%D1%81%D0%B5-%D0%B8%D0%B7%D0%BF%D0%B0%D1%80%D0%B8-%D1%81%D0%BB%D0%B5%D0%B4-%D0%BF%D0%BE%D1%80%D0%B5%D0%B4%D0%BD%D0%B0%D1%82%D0%B0-%D1%81%D0%B8-%D0%BF%D1%80%D0%B8%D1%81%D1%8A%D0%B4%D0%B0-news751028.html", "text": "Кокаиновия крал Евелин Банев – Брендо, е осъден окончателно на 6 години затвор от Върховния касационен съд (ВКС). Присъдата за участие в престъпна група за пране на пари е факт 12 години след началото на единственото дело у нас срещу него. Решението е още от 26 април, но не е публикувано на сайта на ВКС заради новата забрана в закона такива да се огласяват, преди да е получено уведомление от прокурор, че осъденият е влязъл в затвора. Това означава, че службите още търсят Брендо, за да го вкарат зад решетките. Бизнесменът е с наложена мярка за неотклонение \"подписка\", но от 2014 г. има и забрана да напуска страната. Неведнъж се е появявала информация, че той е изчезнал зад граница, за да избяга от правосъдието, но той я е опровергавал, появявайки се в съдебната зала. Междувременно, само в рамките на една година, това е третата му ефективна присъда - той беше осъден в Румъния на 10 г. и половина затвор за трафик на 51 кг кокаин и в Италия - на 20 г. по т.нар. афера \"Кокаинови крале\". Според апелативния съд Банев заедно с брат му и Дишлиев действали като група за пране на пари от 17 октомври 2002 г. до 30 май 2005 г. Дейността им се простирала в България, САЩ, Британските Вирджински острови, Ирландия, Австрия и Швейцария. Те са превеждали суми от по няколко хиляди до милиони евро в различни сметки в чужбина към \"Прайвът файнънс юниън\". \"Налице е съгласуваност във волите им да вършат престъпления в страната и чужбина с цел имотна облага\", посочи съдът. Магистратите установиха, че тримата са закупили 7 офшорни фирми, на които открили банкови сметки в страни, различни от регистрацията им. Освен това Банев, Карайчев и Дишлиев са внасяли пари на ръка в тях, пренасочвали и движението на средствата между отделните дружества, за да не може да се проследи произходът им. \"Офшорните дружества не са били използвани за минимализиране на печалбата и за данъчни облекчения, тъй като не съществуват доказателства да са развивали на практика някаква дейност нито в зоните по регистрацията им, нито извън тях\", казва съдът. И приема, че целта на фирмите била да се скрият действителните им собственици, като за това били използвани подставени лица - чужди фирми и граждани. Сподели:", "date": "2018.05.17", "title": "САМО В ПИК И \"РЕТРО\"! Брендо се изпари след поредната си присъда"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BB%D0%B8%D0%BB%D0%B8-%D1%81%D1%82%D0%B0%D0%BD%D0%B0-%D0%B4%D1%8A%D0%BD%D0%BE%D0%B2%D0%B8%D1%81%D1%82%D0%BA%D0%B0-news749583.html", "text": "Лили Иванова е станала наполовина дъновистка, издадоха нейни приближени. Примата на естрадата от няколко месеца усилено се увличала по учението на Петър Дънов за здравословен живот, но си го претворява по свой собствен начин. Напоследък играела и упражненията от паневритмията, практикувани от последователите на Дънов. Но за разлика от неговото учение, според което е най-добре тези упражнения да се изпълняват на открито при изгрев-слънце, тя ги правела няколко часа по-късно, а често и по залез (известно е, че примата спи чак до обед). При това не излизала на открито, а тренирала вкъщи на широко отворени прозорци независимо от климатичните условия. Тя стриктно спазвала и дихателните упражнения на Учителя, които ѝ помагали в пеенето. В последните месеци Лили Иванова се облича все повече в бяло, макар на концерти понякога да излиза цялата в черно. Белият цвят е препоръчван от Дънов и е свързан с неговото разбиране за позитивизъм. От години се твърди, че естрадната икона прилагала още един от методите на Дънов за лечение - всяка вечер пиела по лъжичка сода, разтворена в чаша хладка вода. Сподели:", "date": "2018.05.17", "title": "САМО В ПИК И \"РЕТРО\"! Лили стана дъновистка"}
{"url": "http://pik.bg/%D0%BC%D0%B5%D1%80%D0%BA%D0%B5%D0%BB-%D1%82%D0%B2%D1%8A%D1%80%D0%B4%D0%BE-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5%D1%82%D0%BE-%D1%81-%D0%B8%D1%80%D0%B0%D0%BD-%D0%B2-%D1%81%D0%BE%D1%84%D0%B8%D1%8F-news751044.html", "text": "Продължаваме да подкрепяме споразумението с Иран, въпреки че САЩ решиха да излязат от него. Това каза германският канцлер Ангела Меркел след срещата на върха ЕС-Западни Балкани в София. \"Надяваме се Иран да спазва това споразумение. Говорихме и по въпросите за търговията. Искаме от американците едно безсрочно изключение от санкциите, наложени на фирмите, работещи в Иран. До края на месеца трябва да вземем решение по този въпрос\", обяви Меркел. „Разговорите между Македония и Гърция са напреднали добре и е постигнат значителен напредък. Въпросът за името на Македония е важен“, заяви Меркел. Във връзка с решенията за разширяването на ЕС, тя заяви, че днес не е имало решение и че този въпрос остава за европейската среща на високо равнище през юни, но добави, че всички страни от Западните Балкани имат европейска перспектива. „Със сигурност изискваме върховенството на закона и борба срещу корупцията и се нуждаем от значителен напредък в страните, заяви тя. На въпрос дали Германия през юни ще подкрепи започване на преговори с Албания и Македония, тя уточни: „Македония и Албания всеки ден бележат напредък в изпълнението на изискванията, особено е случая с Македония“. Сподели:", "date": "2018.05.17", "title": "Меркел твърдо подкрепи споразумението с Иран в София"}
{"url": "http://pik.bg/%D0%BD%D0%B0-%D1%81%D0%B2%D0%B5%D1%82%D0%BB%D0%BE-%D0%BE%D0%B1%D1%8F%D0%B2%D0%B8%D1%85%D0%B0-%D0%B7%D0%B0%D0%BF%D0%BB%D0%B0%D1%82%D0%B8%D1%82%D0%B5-%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%82%D0%B5-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%BD%D1%8F%D0%BA%D0%BE%D0%B8-%D0%B2%D0%B7%D0%B8%D0%BC%D0%B0%D1%82-%D0%BF%D0%BE-4-%D0%B1%D0%BE%D0%BD%D0%B0-%D1%81%D0%BF%D0%B8%D1%81%D1%8A%D0%BA-news751054.html", "text": "4320 лв. e мaĸcимaлнaтa зaплaтa нa диpeĸтop нa диpeĸция в дъpжaвнaтa aдминиcтpaция, пoĸaзвaт дaннитe oт дoĸлaд, пyблиĸyвaн нa интepнeт cтpaницaтa нa Mиниcтepcĸи cъвeт. Cyмaтa e ocнoвнo възнaгpaждeниe бeз дoпълнитeлнoтo мaтepиaлнo cтимyлиpaнe и дoбaвĸи зa cтaж и e aĸтyaлнa към cpeдaтa нa м.г. Глaвният ceĸpeтap в миниcтepcтвo мoжe дa пoлyчaвa дo 4000 лв., cтaвa яcнo oщe oт дoĸлaдa - мaĸap тoвa дa e нaй-виcoĸaтa пpoфecиoнaлнa пoзиция, пише мъни.бг. Mинимaлнo възнaгpaждeниe oт 460 лeвa мoгaт дa пoлyчaвaт cпeциaлиcтитe, глaвнитe cпeциaлиcти, cтapшитe cпeциaлиcти, тexничecĸитe cътpyдници, изпълнитeлитe, млaдшитe eĸcпepти и финaнcoвитe ĸoнтpoльopи. Oт oбoбщeнитe дaнни cтaвa яcнo, чe 7 278 cлyжитeли в дъpжaвнaтa aдминиcтpaция пoлyчaвaт ocнoвнa мeceчнa зaплaтa дo 550 лeвa. Cpeднo, ĸъм 1 юли 2017 г. cпpямo гoдинa пo-paнo възнaгpaждeниятa ca ce пoвишили c 2,5%. He e пyблиĸyвaн oбщият paзмep нa cpeдcтвaтa, oтдeлeни oт дъpжaвaтa зa зaплaти нa cлyжитeлитe. Πpeз 2017 гoдинa oбщият бpoй нa зaeтитe щaтни бpoйĸи в aдминиcтpaциятa e 128 905. Oт тяx 6 382 вeчe ca пeнcиoнepи, нo пpoдължaвaт дa paбoтят. B цeнтpaлнaтa aдминиcтpaция бpoят нa зaeтитe щaтни бpoйĸи пpeз 2017 г. e 95 904. B тepитopиaлнaтa aдминиcтpaция пpeз 2017 г. ca зaeти 33 001. Щaтнитe бpoйĸи, зaeти oт жeни във вcичĸи cтpyĸтypи нa дъpжaвнaтa aдминиcтpaция ca 67 500 или 52.4% oт вcичĸи зaeти. B ĸpaя нa 2017 г. aдминиcтpaциятa paзпoлaгa cъc 115 743 бpoя ĸoмпютъpa, oтĸoитo 17 942 пpeнocими и 97 801 нacтoлни. Oбoбщeнитe дaнни зa изпoлзвaнитe тeлeфoнни ycлyги пoĸaзвaт, чe пpeз 2017 г. в cтpyĸтypитe нa изпълнитeлнaтa влacт ce пoлзвaт 355 327 aĸтивни тeлeфoнни нoмepa. Oбщият paзxoд зa тяx пpeз 2017 г. възлизa нa 21 518 816.19 лв. Сподели:", "date": "2018.05.17", "title": "НА СВЕТЛО! Обявиха заплатите на държавните служители, някои взимат по 4 бона (СПИСЪК)"}
{"url": "http://pik.bg/%D0%B1%D0%BB%D0%B0%D0%B3%D0%BE%D1%80%D0%BE%D0%B4%D0%BD%D0%BE-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4%D1%81%D0%BA%D0%B8-%D0%B0%D0%B1%D0%B8%D1%82%D1%83%D1%80%D0%B8%D0%B5%D0%BD%D1%82%D0%B8-%D0%BF%D0%BE%D0%BC%D0%BE%D0%B3%D0%BD%D0%B0%D1%85%D0%B0-%D0%BD%D0%B0-%D0%B4%D0%B5%D1%82%D0%B5-%D0%B2-%D0%BD%D1%83%D0%B6%D0%B4%D0%B0-news750991.html", "text": "Зрелостници от Благоевград в подкрепа на благородна кауза. Вместо традиционния прощален подарък за училището, те избраха да помогнат на дете в нужда. „По-добре да помогнем на някой, който има нужда от дрехи или храна, отколкото да дадем пари за някакви шкафове или пейки за училището, които няма да послужат за нищо и най-вероятно могат да се счупят”, смята Ели Младенова. Детето е от началния курс, расте без майки и баща, гледано от баба си. Целта е да има учебници, облекло и всичко, което е нужно на едно дете, показва Би Ти Ви. „Това показва, че младите хора могат да мислят и че са отдадени на тази кауза и е нещо хубаво, което се случва в днешно време”, коментира класният ръководител Величка Балабанова. Събраните средства получи директорът, който ще ги предаде на бабата на детето. Ще предаде и пожеланията на големите ученици. Така XII клас тръгна по своя път, оставяйки трайна следа след себе си. Сподели:", "date": "2018.05.17", "title": " Благородно! Благоевградски абитуриенти помогнаха на дете в нужда"}
{"url": "http://pik.bg/%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0-%D0%BF%D1%83%D1%81%D0%BD%D0%B0%D1%85%D0%B0-%D0%B0%D0%B1%D0%B8%D1%82%D1%83%D1%80%D0%B8%D0%B5%D0%BD%D1%82%D0%B0-%D1%81-%D0%BA%D0%B0%D0%BB%D0%B0%D1%88%D0%BD%D0%B8%D0%BA%D0%B0-%D1%81%D0%BD%D0%B8%D0%BC%D0%BA%D0%B0-news750981.html", "text": "Абитуриентът, който вчера зрелищно беше задържан от полицията в Смолян, е освободен от ареста. 18-годишният Марин Николов стоя два часа с белезници пред училището си след сигнал, че притежава автомат. Оказа се обаче, че оръжието е бутафорно, съобщава \"България он еър\". Тази година Мартин завършва Професионалната гимназия по икономика в Смолян. Тръгва за тържеството по изпращане на абитуриентите, но забравя, че в багажника на колата е едно от любимите му оръжия - автомат \"Калашников\", само че - реплика. Автоматът обаче изглежда достатъчно истински, за да предизвика страх и с това Марин си обяснява подадения сигнал до полицията. А оттам реакцията била мигновена. Сподели:", "date": "2018.05.17", "title": "На свобода! Пуснаха абитуриента с калашника (СНИМКА)"}
{"url": "http://pik.bg/%D0%B2%D0%BD%D0%B0%D1%81%D1%8F%D0%BC%D0%B5-%D1%80%D0%B0%D0%B1%D0%BE%D1%82%D0%BD%D0%B0-%D1%80%D1%8A%D0%BA%D0%B0-%D0%BE%D1%82-%D1%83%D0%BA%D1%80%D0%B0%D0%B9%D0%BD%D0%B0-%D0%B7%D0%B0-%D1%81%D0%B5%D0%B7%D0%BE%D0%BD%D0%BD%D0%B0-%D1%80%D0%B0%D0%B1%D0%BE%D1%82%D0%B0-news750932.html", "text": "Внасяме работна ръка от Украйна за сезонна работа. Преди старта на летния сезон именно гражданите на тази страна, пожелали да изкарват прехраната у нас, са най-много. Увеличава се броят на подадените заявления и предоставените решения във връзка с предоставяне на достъп до пазара на труда на чужденци от трети държави. Тенденцията се наблюдава особено по отношение на сезонната заетост до 90 дни, съобщиха от Агенцията по заетостта. Сезонната заетост до 90 дни е най-атрактивната и достъпна възможност за работодателите по отношение на наемане на персонал за активния сезон. От агенцията коментираха, че интересът на работодателите към този вид заетост продължава да нараства. От началото на годината е регистрирана сезонна заетост до 90 дни на общо 687 чужденци, които са граждани на трети държави. От тях 541 са граждани на Украйна. На второ място са молдовците, които наброяват 74 души. 18 пък са гражданите на Русия. От началото на 2018 г. до момента такъв е предоставен доспъп до пазара на труда у нас на общо 357 чужденци. Според справката, предоставена на \"Новини.бг\", 73 сърби и 72 украинци са започнали работа на българска територия. Именно гражданите на тези две държави са най-многобройни в това отношение. Започналите работа у нас от началото на годината идват от общо 23 държави, като от тях 71 са с решения на агенцията относно издаване на „Синя карта на ЕС” от органите на МВР. Сподели:", "date": "2018.05.17", "title": "Внасяме работна ръка от Украйна за сезонна работа"}
{"url": "http://pik.bg/%D1%83%D0%B6%D0%B0%D1%81-%D0%B4%D0%BD%D0%B8-%D0%BF%D1%80%D0%B5%D0%B4%D0%B8-%D1%81%D0%B2%D0%B0%D1%82%D0%B1%D0%B0%D1%82%D0%B0-%D1%81%D0%B5%D1%81%D1%82%D1%80%D0%B0%D1%82%D0%B0-%D0%BD%D0%B0-%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-%D0%BF%D1%80%D0%B5%D1%82%D1%8A%D1%80%D0%BF%D1%8F-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-news750994.html", "text": "Сестрата на годеницата на британския принц Хари Меган Маркъл е оцеляла при катастрофа във Флорида, написа в. \"Ню Йорк дейли бийст\". Инцидентът станал преди няколко дни на път в югоизточния щат. \"Аз се ударих в кола, докато се опитвах да се спася от папараци. Те ме преследваха и искаха да ме снимат\", разказа 53-годишната Саманта Грант. Това напомня на съдбата на Лейди Даяна. Бившата съпруга на британския престолонаследник принц Чарлс загина на 31 август 1997 г. в Париж в опит да се отърве от фотографи, преследващи нея и нейния любовник - арабския милиардер Доди ал Файед, припомня жълтото издание. Таблоидът цитира изказване на роднината на американската актриса. Династията на Обединеното кралство ме остави сама да се грижа за нашия баща - Томас Маркъл, заяви жената, която страда от детски паралич и е прикована към инвалидна количка. Медията посочва още, че Грант и Маркъл са родени от различни майки. \"Ню Йорк дейли бийст\" допълва, че според една от версиите катастрофата във френската столица е била организирана от тайните служби в Лондон. \"Има вероятност пътнотранспортното произшествие във Флорида да не е случайност\", предполага вестникът. Сподели:", "date": "2018.05.17", "title": "УЖАС! Дни преди сватбата, сестрата на Меган Маркъл претърпя катастрофа"}
{"url": "http://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0-%D0%BF%D1%80%D0%B5%D0%B4%D1%80%D0%B5%D0%BA%D0%BB%D0%B0-%D1%81%D0%B8%D0%BD%D0%B0-%D0%BD%D0%B0-%D0%B1%D0%B8%D0%BB%D1%8F%D0%BD%D0%B0-%D0%BF%D0%B5%D1%82%D1%80%D0%B8%D0%BD%D1%81%D0%BA%D0%B0-news750939.html", "text": "Актрисата Биляна Петринска е знаела предварително, че преди 9 месеца ще забременее. Астроложка, до която красавицата се допитала, пророкувала това. Звездобройката дори посочила точния период, в който Петринска ще зачене, пише \"Лов Стайл\". Звездата от \"Народния театър\" роди на 9 май в Майчин дом. На първородния си син 44-годишната Биляна даде името Адриан. Сподели:", "date": "2018.05.17", "title": "Астроложка предрекла сина на Биляна Петринска"}
{"url": "http://pik.bg/%D0%BA%D0%B0%D0%BA%D0%B2%D0%B8-%D1%82%D0%B5%D1%81%D1%82%D0%BE%D0%B2%D0%B5-%D1%89%D0%B5-%D1%80%D0%B5%D1%88%D0%B0%D0%B2%D0%B0%D1%82-%D0%B1%D1%8A%D0%B4%D0%B5%D1%89%D0%B8%D1%82%D0%B5-%D0%BF%D1%8A%D1%80%D0%B2%D0%BE%D0%BB%D0%B0%D1%86%D0%B8-news750938.html", "text": "Тест, който определя готовността на детето за първи клас се обмисля от МОН. Той няма да влияе върху приема в училище, а ще насочва учителите от забавачките към тези от възпитаниците им, които имат определени дефицити. \"Тестът се състои от 42 тестови игрови ситуации, които поставят детето в една интересна и позната за него среда. То се забавлява по време на изследването”, каза по Би Ти Ви авторът доц. Мария Трифонова от Института за изследване на населението и човека на БАН. По думите й скрининг тестовете са разпространени в много западни страни, а даже и в България от края на 80-те.Тя посочи, че грешни отговори няма, но различните решения, предлагани от децата, ще носят различни точки за познавателното развитие. Скалата е разработена след изследване с 6000 деца. Като цяло, целта е да се прецени как бъдещият първолак обработва информацията, дали формира категории и прости изречения, дали и използва бъдеще и минало време и т.н. \"Ако дадено дете има специални образователни потребности, то механизмът по отношение на него е коренно различен\", подчерта Васил Николов - председател на Инициативен комитет за качествена и иновативна образователна система. По думите му няма проблем тестовете да са по желание и да се използват в забавачките, но не бива да се допуска резултатите или даже участието да се обвързват с приема в училище. Сподели:", "date": "2018.05.17", "title": "Какви тестове ще решават бъдещите първолаци?"}
{"url": "http://pik.bg/%D0%BF%D1%83%D1%81%D0%BD%D0%B0%D1%85%D0%B0-%D0%BF%D0%BE%D0%B4-%D0%B3%D0%B0%D1%80%D0%B0%D0%BD%D1%86%D0%B8%D1%8F-%D0%BA%D0%BE%D0%BB%D0%BE%D0%B5%D0%B7%D0%B4%D0%B0%D1%87%D0%B0-%D0%B1%D0%BB%D1%8A%D1%81%D0%BD%D0%B0%D0%BB-%D0%B4%D0%B5%D1%82%D0%B5-%D0%B2-%D0%BF%D0%B0%D1%80%D0%BA%D0%B0-news750974.html", "text": "Борислав Миланов помоли съда да го освободи, за да започне работа и да помогне с каквото може на пострадалото момиченце, предава Би Ти Ви. Според магистратите не е съдействал, не е помагал след инцидента и поведението му е укоримо. Не е предоставил данни или телефонен номер, но пък сам се е предал. Съдът обаче приема, че Миланов не е опасен за обществото и се е предал сам в полицията. Решението е окончателно и не подлежи на обжалване. Софийският градски съд освободи под гаранция от 1000 лв. колоездача, който блъсна дете в Южния парк и избяга. Сподели:", "date": "2018.05.17", "title": "Пуснаха под гаранция колоездача, блъснал дете в парка"}
{"url": "http://pik.bg/%D1%81%D1%80%D0%B0%D0%BC-%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%BE%D1%82%D0%B4%D0%B0%D0%B2%D0%B0%D1%82-%D0%BF%D0%BE%D1%87%D0%B8%D1%82-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D0%B2-%D0%B1%D0%B0%D1%82%D0%B0%D1%88%D0%BA%D0%BE%D1%82%D0%BE-%D0%BA%D0%BB%D0%B0%D0%BD%D0%B5-%D0%B4%D0%BF%D1%81-%D0%BD%D0%B0%D0%BF%D1%83%D1%81%D0%BD%D0%B0-%D0%B7%D0%B0%D0%BB%D0%B0%D1%82%D0%B0-news750976.html", "text": "Всички народни представители отдадоха едноминутно мълчание в памет на загиналите българи в Баташкото клане и на всички дали живота си по време на Османското робство. Това стана след декларация от името на партия \"Атака\", които поискаха в нея да се признае геноцида над българите по време на робството. Председателстващият заседанието Явор Нотев прикани депутатите да отдадат почит, а когато всички станаха на крак и наведоха глави пред паметта на загиналите, депутатите от ДПС напуснаха залата. По думите на Шопов това признание е много важно не само от почит към мъчениците, не само за да се помни миналото, а и да се осъзнаят някои актуални процеси днес. „Днес е един от най-тъжните дни от българската история. В шумотевицата на деня посрещаме скъпи гости, заседаваме, решаваме домашни непосредствени проблеми. Гледаме доклада за ЧЕЗ, но май малко от нас се сещат, че днешният ден - 17 май е Денят на Баташките свети мъченици“, каза Шопов. Той поясни, че се е надявал от другите парламентарни групи да излязат и да отбележат този ден. „Но за съжаление не сме узрели. Върху костите на Баташките свети мъченици живее българската свобода“, заяви Шопов. Депутатът припомни, че „една българска Юда“, финансирана с турски пари, се е опитала да омаловажи драмата в Батак. „Тогава ние реагирахме остро, непримиримо“, каза Шопов. В края на декларацията си той призова депутатите в залата да станат на крака и да почетат паметта на Баташките свети мъченици. Сподели:", "date": "2018.05.17", "title": "СРАМ! Депутати отдават почит на загиналите в Баташкото клане, ДПС напусна залата"}
{"url": "http://pik.bg/%D1%82%D0%BE%D1%80%D0%BD%D0%B0%D0%B4%D0%BE-%D0%B2%D0%B8%D0%BB%D0%BD%D1%8F-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B2%D0%B8%D0%B4%D0%B5%D0%BE-news750929.html", "text": "Зрелищно торнадо премина през няколко населени места в Западна Германия, недалеч от Мьонхенгладбах, предаде Нова Телевизия. Съобщава се за един тежко пострадал. Изкоренени са много дървета, а няколко къщи във Фирсен са негодни за обитаване. Блокирана от паднали дървета е и железопътната линия в участъка между Мьонхенгладбах и холандския град Венло. Сподели:", "date": "2018.05.17", "title": "Торнадо вилня в Германия (ВИДЕО)"}
{"url": "http://pik.bg/%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%D0%BC%D1%8A%D0%B6-%D0%B5-%D1%81-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-news750931.html", "text": "ОДМВР - Бургас 31-годишен мъж е с опасност за живота след катастрофа с мотор в Слънчев бряг. Това съобщиха от . Инцидентът е станал около 03.10 часа тази сутрин в района до дискотека \"Вижън\" в Слънчев бряг в посока Свети влас. По неустановени до момента причини, самостоятелно катастрофира мотоциклет \"Хонда\" със старозагорска регистрация, управляван от 22-годишния Б.Б. от с. Мирянци, общ. Пазарджик. От ПТП пострадал пътника Р.И., 31-годишен от с. Зебил, който е настанен в отделение «Реанимация» на УМБАЛ – Бургас с черепно-мозъчна травма и с опасност за живота. Водачът на мотоциклета е тестван за употреба на алкохол и наркотични вещества, като и двете проби са били отрицателни. Сподели:", "date": "2018.05.17", "title": "Тежка катастрофа в Слънчев бряг, мъж е с опасност за живота"}
{"url": "http://pik.bg/%D1%80%D0%B5%D1%88%D0%B5%D0%BD%D0%BE-%D1%85%D0%B2%D0%B0%D0%BD%D0%B0%D1%82%D0%B8%D1%82%D0%B5-%D1%81-%D0%BF%D0%BE%D0%B4%D0%BA%D1%83%D0%BF-%D1%80%D0%B7%D0%BE%D0%BA-%D1%88%D0%B5%D1%84%D0%BE%D0%B2%D0%B5-%D0%BE%D1%81%D1%82%D0%B0%D0%B2%D0%B0%D1%82-%D0%B2-%D0%B0%D1%80%D0%B5%D1%81%D1%82%D0%B0-news750982.html", "text": "Служителите на РЗОК Иван Деспотов и Влади Манев ще чакат започването на делото срещу тях в следствения арест. Това реши пловдивският апелативен съд, а определението прочете преди минути съдия Васил Гатов. Второто разглеждане на мярката за неотклонение на двамата беше образувано по жалби на техните защитници, които настояваха за по-леки такива. На друго мнение беше представителя на апелативната прокуратура Иван Даскалов. Той представи съдебно-почеркова експертиза, изготвена по бележка, намерена в джоба на Деспотов. Експертизата беше приета от съда, а Деспотов обясни, че тя е свързана с извършвани от него проверки, възложени от НЗОК, предава \"Марица\" от съдебната зала. Даскалов поиска да се потвърди наложената от окръжния съд мярка \"задържане под стража\", като подчеета, че за престъплението се предвижда \"лишаване от свобода\", има обосновано предположени обвиняемите да са го извършили и има реална опасност двамата да се укрият или да извършат ново престъпление. Той базира тезата си на следните доказателства - намерени са 50 000 лева в колата на Деспотов, докато и Манев е бил в автомобила. 20 000 са били в краката на Манев. Свидетел разказал, че Манев се е опитал да изхвърли парите, щом пристигнали униформените. Даскалов подчерта, че обвиняемият фармацевтичен бос Николай Александров, който се смята за мотор на схемата, е обяснил подробно извършените деяния в разпит пред съдия, като казаното от него съответствало напълно със събраните по делото доказателства. Адвокат Зоя Тошкова, която преставлява Деспотов пред магистратите, определи разпита на Александров за \"удобен на обвинението\" и припомни, че той е пуснат под гаранция от 20 000 лева. Адвокат Левашки, който беше поел защитата на Манев изрази недоволство, че на подзащитника му не било дадено реално право да дава обяснения. Той съобщи, че името на Влади Манев не се споменава нито в доказателствата, нито при разпитите. \"За 17-те години през които работя в РЗОК, аз нямам нито едно провинение, което да сочи, че не съм си вършил работата съвестно\", заяви Манев и поиска по-лека мярка. Такова бе искането и на Деспотов. Той каза, че нямал нито намерение да се укрива, нито да пречи на разследването - просто искал да бъде със семейството си.   Апелативния съд взе страната на обвинителите и остави двамата здравни работници зад решетките. Решението е окончатвлно. След края на засвданието адвокат Тошкова изрази съмнение, че решението е било изготвено предварително, защото 2 страници с мотиви бяха изписани за около 10 минути. Сподели:", "date": "2018.05.17", "title": "Решено: Хванатите с подкуп РЗОК шефове остават в ареста"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B0%D0%BD%D1%82%D0%BE%D0%BD%D0%B8%D0%BE-%D1%82%D0%B0%D1%8F%D0%BD%D0%B8-%D1%81-%D0%BF%D1%8A%D1%80%D0%B2%D0%B8-%D0%B4%D1%83%D0%BC%D0%B8-%D1%81%D0%BB%D0%B5%D0%B4-%D1%81%D1%80%D0%B5%D1%89%D0%B0%D1%82%D0%B0-%D0%B2-%D1%81%D0%BE%D1%84%D0%B8%D1%8F-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news750969.html", "text": "Председателят на Европейския парламент Антонио Таяни с първи думи след края на срещата на върха в София между ЕС и Западните Балкани. \"Бяха обсъдени две точки. Първата е за миграцията и коридора, който минава през Балканите, а втората е срещу тероризма\", каза Таяни. \"Тук идват радикални ислямисти от всички страни\", посочи една от най-големите опасности на Западните Балкани Таяни. Според него, страната, в която те намирали радушен прием, е Босна и Херцеговина. \"Ще дадем 10 млн. евро за инфраструктура\", съобщи добрата новина председателят на ЕП. \"Готови сме да приемем нови страни-членки, но трябва да се спазят правилата на Европейския съюз. Работим за приемането им\", увери Таяни. Смут в залата предизвика липсата на преводач. Антонио Таяни направи изявлението си изцяло на английски. Когато стана времето за въпроси, той с усмивка отговори на първата журналистка: \"Няма преводач. Питайте ме на английски, френски или италиански\". Малко след това се появи и преводачката, която улесни работата на всички в залата. \"Ще трябва да попитате председателят на ЕК. Македония и Албания ще трябва да положат доста усилия. Преговорите с Македония са отворени, но трябва да кажа, че това важи и за Сърбия и Черна гора\", отговори Таяни на въпрос за напредъка на Македония и Албания за влизането им в ЕС. \"Както казах, Западните Балкани са Европа. Но ако тези държави искат да са пълноправни членки на ЕС, те трябва да уважават нашите правила. Спонемах Сърбия и Черна гора, които вече са стартирали този процес, но това се отнася за Македония и за другите държави. Когато станах председател на ЕП, още от самото начало подкрепяме този процес, но държим и на борбата с корупцията, върховенството на закона и свободата на медиите. Имаме правила и всички държави от Западните Балкани трябва да ги спазват. По отношение на името на Македония, това не е моя работа\", отговори Таяни на въпрос на македонска журналистка. Сподели:", "date": "2018.05.17", "title": "ИЗВЪНРЕДНО В ПИК TV! Антонио Таяни с първи думи след срещата в София (ОБНОВЕНА)"}
{"url": "http://pik.bg/%D1%81%D0%B5%D0%B4%D0%BC%D0%B8%D1%86%D0%B0-%D1%81%D0%BB%D0%B5%D0%B4-%D1%83%D0%B6%D0%B0%D1%81%D0%B0-%D0%B2-%D0%B7%D0%BB%D0%B0%D1%82%D0%BD%D0%B0-%D0%BF%D0%B0%D0%BD%D0%B5%D0%B3%D0%B0---%D1%81%D1%80%D1%83%D1%82%D0%B5%D0%BD%D0%B8-%D0%BA%D1%8A%D1%89%D0%B8-%D1%80%D0%B0%D0%B7%D0%BC%D0%B0%D0%B7%D0%B0%D0%BD%D0%B8-%D1%8F%D0%B9%D1%86%D0%B0-%D0%BF%D0%BB%D1%8A%D1%85%D0%BE%D0%B2%D0%B5-%D0%B8-%D1%87%D0%B5%D1%80%D0%B2%D0%B5%D0%B8-news750934.html", "text": "Преди седмица тир се блъсна в две къщи в Златна Панега и ги разруши. Камионът пренасяше яйца, които се разпиляха там. Оказва се, че впоследствие те не са били изчистени добре от служителите на БАБХ и в момента там се носи невероятна миризма. Навсякъде са плъзнали червеи, плъхове и други вредители, а останалата здрава част от къщата е абсолютно невъзможно да бъде обитавана. Хората разказаха по Нова телевизия, че биологичният отпадък е опасен, а вече е невъзможно яйцата да бъдат почистени. Кметът на Златна Панега пък обясни, че още в същия ден на катастрофата пътят е почистен. На следващия ден Агенцията по храните е извършила дезинфекция на двете разрушени къщи. Представители на агенцията днес отново ще дойдат на място, за да се вземат мерки за изчистването на отпадъците. Сподели:", "date": "2018.05.17", "title": "Седмица след ужаса в Златна панега - срутени къщи, размазани яйца, плъхове и червеи"}
{"url": "http://pik.bg/%D1%81%D0%B5%D0%B4%D0%BC%D0%B8%D1%86%D0%B0-%D1%81%D0%BB%D0%B5%D0%B4-%D0%B3%D0%BE%D0%B4%D0%B5%D0%B6%D0%B0-%D0%BF%D0%BE%D0%BB%D1%83%D1%87%D0%B8-%D0%BB%D0%B8-%D0%B5%D0%BC%D0%B0%D0%BD%D1%83%D0%B5%D0%BB%D0%B0-%D0%BF%D1%80%D1%8A%D1%81%D1%82%D0%B5%D0%BD-%D1%81%D0%BD%D0%B8%D0%BC%D0%BA%D0%B8%D1%82%D0%B5-%D0%BE%D1%82-%D0%BA%D0%BB%D1%83%D0%B1-33-%D1%8F-%D0%B8%D0%B7%D0%B4%D0%B0%D0%B4%D0%BE%D1%85%D0%B0-news751041.html", "text": "Седмица след като предложи брак на приятеля си Мартин Николов, Емануела все още не е получила годежен пръстен. Припомняме, че в четвъртък срещу петък звездата се престраши да попита любимия си, известен още с прякора Елвиса, дали ще приеме да се ожени за нея. Макар преди въпросната нощ да е подхвърляла в приятелски компания, че чака пръстен от Николов, такъв продължава да липсва върху безименния пръст на певицата, видя ПИК от парти-снимките й от снощи. Миналата вечер пайнерката имаше участие в хитовия \"Клуб 33\", а феновете с любопитство я очакваха да се качи на сцената, за да видят дали на ръката й ще проблесне диамант. Е, може все още Емануела да не си го е изпрала... Иначе за пореден път прясно сгодената изпълнителка се раздаде за своята публика и гостите на двуетажния комплекс. Хитовете на Емануела провокираха безброй пивки наздравици, а градусът на настроението бе на макс до първи петли. На изпълненията на звездата се веселиха и Яна и Петко Димитров. Тази нощ за партито в Сърцето на Студентски град ще отговаря Галин. Сподели:", "date": "2018.05.17", "title": "СЕДМИЦА СЛЕД ГОДЕЖА! Получи ли Емануела пръстен? СНИМКИТЕ от \"Клуб 33\" я издадоха"}
{"url": "http://pik.bg/%D0%BE%D0%BF%D0%B0%D1%81%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B4%D0%BE%D0%BA%D0%BE%D0%B3%D0%B0-%D1%89%D0%B5-%D0%BD%D0%B8-%D0%B1%D0%B8%D1%8F%D1%82-%D0%B3%D1%80%D0%B0%D0%B4%D1%83%D1%88%D0%BA%D0%B8-%D0%BA%D0%BB%D0%B8%D0%BC%D0%B0%D1%82%D0%BE%D0%BB%D0%BE%D0%B3%D1%8A%D1%82-%D0%B4%D0%BE%D1%86-%D1%80%D0%B0%D1%87%D0%B5%D0%B2-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0--news750930.html", "text": "Обстрелването на градоносни облаци е като лов на африкански слон с карфица. Така климатологът доц. Георги Рачев коментира в ефира на Нова телевизия опустошителното явление, което нанесе сериозни щети в Плевенско преди два дни. Климатологът обясни още, че силната градушка се дължи на мезоциклон. \"Това явление е съвсем естествено, макар да се случва рядко. Никой не може да каже дали скоро пак ще има такива градушки”, категоричен бе доц. Рачев. До края на месеца обаче също ни очаква подобно време. По-тихо ще бъде в дните от тази неделя до сряда следващата седмица. След това отново ще има гръмотевични бури. Сподели:", "date": "2018.05.17", "title": "ОПАСНА ПРОГНОЗА! Докога ще ни бият градушки? Климатологът доц. Рачев с последни разкрития за времето"}
{"url": "http://pik.bg/2-%D0%BC%D0%BB%D0%BD-%D0%B1%D1%8A%D0%BB%D0%B3%D0%B0%D1%80%D0%B8-%D1%81%D0%B0-%D1%85%D0%B8%D0%BF%D0%B5%D1%80%D1%82%D0%BE%D0%BD%D0%B8%D1%86%D0%B8-news750937.html", "text": "Два милиона българи страдат от хипертония, а на територията на Стария континент една трета от населението на възраст над 20 години има високо кръвно налягане и е прибягвало до употребата на медикаменти. В САЩ цифрата звучи далеч по-стряскащо – 75 милиона души са засегнати от болестта. Според анализи до 2025 г. 1,56 милиарда ще са болните от хипертония по целия свят, а проблемът е изведен от Световната здравна организация като основен рисков фактор за смъртността. Причината – с появата й се свързва и наличието на ред други заболявания, разказва \"Монитор\". \"Болестта е изключително сериозна, защото ако не бъде лекувана, може да доведе до усложнения, свързани със сърцето, бъбреците, мозъка, очите. За съжаление обаче не винаги хипертонията може да бъде хваната още в началото, защото симптомите й се доближават до тези на други заболявания, а именно главоболие, световъртеж, гадене, болки в шията, напрежение в очите. Най-лесно можем да разберем дали имаме проблем чрез измерване на кръвното“, обяснява общопрактикуващият лекар д-р Атанас Пелтеков. Факторите за появата пък могат да бъдат най-различни, като започнем от генетично предразположение, минем през възрастта, прекомерната употреба на готварска сол, застоялият начин на живот и стигнем до липсата на физическа активност и неправилното хранене. Втвърдяването на кръвоносните съдове вследствие на атеросклероза и повишени нива на холестерола също са сред предпоставките за развитие на високо кръвно налягане. И все пак, ако внимаваме какво ядем, можем да повлияем благоприятно на заболяването. Всяка храна е полезна, но трябва да спазваме златното правило за количеството и качеството на хранене, обясняват специалистите. \"Враг номер едно при хипертония е прекомерната употреба на готварска сол. Няма пациент, който да е излязъл от кабинета ми без съвет да я редуцира“, казва д-р Пелтеков. Сумарният дневен прием на сол не бива да надвишава 2-3 грама. Употребата на бяла захар също трябва да се сведе до минимум. Препоръчително е да се консумират нискомаслени млечни изделия. Чесънът е най-ефективното растение за повлияване на кръвното налягане. Той понижава нивата на холестерола, изчиства плаките по стените на кръвоносните съдове и подсилва имунната система. Добре влияят и индийското орехче, джинджифилът, кардамонът, копривата, кафявите морски водорасли. Въпреки големите ползи, които имат билките за поддържането на кръвното налягане, не винаги приемът им е достатъчен. Затова трябва да се консултираме с лекар за назначаване на медикаментозна терапия. Желателна е и консумацията на поне един банан на ден, защото са богати на магнезий. Според изследване, направено в Индия, консумацията на 2 банана дневно може да понижи кръвното налягане с до 10%. С диуретичното си действие, което помага на тялото да се освободи от токсините, целината също се нарежда в списъка с полезни храни. Мазните животински храни и газираните напитки трябва да се избягват. Добре е свинското и телешкото да бъдат заменени от риба, заек и пилешко. \"Ако прекаляваме с храните, това може да доведе до нарушена обмяна на веществата в организма, а оттам и до затлъстяване или диабет. Затова е важно да имаме култура на хранене“, съветва д-р Пелтеков. Повишената консумация на сурови плодове, зеленчуци, ядки, варива също повлиява добре на организма. В списъка с положителните храни влизат и пълнозърнестите такива. В същото време негативно влияние има прекомерната употреба на прости захари, пържени и панирани храни, напитки съдържащи кофеин, както и такива, които стимулират нервната система. Противно на твърдението, че алкохолът влияе негативно върху кръвното, д-р Пелтеков казва, че една стандартна доза (20 мл концентриран алкохол за България) или малка чаша вино на ден няма как да се отразят, дори е полезен. И тук, както при всичко друго, прекомерната употреба е вредна. Голямо значение за контрола над хипертонията има и здравословното тегло. Болестта се счита за елемент от т.нар. метаболитен синдром, който представлява преддиабетно състояние. \"Спорт, съобразен с възрастта и хранителния режим, може да доведе до добри резултати в борбата с теглото. Освен това влияе добре на тонуса“, казва г-р Пелтеков. Редовните аеробни упражнения, ходенето, карането на колело, плуването, бягането са само част от приятните и в същото време полезни дейности, който можем да правим, за да преборим проблема. За контрола на стреса, който също играе роля при високото кръвно, е и пълноценният сън. Човешкият организъм се нуждае от 7 до 8 часа почивка. Сподели:", "date": "2018.05.17", "title": "2 млн. българи са хипертоници"}
{"url": "http://pik.bg/%D1%85%D0%B0%D1%88%D0%B8%D0%BC-%D1%82%D0%B0%D1%87%D0%B8-%D1%80%D0%B0%D0%B7%D0%BA%D1%80%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%BE%D1%82-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%BC%D0%B5%D0%B6%D0%B4%D1%83-%D1%81%D1%8A%D1%80%D0%B1%D0%B8%D1%8F-%D0%B8-%D0%BA%D0%BE%D1%81%D0%BE%D0%B2%D0%BE-news750942.html", "text": "Преговорите ни с Белград няма да бъдат лесни, каза косовският президент Хашим Тачи (на снимката), предаде сръбското радио Б92. Лидерът на най-младата балканска държава даде интервю пред медия от родината си след срещата си с първия дипломат на Европейския съюз Федерика Могерини и колегата си от Сърбия Александър Вучич в София. \"Ние сме готови да постигнем споразумение с Белград. Преговорите ще бъдат тежки. Аз обаче съм убеден, че и ние, и Сърбия ще спечелим, ако решим всичките  проблеми между нас\", каза още той. Вучич потвърди за разговорите с Тачи. \"Ние си разменихме няколко куртоазни реплики, но нищо повече\", поясни държавният глава на западната ни съседка, който нарече Тачи изпълняващ длъжността ръководител на временната администрация в Косово. Прищина обяви независимост от Белград на 17 февруари 2008 г. Сърбия не признава държавността на бившата си провинция. Въпреки това двете балкански страни започнаха преговори под егидата на Брюксел преговори за разрешаване на спорни въпроси (границите, правата на сръбското малцинство, опазването на православните манастири и други). Сподели:", "date": "2018.05.17", "title": "Хашим Тачи разкри подробности от преговорите между Сърбия и Косово"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%BF%D1%80%D0%B5%D0%B2%D0%BE%D0%B7%D0%B2%D0%B0%D1%87%D0%B8-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D0%BB%D0%B8%D0%B4%D0%B5%D1%80%D1%81%D0%BA%D0%B0%D1%82%D0%B0-%D1%81%D1%80%D0%B5%D1%89%D0%B0-%D0%B2-%D1%81%D0%BE%D1%84%D0%B8%D1%8F---%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0-news750883.html", "text": "Българските превозвачи, които получиха подкрепата на правителството и на отделни европейски фактори срещу правилата, искани от френския президент Еманюел Макров, се събират за протестно шествие на пл. \"Македония\", което ще премине по ул. \"Алабин\" покрай Съдебната палата и по бул. \"Витоша\" до парковото пространство край НДК, където се провежда Срещата на върха \"Европейски съюз - Западни Балкани\". Там те ще заявят своите искания и пред европейските лидери. \"Ние сме представители от автомобилния бранш. Това, което става е недопустимо. Ние като колеги трябва да подкрепим тях, но трябва да подкрепим и себе си, защото предстоят проблеми и с автомобилния сектор. Там тепърва предстои либерализиране на пазара\", каза представителка на този сектор, която участва в протеста. \"Това е грубо вмешателство в свободния бизнес и свободния пазар. Двата пакета се в пълна противоположност. Очевидно става въпрос за грубо вмешателство. Този конфликт трябва да бъде решен на масата за преговори. Никога не съм се съмнявал, че няма да имаме подкрепа на правителството\", заяви Ивайло Константинов. \"Стани куме да седне кумицата - с техните камиони да правят бизнес с нашите шофьори\", образно се изрази Константинов, който е представител на автобусния сектор. \"Това момче е младо, то има банка. Ще си вземе жената и детето и ще отиде в Германия, а България ще се оголи. Нашето правителство застава зад нас. В нашата фирма сме 300 души. Какво направиха ЕС? Вкараха \"Лидл\" и \"Кауфланд\" и разбиха средния бизнес. Аз и колегите пазаруваме в \"Лидл\" в Испания и там качеството е различно. Да бяхме си стояли в Съветския съюз\", заяви един от протестиращите тираджии. \"Замаскирано е един вид да се облагодетелства шофьора. Макрон го натискат неговите профсъюзи. На един паркинг ако има един български камион, има 20 полски и поне 5 румънски. Французинът иска да си остави в петък камиона и да си отиде при жената и да взима затова 5000 евро. Белгийците и французите най-много ни мразят\", обясни друг шофьор. В 13:20 часа шествието потегли към НДК. Протестиращите преминаха покрай Съдебната палата и вече са на булевард \"Витоша\". Група чуждестранни туристи с интерес наблюдаваше шествието, а хората ръкопляскаха на протестиращите. \"Подкрепям всички превозвачи. Няма смисъл с рестриктивни мерки да се спират законни фирми. Не зная какви разговорите на премиера с г-н Макрон. Вчера Манфред Вебер заяви в парламента, че решението на ГЕРБ е решение за ЕНП. Днес г-н Станишев заяви, че правителството не е закъсняло\", каза депутатът от ГЕРБ Светослав Иванов, дошъл за подкрепа на недоволните превозвачи. \"Това са 17% от БВП на държавата, това са над 300 000 души, които си вадят прехраната с къртовски труд. В момента едни лицемери се опитват да ни кажат, че те ще работят на нашия пазар, а ние ще гледаме. Казваме го на г-жа Меркел и г-н Макрон - след като българският превозвач има възможност да работи, да работи. В Европейския парламент настроенията не са добри. Това е лицемерие\", заяви евродепутатът Ангел Джамбазки. \"Това е един от най-големите сектори. Днес е времето да заявим, че такъв тип лобистки закони нарушават правилата на Европейския съюз\", допълни Александър Сиди от \"Обединени патриоти\". \"Днес дадохме три ясни знака на г-н Макрон и колегите му. Първият беше с нашите тирове и автобуси по цялата страна. Вторият - в 12 часа всички тирове натиснаха своите клаксони, а третият е тук и сега с българските знамена. Искаме европейските лидери да преразгледат транспортен пакет 1 и да не гласуват пакет 2. Днес сме тук, утре може би и в Брюксел, ако г-н Макрон и колегите му не ни чуят. Нашите политици искаме да бъдат единни и да ни защитят. Когато сме заедно, сме силни!\", каза Йордан Арабаджиев. \"Ние сме против макронизацията на ЕС! Благодарни сме на правителството и на това, че за първи път всички парламентарни групи се обединиха, за да ни защитят\", каза друг оратор. \"Днес казваме ясно, че ние сме против това 150 000 души да бъдат превърнати в мигранти. Не ни интересува нито Макрон, нито баба му! Искаме тези хора, които въртят геврека и не спят до семействата си, да могат да работят. Всеки има своите политически пристрастия, но това нищо не значи. Тук говорим за хляба на 150 000 български семейства. Трябва да отидем в Брюксел. Там всеки селяк се бори за всеки домат. Ще кажем: Няма да крадете хляба на тези хора!\", заяви Ангел Джамбазки пред множеството. \"Хубаво е да се чуе нашата дума. Ние няма да се махнем от европейсикя пазар\", взе отношение друг протестиращ. \"Дайте ни Макрон!\", викаше множеството след на речите на ораторите. \"Невъзможно е г-н Макрон и г-жа Меркел да ни казват кога да работим и кога да спим. Да дойдат тук и да ни обяснят, защо не могат да гарантират сигурността на бизнеса\", призова афектиран тираджия. \"Това е бизнесът, който се развива сам, без нито стотинка от Европейския съюз\", каза от своя страна Миролюб Столарски, който е председател на Българската асоциация на сдруженията в автомобилния транспорт. \"Казах им: Отиваме в Белгия, буйстваме, чупим и дано ни чуят. Става по-лесно за граждани на Турция и Македония да работят. Аз им казах - събираме се, ако трябва да се чупи, ще чупим, ако трябва да хвърляме камъни, ще хвърляме. Ще се сбием с полицията, но ще се доберем до залата и ще им кажем на тези двуличници. Те камион не са виждали, но ми говорят за хигиенни навици. Мениджърът на \"Софийска вода\", той е французин, прибира ли се на всеки три седмици?\", отново взе думата Ангел Джамбазки. \"Те искат ги отвлекат и да ги направят гастербайтери. Откриват 30 фалшиви фирми. Предлагат на шофьорите по 100-200 евро повече, само и само да отидат да работят там. Това са измамници, тези фирми са пощенски кутии\", обясни още за проблемите на бранша Джамбазки. Сподели:", "date": "2018.05.17", "title": "ИЗВЪНРЕДНО В ПИК TV! Българските превозвачи блокираха лидерската среща в София - протестират срещу правилата на Макрон (СНИМКИ/ОБНОВЕНА)"}
{"url": "http://pik.bg/%D1%80%D1%8A%D1%81%D1%82-%D0%BD%D0%B0-%D0%BF%D1%80%D0%BE%D0%B4%D0%B0%D0%B6%D0%B1%D0%B8%D1%82%D0%B5-%D0%BD%D0%B0-%D0%BD%D0%BE%D0%B2%D0%B8-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news750945.html", "text": "В България нарастване е с 15 процента - от 2479 автомобила до 2852, цитира данните БТА. Близо 1,3 милиона нови коли са продадени през април и е отбелязан растеж на петте големи пазара в ЕС, допълват експертите на асоциацията в месечния бюлетин. На годишна основа продажбите са нараснали с 12,3 на сто в Испания, с 10,4 на сто във Великобритания, с 9 на сто във Франция, с 8 на сто в Германия с 6,5 на сто в Италия. Пазарен лидер продължава да бъде германската група \"Фолксваген\" с 25,7 на сто от продажбите на коли в ЕС през април, следван от френската Пе Ес А груп (PSA Group) с 16,3 процента, \"Рено\" с 10,8 процента, \"Фиат-Крайслер\" с 6,8 на сто и от \"Форд\" с 6,6 процента. Продажбите на нови коли се определят като важен показател на икономическото здраве. В ЕС те рязко се понижиха заради финансовата криза от 2008 година, но стабилно се повишават от 2013 година само с някои изключения. През март пазарът се сви с 5,3 на сто на годишна основа, припомня ДПА. Продажбите на нови коли в ЕС са се увеличили с 9,6 на сто през април спрямо същия месец на миналата година, възстановявайки се от спада през предходния месец. Това сочат обявените днес данни на Асоциацията на европейските автомобилостроители (ACEA), предаде ДПА. Сподели:", "date": "2018.05.17", "title": "Ръст на продажбите на нови автомобили в България"}
{"url": "http://pik.bg/%D0%B3%D0%BE%D1%82%D0%BE%D0%B2%D0%B8-%D1%81%D0%B0-%D1%87%D0%B5%D1%82%D0%B8%D1%80%D0%B8%D1%82%D0%B5-%D0%BD%D0%B0%D0%B4%D0%BB%D0%B5%D0%B7%D0%B0-%D0%BA%D1%80%D0%B0%D0%B9-%D0%B6%D0%BF-%D1%83%D1%87%D0%B0%D1%81%D1%82%D1%8A%D0%BA%D0%B0-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-%D0%BF%D0%BB%D0%BE%D0%B2%D0%B4%D0%B8%D0%B2-news750944.html", "text": "Национална компания \"Железопътна инфраструктура“ съобщава за приключване на строително-монтажните дейности по проекта за модернизация на железопътния участък Септември–Пловдив с изграждане на 4 пътни надлеза. Те са на територията на Пазарджишка и Пловдивска области - в село Ковачево, село Триводици, град Стамболийски и село Златитрап (гара Тодор Каблешков). Изграждането на пътните съоръжения се осъществява по проект: \"Модернизация на железопътния участък Септември – Пловдив: част от Трансевропейската железопътна мрежа – изграждане на четири броя железопътни надлези\", Договор № BG16M1OP001-1.001-0002-C01 по Оперативна програма \"Транспорт и транспортна инфраструктура“ 2014-2020 г. Обща стойност на проекта е 19 998 000 лева, от които 16 998 300 лева - безвъзмездна финансова помощ от Кохезионния фонд на ЕС и 2 999 700 лева като национално финансиране. Сподели:", "date": "2018.05.17", "title": "Готови са четирите надлеза край жп участъка Септември-Пловдив"}
{"url": "http://pik.bg/%D0%B5%D1%82%D0%BE-%D0%BA%D0%BE%D0%B9-%D1%89%D0%B5-%D0%BF%D1%80%D0%B8%D0%B4%D1%80%D1%83%D0%B6%D0%B8-%D1%82%D0%B8%D1%82%D0%B0-%D0%BD%D0%B0-%D0%B0%D0%B1%D0%B8%D1%82%D1%83%D1%80%D0%B8%D0%B5%D0%BD%D1%82%D1%81%D0%BA%D0%B8%D1%8F-%D0%B9-%D0%B1%D0%B0%D0%BB-%D1%81%D0%BD%D0%B8%D0%BC%D0%BA%D0%B0-news750940.html", "text": "След броени дни Тита ще бъде абитуриентка и почитателите й тръпнат в очакване да видят какъв тоалет ще избере. Той вече е закупен. Певицата от лейбъра на Криско избрала роклята си от първия магазин, в който влязла. Модел е на български дазайнер и понеже й бил леко голям, от модната къща го стеснили според формите й, разкрива \"Лов Стайл\". Изпълнителката на \"Антилопа\" има идея да пристигна на празненството по нестандартен начин, който обаче още пази в тайна, за да е изненада за съучениците си. Неин кавалер ще е гаджето й Виктория, който е по-голям с две години, а с Тита са заедно вече от 18 месеца. В момента певицата се подготвя усилено за матурите и се надява да я приемат да следва висше образования. Иска да учи бизнес. Сподели:", "date": "2018.05.17", "title": "Ето кой ще придружи Тита на абитуриентския й бал (СНИМКА)"}
{"url": "http://pik.bg/%D0%B2%D0%BD%D0%B5%D1%81%D0%BE%D1%85%D0%B0-%D0%BE%D0%B1%D0%B2%D0%B8%D0%BD%D0%B8%D1%82%D0%B5%D0%BB%D0%BD%D0%B8%D1%8F-%D0%B0%D0%BA%D1%82-%D1%81%D1%80%D0%B5%D1%89%D1%83-%D0%B1%D0%B8%D0%B2%D1%88%D0%B8%D1%8F-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D0%BE%D0%BD%D0%BA%D0%BE%D0%B4%D0%B8%D1%81%D0%BF%D0%B0%D0%BD%D1%81%D0%B5%D1%80%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news750949.html", "text": "Днес Софийска градска прокуратура (СГП) внесе в Окръжен съд Пловдив обвинителен акт срещу Красимир Вальов за безстопанственост в особено големи размери, представляваща особено тежък случай – престъпление по чл. 219, ал.4, вр. ал.1 от НК. Красимир Вальов е обвинен за това, че 31.08.2016г. в Пловдив като управител на \"Комплексен онкологичен център – Пловдив“ ЕООД, не е положил достатъчно грижи за възложена му работа във връзка с ефективното и добросъвестно разходване на средствата на дружеството и от това са последвали значителни щети за \"КОЦ-Пловдив“ ЕООД в размер на сумата от 405 190, 92 лева без ДДС. В качеството си на възложител по Закона за обществените поръчки, Красимир В., без да проведе пазарни консултации, без да потърси съвети от независими експерти или органи или от участници на пазара, е открил процедура по обществена поръчка с предмет: \"Доставка, монтаж и въвеждане в експлоатация на компютърен томограф“ с прогнозна стойност 950 000 лева без ДДС. Процедурата по обществената поръчка приключила със сключването на договор на стойност 898 000лв с единствената фирма, подала оферта за участие. След сключване на договора тази фирма закупила компютърен томограф на стойност 492 809, 08 лева без ДДС и го предоставила на КОЦ Пловдив. Разликата от 405 190, 92 лв. между платената сума от КОЦ Пловдив за придобиване на компютърния томограф и реалната му пазарна цена се равнява в размер на 964,74 минимални работни заплати за страната, което определя щетата като такава  в \"особено големи размери“. Спрямо Красимир е определена мярка за неотклонение \"подписка“. Ако бъде признат за виновен, той може да получи наказание \"лишаване от свобода“ от три до десет години, като съдът може да постанови лишаване от право да заема определена обществен или държавна длъжност, както и да упражнява определена професия или дейност. Сподели:", "date": "2018.05.17", "title": "Внесоха обвинителния акт срещу бившия управител на онкодиспансера в Пловдив"}
{"url": "http://pik.bg/%D0%B3%D0%BE%D1%80%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B5%D1%82%D0%BE-%D0%BA%D0%B0%D0%BA-%D0%B5-%D0%B7%D0%B0%D0%BB%D0%BE%D0%B2%D0%B5%D0%BD%D0%B0-%D0%BF%D0%BE%D0%B4%D0%BA%D1%83%D0%BF%D0%BD%D0%B0%D1%82%D0%B0-%D0%BE%D0%B1%D1%89%D0%B8%D0%BD%D1%81%D0%BA%D0%B0-%D1%88%D0%B5%D1%84%D0%BA%D0%B0---%D0%B3%D0%B5%D1%80%D0%B8%D0%BD%D1%81%D0%BA%D0%B0-%D1%80%D0%B5%D0%B4%D0%BE%D0%B2%D0%BD%D0%BE-%D1%80%D0%B5%D0%BA%D0%B5%D1%82%D0%B8%D1%80%D0%B0%D0%BB-news750990.html", "text": "Прокуратура и ГДБОП са направили сериозен удар с новата акция за подкупен общинар, защото става дума за голям рецидив. Подкупни служителки от Столична община една по една започват да гърмят, спипани на местопрестъплението в момента, в който взимат подкуп, както съобщи вчера първо ПИК. При поредната ударна акция спецченгетата щракнаха белезниците на главната юристка на район \"Подуене\" Лилия Геринска. Оказва се, че тя рушветите били практика в дейността й, научи ПИК. Прокурор Емилия Русинова разкри, че арестуваната я грозят до 8 години затвор и глоба до 10 хиляди лева, колкото тя е опитала да прибере под формата на подкуп от фирма. Парите обаче едва ли ще бъдат проблем за нея, тъй като се оказа, че подкупите са се превърнали в неразделна част от нейната работа. Това става ясно и от събраните до момента доказателства, според които тя е имала скандални отношения с куп фирми и това не е първия й рушвет. Геринска бе заловена докато е прибирала 10 бона от строителен предприемач, като само преди няколко месеца за същата обществена поръчка за саниране, тя е взела още 5 хиляди лева. Поръчката пък е за милиони. Парите от подкупа не са били белязани, тъй като сигналът не идва от този, който ги дава и не се е оплакал. Разследването започнало още през октовмри, но се оказва, че практиките на Геринска са доста по-отдавна, защото в хода на изясняване на случая е станало ясно, че това не е първата фирма, която е рекетирана. Кметицата на район \"Подуене\" пък останала изключително изненадана и научила едва вчера, след като белезниците щракнали на ръцете на Геринска. Ева Митова заяви по-рано днес, че няма спомен как през 2011 година Геринска е постъпила на работа, но потвърди, че подписите на служителката й стоят под не един и два документа. Прокуратурата заяви, че юристката не само е взимала пари, но е подменяла документи и е фалшифицирала парафи. Съвсем вероятно е да й бъдат повдигнати обвинения и за фалшификация на документи. Вероятно благодарение на \"допълнителните доходи\" Геринска е водила доста приличен, дори охолен начин на живот, разкриват пък нейни колеги. В знак на благодарност за добре свършената работа, не един и двама инвеститори са я пращали на екзотични почивки, а сметките й набъбвали прилично. Юристката се стараела да не афишира новия си начин на живот, няма и Фейсбук профил. Прокуратурата в момента изготвя обвинителния акт, който може да се окаже доста дебел и ще бъде внесен в най-кратък срок в съда. Междувременно Геринска е задържана в срок от 72 часа. Сподели:", "date": "2018.05.17", "title": "ГОРЕЩИ РАЗКРИТИЯ! Ето как е заловена подкупната общинска шефка - Геринска редовно рекетирала фирми"}
{"url": "http://pik.bg/%D1%80%D0%B5%D0%BC%D0%BE%D0%BD%D1%82-%D0%B1%D0%BB%D0%BE%D0%BA%D0%B8%D1%80%D0%B0-%D0%BF%D1%8A%D1%82%D1%8F-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8---%D0%BA%D1%83%D0%BB%D0%B0%D1%82%D0%B0-news750927.html", "text": "Движението по пътя Причина са ремонтни дейности. Ограничението е в района на ГККП \"Кулата\". Шофьорите да се движат с повишено внимание и съобразена скорост, спазвайки пътната сигнализация. I-1 Сандански - ГКПП \"Кулата\" временно се осъществява в едната лента, съобщиха от Агенция \"Пътна инфраструктура\". Сподели:", "date": "2018.05.17", "title": "Ремонт блокира пътя Сандански - Кулата"}
{"url": "http://pik.bg/%D0%BA%D0%BE%D1%86%D0%B5-%D0%B3%D0%B0%D0%B4%D0%B6%D0%B0%D0%BB%D0%BE%D0%B2-%D1%81%D0%BA%D1%8A%D1%81%D0%B0-%D1%81-%D1%88%D0%BE%D1%82%D0%BB%D0%B0%D0%BD%D0%B4%D1%81%D0%BA%D0%B8%D1%8F-%D0%B4%D1%8A%D0%BD%D0%B4%D0%B8-news750954.html", "text": "Българският централен защитник Костадин Гаджалов напуска елитния шотландски ФК Дънди. Договорът на 28-годишния Гаджалов с клуба изтича в края на май и няма да бъде подновен. Бранителят, който е юноша на Ботев (Пловдив), пристигна на \"Денс Парк\" през зимата на 2015 г. със свободен в трансфер от Добруджа. Той записа 43 мача с екипа на Дънди с два гола. Гаджалов пропусна голяма част от последната кампания заради травма на прасеца, а през февруари беше преотстъпен за един месец на втородивизионния Брикин Сити, за който изигра единствените си два мача през сезона, напомня \"Спортал\". Сподели:", "date": "2018.05.17", "title": "Коце Гаджалов скъса с шотландския Дънди"}
{"url": "http://pik.bg/%D0%BC%D0%BE%D0%BB%D0%B4%D0%BE%D0%B2%D0%B0-%D0%B7%D0%B0%D0%BA%D1%80%D0%B8%D0%B2%D0%B0-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D1%81%D0%B8-%D0%B2-%D0%BD%D0%B0%D1%82%D0%BE-news750901.html", "text": "Президентът на Молдова Игор Додон е заявил, че има представителството на НАТО, открито през 2017, може да бъде закрито след парламентарните избори в страната, предава TACC. \"Има голяма вероятност след парламентарните избори в страната в края на годината офиса на алианса да бъде закрит“, казва Додон пред вестник \"Известия“, цитиран от агенцията. Президентът за пореден път напомня, че винаги е бил против разкриването на представителство на НАТО в Молдова. По негово мнение офисът е открит, за да влияе на молдовското общество по въпроса за задълбочаването на контактите с НАТО, предава \"Фокус\". По данни на социологическите проучвания болшинството граждани на Молдова са против приемането на страната в НАТО. Към момента страната си сътрудничи с НАТО в рамките на индивидуален план за партньорство. Съгласно конституцията от 1994 година страна та е неутрална, но управляващата в момента коалиция счита за необходимо да подобри взаимодействието на страната с НАТО и затова през 2017 година е открила бюро за връзка с алианса в Кишинев Сподели:", "date": "2018.05.17", "title": "Молдова закрива представителството си в НАТО?"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%81%D0%B5%D1%80%D0%B3%D0%B5%D0%B9-%D1%81%D1%82%D0%B0%D0%BD%D0%B8%D1%88%D0%B5%D0%B2-%D1%81-%D0%BB%D0%B0%D1%81%D0%BA%D0%B0%D0%B2%D0%B0-%D0%BE%D1%86%D0%B5%D0%BD%D0%BA%D0%B0-%D0%BA%D1%8A%D0%BC-%D0%B1%D0%BE%D1%80%D0%B8%D1%81%D0%BE%D0%B2-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B2%D1%8A%D1%80%D1%85%D0%B0-%D0%B5-%D1%83%D1%81%D0%BF%D0%B5%D1%85-%D0%B7%D0%B0-%D0%B1%D1%8A%D0%BB%D0%B3%D0%B0-news750914.html", "text": "Срещата на върха е успех за България, независимо дали за управляващи или опозиция. Последната среща на върха беше през 2003 г. в Солун. След нея влязохме в ЕС с Румъния, след това и Хърватия. Това каза по Нова телевизия лидерът на ПЕС Сергей Станишев за днешната среща на върха между ЕС и Западните Балкани, на която домакин е София. \"Двете звезди на тази среща са Заев и Ципрас. Аз съм горд от тези двама лидери от нашето семейство. Те показват истинска отговорност, поемат истински рискове, но водят към нов тип отношения. Заев за половин година не само прие договора за добросъседство, но и го ратифицира\", каза още за срещата Станишев. И напомни, че преговорите с Македония за този договор са започнати от него през 2006 г., но разговорите са били нарочно прокатани от македонска страна с различни доводи. \"Истината е, че ЕС се намира в процес на преход към нов начин на функциониране. Макрон казва: Нека си подредим къщата, преди да започнем да даваме сигнали, които са окуражаващи. Страните в Западните Балкани имат много мерки, които трябва да приложат и да вземат, за да бъдат ефективни в ЕС\", продължи по темата бившият премиер. \"Начинът, по който се случва Брекзит е най-добрата застраховка срещу втори Брекзит на друга страна. Всички разбраха, че доводите затова се основават на лъжа. Техните щети ще бъдат по-тежки. За Италия се заговори, но там дадоха обратните сигнали, че там няма да се случи\", погледна върху актуалната европейска политика Станишев. Накрая той не пропусна да коментира и очакванията на българските превозвачи срещу т.нар. \"Закон Макрон\": \"Имахме срещи с бранша и сме формулирали българските евродепутати една позиция, която отстояваме в различните комисии. Разделението е по национални делегации, а не е партийно. Транспортният сектор е мобилен. Част от правилата, които се прилагат, имат протекционизъм. Българският сектор е много конкурентноспособен. Повечето компании имат много сериозен напредък. Връщат се времената от СОМАТ. Тези директиви на ЕС се взимат от страните-членки. Компромис трябва да има. Мисля, че достатъчно остро се поставя този въпрос\". Сподели:", "date": "2018.05.17", "title": "ГОРЕЩА ТЕМА! Сергей Станишев с ласкава оценка към Борисов: Срещата на върха е успех за България"}
{"url": "http://pik.bg/%D0%B0%D1%80%D0%B0%D0%B1%D1%81%D0%BA%D0%B0%D1%82%D0%B0-%D0%BB%D0%B8%D0%B3%D0%B0-%D0%BD%D0%B0-%D1%81%D0%BF%D0%B5%D1%88%D0%BD%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%B7%D0%B0%D1%80%D0%B0%D0%B4%D0%B8-%D0%B8%D0%B2%D0%B8%D1%86%D0%B0%D1%82%D0%B0-%D0%B3%D0%B0%D0%B7%D0%B0-news750896.html", "text": "Арабската лига се събира днес на извънредно заседание заради избиването на близо 60 палестинци в Ивицата Газа. Срещата на външните министри е по искане на Саудитска Арабия. Арабските страни осъдиха и преместването на американското посолство от Тел Авив в Ерусалим като \"явно нарушение на международното право\". Актът на Вашингтон беше последван единствено от Гватемала, а посолствата на две малки латиноамерикански страни са в оспорвания град отпреди това. Заради събитията в региона утре в Истанбул извънредно ще се събере и Организацията за ислямско сътрудничество. Сподели:", "date": "2018.05.17", "title": "Арабската лига на спешно заседание заради Ивицата Газа"}
{"url": "http://pik.bg/%D1%87%D0%B5%D1%82%D0%B2%D1%8A%D1%80%D1%82%D0%BE%D0%BA%D0%BB%D0%B0%D1%81%D0%BD%D0%B8%D1%86%D0%B8%D1%82%D0%B5-%D1%81%D0%B5-%D1%8F%D0%B2%D1%8F%D0%B2%D0%B0%D1%82-%D0%BD%D0%B0-%D0%B8%D0%B7%D0%BF%D0%B8%D1%82-%D0%BF%D0%BE-%E2%80%9E%D1%87%D0%BE%D0%B2%D0%B5%D0%BA%D1%8A%D1%82-%D0%B8-%D0%BF%D1%80%D0%B8%D1%80%D0%BE%D0%B4%D0%B0%D1%82%D0%B0%E2%80%9C-news750898.html", "text": "С изпит по „Човекът и природата“ , който е днес, приключва националното външно оценяване на четвъртокласниците. Тестът включва 16 задачи от затворен тип с три възможни отговора, от които само един е верен, и още 3 от отворен тип, на които учениците трябва да отговорят сами, уточняват от Министерството на образованието. Четвъртокласниците ще имат на разположение един учебен час за работа върху задачите, а продължителността за децата със специални образователни потребности е два учебни часа. Тази година учениците в 4-ти клас у нас са 63 883. Сподели:", "date": "2018.05.17", "title": "Четвъртокласниците се явяват на изпит по „Човекът и природата“"}
{"url": "http://pik.bg/%D0%BF%D0%BE%D0%BB%D1%84%D1%80%D0%B8%D0%B9%D0%BC%D0%B0%D0%BD-%D0%BE%D1%82%D0%BD%D0%BE%D0%B2%D0%BE-%D0%BC%D0%B5%D1%87%D1%82%D0%B0%D0%B5-%D1%81%D0%B2%D0%BE%D0%B1%D0%BE%D0%B4%D0%B0-news750921.html", "text": "31-годишният австралийски гражданин Джон Полфрийман, който беше осъден на 20 години затвор за убийството на студента Андрей Монов през 2007 г. в центъра на София, е подал молба за предсрочно освобождаване. Делото се очаква да бъде разгледано днес в Софийския градски съд. Защитата на Полфрийман посочва, че той е излежал повече от половината от наказанието си, не е наказван за нарушения в затвора и е награждаван за добро поведение. Според бащата на убития от австралиеца Андрей Монов - психологът Христо Монов, Джок Полфрийман е истински социопат и той никога не е признал какво е извършил през 2007 г. \"Законът е такъв, че такова искане е позволено да се прави. Въпросът е, че според Полфрийман други са виновни за убийството на сина ми. Той е нагъл, освен това е манипулативен. Дори се стигна дотам, че осъди България заради това, че няма добри условия в затвора\", категоричен е бащата на убития студент пред \"България он еър\". През 2015 г. Българският хелзинкски комитет предложи Полфрийман за \"Човек на годината\" за това, че в ролята си на председател на Българско затворническо сдружение за реабилитация (БЗСР) е защитавал пряко правата на осъдените на лишаване от свобода в България. Психологът твърди, че не се е интересувал за събитията около Полфрийман, след като съдът през 2011 г. го осъжда на 20 години затвор. \"Ако съдът реши да освободи австралиеца, ще се съобразя с това решение и ще се върна към други кодекси на човешки взаимоотношение - като Стария завет. Око за око, зъб за зъб, нищо, че съм на 60 години. И аз съм служил в специалните части и си спомням някои неща\", добави Христо Монов. Приятелите на убития студент Андрей Монов организират днес (17 май) от 9:30 часа пред Съдeбната палата в София мирен протест. Сподели:", "date": "2018.05.17", "title": "Полфрийман отново мечтае свобода"}
{"url": "http://pik.bg/%D0%BD%D0%B0%D0%B4%D0%B5%D0%B6%D0%B4%D0%B8-%D0%B7%D0%B0-%D0%BA%D1%80%D0%B0%D0%B9-%D0%BD%D0%B0-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%BA%D1%80%D0%B8%D0%B7%D0%B0-%D0%B2-%D0%B8%D1%82%D0%B0%D0%BB%D0%B8%D1%8F-news750900.html", "text": "Надежди за край на политическата криза в Италия. Двете формации с най-много депутати в парламента постигнаха съгласие за споразумение да съставят коалиционно правителство. \"Лигата\" на Матео Салвини и другите партньори от дясната коалиция имат най-много мандати. Като отделна партия обаче с най-много депутати е популисткото движение \"Пет звезди\" на Луиджи ди Майо. Късно снощи двете формации се споразумяха по проекта за обща управленска програма. Италия е без правителство повече от два месеца, след изборите на 4 март, припомня Би Ти Ви. Сподели:", "date": "2018.05.17", "title": "Надежди за край на политическата криза в Италия"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D1%8A%D1%80%D0%B2%D0%B0%D0%BD-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%BB%D0%B8%D0%B4%D0%B5%D1%80%D0%B8%D1%82%D0%B5-%D1%81%D0%B2%D0%B8%D0%BA%D0%B0%D0%BD%D0%B0-%D0%BE%D1%82-%D0%B1%D0%BE%D1%80%D0%B8%D1%81%D0%BE%D0%B2---%D0%BA%D0%B0-news750926.html", "text": "Не е нещо, което да не сме очаквали. Факт е, че успяхме да превърнем Западните Балкани в реална тема в европейския дневен ред. Това е добре. Другото, което е добре е, че е възможно от София да произтекат позитивни знаци за диалога между Гърция и Македония. Ние българите имаме преки ползи и интерес от това отваряне на евро-атлантическите перспективи за Македония. От тази гледна точка случващото се е добро. Разбира се то е още по-добро, защото е възможно да се приеме документ – мисля, че точното наименование беше „Декларация от София”, което ще стане нарицателно за Западните Балкани – както има процеси от Солун или Берлин по отношение на Западните Балкани, дай Боже сега да има и от София. Това е част от позитивните новини, че има конкретна пътна карта. Това е хубавото. Останалото вече зависи от нас. Наша работа е да засилим нашите отношения с Македония, защото те през годините изпадаха в плен на изкуствено провокирани спорове и скандали, които държаха народа от двете страни на границата разделен. Вижда се обаче – и нашите данни го показаха, българите на чия страна застават в спора за името, чисто експериментален, но доста показателен въпрос – те инстинктивно застават на страната на Македония. Т.е. всичките тези години, в които политическият елит в Скопие се опитваше да раздалечи двата народа, не е успял. Да, ще трябва да подобряваме тези отношения, но те са си живи и оттук нататък ще трябва да ги подобряваме. Първо, доколкото разбирам, тенденцията в западни медии е обърната. Тонът е станал доста положителен, а това е позитив. После България наистина е успяла да постигне по редица ресори напредък и да поощри, провокира и улесни консенсусни позиции между различни противостоящи си мнения, които да осигурят напредък. По различните ресори имаме напредък, имам предвид в онази чисто делова част на Европейския съюз, за която рядко чуваме. Например ние почти нищо не чуваме за договарянето на следващата бюджетна рамка, а България там има своите успехи. Ние обикновено чуваме за големия замах на външната ни политика, което несъмнено съществува. Това са две теми. И двете са успешни между другото – и замахът на външната ни политика в момента и деловата работа по европредседателството, която е свързана с много документи, с много диалог между страните, с изморителни преговори, със затваряне на досиета и т.н. Това не го чуваме, а това си е успех. Следващият позитив разбира се е срещата на върха между Европейския съюз и Турция във Варна. Тя не донесе нещо конкретно, но показа, че диалогът съществува, а това беше важен знак. И разбира се сега тази среща за Западните Балкани. Самият факт, че на едно място се събират тези, които са с доста различни мнения – вярно, всеки търси свяо нюанс – испанския премиер търси своя, Сърбия има своите резерви на тема „Косово”. Но събрани всичките, това означава хубави неща. Разбира се ще бъде хубаво, ако европредседателството разкаже нещо и за вътрешната публика. Българите прекалено дълго слушат как Западните Балкани това, Западните Балкани онова... Съвсем логично е в един момент българите да се запитат „А за мен какво?”. Тук има две теми, по които се очакваше развитие, но такова няма. Едната е Шенген, а другата е еврозоната. По темата с еврозоната виждам напоследък тласък. Разибра се ще има обществено недоволство, защото това не е консенсусна тема. По темата „Шенген” аз не виждам сериозен напредък. Към края на председателството ще трябва някаква ясна перспектива с тези две теми, защото в противен случай ще изглежда така, че за вътрешната публика на България не остава нищо, по никакъв начин не се повлиява нашият живот. Може да се повлияе животът на Западните Балкани, но нашият тук специално не. Това е голямата опасност пред европредседателството – да не зазвучи много външно. Най-важното беше да не сбъркаме. Досега не сме сбъркали. Това е най-важното. Другото е ако не успеем да постигнем някакви политически цели, поне да постигнем имидживи цели. Струва ми се, че успяваме. А мисля, че даже и политически цели можем да постигнем. Пак казвам – онова, което на мен лично ми липсва, е какво става с вътрешната публика, за живота на всеки един в България. Да, разбира се, ще кажат: „Не можем да очакваме, това не е икономизирано, това не е някаква социална дейност”... Това е международна дейност, тъй или иначе не можем да очакваме нещо конкретно за нас, би било егоистично, но истината е, че хората ще го очакват. Сподели:", "date": "2018.05.17", "title": "САМО В ПИК! Първан Симеонов с горещ коментар за срещата на лидерите, свикана от Борисов - какво спечели България от европредседателството и какво е бъдещето на Балканите"}
{"url": "http://pik.bg/%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B1%D1%80%D0%B0%D0%BD%D0%B8-%D0%BF%D1%80%D0%B5%D0%B2%D0%BE%D0%B7%D0%B2%D0%B0%D1%87%D0%B8%D1%82%D0%B5-%D0%B8-%D0%BA%D0%B0%D1%87%D0%B5%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%85%D1%80%D0%B0%D0%BD%D0%B8%D1%82%D0%B5-%D0%BF%D1%80%D0%B5%D0%B4-%D1%88%D0%B5%D1%84%D0%B0-%D0%BD%D0%B0-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%B2-%D0%B5%D0%B2%D1%80-news750933.html", "text": "Корнелия Нинова е поставила категорично въпроса за защитата на интересите на българските превозвачи, както и качеството на храните, които се внасят  от Европейския съюз пред шефа на групата на социалистите и демократите в Европарламента Удо Булман. Това заяви лидерката на БСП в куулоарите на парламента в присъствието на Булман, който й гостува в Народното събрание. Левът наа левите евродепутати гостува в България в рамките на Срещата на върха \"Европейски съюз - Западни Балкани\" в рамките на българското европредседателство, която се проовежда в момента в НДК. На въпрос на ПИК дали двамата са обсъждали и позицията на БСП по т.н. Истанбулска конвенция Нинова отговори, че темата не е била повдигана. БСП очаква помощ от левите си колеги на вредстоящите избори за евродепутати. Сподели:", "date": "2018.05.17", "title": "Корнелия Нинова брани превозвачите и качеството на храните пред шефа на социалистите в Европарламента"}
{"url": "http://pik.bg/%D0%B1%D1%8A%D0%B7%D0%B8%D0%BA-%D0%BC%D0%B0%D1%80%D0%B8%D1%8F-%D1%80%D0%B0%D0%B7%D0%BA%D1%80%D0%B8-%D0%BD%D0%B0%D0%B8%D1%81%D1%82%D0%B8%D0%BD%D0%B0-%D0%BB%D0%B8-%D1%81%D0%B8-%D0%BE%D0%BA%D0%B0%D1%81%D1%82%D1%80%D0%B8-%D0%BA%D0%BE%D1%81%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B8-news750947.html", "text": "Мария сериозно шокира последователите си в социалните мрежи, като сподели снимка с доста къса фризура с филиран бретон, с каквато не сме я виждали никога. На подобна промяна чалга дивите се решават изключително рядко, тъй като дългите им коси, комбинирани с екстеншъни, винаги са били неизменна част от визията им. След като сподели снимката, феновете на Мария си помислиха, че е остригала косата си. Истината обаче се оказа друга. На кадъра косата на певицата е прибрана на опашка, която не се вижда. Няколко часа по-късно стана ясно, че въпросната прическа е заради новата фотосесия на звездата. На кадрите от ваната на един от апартаментите в \"Маринела\" се вижда ясно, че Марчето не е офъкала дългата си коса. Сподели:", "date": "2018.05.17", "title": "БЪЗИК! Мария разкри наистина ли си окастри косата (СНИМКИ)"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%81-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D0%BA%D1%8A%D0%BC-%D0%BE%D0%BE%D0%BD-news750905.html", "text": "Турският президент Реджеп Тайип Ердоган заяви, че ООН се е изчерпала и сринала пред събитията в ивицата Газа, където в понеделник израелските военни сили убиха 60 палестинци по време на протести срещу преместването на посолството на САЩ в Израел от Тел Авив в Ерусалим, предадоха Ройтерс и Франс прес. Турция е сред най-гласовитите критици на употребата на смъртоносна сила от Израел срещу палестински протестиращи при границата му с ивицата Газа и на решението на САЩ да прехвърлят посолството си в Ерусалим. Тя поиска извънредно заседание на Организацията за ислямско сътрудничество, което ще се състои в Истанбул в петък. В реч на вечеря \"ифтар\" в първия ден на мюсюлманския свещен месец на пости рамазан Ердоган заяви, че по-голямата част от международната общност не е реагирала на събитията в ивицата Газа и предупреди, че запазването на мълчание би означавало \"отваряне на една много опасна врата\". \"В лицето на всички тези събития настъпи краят на ООН. Тя се изчерпа и се срина. Ако се запази мълчанието пред израелската тирания, светът бързо ще потъне в хаос, в който командват бандитите\", заяви Ердоган. Турският президент обеща, че страната му ще стои редом до палестинците \"на каквато и да било цена\". \"Дори и цял свят да си затвори очите, ние няма да допуснем израелската жестокост. Ще продължим да сме заедно с нашите палестински братя и сестри не само със сърцата си, но и с всичките си ресурси. Никога няма да допуснем Ерусалим да бъде откраднат от Израел\", заяви Ердоган, който вчера обвини Израел в \"държавен тероризъм и геноцид\". Турция отзова посланика си в Тел Авив за консултации, а вчера поиска от посланика на Израел временно да се върне в страната си. В отговор Израел нареди на турския генерален консул в Ерусалим да се върне в Турция. Сподели:", "date": "2018.05.17", "title": "Ердоган с тежки думи към ООН"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%81-%D0%BF%D1%8A%D0%BB%D0%B5%D0%BD-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-news750902.html", "text": "На работното място се постарайте да не допускате намесата на некомпетентни съветници. Неочаквано ще ви потърсят влиятелни личности, които искат да работите заедно с тях, но бъдете предпазливи към тези обаждания. Благоприятни са интелектуалните занимания. Вземете си работа у дома и се заемете със счетоводните си документи, за да сте наясно какви са финансовите ви постъпления от изминалите месеци. Ще възникнат проблеми, които можете да избегнете, ако си наложите търпение. Потърсете компромис в колегиалните си отношения. От вашата упоритост зависят успехите ви  и бъдещите ви професионални планове. Отдайте се на активна работа и без колебание завършете започнатите задачи, дори и ако трябва да останете след края на работния ден, въпреки недоволството на вашите близки. Имате желание да отхвърлите по-голямата част от служебните си задължения. Справяте се добре с рутинните си занимания. Разговорите за инвестиции отложете за следващата седмица. Следобед сте длъжни да проведете неприятни делови разговори и да се разделите с нелоялните си подчинени. Очаквайте да получите предложение за делови пътувания през следващата седмица, не едно, а няколко, но преценете дали си струва да се включите във всичките. Ваш колега иска да повиши професионалната си квалификация и разчита на помощта ви.  Заемете се и със семейните си задължения, като обсъдите проблемите на близките си. Информацията, че сте оценени от хора с високо обществено положение, ще ви издигне в собствените ви очи. Във ваша полза е да продължавате да раблотите върху себе си.  За пореден път ваши роднини притесняват и вас заради провалите си. Кажете им, че няма как да сте им полезни и приключете с опитите да ви използват. Възможно е подобряване на финансовото ви състояние. Намерението ви да пътувате, за да се срещнете със задгранични делови партньори няма как да се осъществи днес. Бъдете упорити, ако се налага да отстоявате мнението си пред вашето семейство. Не се поддавайте на увещания да ипотекирате жилището си в полза на ваши роднини. Деловите срещи и разговори няма да ви донесат очакваното удовлетворение, затова е по-добре да не ги провеждате в този ден. Приемете, че каквото и да сте планирали в този ден в професионален план ще ви натовари и изнерви, но няма да е успешно. По-добре, ако имате възможност, си почивайте и съберете сили за следващите дни. Бъдете организирани и си наложете самодисциплина. Ще се ядосвате, че някой постоянно прекъсва работата ви, като ви възлага допълнителни задачи, но ви носят добри приходи. Въпреки това се справяте успешно. Обърнете внимание на предложенията  и намерете изгодата за себе си. Успехът няма да ви изостави, въпреки завистта която ви следва, ако сте коректни и не отричате възможностите на колегите си. Вашата общителност и прямота ви носят полза, но са причина колегите ви да бойкотират работата ви, защото вече не успяват да се примирят с успехите ви. Не се натоварвайте с проблемите на хора, които ще възникнат заради техни действия, защото няма как да сте им полезни. Съчувствието, което проявявате днес само може да ви навреди. Стойте настрана. На работното място сте напрегнати и не особено активни, а с това бавите бързото приключване на задачите. За да се справите със служебните си задачи подхождайте към тях отговорно и не се вживявайте в дребните препятствия по пътя си. Не проявявайте загриженост към ваш колега, който се опитва да се оплаче на всички около себе си, защото няма как да му помогнете. Сподели:", "date": "2018.05.17", "title": "САМО В ПИК! Топастроложката Алена с пълен дневен хороскоп"}
{"url": "http://pik.bg/%D1%81%D1%82%D0%BE%D0%BB%D0%B8%D1%87%D0%BD%D0%B0-%D0%BE%D0%B1%D1%89%D0%B8%D0%BD%D0%B0-%D0%B1%D0%B8%D1%81%D1%82%D1%80%D0%B8-%D0%B1%D1%8E%D0%B4%D0%B6%D0%B5%D1%82%D0%B0-%D1%81%D0%B8-news750906.html", "text": "Столичният общински съвет ще разгледа доклад за промяна на бюджета на общината за първото тримесечие на 2018 година. Това предвижда дневният ред на днешното заседание на общинските съветници. Те ще обсъдят и авансово финансиране от бюджета, отчитано като временен безлихвен заем по проект „Ефективно използване на новите технологии за чист атмосферен въздух“ (AIRTHINGS), финансиран по Програма „Балкани – Средиземно море“ (2014-2020 г.) на ЕС. Ще бъде разгледана и програмата за скринингово флуорографско изследване на състоянието на дихателната система на жителите на столицата. Столичният общински съвет ще обсъди и доклад относно предложение за поемане на дългосрочен общински дълг и одобряване на документи, свързани с изпълнението на проект „Изграждане на инсталация за комбинирано производство на енергия в София с оползотворяване на RDF - отпадък“. В допълнителните точки към дневния ред е предвидено да се обсъди и създаването на общинска комисия за развитие на библиотечно-информационното обслужване на гражданите под името „Столичен съвет по библиотечно дело“. Сподели:", "date": "2018.05.17", "title": "Столична община бистри бюджета си"}
{"url": "http://pik.bg/%D0%BD%D0%BE%D0%B2%D0%BE-%D0%BD%D0%B0%D1%87%D0%B0%D0%BB%D0%BE-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D0%BD%D0%B0%D1%80%D0%B5%D0%B4%D0%B8-%D0%B4%D0%BE-%D0%B2%D0%B5%D0%BB%D0%B8%D0%BA%D0%B8%D1%82%D0%B5-%D0%BC%D1%8A%D0%B6%D0%B5-%D0%B2-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B8-%E2%80%93-%D0%BF%D0%BE%D1%81%D1%82%D0%B0%D0%B2%D0%B8-%D1%80%D0%BE%D0%B4%D0%B8%D0%BD%D0%B0-news750941.html", "text": "България е във фокуса на света. За пръв път в родината ни пристигнаха толкова много световни лидери, от които зависи бъдещето не само на Европейския съюз, но и на света. Благодарение на тази среща на върха, София се превърна за два дни в столица на Европа и погледите на всички са вперени към нас. Всичко това стана възможно благодарение на усилията на един човек – Бойко Борисов. С дела и факти премиерът показа не само на избирателите и политическите си опоненти, но и на световните сили, че е истински лидер, политик, с който всички трябва да се съобразяват и който има волята да отстоява националните интереси не само на страната си, но и на целия регион на Балканите. Той не просто извади България от половинвековен дипломатически провинциализъм, а с дългогодишните си усилия на външнополитическата сцена я постави в центъра на дипломацията. И не на последно място – направи го в контекста на много силни и исторически значими послания – мир, сътрудничество, обединение, общност, икономически връзки и растеж. За България през тази година, откакто Борисов хвърли всичките си усилия във външната политика, настъпи ново начало – страната ни вече не е изоставаща в развитието си бивша социалистическа държава, която се бори за оцеляване някъде в периферията на Европа. България на кабинета „Борисов” 3 е значим, силен и непреодолим стратегически партньор на Европейския съюз, който успя по време на европредседателството ни и да диктува дневния ред на Европа. Затова е честно да кажем, че в новата ни история не сме имали политик и държавник като Бойко Борисов, който е лидер на цяла Европа в момента. Достатъчно е да се види само част от списъка с 28-те лидери - в България пристигнаха всички президенти и премиери на страните членки на ЕС, които единствено с неговите усилия и дипломатически совалки успя да събере в София на среща във формат, който не се е провеждал вече цели 15 години – Ангела Мергел, Тереза Мей, Еманюел Макрон, Мариано Рахой, Виктор Орбан, Марк Рюте, Тереза Мей, Андрей Бабиш, Себастиан Курц, Жан-Клод Юнкер, Федерика Могерини… Надсловът \"Европейски съюз - Западни Балкани\" е в центъра на вниманието на общността след цели 15 години, през които беше извън интереса на европейските държави. Като държавник с историческа визия Борисов я върна в дневния ред, защото мирът и просперитетът на България е неизбежно обвързан с икономически връзки и растеж в целия регион. Затова и той постави основната тема – за свързаността по отношение на транспорт, енергетика, цифрова инфраструктура, образование и др. Защото връзките на България с ЕС минават географски през Западните Балкани и като лидер със стратегическа визия, Борисов още преди години е прозрял това, работи неуморно по темата и успя да постигне този исторически успех за Балканите и Европа. Не на последно място премиерът постави и икономическата тема – в нашата столица за първи път се провежда Световен икономически форум (Давоски форум) с тема „Стратегически диалог за Западните Балкани“, за който пристигнаха и президентът на Световния икономически форум Бьорге Бренде, ръководителят на ЕБВР Сума Чакрабарти и изпълнителният директор на Световната банка Кристалина Георгиева. За България, поставена от Борисов в центъра на света тези дни, това е ново начало – в голямата политика, рамо до рамо с великите сили. Сподели:", "date": "2018.05.17", "title": "НОВО НАЧАЛО ЗА БЪЛГАРИЯ! Борисов се нареди до великите мъже в историята ни – постави родината ни в центъра на света и голямата политика, рамо до рамо с великите сили"}
{"url": "http://pik.bg/%D0%B8%D1%80%D0%B0%D0%BD-%D0%B8-%D0%B5%D0%B2%D1%80%D0%B0%D0%B7%D0%B8%D0%B9%D1%81%D0%BA%D0%B8%D1%8F%D1%82-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8-%D1%81%D1%8A%D1%8E%D0%B7-%D1%81%D0%B5-%D1%81%D0%BF%D0%BE%D1%80%D0%B0%D0%B7%D1%83%D0%BC%D1%8F%D1%85%D0%B0-%D0%B7%D0%B0-%D1%81%D0%B2%D0%BE%D0%B1%D0%BE%D0%B4%D0%BD%D0%B0-%D1%82%D1%8A%D1%80%D0%B3%D0%BE%D0%B2%D0%B8%D1%8F-news750908.html", "text": "РИА Новости, цитирани от \"Фокус\". Иран и Евразийският икономически съюз(ЕАИС) подписаха временно споразумение за създаването на зона за свободна търговия в казахстанската столица Астана, предава Документът представлява първи етап по създаването на зона за свободна търговия. Той предвижда снижаване или премахване на митата по широк диапазон от стоки. Временното споразумение се подписва за срок от три години, през което време страните трябва да се договорят за постоянно споразумение. В ЕАИС членуват Русия, Армения, Белорусия, Казахстан и Киргизия. Сподели:", "date": "2018.05.17", "title": " Иран и Евразийският икономически съюз се споразумяха за свободна търговия"}
{"url": "http://pik.bg/%D0%BA%D0%B8%D0%BF%D1%8A%D1%80%D1%86%D0%B8-%D0%BD%D0%B0%D1%82%D0%B8%D1%80%D0%B8%D1%85%D0%B0-%D0%B2%D0%BB%D0%B0%D0%B4%D0%BE-%D0%B3%D0%B0%D0%B4%D0%B6%D0%B5%D0%B2-news750952.html", "text": "Ръководството на кипърския първодивизионен Анортозис няма да продължи договора на българския полузащитник Владимир Гаджев, съобщава местната преса. 30-годишният Гаджев премина на стадион \"Антонис Пападопулос\" със свободен трансфер от английския Ковънтри Сити и записа 24 мача с 1 гол и 1 асистенция през завършилата кампания в първенството, като помогна на отбора да спечели бронзовите медали. Старши-треньорът Рони Леви обаче е решил да потърси нов вариант за поста на българина и Гаджев ще стане свободен агент, предаде \"Спортал\". Сподели:", "date": "2018.05.17", "title": "Кипърци натириха Владо Гаджев"}
{"url": "http://pik.bg/%D0%B2-%D1%83%D0%B8%D0%BD%D0%B4%D0%B7%D0%BE%D1%80-%D0%BF%D0%BE%D0%BB%D1%83%D0%B4%D1%8F%D1%85%D0%B0-%D1%81%D0%B5%D1%80%D0%B2%D0%B8%D1%80%D0%B0%D1%82-%D0%BA%D0%B0%D1%84%D0%B5-%E2%80%9E%D0%BC%D0%B5%D0%B3%D1%85%D0%B0%D1%80%D0%B8%D1%87%D0%B8%D0%BD%D0%BE%E2%80%9C-%D1%81%D0%BD%D0%B8%D0%BC%D0%BA%D0%B8-news750912.html", "text": "Любителите на кафето могат да отпразнуват предстоящата сватба на принц Хари и Меган Маркъл, пийвайки специална гореща напитка - \"Мегхаричино\", съобщи Ройтерс. Пекарна в живописния град Уиндзор, където в събота шестият по ред претендент за трона ще се венчае за американската си годеница, предлага капучино и кафе-лате с портретите на двойката. Баристите в \"Пекарната на Хейди\" използват специална машина, за да изобразят върху кафето снимка от годежа на принц Хари и Меган Маркъл. Цената на напитките е 4,50 британски лири. Въпреки че са по-скъпи от обичайната цена за кафе и капучино, те са търсени от клиентите на заведението. \"Не искам да го разваля\", казва 78-годишната клиентка на пекарната Ан Брукър, докато се колебае дали да отпие. \"Това е най-близкото нещо до целувка, което ще получиш от принц Хари\", шегува се съпругът й Алън. Сподели:", "date": "2018.05.17", "title": "В Уиндзор полудяха, сервират кафе „Мегхаричино“ (СНИМКИ)"}
{"url": "http://pik.bg/%D0%BA%D0%BD%D0%B8%D0%B3%D0%B8-%D0%B7%D0%B0-%D1%81%D0%BC%D0%B5%D1%82-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D1%82%D0%BE%D0%BC%D0%BE%D0%B2%D0%B5-%D0%B1%D1%8F%D1%85%D0%B0-%D1%81%D0%BF%D0%B0%D1%81%D0%B5%D0%BD%D0%B8-%D0%BE%D1%82-%D0%B1%D0%BE%D0%BA%D0%BB%D1%83%D0%BA%D0%B0-%D0%B8-%D0%B4%D0%B0%D1%80%D0%B5%D0%BD%D0%B8-%D0%BD%D0%B0-%D1%83%D1%87%D0%B8%D0%BB%D0%B8%D1%89%D0%B5-news750909.html", "text": "Млад мъж от Силистра откри край контейнер за боклук шест тома от академичното издание на Българската история. На път за дома си Георги Марков забелязва купчина книги до контейнера за боклук. „Звъннах веднага на моята учителка по история и тя много се зарадва, прибрах ги вкъщи и проверих в интернет. Оказа се, че са доста редки – това са само 6 от девет тома и струват наистина доста пари”, коментира той пред Би Ти Ви. Георги без да се замисля, решава да ги подари на библиотеката на родното си училище – Природоматематическата гимназия \"Климент Охридски\" в Силистра. Най-развълнувана от жеста е преподавателката му по история. „Бях много приятно изненадана, когато Георги ми съобщи, че иска да направи дарение. В същото време – възмутена, когато ми каза къде е намерил тази поредица от българската история”, посочи Маргарита Александрова. Историкът Веселин Аврамов коментира, че тези книги са обобщението на българската история и нейните достижения до края на 20 век и по думите му е изхвърлянето им е посегателство върху това, което наричаме самочувствие на българина. От друга страна това е и липса на ценностна система в нас. Когато Георги публикува в личния си профил в социалните мрежи новината за находката, заваляват най-различни коментари – от възмущение за изхвърлените книги, до подозрение в постановка. Има обаче и такива, които смятат, че това са издания от комунистическо време и вече не са актуални. Историците не приемат това твърдение. „Първият том е история на траките, която все още не е променена на базата на данните от специалиста професор Александър Фол. Втори и трети том са средновековната българска история, която не може да бъде променена на базата на изворовия материал”, каза Александрова. „Вярно е че времето се промени. Сега има нови открития, особено в археологията, във възрожденската ни археология.  И трябва да го кажа че тези томове които са изхвърлени на боклука, буквално, те са основата, базата, върху която се правят днешните открития”, посочи Веселин Аврамов. Оказва се, че томовете на БАН са с висока цена и днес. В момента някои от тях се продават в антикварни книжарници, като единият том варира между 600 и 1000 лева. \"Знам, че имат стойност като книги, като история, защото не можем да изхвърляме историята си в контейнера, но за миг не ми е минавало през главата да ги продам”, заяви Георги. Сподели:", "date": "2018.05.17", "title": "Книги за смет: Исторически томове бяха спасени от боклука и дарени на училище"}
{"url": "http://pik.bg/%D0%BF%D1%80%D0%B8%D0%B5%D1%85%D0%B0-%D1%81-%D0%BD%D0%B5%D1%87%D1%83%D0%B2%D0%B0%D0%BD%D0%BE-%D0%BF%D1%8A%D0%BB%D0%BD%D0%BE-%D0%BC%D0%BD%D0%BE%D0%B7%D0%B8%D0%BD%D1%81%D1%82%D0%B2%D0%BE-%D0%B4%D0%BE%D0%BA%D0%BB%D0%B0%D0%B4%D0%B0-%D0%BD%D0%B0-%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%BD%D0%B0-%D0%B6%D0%B5%D0%BB%D1%8C%D0%BE-%D0%B1%D0%BE%D0%B9%D1%87%D0%B5%D0%B2-%D0%B7%D0%B0-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D1%81-%D1%87%D0%B5%D0%B7-news750950.html", "text": "Депутатите гласуваха с нечувано пълно единодушие доклада на временната парламентарна комисия, избрана да разследва сделката по продажбата  на ЧЕЗ на фирмата \"Инерком\" със собственик Гинка Върбакова. Вчера в течение на близо час председателят й Жельо Бойчев чете доклад от работата на комисията, от който стана ясно, че депутатите не са получили документи под предлог, че те са фирмена тайна. Делян Добрев от ГЕРБ заяви, че въпреки огромното усърдие на Бойчев създаването и работата на комисията е била напълно безсмислена. Депутатът от \"Воля\" Пламен Христов пък заяви, че по време на работата на комисията всички институции в България са дали документи, че Върбакова е изрядна, само не е питан Светия синод, но ако и той даде такъв документ, тя ще може да бъде канонизирана. Според Христов сега и КЕВР ще се произнесе, че няма причини сделката тя да не се сключи и тя ще се състои. Сподели:", "date": "2018.05.17", "title": "Приеха с нечувано пълно мнозинство доклада на комисията на Жельо Бойчев за сделката с ЧЕЗ"}
{"url": "http://pik.bg/%D1%81%D1%82%D0%B0%D0%BD%D0%B8%D1%88%D0%B5%D0%B2-%D0%BB%D0%B5%D0%B2%D0%B8%D1%82%D0%B5-%D0%BF%D1%80%D0%B5%D0%BC%D0%B8%D0%B5%D1%80%D0%B8-%D0%B2-%D1%80%D0%B5%D0%B3%D0%B8%D0%BE%D0%BD%D0%B0-%D0%BF%D0%B8%D1%88%D0%B0%D1%82-%D0%BD%D0%BE%D0%B2%D0%B0%D1%82%D0%B0-%D0%B8%D1%81%D1%82%D0%BE%D1%80%D0%B8%D1%8F-%D0%BD%D0%B0-%D1%80%D0%B0%D0%B7%D1%88%D0%B8%D1%80%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B5%D1%81-%D0%BA%D1%8A%D0%BC-%D0%B7%D0%B0%D0%BF%D0%B0%D0%B4%D0%BD%D0%B8-news750965.html", "text": "Заев, Ципрас и Рама показаха доверие и воля на лидерската среща на ПЕС в София Премиерите на Македония и Гърция Алексис Ципрас и Зоран Заев дойдоха заедно на подготвителната среща на ПЕС преди разговорите на върха ЕС – Западни Балкани в София. „Срещата в София е историческа за разширяването, защото е първата подобна инициатива след 2003 г. Позитивното развитие на преговорите между Гърция и Македония дава нова надежда, че процесът на присъединяване на страните от Западните Балкани към ЕС набира скорост. ПЕС винаги е подпомагала усилията на двамата премиери в тази посока. И Заев, и Ципрас показват лидерство и желание за намиране на достойно решение и за двете страни. На нашите срещи те имат подкрепата на европейските социалисти и изградиха взаимно доверие. Навядам се съвсем скоро да видим резултат.“, каза президентът на ПEС Сергей Станишев, домакин на срещата. Премиерите-социалисти Антонио Коста на Португалия,  Джозеф Мускат на Малта също дойдоха на срещата, към която по късно се присъедини и премиерът на Албания Еди Рама, също от семейството на ПЕС. Лидерът на групата на социалистите и демократите в Европарламента Удо Булман, външният министър на Люксембург Жан Аселборн, министри, високопоставени лица, лидери на  партиите-членки на ПЕС от ЕС и Западните Балкани участваха в разговорите. Председателят на БСП Корнелия Нинова също присъства на срещата. Откривайки дискусията Сергей Станишев заяви: \"Радвам се, че министър-председателите на Гърция и Македония са тук заедно, и съм горд да поздравя двете правителства за напредъка, който постигат в решаването на спора за името. ПЕС твърдо вярва, че бъдещето на Западните Балкани е в ЕС и че разширяването е част от дебата за бъдещето на Европа.“ Станишев добави, че усилията както на албанското, така и на македонското правителство трябва да бъдат насърчени от Европа и че Европейският съвет трябва да препотвърди позицията на Комисията, че Албания и Македония са готови за започване на преговори. „Страните, най-близо до преговорите, са управлявани от социалисти. Те имат пълната подкрепа на ПЕС по време на подготовката си, заради куража да правят реформи и да търсят решения на дългоотлагани проблеми. В Македония премиерът Заев за 10 месеца успя да заличи всички вреди и националистически залитания, нанесени от консервативния му предшественик Груевски. Пример за това е Договорът за добросъседство с България.“, каза Станишев. На срещата прогресивните лидери отново потвърдиха дълбокото си съжаление за решението на президента Тръмп да изтегли САЩ от ядрената сделка с Иран. Сделката беше резултат от продължителни преговори с лидерството на ЕС, което донесе стабилност на света. Лидерите на ПЕС заклеймиха кръвопролитието в Газа и призоваваха Израел и Палестина да положат усилия за прекратяване на продължаващото насилие. Всяко трайно решение трябва да се основава на директивата на ООН за Йерусалим като столица и на двете държави, подчертаха социалистите. Сподели:", "date": "2018.05.17", "title": "Станишев: Левите премиери в региона пишат новата история на разширяването на ЕС към Западните Балкани "}
{"url": "http://pik.bg/%D0%B5%D0%BB%D0%B8%D1%82%D1%8A%D1%82-%D0%BD%D0%B0-%D0%BA%D1%80%D0%B0%D0%BA%D0%B0-%D0%BF%D1%80%D0%B8-%D0%B2%D0%B5%D0%B6%D0%B4%D0%B8-%D1%80%D0%B0%D1%88%D0%B8%D0%B4%D0%BE%D0%B2-%D0%B7%D0%B0-%D0%BF%D0%BE%D1%87%D0%B5%D1%82%D0%BD%D0%B0%D1%82%D0%B0-%D0%BC%D1%83-%D0%BF%D1%80%D0%BE%D1%84%D0%B5%D1%81%D1%83%D1%80%D0%B0-%D0%B2-%D1%83%D0%BD%D0%B8%D0%B1%D0%B8%D1%82-news750966.html", "text": "Целият елит на научната и дипломатическата общност у нас  отиде на крака при Вежди Рашидов за церемонията по обявяването му за почетен професор на УниБИТ. Ректорът на университета проф. Стоян Денчев лично ръководи церемонията. Уникалният творец, както го нарече проф. Денчев, получи титлата с единодушното решение на Академичния съвет още през февруари. За днешната церемония поздравителни адреси до Рашидов изпратиха премиерът Бойко Борисов, президентът Румен Радев, председателят на Народното събрание Цвета Караянчева, актьорът Стефан Данаилов, главният прокурор Сотир Цацаров, шефовете на БАН и на Александровска болница. Сред присъстващите бяха ярки представители на научните и творческите среди. Проф. Стоян Денчев показа жезъла на УниБИТ пред множеството от над 300 души с думите, че това се нарича произведение на изкуството. Той е изработен още през 2006 г. от Вежди Рашидов. Скулпторът, който в момента е депутат и шеф на комисията по култура в парламента, подари своя картина с пролетен пейзаж на учебното заведение. Сподели:", "date": "2018.05.17", "title": "Елитът на крака при Вежди Рашидов за почетната му професура в УниБИТ"}
{"url": "http://pik.bg/%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D1%81-%D0%B8%D0%BD%D1%81%D1%82%D0%B0%D0%BB%D0%B0%D1%86%D0%B8%D1%8F%D1%82%D0%B0-%D0%B7%D0%B0-rdf%E2%80%93%D0%BE%D1%82%D0%BF%D0%B0%D0%B4%D1%8A%D1%86%D0%B8-%D1%89%D0%B5-%D0%B4%D0%B5%D0%BF%D0%BE%D0%BD%D0%B8%D1%80%D0%B0%D0%BC%D0%B5-%D0%BF%D0%BE%D0%B4-10-%D0%BF%D1%80%D0%BE%D1%86%D0%B5%D0%BD%D1%82%D0%B0-news750961.html", "text": "С инсталацията за RDF–отпадъци ще депонираме под 10% отпадъци, с което ще покрием изискванията на Европейската комисия за 2030 г. Това каза кметът на София Йорданка Фандъкова по време на днешното заседание на Столичния общински съвет, съобщава \"Фокус\" . Фандъкова посочи, че депонирането е най-сериозният проблем, когато говорим за битови отпадъци и свеждането му до минимум е било и остава основна цел на Столична община, за да се погрижи за здравето на хората. „В момента София депонира 16% от отпадъците си благодарение на Първа и Втора фаза от Системата за преработка на отпадъци. С третата фаза, за която говорим днес, ще депонираме под 10%, с което ще покрием изискванията на Европейската комисия за 2030 г. Това е важна екологична цел и истинска грижа за качеството на живот в града“, каза още тя и посочи, че фирмата „Рамбол“, която проучи инсталацията, е сред водещите в света. По думите ѝ тя е избрана от редица големи държави, сред които Дания и Сингапур. „Технологията, която е избрана за София, се прилага в цяла Европа и непрекъснато се усъвършенства. Тя отговаря изискванията на Европейската комисия за най-добра доказана технология. Ключово за мен е сигурността на инсталацията, покриването на екологичните норми и пречиствателните системи“, посочи кметът на София и уточни, че с пускането на новата инсталация част от старите мощности на ТЕЦ – София вече няма да работят на пълен капацитет и по този начин ще се намалят емисиите на фини прахови частици с 9,5%, емисиите на въглероден диоксид със 7% и азотните оксиди с 2%. Подробна информация с всички детайли около инсталацията са публикувани на сайта на Столична община. „RDF представлява остатъка, който няма как да бъде преработен. Искаме да създадем нова модерна мощност, която да спестява 65 млн. куб. метра и така се спестяват между 15 и 15 млн. евро и това допринася за стабилизиране цената на топлинната енергия на столичани. София има уникалния шанс да изградим системата с 58% безвъзмездна стойност от ОП „Околна среда“. Общата стойност на проекта е 157,5 млн. евро, а съфинансирането е на стойност до 65,7 млн. евро. Срокът е 19 години, от които 4 години гратисен период, като се предполага, че това ще бъде и срокът за изграждане на инсталацията, и 15 години срок за изплащане. Предварителните анализи сочат, че на годишна база инсталацията ще реализира печалба от 10 млн. евро, а оперативните разходи за поддръжката ѝ ще са до 7 млн. евро годишно“, обясни Фандъкова и уточни, че никога не би направила компромис с чистотата и със здравето на хората. Обектът е третата фаза на интегрирана система от съоръжения за третиране на битовите отпадъци на Столична община. През първата фаза бяха изградени инсталацията за компостиране на зелени отпадъци и депо „Садината“. При втората фаза беше изграден заводът за отпадъци с производство на RDF фракция, където могат да се произвеждат 180 хил. тона RDF годишно. Предвидено е в третата фаза инсталацията за комбинирано производство на енергия в София с оползотворяване на RDF-отпадък да бъде построена на площадка на „Топлофикация\" в района на Централна гара. Сподели:", "date": "2018.05.17", "title": "Фандъкова: С инсталацията за RDF–отпадъци ще депонираме под 10 процента"}
{"url": "http://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%B8%D0%B7%D0%BF%D1%80%D0%B0%D1%89%D0%B0-%D0%B0%D0%B1%D0%B8%D1%82%D1%83%D1%80%D0%B8%D0%B5%D0%BD%D1%82%D0%B8%D1%82%D0%B5-%D1%81%D1%8A%D1%81-%D1%81%D1%82%D0%B8%D0%BB%D0%B5%D0%BD-%D0%BA%D0%BE%D0%BA%D1%82%D0%B5%D0%B9%D0%BB-news750917.html", "text": "За поредна година кметът на Благоевград Атанас Камбитов организира официален прием за абитуриентите от Випуск 2018. Зрелостниците ще бъдат посрещнати пред зала „22 септември“ в 18:30 часа днес, съобщиха от пресцентъра на общината. Кметът заедно с ученици, преподаватели и директори ще се съберат за общи снимки и заедно ще тръгнат към мол \"Ларго“, където ще бъде даден официалният прием. Тържествата в чест на зрелостниците продължават на 24 май - Ден на българската просвета и култура и на славянската писменост и Празник на Благоевград, когато започват и бляскавите дефилета на абитуриентите, информира \"Фокус\". Червеният килим тази година ще бъде поставен на ново място. Те ще тръгнат от моста над Младежки дом и ще продължат ревюто по площад „Македония“, където ще ги очаква красива арка. И тази година кандидат-студентите ще представят стилни и изискани облекла. Честванията по повод завършването на Випуск 2018 ще продължат до 26 май. Сподели:", "date": "2018.05.17", "title": "Кметът на Благоевград изпраща абитуриентите със стилен коктейл"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B5%D0%B2%D1%80%D0%BE%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%BF%D0%B0%D0%BC%D0%B5%D1%82%D0%BD%D0%B8-%D0%BF%D0%BE%D1%81%D0%BB%D0%B0%D0%BD%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news750911.html", "text": "Масата, на която се състоя вечерята на лидерите от ЕС, е специално създадена за случая от материал на основата на рециклиран картон. След края на вечерта всеки от лидерите написа върху нея своето послание. Те ги написаха на кирилица, показва Нова телевизия. Масата ще бъде нарязана, а посланията - рамкирани и поставени в постоянна експозиция, посветена на българското европредседателство. Сподели:", "date": "2018.05.17", "title": "ПЪРВО В ПИК! Евролидерите оставиха паметни послания (СНИМКИ)"}
{"url": "http://pik.bg/%D0%BC%D0%B0%D0%BD%D1%8F%D0%BA-%D1%84%D0%B5%D0%BD-%D0%BF%D1%80%D0%B5%D1%81%D0%BB%D0%B5%D0%B4%D0%B2%D0%B0%D0%BB-%D1%82%D0%B5%D0%B9%D0%BB%D1%8A%D1%80-%D1%81%D1%83%D0%B8%D1%84%D1%82-%D0%B2%D0%BB%D0%B8%D0%B7%D0%B0-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D0%B7%D0%B0-%D0%BF%D0%BE%D0%BB%D0%BE%D0%B2%D0%B8%D0%BD-%D0%B3%D0%BE%D0%B4%D0%B8%D0%BD%D0%B0-news750871.html", "text": "Вманиаченият фен на певицата Тейлър Суифт Мохамед Джафар бе осъден на половин година затвор, съобщава NY Daily News. След като излежи присъдата си, Джафар ще трябва да се подложи и на психиатрично лечение. Преди седмица мъжът се призна за виновен в опит за грабеж. През януари 2017 година Джафар подложи на телефонен тормоз мениджърите на Тейлър Суифт, като само за две седмици им позвъни над 60 пъти с молби да разговаря с изпълнителката. На 6 февруари миналата година той успя да се промъкне до покрива на жилищния комплекс, в който живее изпълнителката. Сподели:", "date": "2018.05.17", "title": "Маняк! Фен, преследвал Тейлър Суифт, влиза в затвора за половин година"}
{"url": "http://pik.bg/%D0%BC%D0%B0%D0%B9%D1%81%D0%BA%D0%B8-%D0%BA%D0%B0%D0%BF%D1%80%D0%B8%D0%B7%D0%B8-%D0%B4%D0%BE-%D0%BE%D0%B1%D1%8F%D0%B4-%D1%89%D0%B5-%D0%BD%D0%B8-%D0%BF%D0%B5%D1%87%D0%B5-%D1%81%D0%BB%D1%8A%D0%BD%D1%86%D0%B5-%D1%81%D0%BB%D0%B5%D0%B4-%D1%82%D0%BE%D0%B2%D0%B0-%D1%81%D1%82%D0%B0%D0%B2%D0%B0-%D1%81%D1%82%D1%80%D0%B0%D1%88%D0%BD%D0%BE-news750821.html", "text": "Днес преди обяд ще преобладава слънчево време, но около и след обяд и преди полунощ ще се развива купеста и купесто-дъждовна облачност и на много места ще има краткотрайни валежи и гръмотевична дейност. Възможни са градушки. По-интензивни ще са явленията в Централна Северна и Североизточна България. Максималните температури ще са между 22° и 27°, в югоизточните райони, където вятърът ще е от югозапад – до около 30°. Над планините ще се развива купеста и купесто-дъждовна облачност и на много места ще има краткотрайни, временно интензивни превалявания и гръмотевични бури. Ще духа умерен, по билата временно силен вятър от запад-югозапад. Максималната температура на височина 1200 метра ще е около 16°, на 2000 метра – около 9°. Над Черноморието ще преобладава слънчево време с развитие на купеста и купесто-дъждовна облачност и на места ще превали краткотраен дъжд с гръмотевици. Максимални температури на въздуха: 22-24°. Температурата на морската вода е 18-20°. Вълнението на морето ще е 1-2 бала. На 17.05.2018 слънцето ще изгрее в 06:03 часа и ще залезе в 20:44 часа. Продължителност на деня 14:41 часа. На 17.05.2018 луната ще изгрее в 07:49 часа и ще залезе в 22:58 часа. Осветеност на диска в 0h UT 3 %. Фаза на луната: след новолуние преди първа четвърт. Сподели:", "date": "2018.05.17", "title": "МАЙСКИ КАПРИЗИ! До обяд ще ни пече слънце, след това става страшно"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BE%D1%82-%D0%BA%D0%BD%D0%B4%D1%80-%D0%B7%D0%B0%D0%BF%D0%BB%D0%B0%D1%88%D0%B8%D1%85%D0%B0-%D0%B4%D0%B0-%D0%BF%D1%80%D0%B5%D1%80%D0%B0%D0%B7%D0%B3%D0%BB%D0%B5%D0%B4%D0%B0%D1%82-%D0%BF%D0%BB%D0%B0%D0%BD%D0%BE%D0%B2%D0%B5%D1%82%D0%B5-%D0%B7%D0%B0-%D1%81%D1%80%D0%B5%D1%89%D0%B0-%D0%BD%D0%B0-%D0%B2%D1%8A%D1%80%D1%85%D0%B0-%D1%81%D1%8A%D1%81-%D1%81%D0%B0%D1%89-news750866.html", "text": "Първият заместник министър на външните работи на Северна Корея Ким Хе Хван разкритикува остро съветникът по въпросите на националната сигурност на САЩ Джон Болтън за предложението му денуклеаризацията на Корейския полуостров да се осъществи по ливанския модел, съобщава телевизионния канал  NHK, като се позовава на Централната телеграфна агенция на Северна Корея. В изявлението на Хван, който от дълго време участва в преговорите със САЩ, се отбелязва, че КНДР не искат да вървят по пътя на Ирак и Либия. По думите му, в тези страни е настъпил упадък, след като те са се предали на Запада. Ким Хе Хван добавя, че КНДР може да отмени срещата на лидера на страната Ким Чен Ун с президента на САЩ Доналд Тръмп, ако Съединените щати продължат с политиката си на натиск. Сподели:", "date": "2018.05.17", "title": "Напрежение! От КНДР заплашиха да преразгледат плановете за среща на върха със САЩ"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%82%D0%BE%D0%BC%D0%B0-%D0%B1%D0%B8%D0%BA%D0%BE%D0%B2-%D0%B1%D1%81%D0%BF-%D0%B4%D1%81%D0%B1-%D0%B4%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%B7%D0%B5%D0%BB%D0%B5%D0%BD%D0%B8%D1%82%D0%B5-%D0%BD%D0%B0%D0%BF%D1%80%D0%B0%D0%B2%D0%B8%D1%85%D0%B0-%D0%BD%D0%BE%D0%B2-%D0%BE%D1%82%D0%B5%D1%87%D0%B5%D1%81%D1%82%D0%B2%D0%B5%D0%BD-%D1%84%D1%80%D0%BE-news750943.html", "text": "БСП, ДСБ, \"Да, България\" и \"Зелените\" направиха нов Отечествен фронт в София и започват заедно обща предизборна кампания. Това заяви депутатът от ГЕРБ Тома Биков по повод обвиненията на шефа на столичните социалисти Калоян Паргов, че се искат 58 милиона долара за съфинансирането на изработването на инсталацията за преработка на боклук по-рано тази сутрин. Депутатите от управляващата партия заявиха, че атаките от страна наа БСП точно в момента, когато в Сфоия се провежда Срещата на върха са злоумишлени, за да бъде отклонено вниманието от постиженията на българското правителство. Бившият екоминистър и сегашен депутат от ГЕРБ Ивелина Василева заяви, че в момента се реализира третият етап с изграждането на тази инсталация, който е подкрепен от Евроопейската комисия и Европейската банка за развитие, тъй като е високо екологичен, защото гарантира спазването на принципа на кръговата икономика, която през зимата ще гарантира опотлението на гражданите, а ппрез лятото - топлата им вода. Общински съветник на ГЕРБ пък доказа, че червените общински съветници са подкрепили изграждането на инсталацията още на първия етап при одобряването на площадката, затоваа в сегашните им протести виждат единствено политически мотиви. Сподели:", "date": "2018.05.17", "title": "ИЗВЪНРЕДНО В ПИК TV! Тома Биков: БСП, ДСБ, \"Да, България\" и \"Зелените\" направиха нов Отечествен фронт в София, започват предизборна кампания "}
{"url": "http://pik.bg/%D1%81%D1%8A%D1%80-%D0%B5%D0%BB%D1%82%D1%8A%D0%BD-%D0%B4%D0%B6%D0%BE%D0%BD-%D1%89%D0%B5-%D0%BF%D0%B5%D0%B5-%D0%BD%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%BD%D0%B0-%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-%D0%B8-%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-news750867.html", "text": "Британският композитор и изпълнител сър Елтън Джон ще има изпълнение на сватбата на принц Хари и Меган Маркъл, която ще се състои на 19 май, съобщава електронното издание TMZ, като се позовава на източници, близки до изпълнителя. За момента остава неизвестно къде ще бъде изпълнението на музиканта – в църквата или на приема след това. Изданието отбелязва, че поканата към сър Елтън Джон е „разумна“, отчитайки отношенията на музиканта с кралското семейство. Изпълнителят бе приятел с принцеса Даяна и познава принцовете Хари и Уилям от деца. Още в началото на февруари медиите на Острова съобщиха, че е много вероятно сър Елтън Джон да получи покана за сватбата, но не бе ясно дали той ще пее или ще присъства само в качеството си на гост. Известно е, че заради събитието сър Елтън Джон отложи два свои концерта в Лас Вегас. Сподели:", "date": "2018.05.17", "title": "Сър Елтън Джон ще пее на сватбата на принц Хари и Меган Маркъл"}
{"url": "http://pik.bg/%D0%B2-%D0%B8%D1%80%D0%BB%D0%B0%D0%BD%D0%B4%D0%B8%D1%8F-%D0%BF%D1%83%D1%81%D0%BD%D0%B0%D1%85%D0%B0-%D1%81%D0%BB%D0%B0%D0%B4%D0%BE%D0%BB%D0%B5%D0%B4-%D1%81-%D0%B2%D0%BA%D1%83%D1%81-%D0%BD%D0%B0-%D0%BA%D0%B5%D1%82%D1%87%D1%83%D0%BF-%D0%B2-%D1%87%D0%B5%D1%81%D1%82-%D0%BD%D0%B0-%D0%BC%D1%83%D0%B7%D0%B8%D0%BA%D0%B0%D0%BD%D1%82%D0%B0-%D0%B5%D0%B4-%D1%88%D0%B8%D0%B9%D1%80%D1%8A%D0%BD-news750862.html", "text": "В чест на известния като голям почитател на кетчупа музикант Ед Шийрън един от магазините в Ирландия пусна сладолед с вкус на кетчуп, съобщава New York Daily News. Тези дни Шийрън има концерти в Дъблин, като от управата на магазина обявиха, че всички, които ще посетят събитието, могат да получат от магазина от новия сладолед. Изданието отбелязва, че изпълнителят дотолкова е вманиачен по кетчупа, че на тялото си има и татуировка с логото Heinz, окито са производител на кетчуп. Сподели:", "date": "2018.05.17", "title": "В Ирландия пуснаха сладолед с вкус на кетчуп в чест на музиканта Ед Шийрън"}
{"url": "http://pik.bg/%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-%D0%B5-%D0%BF%D1%80%D0%B5%D1%82%D1%8A%D1%80%D0%BF%D1%8F%D0%BB-%D1%83%D1%81%D0%BF%D0%B5%D1%88%D0%BD%D0%B0-%D1%81%D1%8A%D1%80%D0%B4%D0%B5%D1%87%D0%BD%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-news750870.html", "text": "Томас Маркъл, баща на актрисата Меган Маркъл, която през уикенда ще се омъжи за принц Хари, е претърпял успешна операция на сърцето, съобщава TMZ. „Всичко е наред. Възстановяването ми ще продължи дълго. Оставам в болницата още няколко дни. Не ми разрешават да се вълнувам“, коментира Томас Маркъл след интервенцията. От изданието не уточняват колко време Томас Маркъл ще остане в болница и колко дълго ще продължи възстановяването му. По-рано стана ясно, че Томас Маркъл ще пропусне сватбата на дъщеря си заради хирургическата интервенция. Сподели:", "date": "2018.05.17", "title": "Бащата на Меган Маркъл е претърпял успешна сърдечна операция"}
{"url": "http://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-53-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B1%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%B2-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B0%D1%82%D0%B0-%D1%87%D0%B0%D1%81%D1%82-%D0%BD%D0%B0-%D1%8F%D0%BF%D0%BE%D0%BD%D0%B8%D1%8F-news750880.html", "text": "Земен трус с магнитуд 5.3 по Рихтер е бил регистриран в централната част на Япония, съобщава ТАСС. По данни на Ниционалното метеорологично управление на Япония, епицентърът е бил в съседната на Токио префектура Тиба, на дълбочина 50 километра. Няма информация за пострадали и разрушения. Обявена е опасност от цунами, като няколко минути по-късно предупреждението е било отменено. Трусът е бил усетен в префектурите Тиба, Ибараки, Мияги и в столичния регион. Сподели:", "date": "2018.05.17", "title": "Земетресение с магнитуд 5.3 по Рихтер бе регистрирано в централната част на Япония"}
{"url": "http://pik.bg/%D1%83%D0%B6%D0%B0%D1%81-%D0%B2%D0%B7%D1%80%D0%B8%D0%B2-%D0%BD%D0%B0-%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%B0-%D1%86%D0%B8%D0%B3%D0%B0%D1%80%D0%B0-%D0%BF%D1%80%D0%BE%D0%B1%D0%B8-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D0%B5%D1%86-news750872.html", "text": "Взрив на електронна цигара стана причина за смъртта на американец, съобщава „Лайф“. Според информацията, 38-годишният Талмадж д`Елия e починал след инцидент с електронна цигара на 5 май. Разследването на случилото се е показало, че части от взривената електронна цигара са пробили главата на мъжа. След взрива в дома на Д`Елия избухнал пожар, като мъжът получи и 80 процента изгаряния по тялото си. Сподели:", "date": "2018.05.17", "title": "Ужас! Взрив на електронна цигара проби главата на американец"}
{"url": "http://pik.bg/%D0%B1%D0%B5%D0%BB%D0%B3%D0%B8%D0%B9%D1%81%D0%BA%D0%B8-%D1%81%D1%8A%D0%B4-%D0%BE%D1%82%D0%BA%D0%B0%D0%B7%D0%B0-%D0%B4%D0%B0-%D0%BF%D1%80%D0%B5%D0%B4%D0%B0%D0%B4%D0%B5-%D0%BD%D0%B0-%D0%B8%D1%81%D0%BF%D0%B0%D0%BD%D0%B8%D1%8F-%D1%82%D1%80%D0%B8%D0%BC%D0%B0-%D0%B1%D0%B8%D0%B2%D1%88%D0%B8-%D0%BA%D0%B0%D1%82%D0%B0%D0%BB%D1%83%D0%BD%D1%81%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%80%D0%B8-news750874.html", "text": "Съдът в Брюксел взе решение да не бъдат предавани на Испания тримата бивши каталунски министри, които избягаха в Белгия след референдума за независимост на Каталуния, съобщава „Франс Прес“. Решението беше мотивирано с формална грешка - липса на национална заповед за арест, която да съответства на изисканата от Испания европейска заповед за арест. Агенцията отбелязва, че това е тежко поражение за правителството в Мадрид. От своя страна бившият каталунски премиер Карлес Пучдемон заяви, че съдебното решение е \"добра новина\". Той коментира, че \"Европа е предоставила право на справедлив процес, независимо от политическите съображения\". Мадрид поиска да бъдат екстрадирани бившият земеделски министър на Каталуния Меричел Сере, ексминистъра на културата Луис Пуч-и-Горди и бившия здравен министър Тони Комин. Тримата политици пристигнаха в Белгия заедно с Карлес Пучдемон в края на октомври 2017 г. С бягството си от Испания те се надяват да избегнат съдебен процес по обвинения в разхищаване на бюджетни средства и метеж. Сподели:", "date": "2018.05.17", "title": "Белгийски съд отказа да предаде на Испания трима бивши каталунски министри"}
{"url": "http://pik.bg/%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-%D0%BE%D0%BF%D0%B5%D1%80%D0%B4%D0%B5%D0%BB%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D1%81%D0%B0%D0%BD%D0%BA%D1%86%D0%B8%D0%B8-%D0%BA%D0%B0%D1%82%D0%BE-%D0%BE%D1%80%D1%8A%D0%B6%D0%B8%D0%B5-%D1%81%D1%80%D0%B5%D1%89%D1%83-%D0%B5%D0%B2%D1%80%D0%BE%D0%BF%D0%B0-news750875.html", "text": "Министърът на финансите на Франция Бруно Льо Мер определи санкциите на САЩ срещу Иран оръжие против Европа в интервю, публикувано във френския вестник Le Figaro, цитиран от TACC и „Фокус“. „Икономическите екстериториални санкции са недопустими. САЩ нямат право да бъдат икономически жандарм на планетата“, коментира министърът. Брунао Льо Мер добавя, че „екстериториалните санкции са не само оръжие за сплашване, те са истински оръжия. Те са насочени за унищожаване на доходите в нашите страни, а също така и на работни места в предприятията, които търгуват със страните, срещу които са насочени санкциите“. Според Льо Мер, европейците трябва да застанат единодушно срещу тях и да подсилят регламента на ЕС за блокиране на екстериториалните закони на САЩ за налагане на санкции, за да включат в него положения относно санкциите срещу Иран , превръщайки този документ в истински юридически щит. Сподели:", "date": "2018.05.17", "title": "Финансовият министър на Франция опердели американските санкции като оръжие срещу Европа"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BA%D0%BC%D0%B5%D1%82%D0%B8%D1%86%D0%B0%D1%82%D0%B0-%D0%BD%D0%B0-%D0%BF%D0%BE%D0%B4%D1%83%D1%8F%D0%BD%D0%B5-%D1%81-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B0%D1%82%D0%B0-%D1%81-%D0%BF%D0%BE%D0%B4%D0%BA%D1%83%D0%BF-%D0%B3%D0%BB%D0%B0%D0%B2%D0%BD%D0%B0-%D1%8E%D1%80%D0%B8%D1%81%D1%82%D0%BA%D0%B0-news750897.html", "text": "Нейният подпис стои под всеки документ. Те обаче се разглеждат от различни комисии. Това каза по Нова телевизия кметицата на столичния район \"Подуяне\" Ева Митова за арестуваната за подкуп от 15 000 лв. главна юристка на районното кметство Лилия Геринска. \"Много съм изненадана. Това, което знам от онзи ден, е това, което беше съобщено от ГДБОП и прокуратурата. За мен тези почивки и отношения са новина. Коментар за подправените подписи технологично не е обяснимо как става. Нека оставим нещата да стигнат докрай. В момента текат действия и всичко ще бъде изяснено, ние съдействаме\", уточни тя. Стана ясно, че тя работи в районната администрация от 2011 г. Митова не можа обаче да си спомни как точно Лилия Геринска е започнала работа. Сподели:", "date": "2018.05.17", "title": "ЕКСКЛУЗИВНО! Кметицата на \"Подуяне\" с подробности за арестуваната с подкуп главна юристка"}
{"url": "http://pik.bg/%D1%81%D0%B8%D0%BB%D0%B5%D0%BD-%D1%82%D1%80%D1%83%D1%81-%D1%83%D0%B4%D0%B0%D1%80%D0%B8-%D0%B2-%D1%82%D0%B8%D1%85%D0%B8%D1%8F-%D0%BE%D0%BA%D0%B5%D0%B0%D0%BD-%D1%8E%D0%B6%D0%BD%D0%BE-%D0%BE%D1%82-%D0%BD%D0%BE%D0%B2%D0%B0-%D0%B7%D0%B5%D0%BB%D0%B0%D0%BD%D0%B4%D0%B8%D1%8F-news750904.html", "text": "Земетресение с магнитуд 5,8 бе регистрирано  в Тихия океан южно от новозеландския архипелаг Кермадек, съобщи европейско-средиземноморския сеизмологичен център, цитиран от ТАСС. Епицентърът се е намирал на 945 км североизточно от Уелингтън на дълбочина 10 км. Няма съобщения за пострадали и щети, нито за очакване на вълни цунами. Сподели:", "date": "2018.05.17", "title": "Силен трус удари в Тихия океан южно от Нова Зеландия"}
{"url": "http://pik.bg/%D0%BA%D0%B8%D1%82%D0%B0%D0%B9-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0-%D0%BF%D0%BE-%D0%B2%D0%BD%D0%B8%D0%BC%D0%B0%D1%82%D0%B5%D0%BB%D0%BD%D0%BE-%D0%BE%D1%82%D0%BD%D0%BE%D1%88%D0%B5%D0%BD%D0%B8%D0%B5-%D0%BA%D1%8A%D0%BC-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82%D1%82%D0%B0-%D0%B7%D0%B0-%D1%83%D1%81%D1%82%D0%B0%D0%BD%D0%BE%D0%B2%D1%8F%D0%B2%D0%B0%D0%BD%D0%B5-%D0%BD%D0%B0-%D0%BC%D0%B8%D1%80-%D0%BD%D0%B0-%D0%BA%D0%BE%D1%80%D0%B5%D0%B9%D1%81-news750877.html", "text": "Външният министър на Китай Ван И призова Съединените щати и останалите страни, които участват в преговорите с КНДР, към по-винмателно отношение към възможността за установяване на траен мир на Корейския полуостров, съобщава Ройтерс. Министърът заяви още по време на своето посещение в Париж, че международната общност и длъжна да уважи усилията, които властите на КНДР са положили за поддържането на мира в региона. Сподели:", "date": "2018.05.17", "title": "Китай призова за по-внимателно отношение към възможността за установяване на мир на Корейския полуостров"}
{"url": "http://pik.bg/%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B0-%D1%81%D1%80%D0%B5%D1%89%D0%B0-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%82%D0%B5-%D0%BB%D0%B8%D0%B4%D0%B5%D1%80%D0%B8-%D1%80%D0%B5%D1%88%D0%B0%D0%B2%D0%B0%D1%82-%D1%81%D1%8A%D0%B4%D0%B1%D0%B0%D1%82%D0%B0-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D0%B8-%D0%B7%D0%B0%D0%BF%D0%B0-news750886.html", "text": "Лидерите на 28-те държави от ЕС сядат на масата за преговори със страните, които имат желание да станат част от Съюза. Спорни моменти обаче има при четири от тях. Горещият картоф е Косово. На практика пет от държавите в ЕС не признават независимостта й. Другият основен проблем е името на Македония и дългогодишният спор с Гърция. В края на преговорите Европа трябва да излезе с обща декларация, която носи името на София. В нея са разписани ясни ангажименти и проекти за интегрирането на Западните Балкани. Заради драконовските мерки за сигурност около срещата . През целия ден движението по булевард „Витоша” между \"Патриарх Евтимий\" и \"Пенчо Славейков\" ще бъде спряно. В района на НДК около хотелите „Маринела”, „Хилтън” и „Балкан” се очакват много сериозни затруднения с трафика. Вчера огромни задръствания имаше и към Летище София, както и по бул. „Цариградско шосе”. Междувременно на работна вечеря снощи лидерите на страните от Евросъюза обсъдиха  последното развитие на отношенията със Съединените щати. Акцентът беше иранското ядрено споразумение и международната търговия. Продължилата над три часа работна вечеря не завърши с официални решения. 28-те се постараха да покажат единство пред американците и тяхното решение за изтеглянето от иранското ядрено споразумение и санкциите срещу работещи в Иран фирми от Евросъюза. Сподели:", "date": "2018.05.17", "title": "ИСТОРИЧЕСКА СРЕЩА! Премиерът Борисов и европейските лидери решават съдбата на Европа и Западните Балкани"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BC%D0%B8%D1%85%D0%B0%D0%B8%D0%BB-%D0%B1%D0%B8%D0%BB%D0%B0%D0%BB%D0%BE%D0%B2-%D1%81%D1%8A%D1%81%D0%B8%D0%BF%D0%B0-%D0%BD%D0%B8%D0%BA%D0%B8-%D0%BA%D1%8A%D0%BD%D1%87%D0%B5%D0%B2---%D0%B4%D0%B6%D0%B0%D1%80%D0%BE-%D0%BE%D1%82-%D0%BF%D0%BE%D0%B4-%D0%BF%D1%80%D0%B8%D0%BA%D1%80%D0%B8%D1%82%D0%B8%D0%B5-%D0%BE%D1%82%D0%BA%D1%80%D0%B0%D0%B4%D0%BD%D0%B0-%D0%B0%D1%83%D0%B4-news750957.html", "text": "Ники Кънчев, който дълги години бе синоним на интелектуалната викторина \"Стани богат\", окончателно изпадна в нафталина и вече е забравен от зрителите на предаването, след като в стола му седна актьорът Михаил Билалов, а с него и рейтингът в минутите след 19 ч. скочи с няколко пункта. Любимата игра на много българи се завърна на 1 април - освен с нов водещ, и на ново място - не в Нова телевизия, от ефира на която допреди в продължение на 13 години Кънчев препитваше събеседниците си, а в обновената програмна схема в телевизията майка - БНТ1. В самото начало рокадата на водещите бе посрещната от традиционалистите пред екрана колебливо. Месец и половина по-късно обаче ситуацията изглежда коренно различна, а подземният бос Петър Туджаров-Джаро от обичаната кримка \"Под прикритие\" печели все повече и повече симпатиите на зрителската аудитория. \"Стани богат\" се излъчва всеки делничен ден от 19 до 19:45 ч., и то на гърба на централните новинарски емисии на Нова и Би Ти Ви. И въпреки това от 3.5% среден дял на аудиторията по това време, сега той е пет пъти повече - 15 пункта, според пийпълметрията на ГАРБ. За април общият аудиторен дял на двете частни телевизии в същия часови пояс е спаднал с 10%. Цифрите са красноречиви, че БНТ са направили правилния избор, поверявайки на Билалов ролята на Ники Кънчев. В този ред на мисли омразата, която смехотворен брой малко потребители изливат по новия водещ във фейсбук страници, буди само смях. Държавната медия е точното място за \"Стани богат\", тъй като нейният ефир привлича умна аудитория, а традициите на \"Сан Стефано\" в интелигентните формати са още от времето на \"Минута е много\". Впрочем ходът на БНТ да върне най-успешната телевизионна игра в ефир, и то не с Ники Кънчев, а с Михаил Билалов, заслужава не просто адмирации. Първо, защото другите две големи частни медии бълват или турски сериали, или риалити формати, някои от които все повече залагат на сеирджийство и пошлотия. И второ - защото бившият водещ Ники Кънчев вече е олицетворение на същите тези формати като „ВИП Брадър”, които в името на рейтинга, особено в последните си сезони от есента, си позволяваха да компрометират, дори и да застрашават здравето на своите участници. Ето защо, въпреки сантиментите на някои зрители, рокадата на стола на водещия беше не просто желателна, а наложителна, и както е видно от рейтингите, оказа се успешна. Аристократичният Мишо Билалов безспорно притежава харизма, излъчва спокойствие и респект. Освен това актьорът води шоуто ведро, предразполага събеседниците си от стола на богатството и печели доверието им, умее да отправя интелектуални провокации. Изводът е кратък, точен и ясен: Михаил Билалов открадна аудиторията на Нова и Би Ти Ви и буквално нокаутира Ники Кънчев в ролята му на Мистър „Стани богат”! Сподели:", "date": "2018.05.17", "title": "САМО В ПИК И \"РЕТРО\"! Михаил Билалов съсипа Ники Кънчев - Джаро от \"Под прикритие\" открадна аудиторията на Би Ти Ви и Нова"}
{"url": "http://pik.bg/%D0%BF%D0%BE-%D0%BF%D0%BB%D0%B0%D0%BD-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%B8%D1%82%D0%B5-%D1%83%D1%87%D0%B5%D0%BD%D0%B8%D1%8F-%D0%BD%D0%B0-%D1%87%D0%B0%D1%81%D1%82%D0%B8-%D0%BD%D0%B0-%D1%81%D0%B0%D1%89-%D0%B8-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-news750879.html", "text": "САЩ и Южна Корея продължават съвместните учения, съобщава Voice of America, цитиарни от „Фокус“. Въпреки заплахите на Северна Корея да отмени насрочената за 12 юни среща между Ким Чен Ун и американския президент Доналд Тръмп и отмяната на предвидената за вчера среща между делегации от Северна и Южна Корея, официални лица от Пентагона са заявили, че предвидените съвместни пролетни учения ще се проведат според предварителните планове. „Тези отбранителни учения са част от алианса между САЩ и Република Корея, те са ежегодни рутинни учения за поддържане на бойната готовност. Без да коментираме спецификата на тези учения, техният отбранителен характер е ясен от много десетилетия и не се е променял“, зави полковник Роб Манинг, говорител на Пентагона. Северна Корея нарече тези учения „репетиция за нахлуване“. Сподели:", "date": "2018.05.17", "title": "По план! Съвместните учения на части на САЩ и Южна Корея продължават"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%81%D0%B5%D1%80%D0%B8%D0%BE%D0%B7%D0%BD%D0%B8-%D0%BC%D0%B5%D1%80%D0%BA%D0%B8-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%B2-%D1%81%D0%BE%D1%84%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B2%D1%8A%D1%80%D1%85%D0%B0-%D0%B5%D1%81-%D0%B7%D0%B0%D0%BF%D0%B0%D0%B4%D0%BD%D0%B8-%D0%B1%D0%B0%D0%BB%D0%BA%D0%B0%D0%BD%D0%B8-news750854.html", "text": "Сериозни мерки за сигурност предприема полицията в София днес, заради срещата на върха ЕС-Западни Балкани, съобщава БНР. От МВР предупреждават, че заради придвижването на делегациите ще има задръствания в столицата и апелират към хората да се придвижват с метрото. Срещата на върха ЕС-Западни Балкани ще бъде съпътсваната от национален протест на превозвачите. Целта е в деня, когато в столицата се провежда събитието,  лидерите на Общността да бъдат убедени в размера на щетите, които ще нанесат предложените промените свързани с командировъчните и почивките на международните превозвачи. Още два протеста са насрочени за днес. Музикалните състави на Българското национално радио продължават протестните си действия с митинг-концерт пред Войнишкия мемориал пред Националния дворец на културата с искане за увеличение на възнагражденията. Също пред НДК ще има и протест с искане да се спре унищожаването на реките. Сподели:", "date": "2018.05.17", "title": "Важно! Сериозни мерки за сигурност в София, заради срещата на върха ЕС-Западни Балкани"}
{"url": "http://pik.bg/%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%81%D0%BA%D0%B0%D1%82%D0%B0-%D0%B0%D0%B2%D1%82%D0%BE%D0%BD%D0%BE%D0%BC%D0%B8%D1%8F-%D0%BF%D1%80%D0%B8%D0%B2%D0%B8%D0%BA%D0%B0-%D0%BF%D0%BE%D1%81%D0%BB%D0%B0%D0%BD%D0%B8%D1%86%D0%B8%D1%82%D0%B5-%D1%81%D0%B8-%D0%B2-%D1%87%D0%B5%D1%82%D0%B8%D1%80%D0%B8-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8-%D0%B4%D1%8A%D1%80%D0%B6%D0%B0%D0%B2%D0%B8-news750882.html", "text": "Палестинската автономия привика посланиците си в четири европейски държави, съобщава Anadolu Agency, цитирана от „Фокус“. „Палестинското Министерство на външните работи извика посланиците си от Румъния, Чешката република, Унгария и Австрия за консултации“, се казва в изявление на Министерството . Според ведомството, участието на дипломатите от тези четири страни в празненствата в Йерусалим за преместване на американското посолство в града „е нарушение на международното право и резолюциите на Съвета за сигурност на ООН, които потвърждават, че Йерусалим е окупирана територия и забранява на страните да разкриват посолства там“. Палестинската автономия също така извика представителя на Палестина в САЩ Хосам Зомлот. Сподели:", "date": "2018.05.17", "title": "Палестинската автономия привика посланиците си в четири европейски държави"}
{"url": "http://pik.bg/%D0%B2-%D0%BA%D0%B8%D1%82%D0%B0%D0%B9-%D1%82%D0%B5%D1%81%D1%82%D0%B2%D0%B0%D1%85%D0%B0-%D1%83%D1%81%D0%BF%D0%B5%D1%88%D0%BD%D0%B0-%D0%BF%D1%8A%D1%80%D0%B2%D0%B0%D1%82%D0%B0-%D1%81%D0%B8-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B0-%D1%80%D0%B0%D0%BA%D0%B5%D1%82%D0%B0-news750868.html", "text": "Китайският частен производител на ракети OneSpace Technology осъществи успешен тест на първата Китайска търговска ракета OS-X Chongqing Liangjiang Star, съобщава РИА Новости, като се позовава на информация на Централната телевизия на Китай. Отбелязва се, че това е било първо изстрелване на ракета, която изцяло е била разработена и произведена от частната китайска компания. Изстрелването на ракетата е станало на 17 май в 07:33 часа местно време (б.р в 02:33 българско време) на тестова площадка в северозападната част на страната. Полетът по балистична траектория е продължил 306 секунди. Според информацията, от компанията са работили година върху проектно-конструкторските задачи около ракетата. Ракетата OS-X Chongqing Liangjiang Star е дълга 9 метра и е способна да доставя полезни товари на височина 800 километра над Земята. Сподели:", "date": "2018.05.17", "title": "В Китай тестваха успешна първата си търговска ракета"}
{"url": "http://pik.bg/%D1%82%D1%80%D0%B8%D0%BC%D0%B0-%D0%BC%D1%8A%D0%B6%D0%B5-%D0%B1%D1%8F%D1%85%D0%B0-%D0%BE%D1%81%D1%8A%D0%B4%D0%B5%D0%BD%D0%B8-%D0%B2%D1%8A%D0%B2-%D1%84%D0%BB%D0%BE%D1%80%D0%B8%D0%B4%D0%B0-%D0%B7%D0%B0-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B0%D1%82%D0%B0-%D0%B3%D1%80%D1%83%D0%BF%D0%B8%D1%80%D0%BE%D0%B2%D0%BA%D0%B0-%E2%80%9E%D0%B8%D1%81%D0%BB%D1%8F%D0%BC%D1%81-news750846.html", "text": "Съд във Флорида издаде срещу трима жители на щата осъдителни присъди за различен срок затвор за участие в заговор с цел оказване на материална помощ за терористичната групировка „Ислямска държава“, съобщава РИА Новости, като се позовава на съобщение от Министерството на правосъдието на САЩ. Дейн Антъни Кристиан, Дарън Арнес Джексън и Грегъри Хабард бяха задържани от ФБР през юни 2016 година. Според обвинителния акт, от юли 2015 година те са влезли в сговор с цел оказване на помощ на „Ислямска държава“ за „подбиране на кадри“ за групировката. По-рано стана ясно, че Джексън е откарал Хабард до Международното летище в Маями, откъдето той е трябвало да излети за Германия. От Германия е трябвало да се прехвърли в Турция, а от там в Сирия, за да влезе в редовете на „Ислямска държава“. След като двамата са останали няколко дни в ареста, срещу тях са били повдигнати обвинения. През април миналата година Кристиан и Джексън се признали за виновни в участието на сговор. „Хабард е осъден на 12 години затвор, като след това до края на живота му ще остане под надзор. Кристиан и Джексън, които са признали вината си през 2017 година и са оказали съдействие на разследващите, са получили съответно осем и четири години затвор“, се посочва в изявлението на Министерството на правосъдието. След като бъдат освободени, Кристиан и Джексън ще останат под наблюдението на властите още по пет години. Сподели:", "date": "2018.05.17", "title": "Трима мъже бяха осъдени във Флорида за сътрудничество на терористичната групировка „Ислямска държава“"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%BF%D1%80%D0%B5%D0%B4%D0%B8-%D0%B3%D1%80%D0%B0%D0%BD%D0%B4%D0%B8%D0%BE%D0%B7%D0%BD%D0%B0%D1%82%D0%B0-%D1%81%D1%80%D0%B5%D1%89%D0%B0-%D0%BD%D0%B0-%D0%B2%D1%8A%D1%80%D1%85%D0%B0-%D0%BD%D0%B5-%D0%BC%D0%BE%D0%B6%D0%B5%D0%BC-%D0%B4%D0%B0-%D0%B4%D0%B0%D0%B2%D0%B0%D0%BC%D0%B5-%D1%84%D0%B0%D0%BB%D1%88%D0%B8%D0%B2%D0%B8-%D0%BE%D1%87-news750903.html", "text": "Това не е форум за разширяването, а среща на върха с тема \"Европейска перспектива и свързаност\". Ние днес не можем да си позволим да даваме фалшиви очаквания с дата. Само преди година темата за Западните Балкани не беше в дневния ред. Това каза по Нова телевизия министърът по европредседателството Лилияна Павлова за днешната среща на върха, на която домакин е София. \"Вчера форматът беше Европейски съвет. Днес вече е големият ден, днес е 17 май. Към европейските лидери се присъединяват лидерите на Западните Балкани. Форматът е 28+6\", каза още тя. Целим да се подпише политическа декларация и да се приеме дневен ред с конкретни приоритети за приемането на Западните Балкани, каза още министър Павлова. \"Италия мина през една тежка политическа ситуация. Тя е резултат на щетите, които страната понесе от сериозния миграционен натиск. Гражданите на Италия имат усещането, че не получиха подкрепа в този процес. Българското председателство предложихме нова философия за новата ни система за убежище и миграция\", допълни тя. \"Първите меморандуми между България и Сърбия ще бъде подписан днес, той ще е за газовата връзка. 74% Европа е тази, която инвестира на Балканите. За Балканите е важно да са част от Европа и за Европа е важно Балканите да са част от Европа\", завърши Лиляна Павлова. Сподели:", "date": "2018.05.17", "title": "ЕКСКЛУЗИВНО! Лиляна Павлова преди грандиозната среща на върха: Не можем да даваме фалшиви очаквания"}
{"url": "http://pik.bg/%D0%B2-%D1%80%D1%83%D1%81%D0%B8%D1%8F-%D0%B8%D1%80%D0%B0%D0%BD%D1%81%D0%BA%D0%B8%D1%8F%D1%82-%D0%B3%D0%B0%D0%B7-%D1%89%D0%B5-%D1%81%D0%B8-%D0%BE%D1%81%D1%82%D0%B0%D0%BD%D0%B5-%D0%B2-%D0%B7%D0%B5%D0%BC%D1%8F%D1%82%D0%B0-news750848.html", "text": "Иранският газ ще си остане в земята, съобщава руският вестник “Коммерсант“, цитиранс от „Фокус“. Единственият крупен западен инвеститор в иранския енергиен сектор е френската компания „Тотал“. Компанията е поискал от Вашингтон да я изключи от режима на санкции срещу инвеститори в Иран, нещо което компанията е успявала да постигне през 1996 година. Но дори да успее и този път връщането на санкциите ще сложи кръст на мащабните инвестиции в газовия сектор и на плановете на Иран да стане крупен играч на газовия пазар. Интересът на руски и китайски инвеститори към страната се очаква също да отслабне. На 16 май от „Тотал“ заявиха, че са принудени да прекратят всички дейности в Иран. От компанията обявиха, че спират дейността си в Иран, защото се страхуват, че вторичните санкции от страна на САЩ ще доведат до загуба на възможност за доларови инвестиции – 90 процента от финансовите операции на компанията минават през американски банки, както и до загуба на американски инвеститори – 30 процента от акциите на компанията принадлежат на инвеститори от САЩ. Според изданието, това ще усили позициите на руски, китайски и индийски инвеститори, но е трудно да се прецени в каква степен тези инвеститори са готови да поемат риска от американски санкции. Сподели:", "date": "2018.05.17", "title": "В Русия: Иранският газ ще си остане в земята"}
{"url": "http://pik.bg/%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89%D0%BE-%D0%BD%D0%B0%D0%B4-1000-%D0%B4%D0%B5%D1%86%D0%B0-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D0%B2-%D0%B8%D0%B2%D0%B8%D1%86%D0%B0%D1%82%D0%B0-%D0%B3%D0%B0%D0%B7%D0%B0-%D0%BE%D1%82-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-news750834.html", "text": "Над 1000 деца са ранени в Ивицата Газа от началото на протестите на 30 март по данни на УНИЦЕФ, предава Anadolu Agency, цитирана от „Фокус“. Организацията посочва, че някои от нараняванията са били тежки и са представлявали потенциална опасност за живота на децата. „Последните прояви на насилие са влошили състоянието на и без това изнемогващата здравна система на Ивицата Газа заради честите спирания на тока и постоянния недостиг на гориво, медикаменти и оборудване“, заявяват от УНИЦЕФ. УНИЦЕФ и партньорите й доставиха вчера два камиона със спешно необходими медикаменти и консумативи на медицинските учреждения в Газа. Сподели:", "date": "2018.05.17", "title": "Потресаващо! Над 1000 деца са ранени в Ивицата Газа от началото на протестите"}
{"url": "http://pik.bg/%D0%B4%D0%B0-%D1%81%D0%B5-%D1%81%D0%BC%D0%B5%D0%B5%D1%88-%D0%BB%D0%B8-%D0%B4%D0%B0-%D0%BF%D0%BB%D0%B0%D1%87%D0%B5%D1%88-%D0%BB%D0%B8-%D0%BE%D0%B3%D1%80%D0%BE%D0%BC%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D0%B5%D0%B3%D0%B7-%D1%81%D0%B5-%D0%BE%D1%81%D0%B0%D0%BA%D0%B0%D1%82%D0%B8-%D0%B4%D0%BE%D0%BA%D0%B0%D1%82%D0%BE-%D1%81%D0%B8-%D1%88%D0%B8%D0%B5-%D0%B5%D0%BA%D1%81%D1%82%D0%B5%D0%BD%D1%88%D1%8A%D0%BD%D0%B8%D1%82%D0%B5-%D1%83%D0%BD-news750727.html", "text": "Да се смее ли човек, да плаче ли? Мегз изправи косите на феновете си - тя пострада много сериозно, докато шие... новите си екстеншъни! Снощи Мегз била на фризьор и показвала на последователите си в поредица от сторита в \"Инстаграм\" как сама си шие косите. Секунда невнимание обаче и пръстът на Миглена Каканашева се оказа под иглата, забелязаха колегите от \"Хотарена\". Шевната машина започва да се тресе, а Мегз панически се опитва да освободи пръста си. Видеото, което можете да видите под статията, завършва с крясъци като от филм на ужасите, От снощи няма нови сторита в \"Инстаграма\" на Каканашева и последователите й са в неведения каква е съдбата на пръста й. Болката от убождането с иглата при всички положения е неприятна. Комичното в цялата \"трагична сутиация\" е, че точно на Мегз, която има претенции да е топдизайнер, й се случва подобен инцидент! Сподели:", "date": "2018.05.17", "title": "ДА СЕ СМЕЕШ ЛИ, ДА ПЛАЧЕШ ЛИ? ОГРОМНА ТРАГЕДИЯ! Мегз се осакати, докато си шие... екстеншъните! (УНИКАЛНО ВИДЕО)"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%B3%D0%BE%D1%82%D0%BE%D0%B2-%D0%BD%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D1%81%D1%8A%D1%81-%D1%81%D0%B0%D1%89-news750832.html", "text": "Президентът на Венецуела Николас Мадуро обяви, че е готов да стартира преговори със Съединените щати, съобщава AVN, цитирани от RT. „Готов съм това да бъде разрешено с достойнство, уважение, по пътя на диалога и за да може от страна на САЩ да спрат нападките към нашия суверен народ“, заявява Мадуро. В същото време държавният глава на Венецуела призна за наличието на противоречия със САЩ, добавяйки, че „в 21 век дипломацията се стреми да намери диалог и взаимно разбирателство“ между различните страни. По-рано американският вицепрезидент Майк Пенс на среща с лидерите на венецуелската опозиция обяви, че САЩ имат намерение да продължат оказването на натиск на Венецуела. Сподели:", "date": "2018.05.17", "title": "Президентът на Венецуела готов на преговори със САЩ"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%BA%D0%B0%D0%BD%D0%B0%D0%B4%D0%B0-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0-%D0%BF%D1%80%D0%BE%D0%B2%D0%B5%D0%B6%D0%B4%D0%B0%D0%BD%D0%B5-%D0%BD%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%BD%D0%B0-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%B2-%D0%B8%D0%B2%D0%B8%D1%86%D0%B0%D1%82-news750836.html", "text": "Премиерът на Канада Джъстин Трюдо поиска независимо разследване на последните събития в Ивицата Газа, съобщава RT. „Канада призовава за незабавно незамисимо разследване и за детайлно изучаване на фактите, в това число и на всички възможни провокации, насилия и неправомерно използване на сила“, се посочва в изявлението на Трюдо. Канадският президент добавя, че Отава е готова да помогне на международната общност за провеждането на такова разследване. „Готови сме да работим с нашите международни партньори и международни организации за урегулиране на ситуацията“, добавя Трюдо. Сподели:", "date": "2018.05.17", "title": "Премиерът на Канада призова за провеждане на независимо разследване на ситуацията в Ивицата Газа"}
{"url": "http://pik.bg/%D1%84%D1%80%D0%B5%D0%BD%D1%81%D0%BA%D0%B0-%D0%B5%D0%BD%D0%B5%D1%80%D0%B3%D0%B8%D0%B9%D0%BD%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D0%BE%D1%82%D0%BA%D0%B0%D0%B7%D0%B2%D0%B0-%D0%BE%D0%B1%D0%B5%D1%89%D0%B0%D0%BD%D0%B8-1-%D0%BC%D0%BB%D1%80%D0%B4-%D0%B4%D0%BE%D0%BB%D0%B0%D1%80%D0%B0-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D0%B8-%D0%B2-%D0%B8%D1%80%D0%B0%D0%BD-news750837.html", "text": "Френската енергийна компания \"Тотал\" обяви, че ще се откаже от обещаните 1 млрд. долара инвестиции в Иран, ако не получи изрична гаранция от Съединените щати, че няма да бъде санкционирана, съобщава „Ройтерс“ и БНР. Става дума за разработването на газовото находище \"Южен Парс\", в което компанията вече е инвестирала 40 милиона. Според информацията, китайски конкуренти на \"Тотал\" са готови да заемат мястото й в проекта. Французите обаче не искат да рискуват наказателни мерки от Вашингтон, които могат да им струват милиарди. От финансовото министерство на Франция съобщиха, че вече са отправили искания към американските власти за запазване на френските инвестиции в Иран, но все още чакат отговор. Американските санкции срещу Иран и бизнеспартньорите му ще влязат в сила през ноември. Сподели:", "date": "2018.05.17", "title": "Френска енергийна компания отказва обещани 1 млрд. долара инвестиции в Иран"}
{"url": "http://pik.bg/%D0%BC%D0%B5%D0%BB%D0%B0%D0%BD%D0%B8%D1%8F-%D1%82%D1%80%D1%8A%D0%BC%D0%BF-%D1%80%D0%B0%D0%B7%D0%BA%D0%B0%D0%B7%D0%B0-%D0%BA%D0%B0%D0%BA-%D1%81%D0%B5-%D1%87%D1%83%D0%B2%D1%81%D1%82%D0%B2%D0%B0-%D1%81%D0%BB%D0%B5%D0%B4-%D0%BD%D0%B0%D0%BF%D1%80%D0%B0%D0%B2%D0%B5%D0%BD%D0%B0%D1%82%D0%B0-%D0%B9-%D0%BE%D0%BF%D0%B5%D1%80%D0%B0%D1%86%D0%B8%D1%8F-news750833.html", "text": "Съпругата на американския президент Доналд Тръмп Мелания, която в понеделник претърпя операция на бъбреците, заяви че се чувства отлично и с нетърпение очаква завръщането си в Белия дом, съобщава РИА Новости, като се позовава на съобщение на Милания Тръмп в профила й в „Туитър“. „Чувствам се страхотно и с нетърпение очаквам в най-скоро време да се завърна в Белия дом“, написа Мелания Тръмп в „Туитър“. Съпругата на американския президент изрази благодарност на сътрудниците на болницата, в която бе извършена интервенцията и в която все още се намира, както и „на всички, които са й предали добри пожелания“. Сподели:", "date": "2018.05.17", "title": "Мелания Тръмп разказа как се чувства след направената й операция"}
{"url": "http://pik.bg/%D0%BF%D1%80%D0%B5%D0%B2%D0%BE%D0%B7%D0%B2%D0%B0%D1%87%D0%B8%D1%82%D0%B5-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%BC%D0%B5%D1%80%D0%BA%D0%B8%D1%82%D0%B5-%D0%BC%D0%B0%D0%BA%D1%80%D0%BE%D0%BD-%D0%B8-%D0%B2-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-news750907.html", "text": "Срещата на върха в София днес ще бъде съпътствана освен от изключителни мерки за сигурност и блокада в части от града, и от протест на превозвачите срещу така наречения закон „Макрон”. Колони от близо 200 автобуси и камиони посрещат днес европейските лидери и делегации по пътя им от летището до местата за срещи в София. Мирно шествие пък ще тръгне от пл. \"Македония\" до НДК, където ще се проведе срещата на върха, и където се предвижда лидерите в транспортния бранш да държат речи. Блокади ще има още в 10 града на страната. Йордан Арабадижиев от Съюза на международните превозвачи очаква промените да изхвърлят фирмите от пазара, разходите да се повишат, фалити на малки фирми и релокиране на големите. Протестиращите са получили подкрепа от правителството и премиера, а днес ще поискат среща и с евролидерите, съобщава Би Ти Ви. Шофьорите на камиони и автобуси също се включват в протеста в подкрепа на бранша. правилата, които искат да бъдат въведени практика са редица ограничения за тежкотоварните камиони, засягащи както българските превозвачи, така и тези от други държави от Централна и Източна Европа, свързани с т.нар. Мобилен пакет 1. Този пакет в момента се обсъжда на европейско ниво и предвижда шофьорите да се прибират до родното си място на всеки три седмици; след третия ден в страна от ЕС да получават колкото са ставките в съответната държава; също така да нощуват в места за настаняване, а не в кабините на камионите, които са оборудвани за целта, без да е предвидена охрана за паркираните камиони. Другият проблемен момент в предложения пакет за мобилност е свързан с превозвачите от трети страни, засяга каботажните превози и превозите в трети страни. Според бранша Франция, Германия, Австрия и Италия, които настояват за промените, искат силово да изкарат от пазара източноевропейските превозвачи, като ако се спазват изискванията, това би означавало всекидневно около 3 хил. български камиона да бъдат изкарани от транспортния пазар. В резултат българските фирми няма да бъдат конкурентоспособни, като малките и средните е твърде вероятно и да фалират, обобщиха от бранша на форум за бъдещето на транспорта в Централна и Източна Европа, състоял се във вторник. Във форума участваха браншовите организации от Полша и Унгария и за първи път трите страни излязоха с обща декларация, в която се обединиха под тезата \"за вътрешен пазар с област без вътрешни бариери, в която свободното движение на хора, стоки, услуги и капитал да бъде гарантирано в съответствие с разпоредбите на Договорите за Европейския съюз и за функционирането му\". Новият регламент въвежда още ограничения за почивките и заплащането на международните шофьори. Министерството на транспорта вече е изготвило компромисни текстове, според които се предлага връщането в страната на определен период от време да не е задължение, а право на шофьора. На среща с премиера синдикатите подкрепиха протеста, но настояха и за удължаване на почивките и заплащане според стандарта на държавата, в която пътува шофьорът. ЕНП ще подкрепи в европарламента предложените от управляващите текстове. Сподели:", "date": "2018.05.17", "title": "Превозвачите на протест срещу мерките \"Макрон\" и в подкрепа на Борисов"}
{"url": "http://pik.bg/%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%BF%D0%BE%D0%BB%D0%B8%D1%86%D0%B0%D0%B8-%D0%B2%D0%BB%D1%8F%D0%B7%D0%BE%D1%85%D0%B0-%D0%B2-%D0%B4%D0%BE%D0%BC%D0%B0-%D0%BD%D0%B0-%D0%B1%D0%B8%D0%B2%D1%88-%D0%BF%D1%80%D0%B5%D0%BC%D0%B8%D0%B5%D1%80-%D0%BD%D0%B0-%D0%BC%D0%B0%D0%BB%D0%B0%D0%B9%D0%B7%D0%B8%D1%8F-news750838.html", "text": "Няколко полицаи са влезли в дома на бившия малайзийски министър-председател Наджиб Разак късно тази вечер, малко след като той се върнал в жилището си от молитва в джамия, предаде „Ройтерс“, цитирани от БНР. Агенцията се позова на очевидец. Коалицията на Наджиб претърпя съкрушително поражение на общите избори миналата седмица, а през почивните дни политикът и съпругата му получиха забрана да напускат страната. Десетки репортери се събраха пред къщата след пристигането на полицейски автомобили, а местни медии започнаха да излъчват на живо във „Фейсбук“. Около 6 000 души са гледали в реално време случващото се. Малайзийската национална агенция по печата БЕРНАМА съобщи, че полицията търси документи, свързани с държавния инвестиционен фонд, като част от разследване за злоупотреби. Няколко кашона с документи са били натоварени в полицейска камионетка, предаде Асошиейтед Прес. Сподели:", "date": "2018.05.17", "title": "Операция! Полицаи влязоха в дома на бивш премиер на Малайзия"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%B8%D0%B7%D1%80%D0%B8%D0%B3%D0%BD%D0%B0-%D0%BE%D0%BE%D0%BD-%D1%81%D0%B5-%D1%81%D1%80%D0%B8%D0%BD%D0%B0-%D0%BF%D1%80%D0%B5%D0%B4-%D0%BD%D0%B0%D1%81%D0%B8%D0%BB%D0%B8%D0%B5%D1%82%D0%BE-%D0%B2-%D0%B8%D0%B2%D0%B8%D1%86%D0%B0%D1%82%D0%B0-%D0%B3%D0%B0%D0%B7%D0%B0-news750840.html", "text": "Турският президент Реджеп Ердоган заяви, че ООН се е изчерпала и сринала пред събитията в Ивицата Газа, където в началото на седмицата израелските военни сили убиха 60 палестинци по време на протести срещу преместването на посолството на САЩ в Израел от Тел Авив в Йерусалим, предадоха Ройтерс и Франс Прес, цитирани от БНР. Турция е сред най-изявените критици на употребата на смъртоносна сила от Израел срещу палестински протестиращи при границата му с Ивицата Газа и на решението на САЩ да прехвърлят посолството си в Йерусалим. Тя поиска извънредно заседание на Организацията за ислямско сътрудничество, което ще се състои в Истанбул утре. В реч на вечеря \"ифтар\" в първия ден на мюсюлманския свещен месец на пости рамазан Ердоган заяви, че по-голямата част от международната общност не е реагирала на събитията в Ивицата Газа и предупреди, че запазването на мълчание би означавало \"отваряне на една много опасна врата\". Сподели:", "date": "2018.05.17", "title": "Президентът на Турция изригна: ООН се срина пред насилието в Ивицата Газа"}
{"url": "http://pik.bg/%D1%82%D1%80%D1%83%D1%81-46-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D0%BB%D1%8E%D0%BB%D1%8F-%D1%8E%D0%B3%D0%BE%D0%B8%D0%B7%D1%82%D0%BE%D1%87%D0%BD%D0%B0%D1%82%D0%B0-%D1%87%D0%B0%D1%81%D1%82-%D0%BD%D0%B0-%D0%BF%D0%BE%D0%BB%D1%83%D0%BE%D1%81%D1%82%D1%80%D0%BE%D0%B2-%D0%BF%D0%B5%D0%BB%D0%BE%D0%BF%D0%BE%D0%BD%D0%B5%D1%81-news750853.html", "text": "Земетресение с магнитуд 4.6 по скалата на Рихтер е регистрирано в югоизточната част на гръцкия полуостров Пелопонес, на 170 км южно от Атина, съобщи гръцкото радио Скай, цитирано от БНР. Няма данни за пострадали и нанесени материални щети. Трусът е би усетен около 1:30 часа тази нощ близо до градчето Неаполи, област Лакония, намиращо се на нос Малия. Дълбочината е била 13 километра, а епицентъра е на 170 км южно от гръцката столица, съобщават от Атинския геофизичен институт. Според гръцките медии земетресението е било усетено и в област Атика, където се намира Атина. Сподели:", "date": "2018.05.17", "title": "Трус! 4.6 по Рихтер разлюля югоизточната част на полуостров Пелопонес"}
{"url": "http://pik.bg/%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D0%B0%D1%82%D0%BB%D0%B5%D1%82%D0%B8%D0%BA%D0%BE-%D0%B0%D0%BD%D1%82%D0%BE%D0%B0%D0%BD-%D0%B3%D1%80%D0%B8%D0%B7%D0%BC%D0%B0%D0%BD-%D1%81%D0%BB%D0%B5%D0%B4-%D1%82%D1%80%D0%B8%D1%83%D0%BC%D1%84%D0%B0-%D0%BD%D0%B0-%D1%82%D0%B8%D0%BC%D0%B0-%D0%B2-%D0%BB%D0%B8%D0%B3%D0%B0-%D0%B5%D0%B2%D1%80%D0%BE%D0%BF%D0%B0-%D0%B7%D0%B0%D1%80%D0%B0%D0%B4%D0%B8-%D1%82%D0%BE%D0%B7%D0%B8-%D0%BC%D0%BE%D0%BC%D0%B5-news750839.html", "text": "Звездата на Атлетико (Мадрид) Антоан Гризман отново бе героят за своя тим при успеха с 3:0 на финала в Лига Европа срещу Марсилия. Французинът наниза два гола в мача и бе в основата на триумфа на “Дюшекчиите”. След срещата той не скри радостта си. “Много съм щастлив. Работих за този момент в продължение на много години. Затова напуснах дома си още на 14 години. Сега е време да празнуваме. Семейството ми е тук. Свалям шапка на Марсилия, те са страхотен отбор”, заяви Гризман веднага след мача, цитиран от сайта на УЕФА. Сподели:", "date": "2018.05.17", "title": "Нападателят на Атлетико Антоан Гризман след триумфа на тима в Лига Европа: Заради този момент напуснах дома си на 14 години"}
{"url": "http://pik.bg/%D1%81%D0%B0%D1%89-%D0%B8-%D1%83%D0%B7%D0%B1%D0%B5%D0%BA%D0%B8%D1%81%D1%82%D0%B0%D0%BD-%D1%81-%D0%BF%D0%B5%D1%82%D0%B3%D0%BE%D0%B4%D0%B8%D1%88%D0%B5%D0%BD-%D0%BF%D0%BB%D0%B0%D0%BD-%D0%B7%D0%B0-%D1%83%D0%BA%D1%80%D0%B5%D0%BF%D0%B2%D0%B0%D0%BD%D0%B5-%D0%BD%D0%B0-%D0%B2%D0%BE%D0%B5%D0%BD%D0%BD%D0%BE%D1%82%D0%BE-%D1%81%D0%B8-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-news750841.html", "text": "Съединените щати и Узбекистан са се договорили за укрепване на военното си сътрудничество в рамките на първата петгодишна „пътна карта“, съобщава РИА Новости, като се позовава на съобщение от Белия дом. „Лидерите на двете страни са поели ангажимент да изпълняват своите ангажименти в рамките на първата петгодишна „пътна карта“ на военно сътрудничество, която ще повиши скоростта на взамимодействие и ще укрепи регионалната безопасност“, се посочва още в изявлението на Белия дом. Изявлението идва след визитата на лидера на Узбекистан Шавкат Мирзиев в САЩ. Сподели:", "date": "2018.05.17", "title": "САЩ и Узбекистан с петгодишен план за укрепване на военното си сътрудничество"}
{"url": "http://pik.bg/%D1%81%D0%BF%D0%BE%D1%80%D1%82%D0%BD%D0%B0-%D0%B7%D0%B0%D0%B1%D0%B8%D0%B2%D0%BA%D0%B0-19-%D0%B3%D0%BE%D0%B4%D0%B8%D1%88%D0%BD%D0%B0-%D0%B3%D1%80%D0%B0%D1%86%D0%B8%D1%8F-%D0%BF%D0%BB%D0%B5%D0%BD%D0%B8-%D0%B7%D0%B2%D0%B5%D0%B7%D0%B4%D0%B0-%D0%BD%D0%B0-%D1%86%D1%81%D0%BA%D0%B0-%D0%B5%D1%82%D0%BE-%D0%BA%D0%BE%D1%8F-%D0%B5-%D0%BD%D0%BE%D0%B2%D0%B0%D1%82%D0%B0-%D1%82%D1%80%D1%8A%D0%BF%D0%BA%D0%B0-%D0%BD%D0%B0-%D0%BA%D0%B8%D1%80%D0%B8%D0%BB-%D0%B4%D0%B5-news750733.html", "text": "Българския спорт има нова звездна двойка! Нападателят на ЦСКА-София Кирил Десподов има връзка с националката по художествена гимнастика Петя Борисова. Двамата все още крият връзката си, с изключение на няколко фотоса в \"Инстаграм\" и няколко послания колко влюбени са един в друг. Според близки до двойката, Кирил и Петя се запознали преди няколко седмици в столичен клуб, пише ежедненик. Макар и спортисти, двамата са големи купонджии и именно в столично заведение става и забивката. Петя е сочена за една от новите световни шампионки на България и през тази година тя натрупа опит с участието си в няколко международни турнира, от които се върна с медали. Тя е и една от най-чаровните родни гимнастички. Затова изобщо не е чудно, че пленила Десподов. Самият той доскоро се изявяваше като плейбой и не може да се похвали с някоя сериозна връзка зад гърба си. 21-годишния национал се радва на сериозно женско внимание и неведнъж е бил в компанията на засукани мадами, включително и на \"Мисис България\" Мари Вачева. От известно време обаче снимките му в компанията на други девойки секнаха. Според хора от \"Българска армия\" това се дължи именно на любовта му с Петя Борисова. Сподели:", "date": "2018.05.17", "title": "СПОРТНА ЗАБИВКА! 19-годишна грация плени звезда на ЦСКА! Ето коя е новата тръпка на Кирил Десподов (СНИМКИ)"}
{"url": "http://pik.bg/%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%B8-%D1%80%D0%B0%D0%B7%D1%81%D1%82%D1%80%D0%B5%D0%BB%D1%8F%D1%85%D0%B0-%D1%80%D0%B0%D0%B4%D0%B8%D0%BE%D0%B2%D0%BE%D0%B4%D0%B5%D1%89-%D0%B2-%D0%BC%D0%B5%D0%BA%D1%81%D0%B8%D0%BA%D0%BE-news750842.html", "text": "Мексиканският радиоводещ Хуан Карлос Уерта е бил разстрелян от неизвестни на 15 май в шата Табаско, съобщава изданието Los Angeles Times, цитирани от Лайф. В автомобила на Уерта се врязал камион, преграждайки пътя на журналиста. След това Уерта е бил разстрелян. Губернаторът на щата коментира, че убийството не е било случайно. Мотивите към момента са неясни, като полицията няма и заподозрени. Посочва се, че Хуан Карлос Уерта е четвъртият журналист, убит в Мексико от началото на годината. Сподели:", "date": "2018.05.17", "title": "Неизвестни разстреляха радиоводещ в Мексико"}
{"url": "http://pik.bg/politico-%D0%B1%D0%B0%D0%BB%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%BF%D0%BB%D0%B0%D0%BD%D0%BE%D0%B2%D0%B5-%D0%BD%D0%B0-%D0%B1%D1%80%D1%8E%D0%BA%D1%81%D0%B5%D0%BB-%D1%81%D0%B5-%D0%BE%D0%B1%D1%8A%D1%80%D0%BA%D0%B2%D0%B0%D1%82-%D0%BE%D1%82-%D0%B8%D1%81%D0%BF%D0%B0%D0%BD%D0%B8%D1%8F-%D0%B8-%D1%84%D1%80%D0%B0%D0%BD%D1%86%D0%B8%D1%8F-news750843.html", "text": "На срещата в София в четвъртък лидерите на Европейския съюз и шест страни от Западните Балкани ще се стремят да покажат, че все още са ангажирани един с друг - 15 години след последното такова събиране, посочва в обширен материал Politico, цитирани от „Фокус“ За ЕС това означава, че вратата е отворенa за членство. За балканските страни това означава да декларират, че ще предприемат необходимите реформи, за да го постигнат. Балканите се върнаха в политическия дневен ред на ЕС, тъй като европейските лидери се разтревожиха от влиянието на други сили на южния му фланг, особено на Русия. Миграционната криза през 2015 г., в която стотици хиляди хора влязоха в ЕС през маршрута на Западните Балкани, също така напомни за значението на региона за стабилността на блока. Но интензивната дипломация, която доведе до срещата на върха в София, показва колко е трудно да се постигне споразумение между 28-те членки на ЕС по отношение на политиката към своите балкански съседи, които бяха засегнати от войната и гражданските вълнения през 90-те години и все още се сблъскват с проблеми като корупция, слаби демократични институции и нерешени двустранни спорове. Правителствата на ЕС все още се мъчат да се споразумеят дали да поканят Албания и Македония да започнат преговори за членство на заседанието на Европейския съвет следващия месец, като Франция и Холандия ръководят лагера на скептиците. В София испанският министър-председател Мариано Рахой вечеря с колегите си лидери от ЕС в сряда вечер - но след това ще си замине, защото в срещата участва Косово. Испания е една от петте страни от ЕС, които не признават Косово, което обяви независимост от Сърбия през 2008 г. Очаква се да присъстват лидерите на другите четири страни, но Косово е особено чувствителен въпрос за Испания, като се има предвид ожесточеното й противопоставяне на сепаратистките движения в рамките на собственото й граници. Дипломатите от ЕС излязоха с творчески решения за справяне с косовския въпрос. Въпреки че Рахой ще бойкотира срещата на върха, представители на ЕС очакват, че Испания ще бъде представена на някакво ниво и ще одобри окончателната декларация, като текстът ще се отнася по-скоро за \"партньори\" от Западните Балкани, отколкото за \"страни\". Сърбия счита Косово за отцепила се провинция - но табелката на Косово на масата ще бъде такава, че да не се разбира статута на територията. \"Форматът на срещата е само по себе си предизвикателство - заяви високопоставен служител на ЕС. - Ние сме особено доволни, че успяхме да изработим декларация, която се подкрепя от всички 28.\" Разширяването се съживи Въпреки че правителствата на ЕС и Европейската комисия се договарят за желание за задълбочаване на отношенията си със Западните Балкани, те тепърва трябва да се споразумеят как да постигнат тази цел. Комисията съживи разширяването като приоритет миналата година и през април препоръча лидерите на ЕС да дадат зелена светлина на преговорите за членство за Македония и Албания. Ако го направят, двете страни ще се изравнят по статут със Сърбия и Черна гора в процеса на присъединяване. От западнобалканската шесторка това ще остави само Косово и Босна и Херцеговина да очакват покана за преговори за членство. Председателят на Европейската комисия Жан-Клод Юнкер предложи Сърбия и Черна гора да станат членки на ЕС до 2025 г., въпреки че този график се смята за много амбициозен или напълно нереалистичен от много наблюдатели. Комисарят по разширяването Йоханес Хан повтори, че ЕС е изправен пред избор между \"износ на стабилност\" за Западните Балкани или внос на нестабилност от региона. Някои правителства обаче са предпазливи да приемат нови членове, които са сред най-бедните в Европа, с политически елит, чийто ангажимент за върховенство на закона и демокрацията често се поставя под въпрос. Те също така се притесняват от реакцията на гласоподавателите в страните си, защото евроскептицизмът и популизмът вече представляват сила на континента и много хора в по-старите държави-членки се притесняват от миграцията, предизвикана от предишните вълни на разширяване. Четиридесет и седем процента от гражданите на ЕС са против приемането на нови членове, а 42 на сто са за и 11 процента не са решили, според последното проучване на Евробарометър за общественото мнение на ЕС. Опозицията е особено силна в някои от най-големите държави в ЕС - 64% от френските граждани и 63% от германците се противопоставят на разширяването. Още през 2003 г., когато в Солун се проведе последната среща на върха между ЕС и Западните Балкани, 46% от гражданите на ЕС подкрепиха разширяването, 35% се противопоставиха и 19% не бяха решили. В онези дни ЕС беше съставен от само 15 държави. \"Разширяването за в бъдеще трябва да се заслужи в много по-голяма степен, отколкото беше в миналото - каза дипломат от ЕС. - Не можем да се преструваме, че умората от разширяването не съществува\". Освен скептицизма за перспективите за членство в региона като цяло, както Македония, така и Албания също са изправени пред особени препятствия преди поканата за преговорите за присъединяване. Македония ще трябва да реши дългогодишния спор за името на страната с Гърция, докато Албания е под натиск да покаже, че предприема твърди действия срещу организираната престъпност. \"Сега трябва да се справим с това мнение за нещо специално в нашата ДНК, свързано с престъпността\", подчерта албанският премиер Еди Рама в интервю за Politico през март. Меркел е позитивно настроена, а Макрон скептично Германският канцлер Ангела Меркел се очертава през последните години като адвокат на Западните Балкани и започна серия от срещи, насочени към укрепване на отношенията между страните в региона и приближаването им към ЕС. Германският министър за Европа Майкъл Рот тази седмица похвали развитието на Албания и Македония, но каза, че Берлин все още не е решил дали да подкрепи началото на преговорите за членство с двете страни. Той отбеляза, че правителството ще се нуждае от подкрепата на Бундестага и също така иска да постигне консенсус с партньорите си от ЕС. \"Ние също така сме в тесен контакт с нашите приятели и съюзници, Франция и други - каза той за Politico. -  Трябва да представим позиция, която има реален шанс да стане съвместна позиция на 27 или 28 държави-членки\". Рот подчерта, че \"започването на преговорите за присъединяване не означава приключване на преговорите\", а по-скоро началото на дълъг с години процес, по време на който страните - кандидатки трябва да изпълнят редица политически и икономически критерии. Париж обаче е скептично настроен да подкрепи разширяването сега. Президентът Еманюел Макрон заяви пред Европейския парламент миналия месец, че ЕС трябва да обмисли приемането на нови членове, само след като реформира фундаментално, по което се работи, като например предложените от него промени в еврозоната, на които засега се противопоставя Германия. \"Не искам Балканите да се обръщат към Турция или Русия, но не искам Европа, която трудно работи с 28 и утре с 27, да реши, че можем да галопираме с 30 или 32 по същите правила , каза Макрон. Официалният представител на Елисейския дворец, който говори за срещата на върха в София, заяви, че отношенията с балканските страни трябва да се съсредоточат не само върху \"далечното разширяване\" и заяви, че въпросът за преговорите за членство на Македония и Албания е преждевременно поставен. Макрон ще се срещне с лидерите на двете страни през следващите дни, добави официалният служител. Служителят предложи да се помисли за \"по-креативни възможности\" за отношенията на ЕС с региона. Може би дори по-креативен, отколкото да накараш лидер да одобри текст от срещата на върха, която той бойкотира. Сподели:", "date": "2018.05.17", "title": "Politico: Балканските планове на Брюксел се объркват от Испания и Франция"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB-%D0%BD%D0%B0%D0%BD%D0%B5%D1%81%D0%B5-%D0%B2%D1%8A%D0%B7%D0%B4%D1%83%D1%88%D0%BD%D0%B8-%D1%83%D0%B4%D0%B0%D1%80%D0%B8-%D0%BF%D0%BE-%D0%BE%D0%B1%D0%B5%D0%BA%D1%82%D0%B8-%D0%BD%D0%B0-%D1%85%D0%B0%D0%BC%D0%B0%D1%81-%D0%BD%D0%B0-%D0%B8%D0%B2%D0%B8%D1%86%D0%B0%D1%82%D0%B0-%D0%B3%D0%B0%D0%B7%D0%B0-news750857.html", "text": "Военновъздушните сили на Израел са нанесли удари по обекти на движението ХАМАС в Ивицата Газа в отговор на обстрел на позиции на еврейската държава, съобщава ТАСС, като се позовава на информация от пресслужбата на армията на Израел. „Преди минути наши изтребители са поразили терористични цели на ХАМАС в северната част на Ивицата Газа. Четири от тях са свързани с военния комлекс на терористите, ощи три са свързани с производството на оръжия“, се посочва в съобщението. Отбелязва се още, че на 16 май е бил произведен картечен обстрел в израелския град Сдерот, в отговор на който е била извършена и въздушната атака. Премиерът на Израел Бенямин Нетаняху заяви, че е невъзможно да се стигне до мир с ХАМАС, като посочи като отговорни за смъртта на палестинците в Ивицата Газа лидерите на движението. Сподели:", "date": "2018.05.17", "title": "Израел нанесе въздушни удари по обекти на ХАМАС на Ивицата Газа"}
{"url": "http://pik.bg/%D1%88%D0%BE%D0%BA-%D0%B6%D0%B5%D0%BD%D0%B0-%D1%81%D1%80%D1%8F%D0%B7%D0%B0-%D1%88%D0%B8%D1%8F%D1%82%D0%B0-%D1%81%D0%B8-%D0%BE%D0%BF%D0%B8%D1%82%D0%B0-%D0%B4%D0%B0-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8%D0%B5-news750820.html", "text": "Възрастна жена от дома в Кочериново направи опит за самоубийство, като поряза шията си с остър предмет. Инцидентът стана в сряда вечерта. На място е извикан екип на Спешен център Рила. Жената е транспортирана с линейка в МБАЛ-Благоевград. Настанена е в хирургия и е под активно лекарско наблюдение. Сподели:", "date": "2018.05.17", "title": "ШОК! Жена сряза шията си! Опита да се самоубие"}
{"url": "http://pik.bg/%D0%B6%D0%B5%D0%BD%D0%B0-%D0%B2%D0%B7%D0%B5-%D0%B0%D0%BD%D1%82%D1%8A%D0%BD%D0%B8-%D1%85%D0%BE%D0%BF%D0%BA%D0%B8%D0%BD%D1%81-%D0%B7%D0%B0-%D0%BA%D0%BB%D0%BE%D1%88%D0%B0%D1%80-news750817.html", "text": "Жена помисли британския актьор Антъни Хопкинс за клошар по време на снимки в английския град Стивънидж, съобщи Лента. Хопкинс играе крал Лир в нова екранизация по едноименната пиеса на Уилям Шекспир. Във филмовата версия за Би Би Си, той се оказва на улицата с раздърпани дрехи и вехтошарска количка. Режисьорът на филма Ричард Еър разказа, че актьорът до такава степен се вживял в ролята, че една жена го взела за клошар. \"Когато снимахме в този град една жена дойде до Тони и каза: Знаеш ли, там надолу по пътя има хостел. Така че можеш да идеш там с твоята количка\", спомни си Еър, цитиран от БТА. В \"Крал Лир\" участват още Ема Томсън, Емили Уотсън и Андрю Скот. Американският актьор Джон Траволта също се измени до неузнаваемост заради ролята си във филма \"Лос\" на фронтмена на \"Лимп Бизкит\" Фред Дърст. А Чарлийз Терон трябваше да напълнее с над 20 кг заради ролята на измъчена майка на три деца във филма на Джейсън Райтман - \"Тъли\". Сподели:", "date": "2018.05.17", "title": "Жена взе Антъни Хопкинс за клошар"}
{"url": "http://pik.bg/%D0%BF%D1%80%D0%B8%D1%80%D0%BE%D0%B4%D0%BD%D0%B0-%D1%81%D1%82%D0%B8%D1%85%D0%B8%D1%8F-%D0%BF%D0%B5%D1%82-%D0%B6%D0%B5%D1%80%D1%82%D0%B2%D0%B8-%D0%BD%D0%B0-%D0%B1%D1%83%D1%80%D0%B8-%D0%B2-%D1%81%D0%B0%D1%89-news750816.html", "text": "Най-малко петима са загиналите в североизточните райони на САЩ, връхлетени от мощни бури, съобщи Ей Би Си, цитирана от БГНЕС. Бурите, придружавани от мощни ветрове, проливни дъждове и едър град,довели до срив в електроснабдяването на щатите Ню Йорк, Ню Джърси, Пенсилвания и Кънектикът. Според телевизионния канал все още без ток били 350 000 души. Сред жертвите е и момиче на 11 г., което загинало, след като изкоренено дърво паднало върху колата, в която било детето. Повалени от вятъра дървета са причинили смъртта още поне на четирима души в Кънектикът и Пенсилвания. Бурята вече е отминала поразените райони, но според метеоролози дъждовете ще продължат още няколко дена в североизточните щати. Сподели:", "date": "2018.05.17", "title": "ПРИРОДНА СТИХИЯ! Пет жертви на бури в САЩ"}
{"url": "http://pik.bg/%D0%BD%D0%B0-%D1%82%D1%8A%D0%BC%D0%BD%D0%BE-%D0%B5%D1%82%D0%BE-%D0%B7%D0%B0%D1%89%D0%BE-%D0%B1%D0%BB%D0%B8%D0%B7%D0%BE-200-000-%D0%BE%D1%81%D1%82%D0%B0%D0%BD%D0%B0%D1%85%D0%B0-%D0%B1%D0%B5%D0%B7-%D1%82%D0%BE%D0%BA-%D0%B2-%D0%BF%D0%B0%D1%80%D0%B8%D0%B6-news750824.html", "text": "Повреда на голям трансформатор във френския град Льовалоа-Пере предизвика прекъсване на централното електрозахранване на около 200 000 жилища в Париж и околностите, предаде Франс Прес, цитирана от БГНЕС и Нова телевизия. Електроразпределителното дружество RTE съобщи, че за между 20 минути и два часа не е имало захранване в три големи района в западната, централната и северната част на столицата. Все още не е известна причината за аварията, но вече централното електрозахранване е възстановено навсякъде. Сподели:", "date": "2018.05.17", "title": "На тъмно! Ето защо близо 200 000 останаха без ток в Париж"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-news750825.html", "text": "Македонският премиер Зоран Заев се срещна с президента на Франция Еманюел Макрон ден преди официалното откриване на срещата на лидерите на страните-членки на Европейския съюз и страните от Западните Балкани в София, предава Макфакс, цитирана от „Фокус“. Двамата са разговаряли по актуални политически теми от интерес за Европейския съюз, Балканите и Република Македония, както и за двустранните отношения между Франция и Македония. Премиерът Заев е изтъкнал пред френския президент, че Македония и страните от Западните Балкани се променят и демонстрират европейски облик. Той е информирал Макрон, че Македония продължава с интензивните и сериозни реформи в правосъдието, държавната администрация, в сферата на медиите и всички проекти за реформи се съгласуват в диалог с опозицията. Президентът Макрон е изтъкнал, че Франция следи политическите процеси в региона и в Република Македония и е отбелязал, че Македония и Гърция предприемат исторически стъпки в намерението си да решат проблема с името и решаването на този спор има позитивна роля за двете страни. Двамата са се съгласили, че Западните Балкани трябва да за заздравят връзките си с ЕС и да се запази европейската перспектива за района. Сподели:", "date": "2018.05.17", "title": "Премиерът на Македония се срещна с президента на Франция"}
{"url": "http://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D1%88%D0%B2%D0%B5%D1%86%D0%B8%D1%8F-%D0%B7%D0%B0%D0%B1%D1%80%D0%B0%D0%BD%D0%B8%D1%85%D0%B0-%D0%B4%D0%BE%D0%B1%D0%B8%D0%B2%D0%B0-%D0%BD%D0%B0-%D1%83%D1%80%D0%B0%D0%BD-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news750831.html", "text": "Парламентът на Швеция въведе забрана за добив на уран в страната, съобщава Газета, позовавайки се на информация в шведски медии. „Уранът вече няма да се класифициран като така наречен концесионен минерал в съответствие със Закона за минералните ресурси. Това означава, че вече няма да може да бъде давано разрешително за изследване или разрешение за добив на уран“, се казва в официалното съобщение. Забраната обхваща и преработката и физическото или химическо обогатяване на уран за неговото използване в качеството на ядрено гориво. Законопроектът е бил внесен за разглеждане в парламента от правитеството на Швеция. Забраната влиза в силата за територията на Швеция от 1 август 2018 година. Сподели:", "date": "2018.05.17", "title": "Властите в Швеция забраниха добива на уран в страната"}
{"url": "http://pik.bg/%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B8%D1%8F%D1%82-%D0%BF%D1%80%D0%BE%D0%BA%D1%83%D1%80%D0%BE%D1%80-%D1%80%D0%BE%D0%B1%D1%8A%D1%80%D1%82-%D0%BC%D1%8E%D0%BB%D0%B5%D1%80-%D0%B5-%D0%BF%D1%80%D0%B8%D0%B7%D0%BD%D0%B0%D0%BB-%D1%87%D0%B5-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%BF%D0%BE%D0%B2%D0%B4%D0%B8%D0%B3%D0%BD%D0%B5-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D1%81%D1%80%D0%B5%D1%89%D1%83-%D0%B4%D0%BE%D0%BD%D0%B0%D0%BB%D0%B4--news750845.html", "text": "Специалният прокурор по раззследването за евентуална руска намеса в изборите на САЩ Робърт Мюлер е признал, че не може да повдигне обвинения срещу президента на Съединените щати Доналд Тръмп, съобщава CNN, цитирани от Газета. Телевизионният канал се позовава на информация от бившия кмет на Ню Йорк и адвокат на Тръмп Рудолф Джулиани. „Всичко, което екипът на Мюлер има е писмен доклад. Те не могат да повдигнат обвинения. В крайна сметка те признаха за това след леки спорове“, заявил Джулиани. Според CNN, най-вероятно от екипа на Мюлер не могат да повдигнат обвинения срещу Тръмп заради правило на Министерството на правосъдието на САЩ, което забранява да бъде обвиняван действащият президент, а не заради това, че не могат да намерят основания за повдигане на обвинения. Сподели:", "date": "2018.05.17", "title": "Специалният прокурор Робърт Мюлер е признал, че не може да повдигне обвинения срещу Доналд Тръмп"}
{"url": "http://pik.bg/%D0%B7%D0%BB%D0%B0%D1%82%D0%BD%D0%B0-%D1%80%D1%8A%D0%BA%D0%B0-%D1%81%D0%BF%D0%B0%D1%81%D0%B8%D1%82%D0%B5%D0%BB-%D0%BD%D0%B0-%D0%B1%D0%BB%D0%B8%D0%B7%D0%BE-25-%D0%BC%D0%BB%D0%BD-%D0%B1%D0%B5%D0%B1%D0%B5%D1%82%D0%B0-%D0%B4%D0%B0%D0%B4%D0%B5-%D0%BA%D1%80%D1%8A%D0%B2-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%B5%D0%BD-%D0%BF%D1%8A%D1%82-%D0%BD%D0%B0-81-%D0%B3%D0%BE%D0%B4%D0%B8%D0%BD%D0%B8-news750855.html", "text": "81-годишен донор от Австралия даде кръв за последен път. Смята се, че Джеймс Харисън е помогнал на над 2,5 милиона бебета, съобщава БТВ. Джеймс започва да дарява кръв още когато е на 14. Тогава претърпява тежка гръдна операция и е трябвало да му се прелива кръв. От неговата плазма се произвежда медикаментът, наречен анти-Де, който се прелива на родилки в риск с отрицателна кръвна група преди раждането, за да се предпазят техните бебета. Харисън е дарил кръв 1 173 пъти и е помогнал за раждането на около 2,4 милиона здрави деца. „Спасил съм живота на много хора и съм дал нов живот на много деца. Това ме кара да чувствам много щастлив”, признава Джеймс. Заради възрастта му лекарите препоръчват на Харисън да спре с кръводаряването. Австралийският Червен кръст го нарича Златната ръка. Отличен е и с най-високия орден за заслуги към в Австралия. Сподели:", "date": "2018.05.17", "title": "Златна ръка: Спасител на близо 2,5 млн. бебета даде кръв за последен път на 81 години"}
{"url": "http://pik.bg/%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D0%B0%D1%82%D0%BB%D0%B5%D1%82%D0%B8%D0%BA%D0%BE-%D0%BC%D0%B0%D0%B4%D1%80%D0%B8%D0%B4-%D1%81%D0%BB%D0%B5%D0%B4-%D1%83%D1%81%D0%BF%D0%B5%D1%85%D0%B0-%D0%BD%D0%B0-%D1%82%D0%B8%D0%BC%D0%B0-%D0%BC%D1%83-%D0%B2-%D1%82%D1%83%D1%80%D0%BD%D0%B8%D1%80%D0%B0-%D0%BB%D0%B8%D0%B3%D0%B0-%D0%B5%D0%B2%D1%80%D0%BE%D0%BF%D0%B0-%D1%82%D0%BE%D0%B2%D0%B0-%D0%B5-%D0%B4%D0%BE%D0%BA%D0%B0%D0%B7%D0%B0%D1%82%D0%B5%D0%BB-news750849.html", "text": "Треньорът на Атлетико (Мадрид) Диего Симеоне бе щастлив, след като отбора му спечели титла в турнира Лига Европа. В мача за трофея, който се изигра в Лион, Атлетико победи Марсилия с 3:0. “Година след година, този отбор работи много и постоянно се развива . коментира Симеоне, цитиран от сайта на УЕФА и Спортал. - На два пъти бяхме близо до триумфа на финалите в Шампионската лига. Този успех само показва израстването на тима. В началото имахме някои трудности, но успяхме да се вдигнем и изиграхме страхотно второ полувреме”. Аржентинският специалист не пропусна да отбележи и представянето на Антоан Гризман, който вкара два гола във финала, както и евентуалното му напускане в посока Барселона през лятото. “Имамхе нужда той да покаже това, което прави през последните няколко години при нас . каза Симеоне. - Надявам се да е щастлив и да остане. Дали това ще се случи? Този въпрос трябва да зададете на него, а не на мен. Този успех е доказателство за израстването ни. Последните осем или десет години бяха невероятни. Намерихме истински мъже, които станаха големи футболисти и се развиваха с всяка следваща година”. Симеоне призна, че никак не му е било лесно да гледа мача от трибуните заради наложеното му от УЕФА наказание. “Чувствах се самотен, на моменти дори тъжен, разочарован, но аз се разбирам добре с играчите и те знаеха какво искам от тях”, каза специалистът. Накрая той сподели радостта си за Фернандо Торес, който изпълни мечтата си да спечели трофей с екипа на Атлетико (Мадрид). “Това е сбъдната мечта за Фернандо – заяви треньорът на Атлетико. - Той заслужава най-доброто сбогуване и се надявам в неделя стадионът да се пръска по шевовете. Той е добро момче и е много амбициозен. Никога не съм му дал нищо. Всичко, което е постигнал, го е направил сам”. Сподели:", "date": "2018.05.17", "title": "Треньорът на Атлетико (Мадрид) след успеха на тима му в турнира Лига Европа: Това е доказателство за израстването на отбора в последните години"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BD%D0%B0-%D1%81%D0%B0%D0%BB%D0%B2%D0%B0%D0%B4%D0%BE%D1%80-%D0%BF%D0%BE%D0%B2%D0%B4%D0%B8%D0%B3%D0%BD%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D1%81%D1%80%D0%B5%D1%89%D1%83-%D0%B1%D0%B8%D0%B2%D1%88-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-news750850.html", "text": "Прокуратурата на Салвадор е повдигнала обвинения срещу бившия президент на страната Елиас Антонио Сака, съобщава ТАСС, като се позовава на изявление от Генералната прокуратура на страната. „Прокурорите, участващи в предварителните слушания, са били категорични в съгласието си за повдигане на обвинения, след като са били представени над 1 600 страници доказателствен материал“, се посочва в изявлението на Прокуратурата. Според обвинението, докато е бил президент на Салвадор, между 2004 и 2009 година, Сака и шестима членове на неговото правителство са отговорни за отклоняването и присвояването на близо 300 млн. долара. Срещу всички ще бъдат повдигнати обвинения за корупция и пране на пари. Сред тези, които се оказаха на подсъдимата скамейка редом до Сака, са и двама бивши министри: Хулио Ранк и Сесар Фунес, оглавявали министерството за връзки и това по въпросите на младежта. Сподели:", "date": "2018.05.17", "title": "Прокуратурата на Салвадор повдигна обвинения срещу бивш президент на страната"}
{"url": "http://pik.bg/%D1%88%D0%B5%D1%81%D1%82-%D0%B7%D0%B0%D0%BF%D0%B0%D0%B4%D0%BD%D0%B8-%D1%81%D1%82%D1%80%D0%B0%D0%BD%D0%B8-%D0%BF%D1%80%D0%B8%D1%82%D0%B5%D0%B6%D0%B0%D0%B2%D0%B0%D1%82-%D1%84%D0%BE%D1%80%D0%BC%D1%83%D0%BB%D0%B0%D1%82%D0%B0-%D0%B8-%D0%BE%D0%B1%D1%80%D0%B0%D0%B7%D1%86%D0%B8-%D0%BD%D0%B0-%E2%80%9E%D0%BD%D0%BE%D0%B2%D0%B8%D1%87%D0%BE%D0%BA%E2%80%9C-%D0%BE%D1%82-%D0%BD%D0%B0%D0%B4-20-%D0%B3%D0%BE%D0%B4%D0%B8%D0%BD%D0%B8-news750851.html", "text": "Шест западни страни повече от 20 години притежават формулата и образци на „Новичок“, съобщава “Независимая газета“, циитрана от „Фокус“ . Изданието са позовава на германския Spiegel, който публикува резултатите от изследване на Sueddeutsche Zeitung, седмичника Zeit и радиостанциите NDR и WDR. Съгласно това разследване, федералната разузнавателна служба на Германия още в 90-те години на миналия век е разполагала с образци на бойно-отровното вещество, известно днес като „Новичок“. Те са получили образци от веществото от избягал от Русия учен. Той е предал веществото в замяна на убежище за него и семейството му в Германия. По указания на тогавашния федерален канцлер Хелмут Кол германското разузнаване е информирало за даденото вещество своите съюзници – САЩ, Великобритания, Франция, Холандия и Канада. В някои страни дори е започнало производство на малки количества „Новичок“, за да се изработи противоотрова срещу него. Русия не била информирана за това, „за да не бъдат помрачени отношенията с Борис Елцин“. Сподели:", "date": "2018.05.17", "title": "Шест западни страни притежават формулата и образци на „Новичок“ от над 20 години"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D1%80%D0%B8%D0%B7%D0%BE%D0%B2%D0%B0-%D1%81%D0%B5%D0%BD%D0%B0%D1%82%D0%B0-%D0%BD%D0%B5%D0%B7%D0%B0%D0%B1%D0%B0%D0%B2%D0%BD%D0%BE-%D0%B4%D0%B0-%D1%83%D1%82%D0%B2%D1%8A%D1%80%D0%B4%D0%B8-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B0%D1%82%D0%B0-%D0%BD%D0%B0-%D0%B4%D0%B6%D0%B8%D0%BD%D0%B0-%D1%85%D0%B0%D1%81%D0%BF%D1%8A%D0%BB-%D0%B7%D0%B0-%D0%B4%D0%B8%D1%80%D0%B5%D0%BA%D1%82%D0%BE%D1%80-news750856.html", "text": "Президентът на САЩ Доналд Тръмп призова Сената незабавно да утвърди кандидатурата на Джина Хаспъл за директор на ЦРУ. Американският държавен глава направи това в профила си в „Туитър“. „Джина Хаспъл е с крачка по-близо до това, да оглави нашите храбри мъже и жени в ЦРУ. Тя е изключително квалифицирана и Сенатът трябва незабавно да утвърди кандидатурата й“, написа Тръмп. Американският президент отбеляза още, че САЩ се нуждае от работата на Хаспъл, за да бъде осигурена сигурността на страната. По-рано стана ясно, че Комисията по разузнаване към Сената на САЩ е подкрепила кандидатурата на Хаспъл. В нейна подкрепа са гласували 10 сенатори, а срещу нея – петима. Сподели:", "date": "2018.05.17", "title": "Доналд Тръмп призова Сената незабавно да утвърди кандидатурата на Джина Хаспъл за директор на ЦРУ"}
{"url": "http://pik.bg/%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D0%BC%D0%B0%D1%80%D1%81%D0%B8%D0%BB%D0%B8%D1%8F-%D1%81%D0%BB%D0%B5%D0%B4-%D0%B7%D0%B0%D0%B3%D1%83%D0%B1%D0%B0%D1%82%D0%B0-%D0%BD%D0%B0-%D1%82%D0%B8%D0%BC%D0%B0-%D0%BC%D1%83-%D0%B2%D1%8A%D0%B2-%D1%84%D0%B8%D0%BD%D0%B0%D0%BB%D0%B0-%D0%BD%D0%B0-%D0%BB%D0%B8%D0%B3%D0%B0-%D0%B5%D0%B2%D1%80%D0%BE%D0%BF%D0%B0-%D0%BD%D1%8F%D0%BC%D0%B0-%D0%BE%D1%82-%D0%BA%D0%B0%D0%BA%D0%B2%D0%BE-%D0%B4%D0%B0--news750852.html", "text": "Треньорът на Марсилия Руди Гарсия бе разочарован, след като тима му загуби финала в турнира Лига Европа. В мача за трофея, който се изигра в Лион, Марсилия отстъпи на Атлетико (Мадрид) с 0:3. “Пропуснахме нашите възможности през първото полувреме . коментира треньорът на Марсилия Руди Гарсия след финала, цитиран от сайта на УЕФА и Спортал. - Имахме страхотен шанс за откриване на резултата, а малко след това една грешка доведе до гол в полза на съперника. Срещу отбор като Атлетико (Мадрид) не бива да изоставаш в резултата, защото след това става много трудно. Те вдигнаха нивото на играта си през втората част, а и късметът не бе с нас, когато Митроглу удари гредата. Ако тогава бяхме отбелязали, това щеше да ни даде шанс да се върнем в мача. Атлетико е страхотен отбор и няма защо да се срамуваме от тази загуба”. Специалистът каза още, че е поел риск с пускането в игра на капитана Димитри Пайе, който не е бил в оптимално състояние преди двубоя. “Реших да стартирам мача с Пайе, който е един от най-добрите ни играчи – заяви Гарсия. -  Макар и не в оптимално състояние, именно той създаде най-доброто ни положение, извеждайки Жермен. След като напусна игра, ни липсваше и при изпълнението на статичните положения. Атлетико е отбор, който допуска голове от такива ситуации. Надявах се, че ще е готов на 100% и направихме фитнес тест сутринта. Той бе притеснен дали ще може да рита топката достатъчно силно. Контузията му не се усложни по време на мача. Просто той не бе напълно здрав още преди това, но в подобни срещи трябва да се поемат рискове”. Сподели:", "date": "2018.05.17", "title": "Треньорът на Марсилия след загубата на тима му във финала на Лига Европа: Няма от какво да се срамуваме"}
{"url": "http://pik.bg/%D0%B2-%D1%80%D0%BE%D0%BB%D1%8F-%D0%B1%D0%B5%D0%BD%D0%B5%D0%B4%D0%B8%D0%BA%D1%82-%D0%BA%D1%8A%D0%BC%D0%B1%D1%8A%D1%80%D0%B1%D0%B0%D1%87-%D1%81%D1%82%D0%B0%D0%B2%D0%B0-%D0%B2%D0%BE%D0%B4%D0%B5%D1%89-%D1%81%D1%82%D1%80%D0%B0%D1%82%D0%B5%D0%B3-%D0%B2-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D1%82%D1%80%D0%B8%D0%BB%D1%8A%D1%80-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news750861.html", "text": "Британският актьор Бенедикт Къмбърбач ще изиграе ролята на водещ стратег в кампанията за излизане на Великобритания от Европейския съюз във филм за референдума, съобщават ТАСС и БТА, цитирани от БТВ. Филмът, в който Къмбърбач ще се превъплъти в образа на бившия ръководител на агитационната платформа на евроскептиците \"Vote Leave\" Доминик Къмингс, ще бъде излъчен по британския Канал 4. Премиерата на лентата е предвидена за 29 март следващата година, малко след датата на официалния \"развод\" между Лондон и Брюксел. В официалното съобщение за филма се посочва, че той ще се фокусира върху \"безкрайния брой тактики, използвани, за да създадат превес на гласовете, подкрепящи излизането на Великобритания от ЕС, по време на референдума с един от най-удивителните резултати в съвременната история\". Създателите на филма с работно заглавие \"Брекзит\" казват, че той ще изследва \"анатомията на съвременната избирателна кампания, която се осъществява посредством бази данни, и способстващите за разкол хора, които управляват процесите задкулисно\". Референдумът дали Великобритания да излезе от ЕС беше проведен на 23 юни 2016 г. Победиха евроскептиците с 51,9% от гласовете. Самият Къмбърбач беше в групата на над 300 артисти, музиканти, писатели и други културни дейци, които бяха против излизането на Великобритания от Европейския съюз. Режисьор на филма, посветен на Брекзит, е Тоби Хейнс. Той е и в режисьорския екип на сериала \"Шерлок\", в който Къмбърбач изпълнява главната роля. 41-годишният Бенедикт Къмбърбач, който през 2015 г. беше номиниран за \"Оскар\" за превъплъщението си в английския математик Алън Тюринг във филма \"Игра на кодове\", има зад гърба си над 60 роли. Най-известната от тях обаче е тази на британския детектив, пренесен в наши дни. Според изследване, публикувано през февруари, Шерлок Холмс в изпълнение на Бенедикт Къмбърбач е станал най-популярният герой на всички времена сред зрителите на „Би Би Си“. Той дели мястото си на телевизионния Олимп с комедийната група \"Монти Пайтън\". Сподели:", "date": "2018.05.17", "title": "В роля! Бенедикт Къмбърбач става водещ стратег в политически трилър за Брекзит"}
{"url": "http://pik.bg/%D1%85%D0%BE%D1%82%D0%B5%D0%BB-%D0%B2-%D0%BA%D0%B5%D0%BD%D0%B8%D1%8F-%D0%BA%D0%B0%D0%BD%D0%B8-%D0%B3%D0%BE%D1%81%D1%82%D0%B8%D1%82%D0%B5-%D1%81%D0%B8-%D0%B4%D0%B0-%D0%B3%D0%BB%D0%B5%D0%B4%D0%B0%D1%82-%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%BD%D0%B0-%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-%D0%B8-%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-%D1%81%D1%80%D0%B5%D1%89%D1%83-10-000-news750863.html", "text": "Хотел в столицата на Кения Найроби покани своите гости на специална вечеринка с гледане на сватбата на британския принц Хари и Меган Маркъл по телевизията, съобщава РИА Новости. За участие в мероприятието всеки гост на хотела трябва да заплати 10 000 долара. В профила на хотел  Windsor Golf Hotel and Country Club във “Фейсбук“ се отбелязва, че „уникалното мероприятие“ с гледане на живо на церемонията ще струва на всеки желаещ 1 млн. кенийски шилинга (около 9 995 американски долара). От хотела предлагат на своите гости „най-добрите сватбени тоалети“ и „да се насладят на класически английски брънч“. Организаторите обещават още „фешън-демонстрации от водещи сватбени дизайнери, жонглиране с бутилки и тостове шампанско“. Високата цена от хотела обясняват с ексклузивността на мероприятието, в което могат да се включат до 20 двойки. Сватбената церемония на принц Хари и Меган Маркъл е на 19 май. Сподели:", "date": "2018.05.17", "title": "Хотел в Кения кани гостите си да гледат сватбата на принц Хари и Меган Маркъл срещу 10 000 долара"}
{"url": "http://pik.bg/%D0%B2-%D1%8F%D0%BF%D0%BE%D0%BD%D0%B8%D1%8F-%D1%81%D0%B0-%D0%B3%D0%BE%D1%82%D0%BE%D0%B2%D0%B8-%D1%81-%D0%BC%D0%B5%D1%80%D0%BA%D0%B8-%D0%B2-%D0%BE%D1%82%D0%B3%D0%BE%D0%B2%D0%BE%D1%80-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%BC%D0%B8%D1%82%D0%B0-news750865.html", "text": "Правителството на Япония е завършило с подготовката на ответни мерки на въведените от САЩ мита за вноса на стомана и алуминии, като в най-скоро време те ще бъдат представени, съобщава „Ройтерс“, като се позовава на информация на телевизионната и радиокомпания NHK. Според информацията, в Токио очакват ответните мерки да донесат загуби за САЩ за около 409 млн. долара. Сумата е еквивалент на икономическите загуби, които САЩ нанесе на Япония с въвеждането на митата. Япония, за разлика от някои други съюзници на САЩ, не попадна в списъка на страните, по отношение на които САЩ няма да въвежда мита. Сподели:", "date": "2018.05.17", "title": "В Япония са готови с мерки в отговор на американските мита"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%81%D0%BE%D1%84%D0%B8%D1%8F-%D0%BE%D1%82%D0%BD%D0%BE%D0%B2%D0%BE-%D0%BF%D0%BE%D0%B4-%D0%B1%D0%BB%D0%BE%D0%BA%D0%B0%D0%B4%D0%B0-%D0%B5%D1%82%D0%BE-%D0%BA%D1%8A%D0%B4%D0%B5-%D0%B7%D0%B0%D1%82%D0%B2%D0%B0%D1%80%D1%8F%D1%82-%D1%83%D0%BB%D0%B8%D1%86%D0%B8-news750913.html", "text": "Очакват се задръствания и закъснение на градския транспорт в цяла София. Причината са пристигащите делегации на лидерите на държавите от Западните Балкани От Столичната община призовават жителите на града да не използват личните си автомобили за придвижване , като вместо това изберат градския транспорт . Той ще закъснява, но от Центъра за градска мобилност имат план за наваксване на разписание , увериха от общината. По повод председателството затворени за движение на автомобили ще бъдат улици и булеварди в центъра на София и квартал \" Лозенец \" и в района на хотел \" Маринела \", където ще отседнат делегациите. Ще бъде ограничено паркирането и пред През целия ден напълно спряно ще бъде движението на автомобили по Движението ще бъде усложнено и заради протеста на превозвачите. Около 1 00 камиони 70 автобуса ще бъдат разположени по софийските улици. Сподели:", "date": "2018.05.17", "title": "ВАЖНО! София отново под блокада, ето къде затварят улици"}
{"url": "http://pik.bg/%D1%81%D0%BF%D0%B0%D1%81%D0%BE%D0%B2%D0%B4%D0%B5%D0%BD-%D0%B5-%D0%B5%D1%82%D0%BE-%D0%BA%D0%BE%D0%B9-%D0%BF%D1%80%D0%B0%D0%B7%D0%BD%D1%83%D0%B2%D0%B0-%D0%B4%D0%BD%D0%B5%D1%81-news750885.html", "text": "Днес празнуваме Спасовден и професионалния празник на хлебаря. \"Неслучайно на днешния ден хлебарите имаме празник. Хлябът е единствената храна, която обединява хората\", сподели за Дарик председателят на Националния браншови съюз на хлебопроизводителите и сладкарите и Мариана Кукушева. За първи път празникът на хлебарите и сладкарите се чества официално през 1915 г. по предложение на съюза \"Задруга на хляба\". Народните вярвания повеляват днес да се прави курбан, а за здраве да се раздават обредни пити хляб и варено жито. Сподели:", "date": "2018.05.17", "title": "Спасовден е! Ето кой празнува днес"}
{"url": "http://pik.bg/%D0%BC%D0%B5%D0%BB%D0%B5-%D0%B2-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D1%81%D0%BD%D0%B8%D0%BC%D0%BA%D0%B8-news750915.html", "text": "Тежка катастрофа между два автомобила е станала в Асеновград тази вечер, съобщава \"Трафикнюз\". Ударът е станал между Фолксваген с варненска регистрация и Мазда с пловдивска.  В следствие на сблъсъка трима души са пострадали, като към момента не се знае тяхното състояние. По разказ на очевидец единият от автомобилите карал с над 120 км/ч. Очаквайте подробности! Сподели:", "date": "2018.05.17", "title": "Меле в Асеновград, има пострадали (СНИМКИ)"}
{"url": "http://pik.bg/%D1%80%D0%BE%D0%B7%D0%B0%D1%80%D0%B8%D1%82%D0%B5-%D0%B2-%D0%BF%D0%B0%D0%BD%D0%B8%D0%BA%D0%B0-%E2%80%93-%D0%BD%D1%8F%D0%BC%D0%B0-%D0%B1%D0%B5%D1%80%D0%B0%D1%87%D0%B8-news750887.html", "text": "Тазгодишната кампания за прибиране на маслодайната роза в полетата на Казанлък е на прага на провала, твърдят собственици на градини с Роза Дамасцена, които пожелаха да останат засега анонимни. Тазгодишната кампания за прибиране на маслодайната роза в полетата на Казанлък е на прага на провала, твърдят  собственици на градини с Роза Дамасцена, които пожелаха да останат засега анонимни. По думите им заради изключително ниската изкупна цена от 1,80-2,00 лв няма мераклии за берачи. Собствениците можели да предложат не повече от левче за килограм цвят, докато миналата пролет са давали по 2 лв. „Никой не е съгласен да идва на полето към 3:30-4:00 часа заранта, да гази калта и да си дере ръцете за такъв надник, а реколтата е много добра, от декар се набират по над 400-450 кг цвят\", коментират стопани, които са се видели в чудо, пише \"Монитор\". При тази изкупна цена сме на път да зарежем всичко и да обявим годината за нулева, твърдят повечето от тях и открито говорят за създаден картел от притежатели на розоварна в региона. От фирма „Дамасцена розбио“, която събира цвят от  300 дка край село Голямо Дряново обаче са категорични , че изкупната цена е тръгнала нагоре и в сряда е била в рамките на 3,30-3,50 лв /кг. За пръв път там събирали цвета от засадени миналата есен резници върху 80 дка. По думите им обаче  имало  договорка големи количества от  родното масло да замине за Турция, където да бъде смесено в почти равни пропорции с тамошно, за да се осредни и след това препродадено  на западни  компании като българско. Сподели:", "date": "2018.05.17", "title": "Розарите в паника – няма берачи"}
{"url": "http://pik.bg/%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BD%D0%B0-%D0%B5%D1%81-%D1%81%D1%8A%D1%81-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B7%D0%B0-%D0%B5%D0%B4%D0%B8%D0%BD%D0%B5%D0%BD-%D0%BF%D0%BE%D0%B4%D1%85%D0%BE%D0%B4-%D0%B7%D0%B0-%D0%B7%D0%B0%D0%BF%D0%B0%D0%B7%D0%B2%D0%B0%D0%BD%D0%B5-%D0%BD%D0%B0-%D1%8F%D0%B4%D1%80%D0%B5%D0%BD%D0%B0%D1%82%D0%B0-%D1%81%D0%B4%D0%B5%D0%BB%D0%BA%D0%B0-%D1%81-%D0%B8%D1%80%D0%B0%D0%BD-news750844.html", "text": "Лидерите на ЕС са постигнали споразумение за \"единен подход\" за запазване на ядрената сделка с Иран, след като американският президент Доналд Тръмп обяви оттеглянето на САЩ от споразумението, съобщава Франс Прес, цитирани от БНР. Това е станало по време на неформалната среща на държавните и правителствените ръководители от Общността, чийто домакин е премиерът на България Бойко Борисов. Разговорите в София продължиха до късно снощи.. Сред основните теми бяха бъдещето на ядрено споразумение с Иран, търговските отношения със САЩ и ескалацията на напрежението в Близкия изток. Сподели:", "date": "2018.05.17", "title": "Лидерите на ЕС със споразумение за \"единен подход\" за запазване на ядрената сделка с Иран"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%B5%D0%B2%D1%80%D0%BE%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BD%D0%B5-%D0%B8%D1%81%D0%BA%D0%B0%D1%82-%D0%B2%D0%BE%D0%B9%D0%BD%D0%B0-%D1%81%D1%8A%D1%81-%D1%81%D0%B0%D1%89-news750918.html", "text": "Лидерите на ЕС са единни, че Европа ще остане в сделката с Иран и че никой не иска война със САЩ. Това каза министърът на външните работи Екатерина Захариева в предаването „Тази сутрин“ по Би Ти Ви. Тя посочи, че три са били точките, които вчера председателят на Европейския съвет Доналд Туск е предложил на лидерите – дигиталният дневен ред, Иран и плана за ядрено разоръжаване и търговските отношения на САЩ и ЕС. „И както той правилно каза вчера, всъщност всичките теми, които лидерите ще обсъждат в София, са всъщност с глобални измерения. Защото от години говорим, че Европа трябва да положи усилия, за да придобие отново ролята си на най-голямата икономика в света, че трябва да създадем умения у младите хора, които да отговарят на развитията на технологиите, че трябва да създадем общия дигитален пазар и всички да го подкрепяме. Звучи страхотно, а в същото време има още отворени досиета, които трябва да приключват до края на мандата на тази комисия, за да можем да напреднем. Темата с Иран и излизането на САЩ от споразумението е изключително важна тема, но лидерите останаха единни и това, което решиха, е, че ще Европа ще остане в сделката с Иран, докато Иран продължава да я изпълнява“, каза още Захариева и посочи, че няма информация след 11 доклада на проверките от Международната организация за ядрено оръжие, че Иран не я изпълнява. „Фактът, че срещата продължи повече от четири часа с тези тежки теми за мен е абсолютно позитивен и показва, че сме единни по тях, защото има вечери, които се превръщат в закуски. Защото отношението ЕС – САЩ засяга всяка една от тези държави. А никой не иска война със Щатите. Разбраха се Комисията да продължава преговорите със САЩ, но фактът, че всичките 28 държави застават зад нея я прави много по-силна“, коментира външният министър. Сподели:", "date": "2018.05.17", "title": "Министър Захариева: Евролидерите не искат война със САЩ"}
{"url": "http://pik.bg/%D0%B0%D0%BA%D1%86%D0%B8%D1%8F-%D0%B2-%D1%81%D0%BE%D0%B7%D0%BE%D0%BF%D0%BE%D0%BB-%D1%81%D0%BF%D0%B8%D0%BF%D0%B0%D1%85%D0%B0-%D0%B2%D0%B0%D0%BD%D1%8F-%D0%B7%D0%B0%D0%B4-%D0%B2%D0%BE%D0%BB%D0%B0%D0%BD%D0%B0-%D0%BD%D0%B0-%D0%BA%D0%BE%D0%BA%D1%82%D0%B5%D0%B9%D0%BB-%D0%BE%D1%82-%D0%BF%D0%B8%D0%BA%D0%BE-%D0%B0%D0%BC%D1%84%D0%B5%D1%82%D0%B8-%D0%B8-%D1%82%D1%80%D0%B5%D0%B2%D0%B0-%D0%BE%D1%82%D0%BA%D1%80%D0%B8%D1%85%D0%B0-%D0%BE%D1%89%D0%B5-%D0%B4%D1%80%D0%BE%D0%B3-news750891.html", "text": "Млада жена от созополското с. Атия се издъни сериозно, след като бе арестувана да шофира надрусана с коктейл от 3 вида наркотици. Шокиращото е, че 29-годишната Ваня К. е спряна за проверка рано сутринта – около 08:30 ч. на ул. „Люлин” в Созопол. Веднага щом видели шофьорката, ченгетата извадили наркотеста. Устройството показало, че Ваня се качила зад волана на „Форд Фокус” с хасковска регистрация след употребата на метамфетамин, амфетамин и канабис, информира \"Флагман\". Ваня е закопчана за 24 часа, а номерата на колата са свалени. Последвало претърсване в дома на 29-годишната жена, където униформените открили и иззели кутийка със суха, зелена растителна маса – канабис с тегло около 4 грама. Сподели:", "date": "2018.05.17", "title": "Акция в Созопол! Спипаха Ваня зад волана на коктейл от пико, амфети и трева, откриха още дрога у тях"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%BB%D1%8C%D0%BE%D0%B2%D0%B5%D0%BD-%D1%80%D0%B0%D0%B7%D0%B3%D0%BE%D0%B2%D0%B0%D1%80%D1%8F%D1%85%D0%B0-%D0%B7%D0%B0-%D0%BC%D0%B8%D0%B3%D1%80%D0%B0%D1%86%D0%B8%D0%BE%D0%BD%D0%BD%D0%B0%D1%82%D0%B0-%D0%BA%D1%80%D0%B8%D0%B7%D0%B0-news750925.html", "text": "Темата за охраната на външната граница на Европейския съюз и справянето с миграционната криза беше основна по време на срещата на министър-председателя Бойко Борисов с шведския му колега Стефан Льовен. „България доказа, че има политическата воля за решаване на проблемите в областта на миграцията. Нашите външни граници са трудни за охраняване, но се справяме по най-добрия начин”, подчерта българският премиер.  Той изтъкна, че потокът на мигранти е нулев и така България изпълнява ангажименти за най-добре пазена граница, независимо, че не е в Шенген. На срещата беше дадена отлична оценка на двустранните отношения и беше изразено желание за задълбочаване на икономическите връзки. Сподели:", "date": "2018.05.17", "title": "ПЪРВО В ПИК! Премиерът Борисов и Льовен разговаряха за миграционната криза"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0-%D0%BB%D0%B8%D1%87%D0%BD%D0%B0-%D1%81%D1%80%D0%B5%D1%89%D0%B0-%D1%81-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%B8-%D0%BA%D0%B0%D0%B7%D0%B0%D1%85%D0%B0-%D0%B2%D0%B8%D0%B4%D0%B5%D0%BE-news750919.html", "text": "Премиерът Борисов се срещана с Тереза Мей преди официалната среща на Съвета на ЕС. Мей изрази задоволство за идването си в България, като това е първата й визита у нас. \"Искам да благодаря, че организирахте тази среща и изведохте на предно място темата Западните Балкани пред Европа\", заяви Мей. От своя страна премиера Борисов благодари за подкрепата на Великобритания, защото застават зад каузата на България. Сподели:", "date": "2018.05.17", "title": "ПЪРВО В ПИК! Борисов на лична среща с Тереза Мей - ето какво си казаха (ВИДЕО)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2%D1%8A%D0%B2-%D1%84%D0%BE%D0%BA%D1%83%D1%81%D0%B0-%D0%BD%D0%B0-%D1%81%D0%B2%D0%B5%D1%82%D0%B0-%D0%BC%D0%B5%D1%80%D0%BA%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D0%B8-%D0%BC%D0%B5%D0%B9-%D1%81-%D1%82%D0%BE%D0%BF%D0%BB%D0%B8-%D0%B4%D1%83%D0%BC%D0%B8-%D0%BA%D1%8A%D0%BC-%D0%B1%D0%BE%D1%80%D0%B8%D1%81%D0%BE%D0%B2---news750873.html", "text": "България е във фокуса на света. За пръв път в София се провежда Срещата на върха на Европейския съюз в рамките на българското европредседателство. Надсловът е \"Европейски съюз - Западни Балкани\". Темата е в центъра на вниманието на общността след цели 15 години, през които беше извън интереса на европейските държави (ВИЖТЕ В ОЩЕ ПО ТЕМАТА). Упоритата работа на премиера Бойко Борисов по време на продължителните му дипломатически совалки успя да събере всички държави на масата на преговорите, макар Косово да бе препъни-камък заради отказа на 5 от страните членки на ЕС да признаят държавата. В София са премиерът на Унгария Виктор Орбан, министър-председателят на Холандия Марк Рюте, Тереза Мей, чешкият премиер Андрей Бабиш, премиерът на Швеция Стефан Льовен, министър-председателя на Естония Юрий Ратас, както и австрийския премиер Себастиан Курц, председателят на Европейската комисия Жан-Клод Юнкер, германският канцлер Ангела Меркел, Върховният представител на ЕС по въпросите на външните работи Федерика Могерини, президентът на Франция Еманюел Макрон. Единствено испанският премиер Мариано Рахой остана на позицията, че няма да седне на една маса с президента на Косово Хашим Тачи, но проведе среща с българския премиер Бойко Борисов ден по-рано и заяви позицията си, която ще бъде представена на днешната Среща на върха. През вчерашния ден в България пристигнаха всички президенти и премиери на страните членки на ЕС, проведоха срещи на ниво европейски семейства в лицето на двете най-големи групи в Европейския парламент в лицето на ПЕС и ЕНП и имаха тържествена обща вечеря под домакинството на Бойко Борисов и председателя на Европейския съвет Доналд Туск. Докато посрещаше европейските лидери, премиерът Борисов даваше последни наставления на министър Лиляна Павлова. \"Продължаващо разграждане на митата, затова се обяви австрийският канцлер Себастиан Курц. Той заяви пред журналсти, че Австрия има голям износ и ще настоява за повече свобода в търговията. По повод Западните Балкани той бе категоричен, че трябва да се даде път за нови членки в ЕС, особено Сърбия и Черна Гора. \"Трябва заедно всички да действаме и да дърпаме въжето\", допълни още Курц. Той поздрави председателството на България за доброто решение за Западните Балкани и се ангажира за продължи темата. Канцлерът на Германия Ангела Меркел също се обяви за по-свободна търговия и поздрави премиера Бойко Борисов за усилията му да има мир на Балканите. Премиерът Борисов заяви, че е провел разговор с Макрон и Меркел относно темата за превозвачите. \"Разговорите ще продължат, внимателно слушаме българската страна\", заяви от своя страна Меркел. заяви премиера Борисов. , Борисов заяви, че трябва да се говори малко по тази тема. В момента започват деловите разговори на Срещата на върха на лидерите на европейските държави и Европейския съюз. След тях лидерите ще дадат обща пресконференция, на която ПИК TV ще ви направи свидетели на живо! Меркел, Макрон и Мей дойдоха пеша до НДК по Моста на влюбените и споделиха прекрасни впечатления от София. Сподели:", "date": "2018.05.17", "title": "ПЪРВО В ПИК TV! България във фокуса на света! Меркел, Макрон и Мей с топли думи към Борисов - започва срещата на върха на Европейския съюз (ОБНОВЕНА/СНИМКИ)"}
{"url": "http://pik.bg/%D1%81%D1%80%D0%B8%D0%B2-%D0%BD%D0%B0-%D1%82%D1%83%D1%80%D1%81%D0%BA%D0%B0%D1%82%D0%B0-%D0%BB%D0%B8%D1%80%D0%B0-%D0%B4%D0%BE-%D0%BD%D0%BE%D0%B2%D0%B8-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D0%B4%D1%8A%D0%BD%D0%B0-%D1%81%D0%BB%D0%B5%D0%B4-%D0%B8%D0%BD%D1%82%D0%B5%D1%80%D0%B2%D1%8E-%D0%BD%D0%B0-%D0%B5%D1%80%D0%B4%D0%BE%D0%B3%D0%B0%D0%BD-news750894.html", "text": "Турската лира остава под силен натиск от продажби и по време на търговията в сряда, достигайки нови рекордни дъна спрямо долара и еврото на фона на растящи инвеститорски притеснения за намеса на президента на Турция Реджеп Ердоган в паричната политика на централната банка след изборите в страната, които ще се проведат през следващия месец. Повод за тези опасения даде интервю на Ердоган за телевизия \"Блумбърг\" в началото на седмицата, в което той посочи, че Турската централна банка, макар и независима, няма да може да игнорира сигналите от новото президентско управление след изборите на 24 юни. Реджеп Ердоган смята, че с по-големите нови правомощия след изборите той трябва да даде образа на президент, който може да влияе върху паричната и лихвена политика, подкопавайки по този начин независимостта на централната банка, предава БНР. По време на търговията в сряда щатският долар и еврото поскъпнаха до нови рекордни върхове съответно от 4,5000 и от 5,3225 турски лири, преди да парират част от новите печалби, търгувайки се съответно към нива около 4,4580 и 5,2635 лири. От началото на годината турската лира вече се обезцени с над 15% спрямо щатския долар. Трябва да се има предвид, че самият Ердоган се описва като \"враг на лихвените проценти\", настоявайки за намаляване на разходите по заемите, за да увеличи кредитния растеж и новото строителство. Изявлението му пред Блумбърг, че планира да поеме по-голям контрол над икономиката и паричната политика на страната след изборите засили притесненията на инвеститорите, които продължават да смятат, че Турската централна банка трябва да предприеме решителни мерки за затягане (повишение) на лихвите, за да укроти двуцифрената инфлация. Агенция Ройтерс цитира мениджъри на фондове, които се срещнаха с Реджип Ердоган и с неговата делегация по време на посещението му в Лондон по-рано тази седмица, да заявяват, че са объркани относно неговите планове как да задържи растящите цени, като същевременно настоява за по-ниски лихвени ставки. \"Той сякаш избра да води битки с всички, като сега той се бори с финансовите пазари, а това е много опасно\", заяви пред Ройтерс един от ръководителите на фондове в голяма фирма за управление на активи. \"Можете да намерите вътрешни врагове във всичко, което искате, но когато се опитвате да се заемете с финансов пазар, това е битка, която наистина не може да спечелите\", допълни той. Сподели:", "date": "2018.05.17", "title": "Срив на турската лира до нови исторически дъна след интервю на Ердоган"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BE%D1%82%D1%87%D0%B5%D1%82%D1%8A%D1%82-%D0%BD%D0%B0-%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%B7%D0%B0-%D0%B7%D0%B0%D1%89%D0%B8%D1%82%D0%B0-%D0%BE%D1%82-%D0%B4%D0%B8%D1%81%D0%BA%D1%80%D0%B8%D0%BC%D0%B8%D0%BD%D0%B0%D1%86%D0%B8%D1%8F%D1%82%D0%B0-%D1%81%D0%BA%D0%B0%D1%80%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BE%D0%B1%D0%BD-news750963.html", "text": "Отчетът на дейността на комисия за защита от дискримания за изминалата 2017 година, отново нагорещи страстите в парламента. Според Павел Шопов от „Атака”, тази комисия не вършела никаква работа и би било редно да се закрие. Освен това в нея били работили „изпаднали кадри на ДПС”. Освен това закриването й щяло да спести пари. Юлиан Ангелов от „Обединени патриоти” пък нападна състава на комисията, че издавала някакви брошурки, под които не стои никакво име: „Кой издава тези рекламни брошурки?”, попита патриотът. Красимир Велчев от ГЕРБ заяви от трибуната, че сам е жертва на тази комисия, а колегата му от ДПС Илхан Кючюк е въздействал върху нея в проверката срещу него. Самият Кючюк реагира остро и се опита да се оправдае, че не бил казал това, което Велчев си помислил, а друго – комисията да работи. Д-р Джумалиева, която е председател на тази комисия, скочи на обвиненията. „Свикнала съм с упреците към комисията, че тя е ненужна и непотребна. Лесно е да се каже закрийте тази комисия, няма човек – няма проблем”. Веднага след края на изказването й, председателката Цвета Караянчева пусна депутатите в 30-минутна почивка - до 12:05 часа. Сподели:", "date": "2018.05.17", "title": "ИЗВЪНРЕДНО В ПИК TV! Отчетът на Комисията за защита от дискриминацията скара депутатите (ОБНОВЕНА)"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%81%D1%8A%D0%B4-%D0%B2%D0%BA%D0%B0%D1%80%D0%B0-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D1%82%D1%83%D1%80%D1%81%D0%BA%D0%B8-%D0%B1%D0%B0%D0%BD%D0%BA%D0%B5%D1%80-news750895.html", "text": "Съд в Манхатън осъди турски банкер на 32 месеца затвор за банкова измама и заговор за нарушаване на санкциите на САЩ срещу Иран, предаде ДПА. Прокуратурата искаше до 20 години затвор за 47-годишния банкер. Бившият заместник-генерален директор на турската държавна банка Халкбанк Мехмет Хакан Атила е осъден за участието си в схема \"петрол срещу злато\" за милиарди долари, която е имала за цел да заобиколи санкциите чрез пране на пари от продажби на ирански петрол. Режимът на американските санкции срещу Иран забранява финансови транзакции с участието на американски банки, ако парите са предназначени за ирански фирми или иранското правителство. Турският президент Реджеп Тайип Ердоган по-рано тази седмица заяви, че Атила е невинен и че ако бъде обявен за виновен, това е равносилно на обявяване на Турция за виновна по тези обвинения. След обявяването на присъдата турското външно министерство заяви, че тя не е легитимна, защото се опира на изфабрикувани доказателства и неверни свидетелски показания, предаде БТА, цитирайки Ройтерс. Според турското външно министерство неверните свидетелства и изфабрикуваните доказателства са дело на поддръжници на турския духовник Фетхуллах Гюлен, когото Анкара обвинява в организиране на опита за държавен преврат в Турция от 2016 г. Сподели:", "date": "2018.05.17", "title": "Американски съд вкара в затвора турски банкер"}
{"url": "http://pik.bg/%D0%BF%D1%8A%D0%BB%D0%B5%D0%BD-%D1%81-%D0%B8%D0%B4%D0%B5%D0%B8-%D1%80%D0%B0%D0%B4%D0%BE-%D1%88%D0%B8%D1%88%D0%B0%D1%80%D0%BA%D0%B0%D1%82%D0%B0-%D0%B3%D0%BE%D1%82%D0%BE%D0%B2-%D0%B4%D0%B0-%D0%BF%D0%BE%D0%BA%D0%BE%D1%80%D0%B8-%D0%B5%D0%B2%D1%80%D0%BE%D0%B2%D0%B8%D0%B7%D0%B8%D1%8F-%D1%80%D0%B5%D1%82%D1%80%D0%BE-%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D1%81%D0%B5-%D1%8F%D0%B2%D1%8F%D0%B2%D0%B0-%D0%BD%D0%B0-%D0%BA%D0%BE%D0%BD%D0%BA%D1%83%D1%80%D1%81%D0%B0-news750779.html", "text": "Ретро изпълнителят Радо Шишарката прозря как България може да спечели \"Евровизия\". С чалга! \"Озлобените ни комшии на Балканите и присъствието на американци в групата прецакаха участието ни на \"Евровизия\". Никоя от съседните държави не гласува за нас, защото не ни обичат. Ние сме им трън в петата, защото всичките сме ги побеждавали във войни\", коментира Шишарката пред ежедневник. Припомняма, че страната ни зае чак 14-о място на песенния конкурс, който тази година се проведе в Лисабон. Там групата \"Equinox\" изпълни песента \"Bones\". Радо Шишарката обяви, че е готов да участва в някое от следващите издания на \"Евровизия\". \"Мога да покажа, че чалгата има място на този конкурс. Аз съм изпълнител, който пее и чалга, и рок. Доказал съм се във времето, така че няма да ми е проблем да се представя на ниво\", заяви категорично той. Според певеца у нас трябва да бъде възроден фестивалът \"Златният Орфей\", за да може отново да се правят хубави песни. Само така ще има истинско гласуване и ще създаваме силни песни. \"Преди години почти участвах в \"Златният Орфей\" и можех да го спечеля, но ми попречиха. Явих се с песента \"Там при другия\", но искаха да ми сменят аранжимента. Отказах и не бях допуснат до участие\", върна лентата назад Шишарката. \"Там при другия\" не е от най-популярните му песни, но е в един албум заедно с вселенския хит \"Тигре, тигре\", който го изстрелва във висините на българската музика и му отрежда вечно място в историята. Сподели:", "date": "2018.05.17", "title": "ПЪЛЕН С ИДЕИ! Радо Шишарката готов да покори \"Евровизия\"! Ретро легендата се явява на конкурса с..."}
{"url": "http://pik.bg/%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D1%81%D1%8A%D0%B2%D0%B5%D1%82-%D0%BE%D1%81%D1%8A%D0%B4%D0%B8-%D0%B4%D0%B5%D0%B9%D1%81%D1%82%D0%B2%D0%B8%D1%8F%D1%82%D0%B0-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D0%B0%D0%B4-news750864.html", "text": "Председателят на Европейския съвет Доналд Туск осъди действията на американската администрация, отбелязва във водещ материал The Guardian, цитирани от „Фокус“. В началото на срещата на лидерите на ЕС в София Туск каза: „Ние сме свидетели на нов феномен: капризната увереност на американската администрация. Наблюдавайки последните решения на президента Тръмп, някои дори могат да си помислят: “С такива приятели, на кого му трябват врагове“. Заради изтеглянето на САЩ от иранското ядрено споразумение и налагането на мита върху вноса на алуминий и стомана Туск заключи, че на Вашингтон вече не може да се разчита. Той призова страните-членки да се обединят зад взетите ключови решения по повод на действията на американската администрация. Преди вечерята с лидерите на ЕС Доналд Туск заяви: „Нямам съмнения, че в новата световна игра Европа ще бъде или един от големите играчи или пешка. Това е единствената алтернатива. За да бъде субект, а не обект на световната политика, Европа трябва да се обедини икономически, политически и военно, както никога досега. Да го кажем просто: или сме заедно или няма да ни има“. Сподели:", "date": "2018.05.17", "title": "Във Великобритания: Председателят на Европейския съвет осъди  действията на американската администрация"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%B1%D0%B8%D0%BB%D1%8F%D0%BD%D0%B0-%D0%BF%D0%B5%D1%82%D1%80%D0%B8%D0%BD%D1%81%D0%BA%D0%B0-%D1%80%D0%BE%D0%B4%D0%B8-%D0%BE%D1%82-%D1%88%D0%B5%D1%84%D0%B0-%D0%BD%D0%B0-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%B0%D0%B2%D1%82%D0%BE%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D1%81%D0%BD%D0%B8%D0%BC%D0%BA%D0%B8-news750736.html", "text": "Разбра се кой е мистериозният мъж, от когото роди актрисата от Народния театър Биляна Петринска. Бащата на сина й Адриан е шефът на подразделението на столичния автотранспорт в \"Дружба\", видя ПИК във \"Фейсбук\". Звездата от \"Иван Вазов\" изживя уникалния миг, в който дари живот миналата седмица и то на 44-годишна възраст. Биляна роди малкия Адриан и го посрещна на този свят с емоционално послание в социалната мрежа.: Непосредствено след раждането в Майчин дом красивата Биляна сподели и първата си снимка със своя син, на която целува ръчичката му. Подобна снимка е достъпна публично и във \"Фейсбук\"-профила на Стилиян Манолов. Шефът на гаража в \"Дружба\" обаче показал крачетата на детето си, а публикацията е придружена с краткото, но красноречиво \" \"От този момент Сърцето ми побира Целия свят и тупти извън пределите ми! С любящия ти татко ще направим всичко по силите си за да растеш здрав и щастлив, да имаш шарено детство и да станеш достоен, креативен и свободен Човек! Обичам те, мое всичко!\". Непосилната лекота на битието...\". След като му роди син, Биляна Петринска явно е открила в лицето на автодиректора точния мъж за себе си. В стари свои интервюта, актрисата споделяше, че почти всичките й връзки с представителите на силния пол си били грешка. \"Винаги се влючвам в грешния. Надявам се правилният мъж да ме намери и да има необходимост от това, което съм. Да понесе моята слабост, да ме подкрепя, да вярва в мен. Днешните мъже са разглезени, защото има прекалено лесни жени. Всичко опира до една нощ, а времето е на бързите пари и лесните връзки\", споделяла е актрисата. Сподели:", "date": "2018.05.17", "title": "ИЗНЕНАДА! Биляна Петринска роди от шефа на столичния автотранспорт (СНИМКИ)"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%B8%D0%B7%D0%BF%D0%B8%D1%81%D0%B0%D1%85%D0%B0-%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BD%D0%B5%D0%BE%D1%84%D0%B8%D1%82-%D0%BE%D1%82-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-news750970.html", "text": "Негово Светейшество Българският патриарх и Софийски митрополит Неофит е изписан от болницата и е у дома си в Софийската св. Митрополия. Това съобщиха от Светия синод. „Да се помолим Милостивият Бог да му дарува крепко здраве и дълголетие начело на Българската православна църква!“, се казва в съобщението на синода. Сподели:", "date": "2018.05.17", "title": "ДОБРА НОВИНА! Изписаха патриарх Неофит от болницата"}
{"url": "http://pik.bg/%D0%B4%D0%BE%D1%86-%D0%BC%D0%B8%D0%BB%D0%B5%D0%BD-%D0%BC%D0%B8%D1%85%D0%BE%D0%B2-%D0%BA%D1%80%D0%B0%D0%B9%D0%BD%D0%BE-%D0%B2%D1%80%D0%B5%D0%BC%D0%B5-%D0%B5-%D0%B4%D0%B0-%D0%BC%D0%BE%D0%B4%D0%B5%D1%80%D0%BD%D0%B8%D0%B7%D0%B8%D1%80%D0%B0%D0%BC%D0%B5-%D0%B0%D1%80%D0%BC%D0%B8%D1%8F%D1%82%D0%B0-news750923.html", "text": "Крайно време е България да стартира големите проекти за модернизация на българските въоръжени сили, отсече доц. Милен Михов от \"Обединени патриоти\" пред \"България он еър\" и подчерта, че тезата, че ще храним чужди икономики е несъстоятелна. \"Има задължително условие поддръжката на техниката за пехотата да се извършва в България. Учете, работете, подготвяйте се. Вземайте такива професии и държавата ви гарантира, че ще имате работа до пенсиониране. Няма да храним чужда икономика\", обясни доц. Михов. Той коментира и срещата на върха Европейски съюз - Западни Балкани, на която София домакинства. Според доц. Михов фактът, че България е успяла да привлече фокуса на Великите сили в Европа към Балканите е успех за българските национални интереси. Сподели:", "date": "2018.05.17", "title": "Доц. Милен Михов: Крайно време е да модернизираме армията"}
{"url": "http://pik.bg/%D0%BF%D0%BE%D1%81%D0%BB%D0%B5%D0%B4%D0%BD%D0%BE-%D1%81%D0%B1%D0%BE%D0%B3%D0%BE%D0%BC-%D0%B5%D1%82%D0%BE-%D0%BA%D1%8A%D0%B4%D0%B5-%D0%B8%D0%B7%D1%87%D0%B5%D0%B7%D0%BD%D0%B0-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8-news750892.html", "text": "Планината взе Боян Петров завинаги. След като вчера стана ясно, че няма никаква надежда той да бъде открит, надеждата угасна, а с нея дойдоха спомените за алпиниста, както и съболезнованията. Екипът който участва в издирването на Петров обяви краят на спасителната операция и публикува видео от последния ден на издирването. Последната надежда той да бъде открит, някъде там в суровата Шиша Пангма. Съпругата на Боян Петров Радослава Ненова си каза последно сбогом с него и написа сърцераздирателно съобщение във Фейсбук. Сподели:", "date": "2018.05.17", "title": "ПОСЛЕДНО СБОГОМ! Ето къде изчезна Боян Петров (ВИДЕО/СНИМКИ)"}
{"url": "http://pik.bg/21-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D1%81%D0%BB%D0%B5%D0%B4-%D1%84%D0%B8%D0%BD%D0%B0%D0%BB%D0%B0-%D0%B2-%D0%BB%D0%B8%D0%B3%D0%B0-%D0%B5%D0%B2%D1%80%D0%BE%D0%BF%D0%B0-news750953.html", "text": "Френската полиция е арестува 21 души за различни провинения след финала в Лига Европа между Атлетико Мадрид и Олимпик Марсилия (3:0), съобщи \"Европа 1\". Сподели:", "date": "2018.05.17", "title": "21 задържани след финала в Лига Европа"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%B8-%D0%BD%D0%BE%D0%B2%D0%B8%D0%BD%D0%B8-%D0%BE%D1%82-%D0%BD%D0%B4%D0%BA-%D1%88%D0%B5%D0%BC%D0%B5%D1%82%D0%B5%D0%BD-%D1%83%D1%81%D0%BF%D0%B5%D1%85-%D0%B7%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%BF%D1%8A%D0%BB%D0%BD%D0%BE-%D0%B5%D0%B4%D0%B8%D0%BD%D0%B5%D0%BD%D0%B8%D0%B5-%D0%BD%D0%B0--news750993.html", "text": "Шеметен успех постигна България и премиера Бойко Борисов. Това стана ясно след срещата на върха в София. Лидерите на ЕС постигнаха пълно единение с тези от Западните Балкани. Премиерът на Македония Зоран Заев съобщи, че се е разбрал за името на Македония с гръцкия си колега Алексис Ципрас, като това даде надежда, че спорът ще бъде решен на българска земя. Така съседната ни държава ще може да стартира членството си в НАТО и ЕС, към което се стремят. Зоран Заев заяви още, че днес е стартирана процедурата за членство на Македония в ЕС. Премиерът допълни, че с Ципрас са провели много ползотворен разговор и съвсем скоро ще има решение. \"Ние, ръководителите на Европейския съюз (ЕС) и на неговите държави членки, в консултации с нашите партньори от Западните Балкани и в присъствието на съответните заинтересовани страни от региона, днес стигнахме до следните заключения: 1. ЕС приветства споделената ангажираност на партньорите от Западните Балкани с европейските ценности и принципи, както и с визията за силна, стабилна и обединена Европа, основана на нашите исторически, културни и географски връзки и взаимни интереси в областта на политиката, сигурността и икономиката. 2. Като припомня срещата на високо равнище в Солун през 2003 г., ЕС потвърждава отново недвусмислената си подкрепа за европейската перспектива на Западните Балкани. Въз основа на постигнатия досега напредък партньорите от Западните Балкани отново потвърждават ангажираността си с европейската перспектива като свой категоричен стратегически избор и с активизирането на своите усилия и взаимна подкрепа. Надеждността на тези усилия зависи от ясното информиране на обществеността. 3. ЕС е решен да укрепи и засили своята ангажираност на всички равнища в подкрепа на политическата, икономическата и социалната трансформация на региона, включително чрез засилена помощ, въз основа на постигнатия от партньорите от Западните Балкани съществен напредък в областта на принципите на правовата държава и на социално- икономическите реформи. 4. ЕС приветства ангажираността на партньорите от Западните Балкани с върховенството на демокрацията и принципите на правовата държава, по-специално борбата с корупцията и организираната престъпност, доброто управление и зачитането на правата на човека и правата на лицата, принадлежащи към малцинства. Ефективното изпълнение на реформите от тяхна страна се крепи на тези основи. Гражданското общество и независимите медии играят ключова роля в процеса на демократизация. 5. ЕС подкрепя ангажимента на партньорите от Западните Балкани да продължат да укрепват добросъседските отношения, регионалната стабилност и взаимното сътрудничество. Това включва по-специално намирането и изпълнението на окончателни, приобщаващи и обвързващи решения на двустранните им спорове, които се коренят в наследството от миналото, и полагането на допълнителни усилия за помирение. 6. Създаването на тесни връзки и възможности в рамките на региона и с ЕС е от основно значение за сближаването на гражданите и икономиките ни, както и за подобряването на политическата стабилност, икономическия просперитет и културното и социалното развитие. Въз основа на постигнатия напредък, включително чрез регионални инициативи, се ангажираме да повишим значително свързаността във всичките ѝ измерения: в областта на транспорта и енергетиката, цифровата и икономическата сфера, както и между хората. 7. ЕС е съгласен да насърчава благоприятна за пазара и инвестициите среда в Западните Балкани, за да се постигне по-бърз напредък към цифрова икономика и устойчиви и благоприятни за климата общества в съответствие с Парижкото споразумение. Енергийната сигурност ще бъде приоритет, включително чрез подобрена енергийна ефективност, по-добри трансгранични междусистемни връзки, диверсификация на източниците и маршрутите, както и балансиран енергиен микс, в който по-добре е интегрирана енергията от възобновяеми източници. 8. Специално внимание ще бъде отделено на създаването на нови възможности за младите хора, като същевременно се гарантира, че това допринася за социално- икономическото развитие на Западните Балкани. 9. За тази цел ЕС приветства ангажимента, поет от партньорите от Западните Балкани, наред с другото, да ускорят прилагането на достиженията на правото съгласно Договора за създаване на енергийна общност и Договора за създаване на транспортна общност, да премахнат всички административни пречки на границите, да завършат изграждането на регионалния пазар на електроенергия и спешно да изпълнят многогодишния план за действие от юли 2017 г. за изграждането на регионално икономическо пространство. ЕС ще продължи да подкрепя тези усилия. 10. ЕС и партньорите от Западните Балкани имат много общи предизвикателства в областта на сигурността, които изискват координирани индивидуални и колективни действия. Чрез съвместна работа можем да се справим ефективно с тези предизвикателства. Сътрудничеството ни по отношение на пресичането на незаконните миграционни потоци доказа стойността си и ще продължим да го развиваме. 11. За борбата с тероризма и екстремизма, включително финансирането, радикализацията и връщането на чуждестранните бойци терористи, е нужно засилено сътрудничество помежду ни. 12. ЕС и партньорите от Западните Балкани признават, че резултатите в борбата с корупцията и организираната престъпност са от съществено значение за политическата и социално-икономическата трансформация на региона, както и за регионалната стабилност и сигурност, съответстващи на висшия интерес на гражданите им. ЕС приветства ангажираността на партньорите за предприемане на решителни действия — в сътрудничество с ЕС и помежду им, срещу трафика на хора, отглеждането на наркотици и контрабандата на хора, наркотици и оръжия. 13. ЕС приветства приноса на партньорите от Западните Балкани за общата външна политика и политика на сигурност (ОВППС) във всичките ѝ аспекти и очаква постепенно задълбочаване на сътрудничеството в тази област, особено по-голяма степен на хармонизиране, по-специално по въпроси, отнасящи се до значителни общи интереси. 14. С дезинформацията и други хибридни дейности ще се борим съвместно чрез по-голямо сътрудничество в областта на устойчивостта, киберсигурността и стратегическата комуникация. 15. За да ускорим подобряването на живота на нашите граждани в областта на свързаността и сигурността с оглед на европейската перспектива на Западните Балкани, днес ЕС стартира приложената към настоящата декларация приоритетна програма от София за ЕС и Западните Балкани, стъпвайки на съответните аспекти от приетото на 6 февруари 2018 г. съобщение на Комисията. 16. ЕС приветства намерението на Хърватия да бъде домакин на среща на върха между ЕС и Западните Балкани по време на председателството си през 2020 г. 17. Отбелязваме, че нашите партньори от Западните Балкани са съгласни с изложените по- горе точки. Приложение към декларацията Приоритетна програма от София Засилване на подкрепата за принципите на правовата държава и доброто управление • Засилване на подкрепата за съдебната реформа и усилията за борба с корупцията и организираната престъпност, включително изграждане на капацитет за превенция на корупцията • Разширяване на консултативните мисии в сферата на правовата държава с по- голямо подпомагане от държавите членки и от ЕС • Засилване на мониторинга на реформите чрез по-систематични мисии за партньорски проверки по конкретни случаи • Въвеждане на мониторинг на съдебните процеси в областта на тежката корупция и организираната престъпност • Работа за по-добро измерване на резултатите в съдебната реформа • Поетапно предоставяне на подкрепа за Западните Балкани в областта на независимите и плуралистични медии и гражданското общество чрез Европейския фонд за демокрация Засилване на ангажимента в областта на сигурността и миграцията • Активизиране на съвместната работа за борба с тероризма и предотвратяване на радикализацията и насилствения екстремизъм, в съгласуваност с инициативата за борба с тероризма в Западните Балкани • Значително засилване на оперативното сътрудничество в борбата с международната организирана престъпност в приоритетни области като огнестрелни оръжия, наркотици, контрабанда на мигранти и трафик на хора • Изготвяне на обновен план за действие за сътрудничеството в областта на огнестрелното оръжие с цел по-ефективна борба с незаконните огнестрелни оръжия и големите запаси от оръжия • Увеличаване на подкрепата за изграждане на капацитет в областта на киберсигурността • Засилване на сътрудничеството в областта на миграцията и управлението на границите • Допълнително засилване на сътрудничеството между служителите за връзка, разположени от ЕС (Европейската комисия и Европейската агенция за гранична и брегова охрана), държавите членки и компетентните органи от Западните Балкани • Създаване на междуведомствена специална работна група на ЕС по въпросите на ПВР, координирана от Комисията • Задълбочаване и разширяване на сътрудничеството и диалога по същество относно Общата външна политика и политика на сигурност/Общата политика за сигурност и отбрана • По-нататъшно развитие на сътрудничеството по линия на дейностите, свързани с хибридните заплахи, включително посредством засилване на стратегическата комуникация Подкрепа за социално-икономическото развитие и поставяне на специален акцент върху младите хора • Разширяване на Инвестиционната рамка за Западните Балкани за допълнително привличане и координиране на инвестициите от двустранни донори и от международните финансови институции • Съществено стимулиране на предоставянето на гаранции от Инвестиционната рамка за Западните Балкани за привличане на частни инвестиции • Увеличаване на подкрепата за образованието, по-специално стартиране на пилотен проект за мобилност в областта на професионалното образование и обучение • Удвояване на финансирането по линия на програмата Еразъм+ за региона, включително създаване на „Лаборатория за младежта на Западните Балкани“ през 2018 г., която да осигурява платформа за иновативно изработване на политики, насочени към потребностите на младите хора, и да се бори с „изтичането на мозъци“ • Разширяване на обхвата и на рамките на Регионалната служба за младежко сътрудничество и въвеждане на схема за мобилност в региона • Гарантиране на напредък в реализирането на регионалното икономическо пространство, включително засилване на работата по признаване на квалификациите, както и напредък при улесняването на търговията в рамките на Западните Балкани • Напредък на Босна и Херцеговина и Сърбия в процеса на присъединяването им към Световната търговска организация Увеличаване на свързаността • Стартиране на нов пакет от проекти в областта на свързаността (със значителен размер безвъзмездни средства от ЕС като стимул) чрез Инвестиционната рамка за Западните Балкани, включително подкрепа за „синята магистрала“ и „магистралата на мира“ (Ниш—Прищина) • Подкрепа за по-активно използване на възможностите по линия на настоящите разпоредби на Механизма за свързване на Европа на Западните Балкани • Разширяване на енергийния съюз на ЕС с цел обхващане на Западните Балкани, като се постави акцент върху енергийната сигурност и диверсификацията на източниците и доставчиците, включително стратегия на регионално равнище за извличане на ползи от възобновяемите източници на енергия, по-специално водноелектрическата енергия • Завършване на изграждането на регионалния пазар на електроенергия на Западните Балкани и осигуряване на интегрирането му във вътрешния пазар на електроенергия на ЕС, включително посредством инициативата за свързаност на газопреносната система в Централна и Югоизточна Европа (CESEC) • По-голяма подкрепа за създаването на единно регулаторно пространство и провеждането на ефективен процес на реформи на енергийния пазар в контекста на Договора за Енергийната общност • Подписване на споразумение/меморандум за разбирателство за газопреносната връзка България—Сърбия • Започване на изпълнението на Договора за Транспортната общност и на пълноценното функциониране • Подписване на споразумението за седалището на Договора за Транспортната общност (Белград) • Одобряване на декларацията на министрите на транспорта от дните на TEN-T в Любляна, включително плана за действие за списъка на приоритетните гранични пропускателни пунктове • Одобряване на декларацията на министрите на транспорта относно пътната безопасност от дните на TEN-T в Любляна и на плана за действие към нея • Подкрепа за нова стратегия за железопътния транспорт, за да могат Западните Балкани да бъдат включени в основната мрежа и пазар на ЕС Програма в областта на цифровите технологии за Западните Балкани • Стартиране на програма в областта на цифровите технологии за Западните Балкани, включително пътна карта за улесняване на понижаването на цените на роуминга • Стартиране на пакет за съществена техническа помощ за набелязване на потенциални инвестиции в цифровата област (включително широколентов достъп) чрез Инвестиционната рамка за Западните Балкани/Инструмента за предприсъединителна помощ Подкрепа за помирението и добросъседските отношения на Западните Балкани • Подкрепа за борбата с безнаказаността чрез подпомагане на Механизма за международните наказателни трибунали и на специализираните състави за Косово* посредством EULEX • Разкриване на компонент в програмата на ЕС „Творческа Европа“ • Насърчаване на задълбочаването на връзките между гражданските общества на Западните Балкани, включително посредством подпомагането на проектите по линия на фонда за Западните Балкани Настоящата приоритетна програма ще се изпълнява по начин, неутрален по отношение на статута, и без да се засягат обсъжданията на следващата многогодишна финансова рамка. * Това название не засяга позициите по отношение на статута и е съобразено с Резолюция 1244 (1999) на Съвета за сигурност на ООН и становището на Международния съд относно обявяването на независимост от страна на Косово. Сподели:", "date": "2018.05.17", "title": "ИЗВЪНРЕДНО В ПИК TV! Невероятни новини от НДК, шеметен успех за Борисов и пълно единение на ЕС и Западните Балкани - ето цялата декларация от срещата на върха (ОБНОВЕНА)"}
{"url": "http://pik.bg/4-%D0%B1%D0%BE%D0%BD%D0%B0-%D0%B8%D0%B7%D0%BB%D0%B8%D0%B7%D0%B0-%D0%B5%D0%B4%D0%B8%D0%BD-%D0%B0%D0%B1%D0%B8%D1%82%D1%83%D1%80%D0%B8%D0%B5%D0%BD%D1%82%D1%81%D0%BA%D0%B8-%D0%B1%D0%B0%D0%BB-%D1%82%D0%B0%D0%B7%D0%B8-%D0%B3%D0%BE%D0%B4%D0%B8%D0%BD%D0%B0-news750955.html", "text": "По около 4 хил. лв. на абитуриент или общо около 165 млн. лв. ще струват абитуриентите на родителите си тази година. В тази сума влизат както всички детайли по тоалета на младежите, така и сумите за почерпка на близки и роднини и допълнителни разходи за автомобил, фотограф, подаръци, които надуват сметката допълнително. Изчисления показват, че поне 193 млн. лева ще се завъртят в родната икономика само заради харчовете покрай тазгодишните дванайсетокласници, пише \"Монитор\". Според справка в сайта на Министерството на образованието и науката 55 167 ученици са подали заявления за явяване на матура по български език и литература. Така, ако умножим техния брой по среден разход от 3,5 хил. лева, се получава сумата от 193 млн. лева. Един от основните разходи са роклята или костюмът. Цените им могат да варират в зависимост дали са конфекция, или са шити по поръчка. Средната им стойност е около 600 лв. По-евтино може да се намерят рокли и костюми, които са масово производство, в търговската мрежа. А за родителите с по-дълбоки джобове има и маркови модели, чиито стойности са около и над 1000 лв. Столични дизайнери пък искат 1800 лв. за рокля ръчна изработка, която обаче ще бъде единствен и неповторим модел, пише изданието. Сподели:", "date": "2018.05.17", "title": "4 бона излиза един абитуриентски бал тази година"}
{"url": "http://pik.bg/%D0%BE%D0%BF%D0%B0%D1%81%D0%BD%D0%B0-%D0%B1%D0%BE%D0%BB%D0%B5%D1%81%D1%82-%D0%BF%D0%BB%D1%8A%D0%B7%D0%BD%D0%B0-%D0%B2-%D1%8E%D0%B3%D0%BE%D0%B7%D0%B0%D0%BF%D0%B0%D0%B4%D0%B0-news750956.html", "text": "Перничанин и жител на съседното градче Батановци са се заразили с ку-треска. Това съобщиха от РЗИ, случаите са потвърдени лабораторно и са от изминалата седмица. Най-вероятно двамата заразени са били ухапани от кърлежи. В последните дни има бум на пострадали от гадините граждани. Причината е, че в Перник все още не е извършено пръскане срещу акарите. Според общинската управа е обявена обществена поръчка за фирма изпълнител, но до момента няма избрана такава. \"Ку-треската може да протече безсимптомно или с разнообразни клинични прояви. Най-често клинично проявените случаи протичат с остро самоограничаващо се фебрилно заболяване и силно главоболие, което преминава за 1-2 седмици\", заявиха медици, цитирани от \"Струма.бг\". \"Температурата може да се задържа постоянно висока или да има интермитентен характер – с периоди на нормализиране. Друга изява на инфекцията може да бъде първичната атипична пневмония\", изброиха симптомите на опасната зараза лекарите. Сподели:", "date": "2018.05.17", "title": "Опасна болест плъзна в Югозапада! "}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B8-%D0%BD%D0%B0-%D0%BA%D0%B8%D1%82%D0%B0%D0%B9-%D0%B8-%D0%BD%D0%B5%D0%BF%D0%B0%D0%BB-%D0%B7%D0%B0-%D0%BF%D0%BE%D0%BC%D0%BE%D1%89%D1%82%D0%B0-%D0%B8%D0%BC-%D0%B2-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-news751007.html", "text": "Министър-председателят Бойко Борисов изпрати писма до председателя на Държавния съвет на Китайската народна република Ли Къцян и до премиера на Непал К. П. Шарма Оли. В тях той изразява благодарност за своевременното съдействие за организирането и провеждането на спасителната акция за намиране на българския алпинист Боян Петров. Българският премиер оценява високо усилията на китайското правителство и институции, както и на непалските власти, които обезпечиха издирвателната акция по въздух и суша. Специална признателност той изразява на всички хора, участвали в спасителните екипи, въпреки крайно тежките метеорологични условия. Сподели:", "date": "2018.05.17", "title": "Премиерът Борисов благодари на Китай и Непал за помощта им в издирването на Боян Петров"}
{"url": "http://pik.bg/%D1%80%D0%B5%D0%B0%D0%BD%D0%B8%D0%BC%D0%B0%D1%86%D0%B8%D1%8F%D1%82%D0%B0-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%B0%D1%82%D0%B0-%D0%B1%D0%BE%D0%BB%D0%BD%D0%B8%D1%86%D0%B0-%D1%80%D0%B0%D0%B1%D0%BE%D1%82%D0%B8-%D0%BE%D1%82%D0%BD%D0%BE%D0%B2%D0%BE-news750973.html", "text": "От днес Отделението по анестезиология, реанимация и интензивно лечение (ОАРИЛ) на МБАЛ „Христо Ботев“ във Враца възстановява дейността си, съобщават от Министерство на транспорта. От ръководството на лечебното заведение уточняват, че за да се стигне до положителната развръзка активно е съдействал началникът на ОАРИЛ д-р Ростислав Стефанов. Вече е изготвен и график за работата на реанимацията в областната болница, предава \"Фокус\". Възстановена е и оперативната дейност на Отделението по акушерство и гинекология, както и на хирургичните отделения в МБАЛ. Все още се работи за подновяване функционирането на Спешното приемно отделение на МБАЛ „Христо Ботев“. Екипът на министър Кирил Ананиев приветства проявеното разбиране и отговорното поведение на работещите във врачанската болница и още веднъж уверява, че министерството прави всичко възможно за възстановяването на нормалния ритъм на работа на МБАЛ „Христо Ботев“. Сподели:", "date": "2018.05.17", "title": "Реанимацията във врачанската болница работи отново"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%BB%D0%B5%D0%B4-%D1%81%D1%80%D0%B5%D1%89%D0%B0%D1%82%D0%B0-%D1%81-%D0%B5%D0%B2%D1%80%D0%BE%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%B4%D0%B0-%D0%B1%D1%8A%D0%B4%D0%B5%D0%BC-%D0%B5%D0%B4%D0%B8%D0%BD%D0%BD%D0%B8-%D0%BA%D0%B0%D0%BA%D1%82%D0%BE-%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D0%BA%D0%B0-news750876.html", "text": "Българският премиер Бойко Борисов и лидерите на Европейския съюз съобщават резултатите от първата Среща на върха, проведена в София в рамките на българското европредседателство под надслов \"Европейски съюз - Западни Балкани\". Евроинтеграцията на Западните Балкани е основният приоритет на българското европредседателство. Преодолян ли е препъни-камъкът Косово и за какво се разбраха европейските лидери? В началото на пресконференцията министърът на енергетика Теменужка Петкова и министърът на енергетика на Сърбия подписаха договор за интерконектор между двете страни. Последва подписването на още няколко договора между страни от Западните Балкани и ЕС. \"Искам да благодаря на премиера Борисов, на всички колеги и на целия екип, които направиха нещо прекрасно. Силно впечатлен съм, гледайки колко сте ефективни и решими и най-вече затова, че сте толкова ангажирани в провеждането на тази среща\", обяви председателят на Европейския съвет Донлад Туск. \"Решихме след 2 години отново да направим такава среща в Хърватска. ЕС ще остане най-надеждният партньор на Западните Балкани. Обсъждахме как да подобрим връзките със Западните Балкани. Говорим за икономически връзки, инфраструктурни. Съгласихме се да удвоим средствата за Еразъм, за да може повече младежи да учат в ЕС. Съгласихме за намаляване на цените на роуминга и за намаляване на банковите гаранции\", добави той. \"Програмата за свързаност не е алтернатива за разширението. Това е начин да се използва времето от днес до утре по-добре, отколкото преди. Не виждам друго бъдеще за Западните Балкани освен ЕС\", категоричен е Доналд Тукс. \"Мястото на Западните Балкани е в нашата общност. Снощи се договорихме, че ЕС ще засили своята рола в иновациите и цифровата програма. Конкретни решения очаквайте през юни. Говорихме за проекти като изкуствения интелект, както и за повече средства за инвестиции. Що се отнася за ядрената сделка с Иран, ние се обединихме ,че ще поддържаме сделката, докато Иран се придържа към нея. Готови сме за действия, ако бъдат засегнати интересите на Европа\", каза още председателят на Европейския съвет. \"Искам да се присъединя към всички онези, които поздравиха българското председателство. Положихте много усилия за тази среща\", обяви председателят на Европейския парламент Жан-Клод Юнкер. \"Обявените американски санкции няма да останат без ефект. Ние ще обърнем внимание на малкия и средния бизнес. Решихме да позволим на Европейската инвестиционна банка да посредничи за европейските инвестиции в Иран. Комисията ще продължи своето сътрудничество с Иран\", добави той. \"По отношение на търговията между ЕС и САЩ, ние искаме неограничено изключение от предлаганите мерки с облагане на мита, ние сме готови да започне преговори с Трансатлантическите ни партньори. Готови сме със САЩ да обсъждаме реформа на Световната търговска организация. Няма да преговаряме с дамоклев меч, който да виси над главите ни\", заключи Жан-Клод Юнкер. \"Искам да се извиня на всички софиянци за чудовищния трафик, който създадохме. Извинявам се, но мисля, че ползите за България са много повече. Искам да благодаря на всички лидери от ЕС, които дойдоха. Това е едно уважение не към мен, а към българския народ. Никой не помни имената, помни се думата България като успешно председателство\", заяви премиерът Борисов. \"Видяхте, че днес президентът Вучич и президентът Тачи си стиснаха ръцете и подписаха общи договори. Нещо, което до днес изглеждаше невъзможно\", каза още той. \"Ако Западните Балкани олицетворяват една страна, тя ще е по БВП 6 млрд. евро. Това е БВП на Словакия. Днес всички тези два дни, радости, тъги и усилия, които полагаме, е да приемем икономика, колкото Словакия, с население по-малко от Румъния. Е, това ли плаши ЕС? Това ли са големите страхове? Не е ли по-добре тези държави да се стараят да покрият европейските критерии, а не да оставим друго геополитическо влияние в тези страни\", добави министър-председателят. \"Всички си тръгнаха от срещата с по едно наум. Днес Ангела Меркел, Еманюел Макрон и Тереза Мей направиха доста символична разходка, както и снимката на Вучич и Тачи, както и договореностите между Ципрас и Заев\", обяви Борисов. \"Трябва да бъдем единни. Както Ангела Меркел каза, един лист не трябва да мине през нас\", добави той. \"Щастлив съм, че видяхте толкова подписани споразумения, включително и споразумението за интерконектора със Сърбия\", коментира премиерът. \"Ако сравним този регион с други части на Европа, може да кажем, че проблемите на глава от населението са доста повече от Германия и Франция взети заедно. Днес за всички трябва да бъде ясно, че това е една доста важна стъпка към интегрирането на Западните Балкани в ЕС\", разкри Доналд Туск. \"Сега продължава в истинска работна обстановка с банките, министрите и премиерите, за да може реално утре да тръгнем с готови проекти\", добави Борисов. \"Искаме да стартираме процеса за блокиращия статут със САЩ. Ние трябва да защитим нашите фирми и особено тези, които са инвестирали в Иран. Важното е да избегнем извънтериториалното въздействие на американските мерки\", заяви Туск за въпрос за търговското напрежение между САЩ и ЕС. \"Проблемът с нашите приятели отвъд океана е, че те са непредсказуеми. Проблем е, когато най-големият ти приятел е непредсказуем. Имаме най-високи очаквания към Вашингтон. Нашето становище е да продължим нашето тясно сътрудничество с настоящата американска администрация, но за тази цел имаме нужда от по-малко капризи и по-предсказуем подход. Говорим за всички аспекти от геополитиката\", подчерта той. \"Иран ни е нужен като надежден партньор. В наш интерес е да имаме реален контрол върху този процес. Това означава, че САЩ продължават да бъдат най-близкият ни партньор\", заключи председателят на Европейският съвет. \"Ние, ръководителите на Европейския съюз (ЕС) и на неговите държави членки, в консултации с нашите партньори от Западните Балкани и в присъствието на съответните заинтересовани страни от региона, днес стигнахме до следните заключения: 1. ЕС приветства споделената ангажираност на партньорите от Западните Балкани с европейските ценности и принципи, както и с визията за силна, стабилна и обединена Европа, основана на нашите исторически, културни и географски връзки и взаимни интереси в областта на политиката, сигурността и икономиката. 2. Като припомня срещата на високо равнище в Солун през 2003 г., ЕС потвърждава отново недвусмислената си подкрепа за европейската перспектива на Западните Балкани. Въз основа на постигнатия досега напредък партньорите от Западните Балкани отново потвърждават ангажираността си с европейската перспектива като свой категоричен стратегически избор и с активизирането на своите усилия и взаимна подкрепа. Надеждността на тези усилия зависи от ясното информиране на обществеността. 3. ЕС е решен да укрепи и засили своята ангажираност на всички равнища в подкрепа на политическата, икономическата и социалната трансформация на региона, включително чрез засилена помощ, въз основа на постигнатия от партньорите от Западните Балкани съществен напредък в областта на принципите на правовата държава и на социално- икономическите реформи. 4. ЕС приветства ангажираността на партньорите от Западните Балкани с върховенството на демокрацията и принципите на правовата държава, по-специално борбата с корупцията и организираната престъпност, доброто управление и зачитането на правата на човека и правата на лицата, принадлежащи към малцинства. Ефективното изпълнение на реформите от тяхна страна се крепи на тези основи. Гражданското общество и независимите медии играят ключова роля в процеса на демократизация. 5. ЕС подкрепя ангажимента на партньорите от Западните Балкани да продължат да укрепват добросъседските отношения, регионалната стабилност и взаимното сътрудничество. Това включва по-специално намирането и изпълнението на окончателни, приобщаващи и обвързващи решения на двустранните им спорове, които се коренят в наследството от миналото, и полагането на допълнителни усилия за помирение. 6. Създаването на тесни връзки и възможности в рамките на региона и с ЕС е от основно значение за сближаването на гражданите и икономиките ни, както и за подобряването на политическата стабилност, икономическия просперитет и културното и социалното развитие. Въз основа на постигнатия напредък, включително чрез регионални инициативи, се ангажираме да повишим значително свързаността във всичките ѝ измерения: в областта на транспорта и енергетиката, цифровата и икономическата сфера, както и между хората. 7. ЕС е съгласен да насърчава благоприятна за пазара и инвестициите среда в Западните Балкани, за да се постигне по-бърз напредък към цифрова икономика и устойчиви и благоприятни за климата общества в съответствие с Парижкото споразумение. Енергийната сигурност ще бъде приоритет, включително чрез подобрена енергийна ефективност, по-добри трансгранични междусистемни връзки, диверсификация на източниците и маршрутите, както и балансиран енергиен микс, в който по-добре е интегрирана енергията от възобновяеми източници. 8. Специално внимание ще бъде отделено на създаването на нови възможности за младите хора, като същевременно се гарантира, че това допринася за социално- икономическото развитие на Западните Балкани. 9. За тази цел ЕС приветства ангажимента, поет от партньорите от Западните Балкани, наред с другото, да ускорят прилагането на достиженията на правото съгласно Договора за създаване на енергийна общност и Договора за създаване на транспортна общност, да премахнат всички административни пречки на границите, да завършат изграждането на регионалния пазар на електроенергия и спешно да изпълнят многогодишния план за действие от юли 2017 г. за изграждането на регионално икономическо пространство. ЕС ще продължи да подкрепя тези усилия. 10. ЕС и партньорите от Западните Балкани имат много общи предизвикателства в областта на сигурността, които изискват координирани индивидуални и колективни действия. Чрез съвместна работа можем да се справим ефективно с тези предизвикателства. Сътрудничеството ни по отношение на пресичането на незаконните миграционни потоци доказа стойността си и ще продължим да го развиваме. 11. За борбата с тероризма и екстремизма, включително финансирането, радикализацията и връщането на чуждестранните бойци терористи, е нужно засилено сътрудничество помежду ни. 12. ЕС и партньорите от Западните Балкани признават, че резултатите в борбата с корупцията и организираната престъпност са от съществено значение за политическата и социално-икономическата трансформация на региона, както и за регионалната стабилност и сигурност, съответстващи на висшия интерес на гражданите им. ЕС приветства ангажираността на партньорите за предприемане на решителни действия — в сътрудничество с ЕС и помежду им, срещу трафика на хора, отглеждането на наркотици и контрабандата на хора, наркотици и оръжия. 13. ЕС приветства приноса на партньорите от Западните Балкани за общата външна политика и политика на сигурност (ОВППС) във всичките ѝ аспекти и очаква постепенно задълбочаване на сътрудничеството в тази област, особено по-голяма степен на хармонизиране, по-специално по въпроси, отнасящи се до значителни общи интереси. 14. С дезинформацията и други хибридни дейности ще се борим съвместно чрез по-голямо сътрудничество в областта на устойчивостта, киберсигурността и стратегическата комуникация. 15. За да ускорим подобряването на живота на нашите граждани в областта на свързаността и сигурността с оглед на европейската перспектива на Западните Балкани, днес ЕС стартира приложената към настоящата декларация приоритетна програма от София за ЕС и Западните Балкани, стъпвайки на съответните аспекти от приетото на 6 февруари 2018 г. съобщение на Комисията. 16. ЕС приветства намерението на Хърватия да бъде домакин на среща на върха между ЕС и Западните Балкани по време на председателството си през 2020 г. 17. Отбелязваме, че нашите партньори от Западните Балкани са съгласни с изложените по- горе точки. Приложение към декларацията Приоритетна програма от София Засилване на подкрепата за принципите на правовата държава и доброто управление • Засилване на подкрепата за съдебната реформа и усилията за борба с корупцията и организираната престъпност, включително изграждане на капацитет за превенция на корупцията • Разширяване на консултативните мисии в сферата на правовата държава с по- голямо подпомагане от държавите членки и от ЕС • Засилване на мониторинга на реформите чрез по-систематични мисии за партньорски проверки по конкретни случаи • Въвеждане на мониторинг на съдебните процеси в областта на тежката корупция и организираната престъпност • Работа за по-добро измерване на резултатите в съдебната реформа • Поетапно предоставяне на подкрепа за Западните Балкани в областта на независимите и плуралистични медии и гражданското общество чрез Европейския фонд за демокрация Засилване на ангажимента в областта на сигурността и миграцията • Активизиране на съвместната работа за борба с тероризма и предотвратяване на радикализацията и насилствения екстремизъм, в съгласуваност с инициативата за борба с тероризма в Западните Балкани • Значително засилване на оперативното сътрудничество в борбата с международната организирана престъпност в приоритетни области като огнестрелни оръжия, наркотици, контрабанда на мигранти и трафик на хора • Изготвяне на обновен план за действие за сътрудничеството в областта на огнестрелното оръжие с цел по-ефективна борба с незаконните огнестрелни оръжия и големите запаси от оръжия • Увеличаване на подкрепата за изграждане на капацитет в областта на киберсигурността • Засилване на сътрудничеството в областта на миграцията и управлението на границите • Допълнително засилване на сътрудничеството между служителите за връзка, разположени от ЕС (Европейската комисия и Европейската агенция за гранична и брегова охрана), държавите членки и компетентните органи от Западните Балкани • Създаване на междуведомствена специална работна група на ЕС по въпросите на ПВР, координирана от Комисията • Задълбочаване и разширяване на сътрудничеството и диалога по същество относно Общата външна политика и политика на сигурност/Общата политика за сигурност и отбрана • По-нататъшно развитие на сътрудничеството по линия на дейностите, свързани с хибридните заплахи, включително посредством засилване на стратегическата комуникация Подкрепа за социално-икономическото развитие и поставяне на специален акцент върху младите хора • Разширяване на Инвестиционната рамка за Западните Балкани за допълнително привличане и координиране на инвестициите от двустранни донори и от международните финансови институции • Съществено стимулиране на предоставянето на гаранции от Инвестиционната рамка за Западните Балкани за привличане на частни инвестиции • Увеличаване на подкрепата за образованието, по-специално стартиране на пилотен проект за мобилност в областта на професионалното образование и обучение • Удвояване на финансирането по линия на програмата Еразъм+ за региона, включително създаване на „Лаборатория за младежта на Западните Балкани“ през 2018 г., която да осигурява платформа за иновативно изработване на политики, насочени към потребностите на младите хора, и да се бори с „изтичането на мозъци“ • Разширяване на обхвата и на рамките на Регионалната служба за младежко сътрудничество и въвеждане на схема за мобилност в региона • Гарантиране на напредък в реализирането на регионалното икономическо пространство, включително засилване на работата по признаване на квалификациите, както и напредък при улесняването на търговията в рамките на Западните Балкани • Напредък на Босна и Херцеговина и Сърбия в процеса на присъединяването им към Световната търговска организация Увеличаване на свързаността • Стартиране на нов пакет от проекти в областта на свързаността (със значителен размер безвъзмездни средства от ЕС като стимул) чрез Инвестиционната рамка за Западните Балкани, включително подкрепа за „синята магистрала“ и „магистралата на мира“ (Ниш—Прищина) • Подкрепа за по-активно използване на възможностите по линия на настоящите разпоредби на Механизма за свързване на Европа на Западните Балкани • Разширяване на енергийния съюз на ЕС с цел обхващане на Западните Балкани, като се постави акцент върху енергийната сигурност и диверсификацията на източниците и доставчиците, включително стратегия на регионално равнище за извличане на ползи от възобновяемите източници на енергия, по-специално водноелектрическата енергия • Завършване на изграждането на регионалния пазар на електроенергия на Западните Балкани и осигуряване на интегрирането му във вътрешния пазар на електроенергия на ЕС, включително посредством инициативата за свързаност на газопреносната система в Централна и Югоизточна Европа (CESEC) • По-голяма подкрепа за създаването на единно регулаторно пространство и провеждането на ефективен процес на реформи на енергийния пазар в контекста на Договора за Енергийната общност • Подписване на споразумение/меморандум за разбирателство за газопреносната връзка България—Сърбия • Започване на изпълнението на Договора за Транспортната общност и на пълноценното функциониране • Подписване на споразумението за седалището на Договора за Транспортната общност (Белград) • Одобряване на декларацията на министрите на транспорта от дните на TEN-T в Любляна, включително плана за действие за списъка на приоритетните гранични пропускателни пунктове • Одобряване на декларацията на министрите на транспорта относно пътната безопасност от дните на TEN-T в Любляна и на плана за действие към нея • Подкрепа за нова стратегия за железопътния транспорт, за да могат Западните Балкани да бъдат включени в основната мрежа и пазар на ЕС Програма в областта на цифровите технологии за Западните Балкани • Стартиране на програма в областта на цифровите технологии за Западните Балкани, включително пътна карта за улесняване на понижаването на цените на роуминга • Стартиране на пакет за съществена техническа помощ за набелязване на потенциални инвестиции в цифровата област (включително широколентов достъп) чрез Инвестиционната рамка за Западните Балкани/Инструмента за предприсъединителна помощ Подкрепа за помирението и добросъседските отношения на Западните Балкани • Подкрепа за борбата с безнаказаността чрез подпомагане на Механизма за международните наказателни трибунали и на специализираните състави за Косово* посредством EULEX • Разкриване на компонент в програмата на ЕС „Творческа Европа“ • Насърчаване на задълбочаването на връзките между гражданските общества на Западните Балкани, включително посредством подпомагането на проектите по линия на фонда за Западните Балкани Настоящата приоритетна програма ще се изпълнява по начин, неутрален по отношение на статута, и без да се засягат обсъжданията на следващата многогодишна финансова рамка. * Това название не засяга позициите по отношение на статута и е съобразено с Резолюция 1244 (1999) на Съвета за сигурност на ООН и становището на Международния съд относно обявяването на независимост от страна на Косово. Сподели:", "date": "2018.05.17", "title": "ГОРЕЩО В ПИК TV! Борисов след срещата с евролидерите: Да бъдем единни! Както Ангела Меркел каза - един лист да не може да мине между нас (ОБНОВЕНА)"}
{"url": "http://pik.bg/%D0%B7%D1%80%D0%B5%D0%BB%D0%B8%D1%89%D0%BD%D0%B0-%D0%B0%D0%BA%D1%86%D0%B8%D1%8F-%D0%B2-%D1%81%D0%B0%D1%80%D0%B0%D1%84%D0%BE%D0%B2%D0%BE-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B6%D0%B5%D0%BD%D0%B0-%D0%B8-%D0%B4%D0%B2%D0%B0%D0%BC%D0%B0-%D0%BC%D1%8A%D0%B6%D0%B5-news751023.html", "text": "Двама мъже и жена са арестувани току- що при зрелищна акция на полицията в бургаския квартал Сарафово. Полицаите са задържали тримата светкавично в момент, в който е трябвало да осъществят сделка с културни ценности. Те са арестувани за незаконна търговия, като сред трофеите им са статуетка на Атлас, две монети, кон, погребална урна във формата на ваза. И тримата задържани са бургазлии, пътували са със зелен автомобил „Опер Корса”, съобщава \"Бургас Инфо\". Сподели:", "date": "2018.05.17", "title": "Зрелищна акция в Сарафово! Арестуваха жена и двама мъже "}
{"url": "http://pik.bg/%D0%BC%D0%B5%D0%BB%D0%B0%D0%BD%D0%B8%D1%8F-%D1%82%D1%80%D1%8A%D0%BC%D0%BF-%D1%81-%D0%BF%D1%8A%D1%80%D0%B2%D0%B8-%D0%B4%D1%83%D0%BC%D0%B8-%D1%81%D0%BB%D0%B5%D0%B4-%D0%BE%D0%BF%D0%B5%D1%80%D0%B0%D1%86%D0%B8%D1%8F%D1%82%D0%B0-news750928.html", "text": "Първата дама на САЩ Мелания Тръмп обяви, че се чувства прекрасно след операцията на бъбреците и очаква завръщането си у дома с нетърпение. \"Искрено съм признателна на Националния военно-медицински център \"Уолтър Рид\" и на всички за добрите пожелания и молитвите ! Чувствам се прекрасно и с нетърпение чакам скорошното си завръщане у дома\", написа съпругата на американския президент в сряда в \"Туитър\". Сподели:", "date": "2018.05.17", "title": "Мелания Тръмп с първи думи след операцията"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%B0-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BE%D1%82%D0%BD%D0%B5-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-22-%D0%B3%D0%BE%D0%B4%D0%B8%D1%88%D0%B5%D0%BD-%D1%88%D0%BE%D1%84%D1%8C%D0%BE%D1%80-news750975.html", "text": "Поредна тежка катастрофа отне живота на 22-годишен шофьор в Хасково, съобщиха от полицията. Трагедията станала снощи в 23 часа на булевард \"Освобождение\". Водачът управлявал \"Фолксваген\" с несъобразена с релефа на пътя скорост, казаха от областната дирекция на МВР. Автомобилистът загубил контрола над леката кола. Тя преминала през кръговото, разбила няколко от бордюрите му и се смазала в бетонна ограда на имот, пише \"Марица\". Младият мъж загинал на място. По случая е образувано досъдебно производство. За 48 часа това е втори пътен инцидент, завършил със смърт. Както вече писахме, 64-годишен свиленградчанин издъхна от кръвозагуба, след като катастрофира с \"Фиат\" в крайпътно дръво. Инцидентът стана на стария път за Любимец. От полицията допълниха, че в пограничния град е арестуван 29-годишен пътен джигит. Той е любимчанин и шофирал \"Мерцедес\", когато униформените го спрели за проверка. Тестът с дрегер отчел, че мъжът е седнал зад волана с 1.25 промила алкохол. Освен това станало ясно, че автомобилистът няма и шофьорска книжка. Той бил задържан за 24 часа. Срещу него е образувано бързо производство. Сподели:", "date": "2018.05.17", "title": "Поредна тежка катастрофа отне живота на 22-годишен шофьор"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B2%D0%B0%D1%81-%D0%BE%D1%82%D0%BC%D0%B5%D0%BD%D0%B8-%D0%BE%D0%B2%D0%BE%D1%81-%D0%B7%D0%B0-%D0%BD%D0%BE%D0%B2%D0%B0-%D1%8F%D0%B4%D1%80%D0%B5%D0%BD%D0%B0-%D0%BC%D0%BE%D1%89%D0%BD%D0%BE%D1%81%D1%82-%D0%B2-%D0%B0%D0%B5%D1%86-%E2%80%9E%D0%BA%D0%BE%D0%B7%D0%BB%D0%BE%D0%B4%D1%83%D0%B9%E2%80%9C-news751058.html", "text": "Тричленен състав на Върховния административен съд (ВАС) отмени оценката за въздействие на околната среда, с която е одобрено осъществяването на инвестиционно предложение „Изграждане на нова ядрена мощност от най-ново поколение на площадката на АЕЦ „Козлодуй“ на Площадка 2, предава Би Ти Ви. Решението подлежи на обжалване пред петчленен състав на ВАС. Сподели:", "date": "2018.05.17", "title": "ОТ ПОСЛЕДНИТЕ МИНУТИ! ВАС отмени ОВОС за нова ядрена мощност в АЕЦ „Козлодуй“"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D0%B0%D0%BD%D0%B8%D0%BA%D0%B0-%D0%B2-%D0%BD%D0%B4%D0%BA-%D0%B7%D0%B0%D1%80%D0%B0%D0%B4%D0%B8-%D0%B8%D0%B7%D0%BE%D1%81%D1%82%D0%B0%D0%B2%D0%B5%D0%BD%D0%BE-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%87%D0%B5%D1%81%D0%BA%D0%BE-%D0%BA%D1%83%D1%84%D0%B0%D1%80%D1%87%D0%B5-news751059.html", "text": "В подлеза при НДК е установено изоставено дипломатическо куфарче, районът е обезопасен и предстои проверка от специализиран екип. Това съобщиха от пресцентъра на МВР. Към момента районът е обезопасен. Сигналът е подаден в 17.50 часа. Заради операцията подлезът при НДК е затворен. В момента на място има екипи на полиция, и СОБТ, а под Моста на влюбените - пожарникарски екип. Сподели:", "date": "2018.05.17", "title": "ИЗВЪНРЕДНО В ПИК! Паника в НДК заради изоставено дипломатическо куфарче"}
{"url": "http://pik.bg/%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%B7%D0%B2%D0%B5%D0%B7%D0%B4%D0%B0-%D0%BE%D1%82-%D1%82%D1%83%D1%80%D1%81%D0%BA%D0%B8%D1%82%D0%B5-%D1%81%D0%B5%D1%80%D0%B8%D0%B0%D0%BB%D0%B8-news750995.html", "text": "Турски знаменитости, сред които любимият на зрителките на телевизионни сериали актьор Чагатай Улусой, са сред 34-ма подсъдими, които получиха присъди затвор за търговия с наркотици, съобщава турският в. \"Дейли сабах\". Съд в Истанбул произнесе присъдите по продължилото пет години дело, в което освен Улусой подсъдими са актрисата и модел Гизем Караджа, певецът Дженк Ерен и други популярни лица. Улусой и Караджа бяха осъдени на четири години и два месеца затвор, а Ерен получи шест години и три месеца по същото дело. Обвиняемите отхвърлиха обвиненията за търговия с наркотици, макар че някои от тях признаха, че са взимали дрога. Те бяха пуснати на свобода в хода на процеса, след като за кратко бяха арестувани при зрелищна операция. Присъдата беше изненадваща предвид факта, че съдиите обичайно издават условни присъди, когато определят по-кратък престой зад решетките, отбелязва \"Дейли сабах\". 27-годишният Улусой се прочу с ролята си в сериала \"Огледален свят\" през 2011 г. Той бе в актьорския състав на турската версия на американската телевизионна поредица \"Кварталът на богатите\", а понастоящем участва в научнопопулярен сериал на Netflix. Сподели:", "date": "2018.05.17", "title": "Затвор за звезда от турските сериали"}
{"url": "http://pik.bg/e%D1%82%D0%BE-%D0%BA%D0%B0%D0%BA%D0%B2%D0%BE-%D1%89%D0%B5-%D0%B1%D0%B5%D1%82%D0%BE%D0%BD%D0%B8%D1%80%D0%B0-%D0%B4%D0%B5%D0%BB%D0%B8%D0%BE-%D1%80%D0%BE%D1%81%D0%B8-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-news750951.html", "text": "Делио Роси ще остане начело на Левски, само ако успее да класира отбора за участие в Лига Европа. В противен случай италианският специалист ще се раздели с клуба. Задачите пред италианския специалист са две. На първо място Левски трябва да запази третата позиция  в класирането. След това сините трябва да спечелят и баража за Лига Европа на 24 май. Ако това се случи и Левски се добере до евроучастие, идеята на ръководството е да даде шанс на Роси да води тима и на международната сцена. Освен това съставът ще бъде подсилен с три нови попълнения, разкри \"Тема Спорт\". Сподели:", "date": "2018.05.17", "title": "Eто какво ще бетонира Делио Роси на \"Герена\""}
{"url": "http://pik.bg/%D1%81%D0%BC%D1%80%D0%B0%D0%B7%D1%8F%D0%B2%D0%B0%D1%89%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%BF%D0%BE%D1%80%D0%BE%D0%B8-%D0%B4%D0%BE-1-%D1%8E%D0%BD%D0%B8-%D0%B6%D0%B8%D0%B2%D0%B0%D0%BA%D1%8A%D1%82-%D0%BF%D0%B0%D0%B4%D0%B0---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BB%D1%8F%D1%82%D0%BE-%D0%BD%D0%B8-%D1%87%D0%B0%D0%BA%D0%B0-news751052.html", "text": "Пролетната въртележка от слънце и дъжд продължава и през следващите дни. Превалявания ще има най-вече в следобедните часове, преди полунощ, особено интензивни над Източна България, тъй като над Черно море има зона на ниско налягане, която лабилизира атмосферата над Балканите. Температурите до края на тази седмица ще бъдат сравнително ниски за сезона - между 20 и 25°. Жеги няма да има, ще бъде прохладно и свежо време. През уикенда, се чака малко по-стабилно време, защото от север ще се разшири зоната на високо налягане и ще стабилизира атмосферата в събота и неделя. През следващата седмица обаче пролетната въртележка отново ще се върне. До обяд слънчево и топло, следобед и привечер с валежи и гръмотевици ще бъде времето всеки ден до края на май, смятат климатолозите. Гръмотевиците и градушките също няма да бъдат изключение, но бедствени порои, като тези в съседна Гърция, не се очакват. Според метеоролозите дъждовното време ще се застои чак до последните дни на май, но с кратки паузи. В промеждутъците температурите ще се вдигат до 28°, а после отново ще захладнява. На сухо време и летни температури ще се радваме едва от 1 юни, когато се очаква страната ни да излезе извън обхвата на средиземноморските циклони. Въпреки добрите прогнози за началото на първия летен месец подходящо за плаж и море ще бъде времето само до десето число. После отново ни очакват валежи, като климатолозите прогнозират, че като цяло летният сезон у нас ще бъде доста по-дъждовен от предходната година. Сподели:", "date": "2018.05.17", "title": "СМРАЗЯВАЩА ПРОГНОЗА! Порои до 1 юни, живакът пада - ето какво лято ни чака"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D1%81-%D0%BE%D1%81%D1%82%D1%80%D0%B0-%D1%80%D0%B5%D0%B0%D0%BA%D1%86%D0%B8%D1%8F-%D0%BA%D1%8A%D0%BC-%D1%85%D1%83%D0%BB%D0%B8%D0%B3%D0%B0%D0%BD%D0%B8%D1%82%D0%B5-%D0%B5%D1%80%D0%BC%D0%B5%D0%BD%D0%BA%D0%BE%D0%B2-%D0%B8-%D0%B2%D0%B5%D0%BB%D0%BA%D0%BE%D0%B2-news750916.html", "text": "Поведението на депутатите от БСП беше меко казано неприемливо. Ако бях аз вече всички щяха да гърмят с първа новина, че съм ударил журналист. Много интересно защо същите тези медии и коментатори леко приеха хулиганското поведение на социалистите\", заяви лидерът на \"Атака\". За историческата среща на Съвета на ЕС в София, Сидеров коментира, че страната ни е предприела правилен подход за темата западните Балкани. \"Разбрах, че тук ще има инвестиции за милиарди и за първи път се случва нещо хубаво за страната ни. Сега имаме уникален шанс да бъдем тези, които свързваме, а не разделяме\", заяви Сидеров. По повод отказа на Светия синод да участва в тържествата на Орхидската архепископия, лидерът на \"Атака\", заяви че има два нюанса. \"Светия синод вероятно се притеснява, че ако изпрати делегация ще означава признаване на македонската църква. Нека да не притискаме синода, те ще си решат каквото трябва и според канона\", допълни още сидеров. Големите теми трябва да са свързани с доходите на хората, с това да се върнат младите в България, да се развива икономиката ни, заяви пред БНТ лидерът на „Атака“ и председател на ПГ на ОП Волен Сидеров. Той напомни, че все още доходите у нас са доста по-ниски от европейските и трябва да се работи в посока повишаването им. От важно значение, напомни още Сидеров, е и възрастните хора да са финансово осигурени. Иначе, по думите му, ако не мислим за тези неща, ще потънем в плуващите пясъци на ежедневието и дребнотението. Сподели:", "date": "2018.05.17", "title": "ИЗВЪНРЕДНО! Волен Сидеров с остра реакция към \"хулиганите\" Ерменков и Велков"}
{"url": "http://pik.bg/%D0%BF%D1%80%D0%B8%D1%82%D0%B5%D1%81%D0%BD%D0%B8%D1%82%D0%B5%D0%BB%D0%BD%D0%BE-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%BF%D0%B5%D1%82%D1%80%D0%BE%D0%BB%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D1%80%D0%B0%D1%81%D1%82%D0%B5-news751008.html", "text": "Петролните фючърси продължават да поскъпват към нови най-високи нива от три и половина годишни върхове с оглед на оставащите в сила притеснения за намаляване на иранския петролен износ в резултат на подновените икономически санкции на САЩ спрямо Техеран на фона на вече доста затегнатия пазар на черното злато, информира БНР. Фючърсите на петрола сорт брент с доставка през юли поскъпват в четвъртък с близо процент, пробивайки над важната психологическа бариера от 80 долара за барел и достигайки нов многогодишен връх от 80,18 долара за барел (поредно най-високо ниво от ноември 2014-а година насам). В същото време фючърсите на американския лек суров петрол с доставка през юни също нарастват с около 1% към 72,30 долара за барел, като и те отчитат най-високи нива от ноември 2014-а година. Основна движеща сила за продължаващото силно възходящо ценови рали е перспективата за рязко ограничаване на иранския петролен износ през следващите месеци, след като влязат в сила подновените от Белия дом санкции спрямо Техеран в резултат на решението на президента Доналд Тръмп да оттегли САЩ от иранското ядрено споразумение, което беше постигнато през 2015-а година. В потвърждение на тези притеснения е предупреждението на френския енергиен гигант Total, че може да се откаже от многомилярден газов проект в Иран, ако компанията не бъде изключена от предстоящите американски санкции спрямо Техеран и спрямо чуждестранните компании, правещи бизнес с Ислямската република. Трябва да се има предвид, че глобалните складови запаси на суров петрол се понижиха рязко през последните месеци с оглед на здравото търсене и на съкращаване на производството от страна на ОПЕК и на други водещи производители като Русия. Анализатори очакват по-нататъшна намаляване на складовите запаси с оглед наближаване на летния отпускарски сезон (когато нараства потреблението на бензин), което ще компенсира растящите добиви на шистов петрол в САЩ. Подкрепа за днешното ново поскъпване на черното злато оказаха и вчерашни данни на Енергийната информационна администрация (EIA), показващи намаляване на складовите запаси на суров петрол в САЩ с 1,4 млн. барела през седмицата до 11-ти май. Тези официални данни са в пълно противоречие с аналогични данни на Американския петрол институт (API), показващи ръст на петролните запаси с цели 4,9 млн. барел. Междувременно Международната агенция по енергетика (MAE) намали слабо своите прогнози за растежа на потреблението на петрол през 2018-а година до 1,4 млн. барела от 1,5 млн. барела дневно, визирайки доста високите цени. Агенцията очаква, че осредненото потребление на петрол в световен план ще бъде в размер на 99,2 млн. барела на ден през настоящата година. Според МАЕ търсенето на петрол от Азия е вече в рекордни върхове, като нарастването на цените може да струва на азиатските вносители 1 трлн. долара, което би било около два пъти по-скъпо, отколкото през 2015-а и 2016-а година. Тези нови прогнози на Международната агенция по енергетика и растящите добиви в САЩ могат да послужат като евентуална спирачка пред едно още по-стремглаво поскъпване на петрола. С оглед на високите цени, американските добиви на суров петрол нараснаха през последните две години с цели 27%, достигайки рекордните 10,72 млн. барела на ден, което постави САЩ непосредствено преди световния топ производител Русия, добиващ около 11 млн. барела дневно. Редица водещи анализатори обаче предполагат, че световните петролни пазари ще останат затегнати въпреки растящите американски добиви и очакваното забавяне на потреблението в резултат на доста високите цени, тъй като всичко това няма да успее да компенсира драстичното съкращаване на производството във Венецуела и очакваното намаляване на иранския износ. Сподели:", "date": "2018.05.17", "title": "Притеснително! Цената на петрола продължава да расте"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D0%B3%D1%80%D0%B0%D0%B4%D1%83%D1%88%D0%BA%D0%B0-%D1%81%D0%B5-%D0%B8%D0%B7%D1%81%D0%B8%D0%BF%D0%B0-%D0%BD%D0%B0%D0%B4-%D1%81%D0%BB%D0%B8%D0%B2%D0%B5%D0%BD-news751073.html", "text": "Дъжд и непродължителна градушка се изсипаха над Сливен. Ледените късове бяха с големина на грахово зърно, предава \"Фокус\". Пътните настилки на мокри, в ниските места в Сливен има образували се дълбоки локви. Трафикът е интензивен. Няма въведени ограничения за пътуващите. Сподели:", "date": "2018.05.17", "title": "Страшна градушка се изсипа над Сливен"}
{"url": "http://pik.bg/%D0%BF%D1%80%D0%BE%D1%87%D1%83%D1%85%D0%BC%D0%B5-%D1%81%D0%B5-%D0%B4%D0%B2%D0%B0%D0%BC%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%86%D0%B8%D0%B3%D0%B0%D0%BD%D0%B8-%D0%B2%D1%8A%D1%80%D1%82%D1%8F%D1%82-%D0%BC%D0%B0%D1%84%D0%B8%D1%8F%D1%82%D0%B0-%D0%B7%D0%B0-%D1%81%D0%B5%D0%BA%D1%81-%D1%80%D0%BE%D0%B1%D0%B8%D0%BD%D0%B8-%D0%B8-%D0%BA%D1%80%D0%B0%D0%B6%D0%B1%D0%B8-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-news751072.html", "text": "42-ма наши сънародници бяха арестувани в сряда за участие в престъпна група за сексуална експлоатация на жени и кражби. Днес испанските медии съобщават, че за ръководители на групата са посочени двама българи - Методи Младенов и Роза Терзиева, предава Би Ти Ви. Според медиите в Испания, всички участници в престъпната схема били роми - кардараши, а момичетата били продавани за съпруги на членовете на престъпната група за 20 – 30 000 евро. Цената зависела от това колко добре са се научили да крадат. Сред момичетата имало и малолетни, като най-малката била едва на 12 години. Българските власти все още нямат официална информация за това кои са арестуваните. 11 от българите остават в ареста, другите към този момент са освободени, предава Нова телевизия. Сподели:", "date": "2018.05.17", "title": "ПРОЧУХМЕ СЕ! Двама български цигани въртят мафията за секс робини и кражби в Испания"}
{"url": "http://pik.bg/%D0%B8%D0%B7%D0%B4%D0%B8%D1%80%D0%B2%D0%B0-%D1%81%D0%B5-%D0%BA%D1%80%D0%B0%D0%B4%D0%BB%D0%B0-%D0%B2%D0%B8%D0%BB%D0%BD%D0%B5%D0%B5-%D0%B2-%D0%BF%D0%B8%D1%80%D0%BE%D0%B3%D0%BE%D0%B2-%D1%81%D0%BD%D0%B8%D0%BC%D0%BA%D0%B0-news750964.html", "text": "На 13 април неизвестна към момента жена е откраднала чанта съдържаща документи в сградата на „Пирогов“. 6-то Районно управление към СДВР моли гражданите за съдействие, тъй като оперативно-издирвателни дейности извършени към момента не са дали резултат. Не са успяли да установят самоличността на извършителя. Охранителните камери са успели да заснемат търсеното лице. . Или на място в най-близкото РПУ. На всеки подал информация за издирваното лице се гарантира анонимност. Сподели:", "date": "2018.05.17", "title": "ИЗДИРВА СЕ! Крадла вилнее в \"Пирогов\" (СНИМКА)"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%81%D1%82%D1%80%D0%B0%D1%88%D0%BD%D0%B8%D1%8F%D1%82-%D0%BA%D0%B8%D0%B1%D0%B5%D1%80-%D0%B2%D0%B8%D1%80%D1%83%D1%81-%D1%81%D1%82%D0%B0%D0%BB%D0%B8%D0%BD-%D0%B0%D1%82%D0%B0%D0%BA%D1%83%D0%B2%D0%B0-%D0%BA%D0%BE%D0%BC%D0%BF%D1%8E%D1%82%D1%80%D0%B8-%D0%B8-%D1%83%D0%BD%D0%B8%D1%89%D0%BE%D0%B6%D0%B0%D0%B2%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-news750997.html", "text": "За появата на компютърния вирус „Сталин” сигнализира група специалисти по сигурността. Той все още е в тестови период и е засегнал незначителен брой компютри по света. Възможно е обаче да се появят негови нови, по-агресивни версии. За зловредния софтуер сигнализира група експерти по сигурността, наречена MalwareHunterTeam. Оттам съобщават, че първите атаки на вируса са засечени в последните няколко дни. Основният му отличителен белег е, че не цели каквато и да е печалба, а има изцяло унищожителен характер. Вирусът, познат под имената StalinScreamer, StalinLocker или просто Stalin, блокира всички функции на операционната система. Екранът се заключва и на него се появява таймер и снимка на бившия генерален секретар на ЦК на Комунистическата партия на СССР – Йосиф Сталин. Всичко това под звуците на химна на Съветския съюз. Потребителят има 10 минути, за да въведе цифров код. Правилната му стойност се изчислява като се извади актуалната дата от датата 30 декември 1922 г, когато е подписана декларацията за създаване на СССР. Ако се въведе грешен код или 10-те минути изтекат вирусът изтрива цялата информация от всички харддискове, свързани с компютъра, включително и себе си. Рестартирането на компютъра не помага, а напротив – само съкращава времето за реакция. В случай, че се въведе правилният код – вирусът се деактивира и самоизтрива. От MalwareHunterTeam казват в интервю за британското издание SCMagazine, че вирусът идва „без да иска пари и без да оставя никакъв контакт със създателите му” и добавят, че „Сталин” не е вариант на нищо, познато до момента. Експертът по сигурността Марк Джеймс казва за изданието, че вирусът цели единствено да унищожава информация и да привлича внимание. „Средностатистическият краен потребител няма да има нито времето, нито склонността да открие и напише правилния код. Така че изтриването на всичката информация е почти напълно гарантирано. Единствената защита е да имате добър комплексен антивирусен софтуер, който да засече и изтрие вируса”, обясни той. Начините да се заразите с вируса са чрез спам имейли, които обикновено съдържат прикачен файл. Вирусът може да се предаде и чрез заразени документи, инсталационни файлове или чрез добавки към браузъра. Повечето съвременни антивирусни програми обаче засичат „Сталин” и го обезвреждат. Съобщава се обаче, че вградената защита на Windows 10 – Windows Defender не успява да го засече. До момента обсегът на вируса не е голям и засегнатите компютри в световен мащаб са малък брой. Предполага се обаче, че „Сталин” все още е в тестови период и са възможни бъдещи по-агресивни негови версии. Сподели:", "date": "2018.05.17", "title": "ВНИМАНИЕ! Страшният кибер вирус \"Сталин\" атакува компютри и унищожава информация"}
