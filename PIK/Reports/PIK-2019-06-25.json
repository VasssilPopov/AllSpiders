{"url": "https://pik.bg/%D0%BE%D0%B3%D0%BD%D1%8F%D0%BD-%D0%B7%D0%BB%D0%B0%D1%82%D0%B5%D0%B2-%D0%BF%D0%BE%D0%B5%D0%BC%D0%B0-%D1%80%D1%8A%D0%BA%D0%BE%D0%B2%D0%BE%D0%B4%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B5%D0%BA-%D0%B2-%D1%85%D1%8A%D1%80%D0%B2%D0%B0%D1%82%D0%B8%D1%8F-news851632.html", "text": "Ръководителят на представителството на Европейската комисия в София Огнян Златев е назначен от 1 юли на същия пост в Хърватия, съобщава БТА, цитирайки  ЕК. Златев оглави българското представителство на комисията през 2013 година. ЕК отбелязва, че той е висококвалифициран експерт в областта на комуникациите, с близо 30 години професионален опит.  Хърватия поема председателството на Съвета на ЕС от 1 януари догодина. Временно ръководството на представителството в София ще бъде поето от заместника на Златев - Христо Христов. Сподели:", "date": "2019.06.25", "title": "Огнян Златев поема ръководството на представителството на ЕК в Хърватия"}
{"url": "https://pik.bg/%D0%B1%D1%80%D0%B0%D0%B2%D0%BE-%D1%86%D0%B5%D1%86%D0%BE-%D1%81%D0%BE%D0%BA%D0%BE%D0%BB%D0%BE%D0%B2-%D1%81-%D0%BD%D0%BE%D0%B2-%D0%BF%D1%80%D0%B5%D1%81%D1%82%D0%B8%D0%B6%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80-news851630.html", "text": "Европейският и руски настоящ вицешампион Зенит (Казан) представи официално българския диагонал Цветан Соколов. Родният ас ще заеме мястото на звездата Максим Михайлов на позицията, а руснакът се очаква да се изявява като посрещач. През изминалия сезон 29-годишният Соколов спечели титлата в Шампионската лига с Кучине Лубе (Чивитанова), именно срещу новия си тим. Цецо стана и шампион на Италия. Соколов пък написа в социалните мрежи, че няма търпение да започне работа с новия си клуб през задаващия се сезон. Сподели:", "date": "2019.06.25", "title": "БРАВО: Цецо Соколов с нов престижен трансфер"}
{"url": "https://pik.bg/%D1%82%D0%B5%D0%BD%D0%B8%D1%81-%D1%81%D1%82%D1%80%D0%B0%D1%81%D1%82%D0%B8-%D1%80%D0%B0%D1%84%D0%B0-%D0%BD%D0%B0%D0%B4%D0%B0%D0%BB-%D0%BD%D0%B5-%D0%B5-%D0%BE%D1%87%D0%B0%D1%80%D0%BE%D0%B2%D0%B0%D0%BD-%D0%BE%D1%82-news851596.html", "text": "Краля на клея - Рафаел Надал, не е доволен от факта, че е възможно да бъде поставен под №3 в предстоящия жребий за \"Уимбълдън\" 2019. Организаторите на тревния турнир от \"Шлема\" имат собствена класация, определяща номерата на поставените, като освен световната ранглиста вземат предвид изявите на същата настилка на съответния състезател. \"Това е единственият турнир през сезона, в който се прави това, което те смятат. Така или иначе - дали съм втори или трети, аз трябва да покажа най-доброто си ниво, за да се боря за това, към което се стремя. Ще приема да съм трети, ако така виждат нещата, и ще се боря да спечеля мачовете, които ми се паднат\", сподели испанецът пред програмата \"Вамос\". Любопитно е, че Рафа е лидер в надпреварата по точки само за 2019-а, като след него в топ 3 на въпросното подреждане в момента са Новак Джокович и Роджър Федерер.  В официалната ранглиста пък Надал сега е под номер 2. Сподели:", "date": "2019.06.25", "title": "ТЕНИС СТРАСТИ: Рафа Надал не е очарован от..."}
{"url": "https://pik.bg/%D0%BE%D0%B1%D1%8A%D1%80%D0%BD%D0%B0%D0%BB-%D1%81%D0%B5-%D1%82%D0%B8%D1%80-%D0%B7%D0%B0%D1%82%D0%B2%D0%BE%D1%80%D0%B8-%D0%BF%D1%8A%D1%82%D1%8F-%D0%B2%D0%B8%D0%B4%D0%B8%D0%BD-%D0%BC%D0%BE%D0%BD%D1%82%D0%B0%D0%BD%D0%B0-news851697.html", "text": "Обърнал се ТИР затвори пътя Видин-Монтана. Шофьорът на камиона е загубил управление над машината заради силния дъжд, който валя в района на монтанското село Долна Вереница. Няма пострадали хора. На място са се образували километрични задръствания и в двете посоки на движение. Към момента и двете платна за движение са затворени, като се очаква към 21 часа движението да бъде пуснато. Сподели:", "date": "2019.06.25", "title": "Обърнал се ТИР затвори пътя Видин-Монтана"}
{"url": "https://pik.bg/%D0%B2%D1%80%D0%B0%D1%86%D0%B0-%D1%81-%D0%BD%D0%BE%D0%B2-%D0%B3%D1%80%D0%B0%D0%B4%D1%81%D0%BA%D0%B8-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%B7%D0%B0-26-%D0%BC%D0%BB%D0%BD-%D0%BB%D0%B5%D0%B2%D0%B0-news851626.html", "text": "Общественият транспорт на Враца ще бъде обновен на 100% със средства от оперативна програма „Околна среда”. Амортизираните превозни средства ще бъдат заменени от 9 нови тролейбуси и 13 нови електробуси. Стойността на безвъзмездната финансова помощ за общината е увеличена с 1 500 000 лева, като от 24 500 000 лв., ще бъдат осигурени 26 000 0000 лв. Това стана ясно от провелото се заседание на Общинския съвет, където кметът Калин Каменов внесе докладна, с която да се осигури обезпечаването на авансово плащане в размер на 40 % или 10 400 000 лв. за стартиране на дейностите по модернизиране на градския транспорт. Предложението бе подкрепено от всички присъстващи в залата общински съветници. При изпълнението на проекта ще бъдат закупени зарядни станции на електробусите и ще се монтират точки за бързо зареждане на електрическите превозни средства. Проектът предвижда видеонаблюдение и автоматична система за таксуване на пътниците в подвижния състав на „Тролейбусен транспорт“, както и изграждането на „умни спирки“ – предоставящи актуална информация за графиците на обществения транспорт. Амортизираната контактна мрежа във Враца също ще бъде ремонтирана. Сподели:", "date": "2019.06.25", "title": "Враца с нов градски транспорт за 26 млн. лева"}
{"url": "https://pik.bg/%D1%81%D0%BB%D0%BE%D0%B6%D0%BD%D0%B8-%D0%B2%D1%80%D1%8A%D0%B7%D0%BA%D0%B8-%D0%BD%D0%B0%D1%81%D0%BB%D0%B5%D0%B4%D0%BD%D0%B8%D1%87%D0%BA%D0%B0%D1%82%D0%B0-%D0%BD%D0%B0-%D0%BC%D0%B0%D1%80%D0%B8%D1%8F-%D1%80%D0%B0%D0%B6%D0%B4%D0%B0-%D0%B2%D1%82%D0%BE%D1%80%D0%BE-%D0%B4%D0%B5%D1%82%D0%B5-%D0%BD%D0%B0-%D0%B1%D0%B8%D0%B2%D1%88%D0%B8%D1%8F-%D0%B9-%D1%81%D1%8A%D0%BF%D1%80%D1%83%D0%B3---%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%B0-%D0%BB%D1%8E%D0%B1-news851600.html", "text": "Бившият съпруг на Мара Отварачката Димитър Андонов, чака трето дете. Половинката му Никол е в напреднала бременност, но двамата не са разкрили кога се чака бебето. Димитър вече има син Ивайло от Никол и дъщеря Марая от фолкпевицата. Благоевградският бизнесмен заживя с блондинката Никол след развода си с чалгарката, а преди това двете дори са били приятелки. Съвсем до скоро Мария и първият й съпруг бяха в много лоши отношения, а Андонов дори не искаше да чуе за нея. Двамата се разведоха, защото Мария бе на път да го доведе до пълен фалит. Той плащаше много скъпите й клипове и тоалети за хиляди левове. Имането му обаче постепенно започна да се смалява. При развода Мария не взе абсолютно нищо от бившия си, което напълно развали отношенията им. С първия си съпрут Мария в последните месеци е в добри отношения. Двамата са се разбрали Марая да прекарва повече време с новото семейство на Андонов. Фолкпевицата няма против, защото така има повече възможности да пътува до Монако, където живее новият й тайнствен мъж, пише ежедневник. Сподели:", "date": "2019.06.25", "title": "СЛОЖНИ ВРЪЗКИ: Наследничката на Мария ражда второ дете на бившия й съпруг - вижте каква любов цари в новото семейство на хотелиера Митко Андонов (СНИМКИ)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%86%D0%B5%D1%86%D0%B8-%D0%BA%D1%80%D0%B0%D1%81%D0%B8%D0%BC%D0%B8%D1%80%D0%BE%D0%B2%D0%B0-%D0%BF%D1%80%D0%B5%D0%B2%D0%B7%D0%B5%D0%BC%D0%B0-%D0%B8%D0%BC%D0%B5%D0%BD%D0%B8%D0%B5-%D0%B2-%D1%85%D0%BE%D0%BB%D0%B8%D0%B2%D1%83%D0%B4-%D0%B7%D0%B0-$-16-%D0%BC%D0%BB%D0%BD---%D1%82%D1%80%D1%8A%D0%BC%D0%BF-%D0%B4%D0%B0%D0%B2%D0%B0-%D0%BF%D0%B0%D1%81%D0%BF%D0%BE%D1%80%D1%82-%D0%BD%D0%B0--news851660.html", "text": "Цеци Красимирова напуска Испания и ще се установи в Лос Анджелис, откъдето съпруга й - мултимилонерът Майкъл Струмейтис управлява своята бизнес империя, научи ПИК. Почти веднага, след като на 12 май сключи брак с Краля на марихуаната и вече е г-жа Струмейтис, синеоката моделка е подала документите си за американско гражданство. В близките седмици чиновниците на Доналд Тръмп трябва да издадат US-тескерето на Красимирова, след което родният топмодел ще превземе официално имението на съпруга си, \"кацнало\" на един от хълмовете над Холивуд. Огромният палат с изглед към Холивуд се намира в местността \"Холивуд Хилс\", където къщи имат Лео ди Каприо, Киану Рийвс, Хали Бери, Салма Хайек и още една камара световноизвестни кино знаменитости. Според различни статии в американските медии Струмейтис е броил за имението между 15 и 17 милиона долара. Къщата е огромна, на няколко нива. Пред самата сграда има мини паркинг с малко фонтанче. Имотът, естествено, разполага и със задължилната екстра за всички къщи в Холивуд - басейн. Засега сем. Струмейтис няма да продават къщата си Барселона, която Майкъл купи на Цеци и дъщеря й Джудит преди години, когато дветe напуснаха България и се установиха в Испания, научи още ПИК. На първо време порасналото момиче на Красимирова ще остане в каталунския дом. Засега тя не иска да живее в Лос Анджелис, тъй като сърцето й е в Барселона. Джудит е влюбена в испанец на своята възраст, който я придружи на сватбата на майка й миналия месец. Сподели:", "date": "2019.06.25", "title": "САМО В ПИК: Цеци Красимирова превзема имение в Холивуд за $ 16 млн. - Тръмп дава паспорт на топмодела (УНИКАЛНИ СНИМКИ)"}
{"url": "https://pik.bg/%D0%B8%D0%B7%D0%B2%D0%B5%D1%81%D1%82%D0%B5%D0%BD-%D0%BC%D0%B0%D1%84%D0%B8%D0%BE%D1%82-%D0%B8%D0%B7%D0%B1%D1%8F%D0%B3%D0%B0-%D0%BE%D1%82-%D1%83%D1%80%D1%83%D0%B3%D0%B2%D0%B0%D0%B9%D1%81%D0%BA%D0%B8-%D0%B7%D0%B0%D1%82%D0%B2%D0%BE%D1%80-news851510.html", "text": "Италианският мафиот Роко Морабито, един от босовете на калабрийската мафия ндрангета , избяга от затвор в Уругвай, където очакваше екстрадиция в Италия, съобщи уругвайското вътрешно министерство, цитирано от ДПА. Заедно с Морабито от затвора в Монтевидео са избягали още трима престъпници. Според ведомството 4-мата са успели да излязат през покрива на сградата . После нахлули в апартамент на съседна сграда, откраднали пари от жена, живееща там, но не я наранили. 52-годишният Морабито бе арестуван през 2017 т. в Уругвай и бе наречен от тогавашния вътрешен министър на Италия Марко Минити \"беглец номер едно\" от ндрангетата. Той бе издирван от 1994 г. и имаше 30-годишна задочна присъда за участие в престъпна организация, за трафик на кокаин и за други сериозни престъпления. Екстрадицията му се забави, защото той я обжалваше пред уругвайския върховен съд. Сподели:", "date": "2019.06.25", "title": "Известен мафиот избяга от уругвайски затвор"}
{"url": "https://pik.bg/%D0%B2%D0%BD%D0%B5%D0%B7%D0%B0%D0%BF%D0%BD%D0%BE-%D0%BF%D0%BE%D1%87%D0%B8%D0%BD%D0%B0-%D0%BF%D0%BE%D0%BF%D1%83%D0%BB%D1%8F%D1%80%D0%BD%D0%B0-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D0%BE%D0%BD%D0%BD%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%BA%D0%B0-news851699.html", "text": "Тя е един от създателите и дългогодишен редактор на единствения телевизионен форум за литература и книжна култура „Библиотеката\". Автор на множество документални филми. Преподавател е в Софийския Университет. Поклонението ще бъде в неделя, 30 юни, от 13:30 в столичния храм „Преображение Господне\", съобщава БНТ. Заедно с режисьора Камен Костов създава телевизионния портрет на Живка Клинкова - едно от непознатите имена в европейската музикална история, изминала пътя от фолклора до операта и носител на папска грамота. Мира Бозева е редактор на филма, посветен на 80-тата годишнина на БНР „Олово срещу слово\", в който използва огромното богатство на телевизионния архив и илюстрира историята на националното радио. Мира Бозева е възпитаник на Френската езикова гимназия „Алфонс дьо Ламартин\" в София и на Московския държавен университет. Богатата култура и професионални познания предава на своите студенти от СУ „Св. Климеnт Охридски\", където преподава „Онлайн журналистика\". Мира Бозева - водещ в БНТ, сценарист и редактор на телевизионни програми и документални филми в областта на националната и световна култура и науката, почина внезапно. Сподели:", "date": "2019.06.25", "title": "Внезапно почина популярна телевизионна журналистка"}
{"url": "https://pik.bg/%D0%BC%D0%B8%D1%81%D1%82%D0%B8%D0%BA%D0%B0-%D0%B8%D0%BC%D0%B0%D0%BC-%D0%BE%D1%82-%D0%B7%D0%BB%D0%B0%D1%82%D0%BE%D0%B3%D1%80%D0%B0%D0%B4%D1%81%D0%BA%D0%BE-%D1%86%D0%B5%D1%80%D0%B8-%D0%BD%D0%B5%D1%80%D0%B2%D0%BD%D0%B8-%D0%B7%D0%B0%D0%B1%D0%BE%D0%BB%D1%8F%D0%B2%D0%B0%D0%BD%D0%B8%D1%8F-news851582.html", "text": "Ружди Кюлевчиев е имам на село Ерма река, Златоградско. Завършил е в Истанбул. За него местните казват, че лекувал „тъй, както Аллах повелява“. Кюлевчиев е против гадаенето и пророкуването и от години практикувал лечение с Коран. Най-често при него идвали хора с нервни заболявания. „Церя успешно епилепсии, шизофрении, но първо пращам хората за диагноза при специалист. Напоследък имам бум на хора, които идват с главоболие под различни форми. На тях им чета т.нар. „назар“ (против лоши погледи, урочасване). Иначе се справям и с обриви, екземи. Хората идват с диагноза, която не е краста или шарка. Изписват им разни мехлеми, обаче не им минава с тях. Почвам да им помагам, но не с билки, а им чета Корана“, разказва имамът. Той споделя, че приема и християни, и мюсюлмани. Религията не била от значение. Бил против гадаенето и предсказването. „На Корана не се гледа. Изключено! Но знам хора, които го правят. Повечето са шарлатани - гадаят и предсказват, което Коранът забранява. Свещената ни книга отрича и леенето на куршум. Това е свързано със суеверие, а суеверието е лъжлива вяра. Ето например водят при мен едно дете, което се уплашило. Шарлатани казали на родителите, че сърцето му се изместило от преживения стрес. Кой нормален човек ще повярва в тази диагноза, сложена от гадател? Всъщност знаете ли, още от турско време по нашите земи са останали книги, които наричаме „ялдъз наме“, или писания по звездите, нещо като днешните хороскопи. Именно по тях лъжливците казват, че ти било написано, че имаш магия, и после почват да ти дават муски, за да се предпазиш. Това не е разрешено от Корана“, обяснява Ружди. Сподели:", "date": "2019.06.25", "title": "МИСТИКА: Имам от Златоградско цери нервни заболявания"}
{"url": "https://pik.bg/%D0%BF%D0%B5%D0%B5%D1%89%D0%B8%D1%82%D0%B5-%D1%84%D0%BE%D0%BD%D1%82%D0%B0%D0%BD%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%83%D0%B4%D0%B8%D0%B2%D0%B8%D1%85%D0%B0-%D1%82%D0%BE%D0%BC-%D0%B4%D0%B6%D0%BE%D1%83%D0%BD%D1%81-news851622.html", "text": "Том Джоунс, който пя снощи пред няколко хиляди души в пловдивската зала СИЛА, остана очарован от града и най-вече от Пеещите фонтани и зелените пейзажи на Цар-Симеоновата градина. Легендарният из пълнител на хита \"Секс бомб\" изнесе знаменито шоу, което дълго ще се помни и коментира от публиката. Два часа 3000 почитатели пяха и танцуваха с вечните хитове на Том Джоунс. А на финала гениалният уелсец обеща, че ще се завърне пак, пише \"Трафикнюз\". Сподели:", "date": "2019.06.25", "title": "Пеещите фонтани в Пловдив удивиха Том Джоунс"}
{"url": "https://pik.bg/%D0%BB%D0%B5%D0%B2%D1%81%D0%BA%D0%B8-%D1%81-%D0%BC%D0%B8%D0%BD%D0%B8%D0%BC%D0%B0%D0%BB%D0%BD%D0%BE-%D0%BF%D0%BE%D1%80%D0%B0%D0%B6%D0%B5%D0%BD%D0%B8%D0%B5-%D1%81%D1%80%D0%B5%D1%89%D1%83-%D0%B8%D0%B7%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD%D0%BE-%D0%BA%D0%BB%D0%B0%D1%81%D0%B5%D0%BD-%D1%81%D1%8A%D0%BF%D0%B5%D1%80%D0%BD%D0%B8%D0%BA-news851701.html", "text": "Левски загуби с минималното 0:1 от Зенит Санкт Петербург във втората си контролна среща от лятната подготовка на тима в Австрия. \"Сините\" се представихa достойно срещу гранда от Русия, като единственото попадение в контролата падна в 48-ата минута от дузпа. Двубоят се игра под палещите лъчи на слънцето и температура от 33 градуса, което не позволи на двата отбора да разкрият изцяло потенциала си. Още в 4-ата минута \"синята\" защита се огъна и Нуно Рейш изпусна съперниковия нападател Сердар Азмун. Иранския Меси остана сам срещу дебютанта Милан Миятович, който обаче демонстрира класа и спаси. Левски създаде първото си голово положение в този двубой в 37-ата минута. Иван Горанов реши да разнообрази поредното си включване по фланга, като този път заложи на мощен шут от границата на наказателното поле, който максимално затрудни Андрей Лунев. 26-кратните шампиони на България стартираха второто полувреме доста разконцентрирано и това бе наказано от руснаците. Зенит организира атака през центъра, при която Рейш не се намеси добре. Португалецът загуби въздушен двубой, който спомогна на Смолников да влезе в наказателното поле на българския гранд. Там новото попълнение Янис Каргас не прецени добре своите действия и изрита руския национал. Без да се колебае, съдията отсъди дузпа, която беше реализирана от Сердар Азмун, акцентира \"Гол\". \"Сините\" бяха близо до изравняване на резултата, след като Давиде Мариани стреля от средна дистанция в 53-ата минута. Появилият се като резерва Егор Бабурин обаче беше покрил своя ъгъл и изби. Милан Миятович, 6. Ивайло Найденов, 19. Янис Каргас, 22. Нуно Рейш, 4. Иван Горанов, 23. Хали Тиам, 70. Мартин Райнов, 8. Давиде Мариани, 99. Станислав Иванов, 7. Паулиньо, 29. Станислав Костов Андрей Лунев, Игор Смолников, Бранислав Иванович, Ярослав Ракитски, Юрий Жирков, Кристиан Нобоа, Леон Мусайев, Емилиано Ригони, Себастиан Друиси, Александър Ерохин, Сардар Азмун Сподели:", "date": "2019.06.25", "title": "Левски с минимално поражение срещу изключително класен съперник"}
{"url": "https://pik.bg/%D0%B0%D0%BD%D0%B4%D1%80%D0%B5%D0%B9-%D0%BA%D0%BE%D0%B2%D0%B0%D1%87%D0%B5%D0%B2-%D1%87%D0%B0%D1%81%D1%82-%D0%BE%D1%82-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D1%81%D1%8A%D0%B2%D0%B5%D1%82-%D0%B6%D0%B5%D0%BB%D0%B0%D0%B5-%D0%BD%D0%B5%D0%BF%D1%80%D0%BE%D0%B7%D1%80%D0%B0%D1%87%D0%BD%D0%BE-%D0%B4%D0%B0-%D0%BD%D0%BE%D0%BC%D0%B8%D0%BD%D0%B8%D1%80%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D0%B5%D0%BA-news851698.html", "text": "Радио „Фокус“ Част от Европейския съвет желае непрозрачно да номинира председател на ЕК. Това каза в ефира на заместник-председателят на групата на Европейската народна партия в Европейския парламент Андрей Ковачев. Той обясни, че предложеният от тях кандидат няма да е участвал на европейските избори. Според ЕНП това е неправилно и намалява легитимността на Европейската комисия, каза още той. „Това е така нареченият пазарлък, който се случва. Европейският съвет миналата седмица отхвърли и тримата водещи кандидати на големи политически партии на европейско ниво и каза, че на извънреден съвет в неделя или понеделник ще се обедини около друга фигура. Вече циркулират над десет различни имена в пространството. Една медия излезе с предположение, че не Манфред Вебер, а друг може да бъде номиниран от Европейския съвет в неделя или понеделник“, каза той. Андрей Ковачев обясни, че ЕП трябва да обяви номинация за председател и по всяка вероятност това ще се случи на 3-юли. ЕП е самостоятелна институция и не може да си позволи Европейския съвет се меси в избора, коментира още той и добави, че към този момент няма нито един манифестирал кандидат за председател на ЕП, макар че вече изпъкват имената на либерала Ги Верхофстад и депутатката от зелените Ска Келер. Що се отнася до номинация за председател на ЕК ЕНП е единна зад избора на Манфред Вебер по обективни причини, каза още Ковачев. Според него обаче Съвета няма да се вслуша в това желание на парламента. Той обясни, че за ЕК може да има забавяне в избора дори до септември. Сподели:", "date": "2019.06.25", "title": "Андрей Ковачев: Част от Европейския съвет желае непрозрачно да номинира председател на ЕК"}
{"url": "https://pik.bg/%D1%82%D0%B5%D0%B6%D0%BA%D0%B8-%D0%BA%D0%BE%D0%BC%D0%BF%D0%BB%D0%B5%D0%BA%D1%81%D0%B8-%D1%80%D0%B0%D0%B4%D0%B5%D0%B2-%D0%BF%D0%BB%D1%8E-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D1%83%D1%87%D0%B5%D0%BD%D0%B8-%D0%BD%D0%B0%D1%81%D1%80%D0%B5%D0%B4-%D1%86%D0%B5%D1%80%D0%BD---%D0%B8%D0%B7%D1%86%D0%B5%D0%BF%D0%B8-%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%B0-%D0%B3%D0%BB%D1%83%D0%BF%D0%BE%D1%81%D1%82-%D0%BE%D1%82-news851692.html", "text": "Румен Радев изложи отново България, обслужвайки егото и комплексите си. Насред Женева т.нар. президент буквално плю на световнопризнатите български учени, работещи в ЦЕРН, като се изцепи, че искал и у нас да има адронен колайдер! Подобна сензационна простотия се равнява само с репликата на Тодор Живков: тази година завод за полупроводници, догодина завод за цели проводници... За непросветените - колайдерът в ЦЕРН е единствен по рода си в света и е способен да ускорява елементарни частици, като различни бозони, така че да се създаде антиматерия. В Европейския център за ядрени изследвания работят най-добрите учени от цял свят, сред които и голяма група българи, за които подобна изцепка е огромен резил. Не е ясно откъде му е хрумнало на наш Мунчо, че това искал да го има и у наше село. При това да бъдело \"умален модел\"?! Единственото обяснение за подобна глупост е пословичната себичност на Радев и манията му да избива комплекси за несъстоятелността си, съревновавайки се с премиера и реално работещ държавник, начело на изпълнителната власт, Бойко Борисов. Чул Радев, че Борисов договори изграждането на супер компютър в София, и решил и той да вдигне крак за подкова. Да, ама тази изобщо не му е по мярка. И понеже е ясно, че не разбира от квантова физика, ето едно сравнение, с което да разбере изцепката си - да поискаш да си имаш колайдер, е като да поръчаш на каруцар да ти сглоби изтребител да си го паркираш в гаража до москвича. Дано разбере най-накрая, че е комичен в опитите си да блесне. И най-важното - да спре да резили държавата ни. Сподели:", "date": "2019.06.25", "title": "ТЕЖКИ КОМПЛЕКСИ! Радев плю на българските учени насред ЦЕРН - изцепи сензационна глупост от завист към Борисов"}
{"url": "https://pik.bg/%D1%80%D0%BE%D0%BD%D0%B0%D0%BB%D0%B4%D0%BE-%D0%BE%D1%81%D1%82%D0%B0%D0%B2%D0%B8-%D0%B1%D0%BE%D0%BC%D0%B1%D0%B0%D1%81%D1%82%D0%B8%D1%87%D0%B5%D0%BD-%D0%B1%D0%B0%D0%BA%D1%88%D0%B8%D1%88-%D0%B2-%D0%B3%D1%80%D1%8A%D1%86%D0%BA%D0%B8-%D1%85%D0%BE%D1%82%D0%B5%D0%BB-news851537.html", "text": "Футболната звезда Кристиано Роналдо си даде почивка преди началото на подготовката за новия сезон. Той прекара няколко дни със семейството си на яхта, а преди това и в луксозен хотел в Южна Гърция. Според гръцките медии Роналдо е плащал за президентски апартамент по 9 000 евро на нощ . От терасата имало прекрасна гледка към Йонийско море и към частния басейн. Португалският нападател бил толкова доволен от персонала, който не позволил на папараците да се доближат до хотела, че изразил благодарността си с 20 000 евро бакшиш. Роналдо ще прекара още няколко дни на яхтата на Френската Ривиера , а след това ще се върне в Ювентус. Сподели:", "date": "2019.06.25", "title": "Роналдо остави бомбастичен бакшиш в гръцки хотел"}
{"url": "https://pik.bg/%D0%B2%D1%80%D0%B5%D0%BC%D0%B5%D1%82%D0%BE-%D1%81%D0%B5-%D0%BF%D0%BE%D0%B1%D1%8A%D1%80%D0%BA%D0%B0-%D1%81%D0%B8%D0%BD%D0%BE%D0%BF%D1%82%D0%B8%D0%BA-%D1%81%D1%8A%D1%81-%D1%81%D0%BC%D1%80%D0%B0%D0%B7%D1%8F%D0%B2%D0%B0%D1%89%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%BF%D0%BE%D1%82%D0%BE%D0%BF-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-55-%D0%BB%D0%B8%D1%82%D1%80%D0%B0-%D0%BD%D0%B0-%D0%BA-news851533.html", "text": "Стойчева обясни, че силните валежи са типични за юни и че високите температури, съчетани с по-гладен въздух във високите слоеве на атмосферата, засилват конвективната дейност. За разлика от София, където вчера се изсипаха между 24 и 50 литра на квадратен метър дъжд, в крайните Югоизточни райони не вали и температурите надвишават 30 градуса. През следващите дни се очаква захлаждане, като в края на седмицата максималните температури няма да надвишат 25-26 градуса, дъждовете ще спрат най-рано в неделя и понеделник. Изключение ще е четвъртък, когато се очаква времето да е горещо и термометрите да надхвърлят 30 градуса. В България обаче ще е значително по-хладно, отколкото в Западна Европа, където вече започна гореща вълна с температури над-обичайните за сезона. В началото на юли у нас температурите ще се повишат и преваляванията няма да са толкова значителни, прогнозира синоптикът Анастасия Стойчева. Условията за интензивни валежи и гръмотевици продължават и днес, напомни пред БНТ синоптикът от Националния институт за метеорология и хидрология Анастасия Стойчева. Най-силните дъждовете ще бъдат в Северна България и в горната част на Тракийската низина. В Габрово се очаква да паднат количества до 55 литра на квадратен метър. Сподели:", "date": "2019.06.25", "title": "ВРЕМЕТО СЕ ПОБЪРКА: Синоптик със смразяваща прогноза! Потоп в Северна България, 55 литра на квадрат ще се излеят в Габрово"}
{"url": "https://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BF%D1%80%D0%B5%D0%B4%D0%BE%D1%82%D0%B2%D1%80%D0%B0%D1%82%D0%B8-%D0%BE%D0%BF%D0%B8%D1%82-%D0%B7%D0%B0-%D0%BE%D1%82%D0%B2%D0%BB%D0%B8%D1%87%D0%B0%D0%BD%D0%B5-%D0%BD%D0%B0-20-%D0%B3%D0%BE%D0%B4%D0%B8%D1%88%D0%BD%D0%B0---%D0%BF%D0%BE%D1%85%D0%B8%D1%82%D0%B8%D1%82%D0%B5%D0%BB%D0%B8%D1%82%D0%B5-%D0%BF%D1%80%D0%B5%D0%B1%D0%B8%D0%BB%D0%B8-%D0%BC%D1%8A%D0%B6-%D1%81-%D0%BA%D0%BE%D0%BB-%D0%B7%D0%B0--news851638.html", "text": "Полицията предотврати опит за отвличане на 20-годишна в плевенското село Каменец, съобщиха от МВР – Плевен. Задържани са двама от нападателите, уточниха от полицията. Престъплението е извършено рано сутринта вчера. Нападателите нанесли побой в дом в Каменец на 44-годишен роднина на набелязаната жертва, като му причинили много травми по тялото и спукване на черепа. Двадесетгодишната успяла да се обади на тел. 112 в 05:45 часа, което е осуетило отвличането и извършителите се оттеглили в неизвестна посока, посочват от полицията. Жената била невредима, но пострадалият мъж бил приет от Спешна помощ с опасност за живота, след което състоянието му било стабилизирано. При огледа на място полицаите са иззели като веществено доказателство дървен кол. Установена е самоличността на извършителите - трима от Павликени - на 22 години, 47 години и 38 години, в съучастие с 24-годишен от Летница. След опита за отвличане те са се укрили и са обявени за издирване с мярка \"принудително довеждане\". В следобедните часове вчера 24-годишният е задържан от служители на ОДМВР - Ловеч. В Павликени е задържан и 22-годишният извършител на побоя. Окръжната прокуратура в Плевен е образувала досъдебно производство по случая. Сподели:", "date": "2019.06.25", "title": "Полицията предотврати опит за отвличане на 20-годишна - похитителите пребили мъж с кол, за да грабнат момата"}
{"url": "https://pik.bg/%D0%BC%D0%B0%D0%B9%D0%BA%D0%B0-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-%D0%BA%D0%B0%D0%BA-9-%D0%B3%D0%BE%D0%B4%D0%B8%D1%88%D0%BD%D0%B8%D1%8F%D1%82-%D0%B9-%D1%81%D0%B8%D0%BD-%D0%BA%D0%B0%D1%80%D0%B0-%D0%BA%D0%BE%D0%BB%D0%B0-news851695.html", "text": "На видеото се вижда как момчето управлява автомобил само, сменя скорости и се разминава с други коли. Майката Зюмбюл Исмаилова обясни, че клипчето е снимано отдавна. „Просто ние като гледахме снимките, искаше да го споделя и аз го споделих, то беше без това за секунди, една отсечка от 100 метра”, кълне се жената. Семейство казва, че случаят е изключение. Според бабата на момчето баща му също знае, че то е карало колата. „Знае, баща му шофьор, майката шофьорка, дядо му горе има малко тракторче, позволяват му в градината, все пак дете е”, обяснява тя. Майката на момчето е служител в местното кметство, от където не знаеха за случая. След новината от Областната дирекция на МВР в Силистра вече са съставили акт на майката на непълнолетния шофьор, която ще плати глоба от 100 до 300 лв. Регистрацията на автомобила е отнета и той е спрян от движение за срок от шест месеца до една година. Дете, снимано от майка си зад волана предизвика вълна от възмущение в социалните мрежи. 9-годишният водач е от силистренското село Йорданово, съобщи Би Ти Ви. Сподели:", "date": "2019.06.25", "title": "Майка се похвали във \"Фейсбук\" как 9-годишният й син кара кола"}
{"url": "https://pik.bg/%D0%B8%D1%81%D0%BA%D1%80%D0%B5%D0%BD-%D0%B2%D0%B5%D1%81%D0%B5%D0%BB%D0%B8%D0%BD%D0%BE%D0%B2-%D0%BE%D1%82-%D0%B2%D0%BC%D1%80%D0%BE-%D0%BF%D0%B0%D1%80%D0%B8%D1%82%D0%B5-%D0%B7%D0%B0-%D0%BF%D0%B0%D1%80%D1%82%D0%B8%D0%B8%D1%82%D0%B5-%D1%81%D0%B0-%D0%BF%D1%80%D0%B5%D0%BA%D0%B0%D0%BB%D0%B5%D0%BD%D0%BE-%D0%BC%D0%BD%D0%BE%D0%B3%D0%BE-news851693.html", "text": ",,Имаме ангажимент за безплатни детски градини, както и за въвеждането на военно обучение в училищата и предмет по родинознание, тъй като до голяма степен сегашният учебен материал е силно соросоиден и тежко увреден през последните години'', обясни Веселинов. На въпрос за  партийните субсидии зам.-председателят на ПГ на ОП обясни, че цялата история с тях е започнала заради тълкуване на Министерството на финансите, което е облагодетелствало партиите с още 2 лева отгоре и призна, че дебатът по същество в последно време се поизгуби. ,,Ако има нещо, по което всички сме съгласни, това е, че парите за партиите са прекалено много. Тези 40 милиона лева годишно са просто твърде тежки за данъкоплатците'', посочи той и добави, че предложението на ДПС за частно финансиране не е добра идея. ,,Ние сме против този метод за набиране на средства, но законодателният орган в лицето на Народното събрание трябва да реши как ще се финансират партиите. Ние дължим този дебат на обществото и мога да кажа, че той тепърва предстои'', заяви Искрен Веселинов. Относно наложеното вето на президента по Закона за Черноморското крайбрежие Веселинов поясни, че това е начин темата да бъде обсъдена още малко в парламента и допълни, че ''няма страна в Европа, където всеки да може да си разпъне имота, където си поиска''. Относно сделката за ЧЕЗ народният представилет от управляващата коалиция напомни, че е въведена клауза, според която такива сделки трябва да бъдат одобрени от КЕВР. ,,Много е важно да няма привилегировани в тази ситуация'', каза в заключение Искрен Веселинов. Редно е да се направи цялостен преглед на свършеното дотук по управленската програма. Защото някои теми вече започват да се повдигат от опозицията. Това коментира депутатът от ВМРО и зам-председател на ПГ на Обединени патриоти Искрен Веселинов в ефира на БНТ относно проведения днес коалиционен съвет между ГЕРБ и Обединени патриоти. Сподели:", "date": "2019.06.25", "title": "Искрен Веселинов от ВМРО: Парите за партиите са прекалено много"}
{"url": "https://pik.bg/%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D0%BB%D1%83%D0%BA%D1%81-%D1%81%D0%BF%D0%B8%D1%82%D0%B5-%D0%B2-%D0%BB%D0%B5%D0%B3%D0%BB%D0%BE%D1%82%D0%BE-%D0%BD%D0%B0-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0-700-%D0%BB%D0%B5%D0%B2%D0%B0-%D0%BD%D0%B0-%D0%BD%D0%BE%D1%89-%D1%81%D0%BB%D1%8A%D0%BD%D1%87%D0%B5%D0%B2%D0%BE%D1%82%D0%BE-%D0%B1%D1%83%D0%BD%D0%B3%D0%B0%D0%BB%D0%BE-%D0%B2--news851591.html", "text": "И тази година обикновените граждани няма да успеят да спят в леглата на властта, защото местата за летния сезон в най-предпочитаната сред всички летни резиденции у нас – „Евксиноград“, са вече изчерпани. Бунгалата и апартаментите в хотелската част по принцип са достъпни за всички, но с приоритет са служителите в държавната администрация, както и представителите на политическия елит у нас. Колко обаче излиза една ваканция в резиденциите на родните държавници? Най-евтината нощувка в комплекса е в „Манастира“- 130 лева на нощ. Бунгало на брега на морето струва 180 лева на нощ, вила „Чинар“ излиза 600 лева, а „Слънчевото бунгало“ струва 700 лева на нощ. Мезонет във Фердинандовата къща, където навремето обичал да отсяда князът, се дава срещу 550 лева, а по-малък апартамент там може да се наеме и за 260 лв. на нощ. Тези цени са за юли и август, като в тях не влиза дори закуска, а ако гостът реши да остане за повече от 10 дни, може да ползва и 10% отстъпка от крайната сума. Най-голям винаги е интересът към прословутото „Слънчево бунгало“, което всъщност не е бунгало, а вила и е част от правителствения комплекс „Евксиноград“. Тя побира 30 души, има веранда с морски изглед, а до нея се слиза или по стълби, или със специално проектиран за нея асансьор. „Слънчевото бунгало“ е любимият пристан на държавниците ни от времето на Тодор Живков до днешни дни. Строено е през 70-те години на миналия век по личните указания на дъщерята на Живков – Людмила, която също обичала да отмаря там. Името му идва от близостта с уникалния Слънчев часовник, дарен от кралица Виктория на цар Фердинанд. Вилата е кацнала на малък плаж в най-северния край на парка на резиденцията. На първия етаж има просторен хол и две големи спални, а на мансардния - още две. Барбекю, оборудвана кухня, веранда с морски изглед, басейн и асансьор допълват екстрите на къщата на властта. През годините лете тук редовно почиваха Иван Костов, Георги Първанов, Сергей Станишев, Росен Плевнелиев. Понякога в бунгалото отсяда и настоящият премиер Бойко Борисов, който не пропуска да излезе с лодка от малкия пристан, стига в морето да има риба. Сподели:", "date": "2019.06.25", "title": "ПОЛИТИЧЕСКИ ЛУКС: Спите в леглото на Бойко Борисов за 700 лева на нощ! \"Слънчевото бунгало\" в Евксиноград побира 30 души"}
{"url": "https://pik.bg/%D0%BF%D1%80%D0%B5%D0%B4%D0%B8-%D1%83%D0%B8%D0%BC%D0%B1%D1%8A%D0%BB%D0%B4%D1%8A%D0%BD---%D0%B3%D1%80%D0%B8%D0%B3%D0%BE%D1%80-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D1%82%D0%B8%D0%B2%D0%B5%D0%BD-%D1%82%D1%83%D1%80%D0%BD%D0%B8%D1%80-news851627.html", "text": "Григор Димитров е потвърдил участие във вече традиционния демонстративен турнир на трева преди “Уимбълдън” - The Boodles - в “Стоук Парк”, Бъкингамшир (край Лондон). Събитието ще се проведе между 25 и 29 юни. Димитров беше последното име, което организаторите успяха да убедят да вземе участие в “официални тренировки” в състезателен характер преди турнира от \"Големия шлем\" в Лондон, акцентира \"Новспорт\". Другите участници в демо турнира са Новак Джокович, Стефанос Циципас, Карен Хачанов, Фабио Фонини, Роберто Баутиста Агут, Диего Шварцман, Денис Шаповалов, Кристиан Гарин, Филип Краинович, Мартин Клижан, Томаш Бердих. Сподели:", "date": "2019.06.25", "title": "Преди \"Уимбълдън\" - Григор ще участва в демонстративен турнир"}
{"url": "https://pik.bg/%D1%80%D1%83%D0%BC%D0%B5%D0%BD-%D1%85%D1%80%D0%B8%D1%81%D1%82%D0%BE%D0%B2-%D1%81%D0%B4%D1%81-%D0%BD%D0%B5-%D0%BF%D0%BE%D0%BB%D1%83%D1%87%D0%B0%D0%B2%D0%B0-%D1%81%D1%83%D0%B1%D1%81%D0%B8%D0%B4%D0%B8%D0%B8-news851542.html", "text": "„Добрият вариант, според мен, е парламентарно представените партии да седнат, да поспорят и да намерят най-доброто. Хем да има едно намаление, за да се удовлетвори очакването на обществото, а от друга страна да не се получава така, че този 1 лв. не би свършил работа и пак отиваме на отворено финансиране, което е рисково“. \"СДС не получава субсидии. Той не е парламентарно представена политическа формация\", заяви още Христов. Той обясни, че според него е по-редно и по-почтено спрямо партиите, които не могат да прескочат 4% бариера, да бъдат лишавани от субсидии, когато два последователни избора не са успели да прескочат тази бариера. \"За една по-голяма сигурност, може би трябва да се определи един двегодишен мандат“, посочи Христов. Според лидера на СДС, американският модел много се коментира, но ние сме членове на Европейския съюз. „България трябва да се учи и да ползва натрупаното като опит от европейските държави. А там практиката показва, че държавата подпомага дейността на партиите с оглед да се избегне зависимостта от икономически субекти, които биха подпомогнали съществуването на партиите, защото знаем, че безплатен обяд няма“, уточни Румен Христов. Дали размерът на партийната субсидия трябва да бъде 1 лв. или 11 лв. е необходимо икономистите да направят разчети, коментира в студиото на ТВ Европа лидерът на СДС Румен Христов. Сподели:", "date": "2019.06.25", "title": "Румен Христов: СДС не получава субсидии"}
{"url": "https://pik.bg/%D1%81%D1%80%D1%8A%D0%B1%D1%81%D0%BA%D0%B8-%D1%81%D0%B2%D0%B5%D1%89%D0%B5%D0%BD%D0%B8%D0%BA-%D1%81%D1%8A%D1%81-%D1%81%D1%82%D1%80%D0%B0%D1%88%D0%BD%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%BF%D0%BE%D1%82%D0%BE%D0%BF%D1%8A%D1%82-%D0%B5-%D0%BD%D0%B0%D0%BA%D0%B0%D0%B7%D0%B0%D0%BD%D0%B8%D0%B5-%D0%B1%D0%BE%D0%B6%D0%B8%D0%B5-%D0%B7%D0%B0%D1%80%D0%B0%D0%B4%D0%B8-%D1%85%D0%BE%D0%BC%D0%BE%D1%81%D0%B5%D0%BA%D1%81%D1%83%D0%B0%D0%BB%D0%BD%D0%BE-news851661.html", "text": "Според попа от северния град Суботица гневът на Всевишния е бил навлечен от нетрадиционната сексуална ориентация на премиера на балканската държава. Ана Бърнабич е открита лесбийка. \"Бог е милостив, но чашата и на Неговото търпение е преляла заради греха Содомски, на който се отдава тази жена\", е коментирал той. Както вече писахме Северна Сърбия е била поразена от невиждан от години проливни дъждове. Президентът на страната Александър Вучич вчера е посетил засегнати от природната стихия райони. \"Общините и държавата да започнат да подпомагат  хората, пострадали от пороите\", е разпоредил държавният глава. Потопът, който се изля в нашата страната през последните дни, е наказание Божие, каза свещеникът от Сръбската православна църква Стефан Петрович пред белградския вестник \"Блиц\". Сподели:", "date": "2019.06.25", "title": "Сръбски свещеник със страшно предупреждение: Потопът е наказание Божие заради хомосексуалността на премиера"}
{"url": "https://pik.bg/%D1%87%D0%BB%D0%B5%D0%BD%D0%BE%D0%B2%D0%B5%D1%82%D0%B5-%D0%BD%D0%B0-%D0%BD%D0%B0%D1%82%D0%BE-%D1%89%D0%B5-%D0%B8%D0%B7%D1%85%D0%B0%D1%80%D1%87%D0%B0%D1%82-%D0%B7%D0%B0-%D0%BE%D0%B1%D1%80%D0%B0%D0%BD%D0%B0-%D0%BD%D0%B0%D0%B4-1-%D1%82%D1%80%D0%B8%D0%BB%D0%B8%D0%BE%D0%BD-%D0%B4%D0%BE%D0%BB%D0%B0%D1%80%D0%B0-%D0%BF%D1%80%D0%B5%D0%B7-2019-%D0%B3%D0%BE%D0%B4%D0%B8%D0%BD%D0%B0-news851705.html", "text": "Страните-членки на НАТО ще изхарчат за отбрана над 1,04 трилиона долара през тази година, пише електронното издание на турския ежедневник Sabah, цитиран от \"Фокус\". През последните 7 години – от 2012 до 2018 – 29-те държави от Алианса са изхарчили общо около 6,6 трилиона долара, показва доклад на НАТО, публикуван във вторник. Миналата година бюджетът на страните за военни нужди са стигнали до 970,3 милиарда долара, се подчертава в доклада. През 2019 г. САЩ направиха най-големите разходи за една държава - 730 млрд. долара, следвани от Великобритания (60,4 млрд. долара), Германия (54,1 млрд. долара), Франция (50,7 млрд. долара) и Канада (21,9 млрд. долара), се казва в доклада. Разходите за отбрана на Турция, които през миналата година бяха 14,1 млрд. долара, ще достигнат 13,9 млрд. долара през текущата година, прогнозира докладът. НАТО предвижда, че страните-членки ще изразходват 2,51% от своя БВП през 2019 г. за отбрана. Страните членки на организацията имат общо 3.26 милиона военнослужещи, включително 41% от тях в САЩ, 13% в Турция и 6.4% във Франция. Разходите за отбрана включват разходи за персонал, оборудване, научноизследователска и развойна дейност и инфраструктура, уточняват от Алианса. Сподели:", "date": "2019.06.25", "title": "Членовете на НАТО ще изхарчат за обрана над 1 трилион долара през 2019 година"}
{"url": "https://pik.bg/%D0%B2%D0%B4%D0%B8%D0%B3%D0%B0-%D1%81%D0%B5-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%B7%D0%B5%D0%BC%D0%B5%D0%B4%D0%B5%D0%BB%D1%81%D0%BA%D0%B0%D1%82%D0%B0-%D0%B7%D0%B5%D0%BC%D1%8F-news851585.html", "text": "Cпopeд cдeлĸитe cъc зeмeдeлcĸa зeмя в Бългapия пpeз 2018 г. cpeднaтa цeнa нa eдин дeĸap дocтигa 941 лв., ĸoeтo e cъc 7.9% пoвeчe в cpaвнeниe c 2017 г. Cпpямo пpeдxoднaтa гoдинa пpeз 2018 г. yвeличeниe e oтчeтeнo в цeнaтa нa нивитe - c 12.6%. Цeнaтa нa пocтoяннo зaтpeвeнитe плoщи нaмaлявa c 16.8%, пoĸaзвaт дaннитe нa Нaциoнaлния cтaтиcтичecĸи инcтитyт. Πpeз 2018 г. нaй-виcoĸa e цeнaтa зa eдин дeĸap нaeтa/apeндyвaнa зeмeдeлcĸa зeмя в Ceвepoизтoчния paйoн - 69 лeвa. Увeличeниe нa цeнaтa нa peнтaтa cпpямo пpeдxoднaтa гoдинa ce нaблюдaвa във вcичĸи cтaтиcтичecĸи paйoни, c изĸлючeниe нa Южния цeнтpaлeн paйoн. Сподели:", "date": "2019.06.25", "title": "Вдига се цената на земеделската земя"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B2%D0%BE%D0%B0%D0%B9%D0%BE%D1%80%D0%BA%D0%B0-%D0%BC%D0%B0%D1%80%D1%82%D0%B0-%D0%B2%D0%B0%D1%87%D0%BA%D0%BE%D0%B2%D0%B0-%D1%82%D0%B0%D0%B9%D0%BD%D0%BE-%D0%B7%D1%8F%D0%BF%D0%B0-%D0%B3%D0%BE%D0%BB%D0%B8-%D0%BC%D1%8A%D0%B6%D0%B5-%D0%BD%D0%B0-%D0%BC%D0%BE%D1%80%D0%B5%D1%82%D0%BE-%D0%B2%D0%B8%D0%B4%D0%B5%D0%BE-news851592.html", "text": "Дни преди началото на осмия сезон на \"Открадна живот\" Марта Вачкова разпуска като за последна. Екраннта сестра Жекова започна месеца с почивка в Истанбул на разноските на своята приятелка Дарина Павлова. След което актрисата се нанесе във ВИП-апартамента в 5-звездния хотел във Варна, който вдовицата на Илия Павлов управлява. Разходките по крайбрежната алея на Морската градина във Варна отведоха Марта до обществената къпалня, която местните за лесно наричат \"Топлата вода\". Прикрита зад храстче, любопитната актриса е снимала с телефона си кратко клипче, докато гол белокос мъж, само по бански, се взима душ, а в басейна се виждат и други летовници от силния пол, решили да се възползват от безплатния къпалник. Между баните в инфинити-басейна на Дарина на морето, Вачкова намери време да отскочи и за кратко до София, за да се срещне с колежката си Орнела Мути. Легендарната актриса бе за няколко дни у нас заради седмицата на италианското кино. Сподели:", "date": "2019.06.25", "title": "САМО В ПИК! Воайорка: Марта Вачкова тайно зяпа голи мъже на морето (ВИДЕО)"}
{"url": "https://pik.bg/%D0%BD%D0%BE%D0%B2%D0%BE-20-%D0%B8-%D0%B1%D1%8F%D0%BB%D0%BE%D1%82%D0%BE-%D0%BC%D0%B5%D1%81%D0%BE-%D0%B1%D0%B8%D0%BB%D0%BE-%D0%B2%D1%80%D0%B5%D0%B4%D0%BD%D0%BE-news851647.html", "text": "Учени от института към детската болница в Окланд, Калифорния, установиха, че червеното и бялото месо еднакво повишават холестерола в кръвта, въпреки ширещото се мнение. Всички видове месо увеличават липопротеина с ниска плътност, наричан също \"лош холестерол\" заради връзката му с повишения риск от развиване на атеросклероза. Растителните протеини нямат такъв ефект. Употребата на червено месо от няколко години много намаля заради притеснения за връзката му със сърдечносъдови заболявания. Пилешкото се смята за по-здравословна алтернатива. Според авторите на изследването обаче зеленчуците, млечните продукти и варивата са по-подходящи за контрол на холестерола. Сподели:", "date": "2019.06.25", "title": "Ново 20: И бялото месо било вредно"}
{"url": "https://pik.bg/1100-%D1%83%D0%B1%D0%B8%D0%B9%D1%86%D0%B8-%D1%81-%D0%BA%D0%BE%D0%BB%D0%B8-%D0%BB%D0%B5%D1%82%D1%8F%D1%82-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-news851639.html", "text": "Над 1100 фрапиращи случая на превишена скорост са установени само за 6 месеца. Седем шофьори са били засечени от камерите на Пътна полиция с над 200 км/ч. Рекордьорът е сниман да се движи с 277 км/ч на магистрала \"Струма“. Преди броени седмици на същия пътен участък с 268 е преминал друг водач на мощна кола. Сред фрапантните нарушители е и шофьор, минал с 266 км/ч на магистрала \"Тракия“. На главния път Бяла-Плевен-София, при ограничение 90 км/ч, е засечена скорост от 216 км/ч. Сред джигитите има и варненец, който вдигнал 186 км/ч, въпреки че пътни знаци указвали, че не може да кара с повече от 60 км/ч. Глобата, която рекордьорите по превишена скорост ще отнесат, е между 1200 и 1350 лева. Сподели:", "date": "2019.06.25", "title": "1100 убийци с коли летят по пътищата"}
{"url": "https://pik.bg/%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%89%D0%B5-%D0%BE%D0%B1%D1%81%D1%8A%D0%B6%D0%B4%D0%B0-%D1%83%D1%82%D1%80%D0%B5-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8%D1%8F%D1%82-%D1%81%D1%8A%D0%B2%D0%B5%D1%82-news851677.html", "text": "17 точки включва дневният ред на заседанието на правителството. Той ще се състои утре от 9.30 ч. 1. ПРОЕКТ НА РЕШЕНИЕ ЗА ПРИЕМАНЕ НА ГОДИШЕН ДОКЛАД ЗА МЛАДЕЖТА ЗА 2018 Г. Внася: министърът на младежта и спорта 2. ПРОЕКТ НА РЕШЕНИЕ ЗА ИЗМЕНЕНИЕ НА НАЦИОНАЛНИЯ ПЛАН ЗА ДЕЙСТВИЕ ПО ЗАЕТОСТТА ПРЕЗ 2019 Г., ПРИЕТ С РЕШЕНИЕ № 20 НА МИНИСТЕРСКИЯ СЪВЕТ ОТ 2019 Г. Внася: министърът на труда и социалната политика 3. ПРОЕКТ НА ПОСТАНОВЛЕНИЕ ЗА СЪЗДАВАНЕ НА НАЦИОНАЛЕН КООРДИ­НАЦИОНЕН ЦЕНТЪР ЗА БЕЗОПАСНО ДВИЖЕНИЕ ПО ПЪТИЩАТА. Внася: министърът на вътрешните работи 4. ПРОЕКТ НА РЕШЕНИЕ ЗА ОПРЕДЕЛЯНЕ НА ЗАМЕСТНИК-УПРАВИТЕЛИ ЗА РЕПУБЛИКА БЪЛГАРИЯ В МЕЖДУНАРОДНИ ФИНАНСОВИ ОРГАНИЗАЦИИ. Внася: министърът на финансите 5. ПРОЕКТ НА ПОСТАНОВЛЕНИЕ ЗА ОДОБРЯВАНЕ НА ВЪТРЕШНОКОМПЕНСИРАНИ ПРОМЕНИ НА УТВЪРДЕНИТЕ РАЗХОДИ ПО ОБЛАСТИ НА ПОЛИТИ­КИ/БЮДЖЕТНИ ПРОГРАМИ ПО БЮДЖЕТА НА МИНИСТЕРСТВОТО НА ПРА­ВОСЪДИЕТО ЗА 2019 Г. Внася: министърът на правосъдието 6. ПРОЕКТ НА ПОСТАНОВЛЕНИЕ ЗА ОДОБРЯВАНЕ НА ПРОМЕНИ ПО БЮДЖЕ­ТА НА МИНИСТЕРСТВОТО НА ФИНАНСИТЕ ЗА 2019 Г. ВЪВ ВРЪЗКА С УВЕЛИ­ЧАВАНЕ КАПИТАЛА НА ТЪРГОВСКО ДРУЖЕСТВО И ПРОЕКТ НА РЕШЕНИЕ ЗА УВЕЛИЧАВАНЕ КАПИТАЛА НА „ФОНД МЕНИДЖЪР НА ФИНАНСОВИ ИНСТРУМЕНТИ В БЪЛГАРИЯ“ ЕАД. Внася: министърът на финансите 7. ПРОЕКТ НА ПОСТАНОВЛЕНИЕ ЗА ОДОБРЯВАНЕ НА ДОПЪЛНИТЕЛНИ РАЗХОДИ/ ТЪРАНСФЕРИ ЗА 2019 Г. ЗА ИЗПЛАЩАНЕ НА СТИПЕНДИИ ПО ПРОГ­РАМАТА НА МЕРКИТЕ ЗА ЗАКРИЛА НА ДЕЦА С ИЗЯВЕНИ ДАРБИ ОТ ДЪР­ЖАВНИ, ОБЩИНСКИ И ЧАСТНИ УЧИЛИЩА ПРЕЗ 2019 Г., ПРИЕТА С ПОС­ТАНОВЛЕНИЕ № 97 НА МИНИСТЕРСКИЯ СЪВЕТ ОТ 2019 Г. Внася: министърът на младежта и спорта 8. ПРОЕКТ НА ПОСТАНОВЛЕНИЕ ЗА ОДОБРЯВАНЕ НА ДОПЪЛНИТЕЛНИ ТРАН­СФЕРИ ПО БЮДЖЕТИТЕ НА ОБЩИНИТЕ ЗА 2019 Г. ЗА РАБОТА С ДЕЦА И УЧЕНИЦИ ОТ УЯЗВИМИ ГРУПИ В ДЕТСКИТЕ ГРАДИНИ И УЧИЛИЩАТА. Внася: министърът на образованието и науката 9. ПРОЕКТ НА РЕШЕНИЕ ЗА ОБЯВЯВАНЕ НА ИМОТИ - ПУБЛИЧНА ДЪРЖАВНА СОБСТВЕНОСТ, ЗА ИМОТИ - ЧАСТНА ДЪРЖАВНА СОБСТВЕНОСТ, И ЗА ДАВА­НЕ НА СЪГЛАСИЕ ЗА ПРЕМАХВАНЕТО ИМ. Внася: министърът на транспорта, информационните технологии и съобщенията 10. ПРОЕКТ НА РЕШЕНИЕ ЗА БЕЗВЪЗМЕЗДНО ПРЕДОСТАВЯНЕ ЗА УПРАВЛЕ­НИЕ НА ИМОТИ - ПУБЛИЧНА ДЪРЖАВНА СОБСТВЕНОСТ, НА ОБЩИНА СЕВ­ЛИЕВО, ОБЛАСТ ГАБРОВО. Внася: министърът на културата 11. ПРОЕКТ НА РЕШЕНИЕ ЗА ОБЯВЯВАНЕ НА ИМОТ - ЧАСТНА ДЪРЖАВНА СОБСТВЕНОСТ, ЗА ИМОТ - ПУБЛИЧНА ДЪРЖАВНА СОБСТВЕНОСТ, И ЗА БЕЗВЪЗМЕЗДНОТО МУ ПРЕДОСТАВЯНЕ ЗА УПРАВЛЕНИЕ НА МИНИСТЕРСТ­ВОТО НА ВЪТРЕШНИТЕ РАБОТИ ЗА НУЖДИТЕ НА ЧЕТВЪРТА РАЙОННА ПОЖАРНА СЛУЖБА КЪМ РЕГИОНАЛНА ДИРЕКЦИЯ „ПОЖАРНА БЕЗОПАС­НОСТ И ЗАЩИТА НА НАСЕЛЕНИЕТО“ - ПЛОВДИВ, ПРИ ГЛАВНА ДИРЕКЦИЯ „ПОЖАРНА БЕЗОПАСНОСТ И ЗАЩИТА НА НАСЕЛЕНИЕТО“. Внасят: заместник министър-председателят по обществения ред и сигурността и министър на отбраната министърът на регионалното развитие и благоустройството 12. ПРОЕКТ НА РЕШЕНИЕ ЗА БЕЗВЪЗМЕЗДНО ПРЕДОСТАВЯНЕ ЗА УПРАВЛЕ­НИЕ НА ИМОТ И ЧАСТ ОТ ИМОТ - ПУБЛИЧНА ДЪРЖАВНА СОБСТВЕНОСТ, НА МЕДИЦИНСКИ УНИВЕРСИТЕТ „ПРОФ. Д-Р ПАРАСКЕВ СТОЯНОВ“ - ВАРНА, И НА РЕГИОНАЛНАТА ЗДРАВНА ИНСПЕКЦИЯ - ВАРНА. Внася: министърът на регионалното развитие и благоустройството 13. ПРОЕКТ НА РЕШЕНИЕ ЗА УТВЪРЖДАВАНЕ НА СПОРАЗУМЕНИЕТО ЗА ВЗА­ИМНА ЗАЩИТА НА ВОЕННА КЛАСИФИЦИРАНА ИНФОРМАЦИЯ МЕЖДУ ПРА­ВИТЕЛСТВОТО НА РЕПУБЛИКА БЪЛГАРИЯ И ПРАВИТЕЛСТВОТО НА КРАЛ­СТВО ДАНИЯ. Внася: заместник министър-председателят по обществения ред и сигурността и министър на отбраната 14. ПРОЕКТ НА РЕШЕНИЕ ЗА ОДОБРЯВАНЕ НА РЕЗУЛТАТИТЕ И УТВЪРЖДА­ВАНЕ НА ПРОТОКОЛА ОТ ОСМОТО ЗАСЕДАНИЕ НА БЪЛГАРО-АРМЕНСКАТА МЕЖДУПРАВИТЕЛСТВЕНА КОМИСИЯ ЗА ИКОНОМИЧЕСКО И НАУЧНО-ТЕХНИЧЕСКО СЪТРУДНИЧЕСТВО, ПРОВЕДЕНО НА 12 И 13 МАРТ 2019 Г. В ЕРЕВАН. Внася: министърът на транспорта, информационните технологии и съобщенията 15. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА ЗАКОН ЗА ИЗМЕНЕНИЕ И ДОПЪЛНЕНИЕ НА ЗАКОНА ЗА МЕРКИТЕ СРЕЩУ ИЗПИРАНЕТО НА ПАРИ. Внася: министърът на финансите 16. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА ЗАКОН ЗА ИЗМЕНЕНИЕ И ДОПЪЛНЕНИЕ НА ЗАКОНА ЗА ЗАБРАНА НА ХИМИЧЕСКОТО ОРЪЖИЕ И ЗА КОНТРОЛ НА ТОКСИЧНИТЕ ХИМИЧЕСКИ ВЕЩЕСТВА И ТЕХНИТЕ ПРЕКУРСОРИ. Внася: министърът на икономиката 17. ПРОЕКТ НА ПОСТАНОВЛЕНИЕ ЗА ИЗМЕНЕНИЕ И ДОПЪЛНЕНИЕ НА ПРА­ВИЛНИКА ЗА УСТРОЙСТВОТО И ДЕЙНОСТТА НА АКАДЕМИЯТА НА МИНИС­ТЕРСТВОТО НА ВЪТРЕШНИТЕ РАБОТИ, ПРИЕТ С ПОСТАНОВЛЕНИЕ № 339 НА МИНИСТЕРСКИЯ СЪВЕТ ОТ 2014 Г. Внася: министърът на вътрешните работи Сподели:", "date": "2019.06.25", "title": "Ето какво ще обсъжда утре Министерският съвет"}
{"url": "https://pik.bg/%D0%BF%D0%B5%D1%87%D0%B5-%D1%81%D0%B5-%D0%B1%D0%B0%D1%80%D1%82%D0%B5%D1%80%D0%BD%D0%B0-%D1%81%D0%B4%D0%B5%D0%BB%D0%BA%D0%B0-%D0%BC%D0%B5%D0%B6%D0%B4%D1%83-%D0%BA%D0%B0%D1%82%D0%B0%D0%BB%D1%83%D0%BD%D1%86%D0%B8%D1%82%D0%B5-%D0%B8-%D0%BF%D1%80%D0%B8%D0%BB%D0%B5%D0%BF%D0%B8%D1%82%D0%B5-news851637.html", "text": "30-годишният холандски страж на Барселона Яспер Силесен е във Валенсия, където минава прегледи. Той би трябвало да бъде обявен като нов футболист на \"прилепите\". Твърди се, че Валенсия ще плати 25 милиона евро за него, а след това Барса ще преведе същата сума за 29-годишния бразилски вратар на \"прилепите\" - Нето. Сподели:", "date": "2019.06.25", "title": "Пече се бартерна сделка между каталунците и \"прилепите\""}
{"url": "https://pik.bg/%D0%B1%D0%B8%D1%81%D0%B5%D1%80-%D0%BF%D0%B5%D1%82%D0%BA%D0%BE%D0%B2-2500-%D1%80%D0%BE%D0%BC%D1%87%D0%B5%D1%82%D0%B0-%D0%B1%D1%8F%D1%85%D0%B0-%D0%B2%D1%8A%D1%80%D0%BD%D0%B0%D1%82%D0%B8-%D0%B2-%D0%B4%D0%B5%D1%82%D1%81%D0%BA%D0%B8%D1%82%D0%B5-%D0%B3%D1%80%D0%B0%D0%B4%D0%B8%D0%BD%D0%B8-news851667.html", "text": "Други над 2100 деца бяха върнати в класните стаи и получиха допълнителни уроци по български език, което повиши тяхната грамотност и шансовете им за по-добър и качествен живот. Това каза министърът на труда и социалната политика Бисер Петков по време на заключителната конференция по програмата, която се проведе днес в София. Опитът от изпълнението на програма ЗОВ показва, че интегрираните здравни, образователни и социални услуги дават изключително добри резултати, когато са прилагани ефективно и са точно адресирани спрямо конкретните нужди на населението на дадена община. Много от практиките по проекта съответстват пряко на целите на разработения от Министерството на труда и социалната политика Закон за социалните услуги, сред чиито основни цели е въвеждането на интегрирани социални услуги, облекчаването на достъпа до тях и повишаването на тяхното качество, каза Петков. Той посочи, че е необходимо да бъдат продължени координираните последователни усилия за оказване на цялостна и комплексна подкрепа на целевите групи от ромските общности, в т.ч. маргинализираните общности, в различни сфери: образование, заетост, здравеопазване, подобряване на жилищните условия, преодоляване на негативните стереотипи. Това е пътят към активното социално включване на представителите на уязвимите групи и Министерството на труда и социалната политика активно работи в тази посока, каза министър Петков. Програма ЗОВ се реализира с финансовата подкрепа на правителството на Швейцария в Пловдив, Русе, Бургас, Монтана, Сливен и Шумен. От българска страна основен партньор по проекта е Министерството на труда и социалната политика, като участват още министерствата на здравеопазването и образованието и науката. В заключително събитие участва и заместник-министър Зорница Русинова. Шестте пилотни проекта по програма ЗОВ допълват политиката на МТСП за социално включване на изолирани групи от населението. Нейното изпълнение показва, че когато централните институции и техните регионални структури обединят усилията си със структурите на местните власти, неправителствените организации и донорите, се получава голям ефект. Този модел дава възможност на децата да ходят от най-ранна възраст на детска градина, да бъде осигурен достъпът им до здравеопазване, каза Русинова. Тя добави, че предстои ни усилена работа, за подготoвка на наредбите към Закона за социалните услуги. През него за първи път се регулира интегрираното предоставяне на услуги. Предстои и подготовката за следващия програмен период. Добрите новини за България са, че за ОПРЧР очакваме със 70% увеличение на бюджета. Това означава, че в областта на социалното включване ще можем да финансираме много повече дейности. Начинът, по който можем да постигнем истинско социално включване е когато обединим усилията за изграждане на жилищна инфраструктура с политиките в областта на образованието, здравеопазването, социалната политика и заетостта, каза заместник-министър Русинова. градина и предучилищни групи. Сподели:", "date": "2019.06.25", "title": "Бисер Петков: 2500 ромчета бяха върнати в детските градини"}
{"url": "https://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%82%D0%B2%D1%8A%D1%80%D0%B4-%D0%B4%D0%BE%D1%81%D1%82%D0%B0%D0%B2%D0%BA%D0%B8%D1%82%D0%B5-%D0%BD%D0%B0-%D1%80%D0%B0%D0%BA%D0%B5%D1%82%D0%BD%D0%B8%D1%82%D0%B5-%D1%81%D0%B8%D1%81%D1%82%D0%B5%D0%BC%D0%B8-%D1%81-400-%D0%BE%D1%82-%D1%80%D1%83%D1%81%D0%B8%D1%8F-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D0%BF%D1%80%D0%B5%D0%B7-%D1%8E%D0%BB%D0%B8-news851608.html", "text": "\"Ще започнем да получаваме системите за противовъздушна отбрана С-400, които поръчахме, идния месец. Въпросът за С-400 е пряко свързан с нашите суверенни права и ние няма да направим крачка назад\", заяви Ердоган. Турският президент Реджеп Тайип Ердоган потвърди днес, че доставките на ракетните системи С-400 от Русия ще започнат през юли , предаде турската частна телевизия НТВ. Президентът говори на заседание на парламентарната група на своята Партия на справедливостта и развитието. Сподели:", "date": "2019.06.25", "title": "Ердоган твърд: Доставките на ракетните системи С-400 от Русия започват през юли"}
{"url": "https://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B8-%D0%B4%D0%B0%D0%BD%D0%BD%D0%B8-%D0%BE%D1%82-1980-%D0%B3-%D0%BD%D0%B0%D1%81%D0%B0%D0%BC-%D0%B7%D0%BB%D0%BE%D0%BA%D0%B0%D1%87%D0%B5%D1%81%D1%82%D0%B2%D0%B5%D0%BD%D0%B8%D1%82%D0%B5-%D0%B7%D0%B0%D0%B1%D0%BE%D0%BB%D1%8F%D0%B2%D0%B0%D0%BD%D0%B8%D1%8F-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%B0-%D1%81%D0%BA%D0%BE%D1%87%D0%B8%D0%BB%D0%B8-%D1%82%D1%80%D0%BE%D0%B9%D0%BD%D0%BE-news851606.html", "text": "От 1980 г. насам три пъти повече българи се разболяват от злокачествени образувания, сочат данни на Националния център по обществено здраве и анализи. Ако през 1980 г. хората, заболели от различни форми на рак, са били общо 113 336, то през 2017 г. броят на онкоболните в България достига 292 721 души. Най-рязък ръст има при заболелите в периода от 1990 до 1995 г., като в началото на демократичните промени броят на болните е бил малко над 153 хиляди души, а през 1995 г. - около 178 хиляди. Така през 2000 г. броят на хората с рак нараства до над 200 хил., а през 2005 г. - 237 хил. Според друга статистика най-честата форма на рак в България е на млечната жлеза при жените, като през 2016 г. заболяването е установено при 1 420 жени на 100 хиляди, а през 2017 г. броят на заболелите вече скача на 1 457 случая на 100 хиляди. Втората най-честа диагноза за рак е на женските полови органи, при която близо 1 181 жени на всеки сто хиляди са заболели, а новооткритите случаи са съответно 96 на 100 хил. Впечатление прави и статистиката за онкоболести при мъжките полови органи, при която близо 600 мъже на всеки 100 хил. са с диагноза. Злокачествените образувания на храносмилателните органи също са често срещани, както и злокачествените меланоми и образувания на кожата. Статистиката сочи още, че най-малко са заболелите от рак на костите и ставните хрущяли, на меките тъкани, както и на очите, главния мозък и централната нервна система. Сподели:", "date": "2019.06.25", "title": "ШОКИРАЩИ ДАННИ: От 1980 г. насам злокачествените заболявания в България са скочили тройно"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%87%D1%83%D0%BA%D0%BE%D0%BB%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%B7%D0%B0%D1%89%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%BF%D1%80%D0%B0%D1%82-%D1%85%D0%B8%D0%BB%D1%8F%D0%B4%D0%B8%D1%82%D0%B5-%D0%B0%D0%B1%D0%BE%D1%80%D1%82%D0%B8-news851672.html", "text": "\"Ние от \"Атака\" имаме апел към Каракачанов - ако не може да се справи, може да се оттегли. Това заяви Десислав Чуколов по повод за стратегията за интеграция на ромите. По повод сделката за Ф-16 се предполага, че ще има някакви икономически облекчения за България. Зарът е хвърлен. И не от \"Атака\". Обществото го занимаваме с 30 млн., а ще бъдат хвърлени милиарди за изтребителите. Това е военна милиардна сделка. Как е решена - между президент - посланик, посланик-посланик ли? Ние искаме поне цената да бъде ниска. Защо тези изтребители трябва да ни бъдат продадени толкова скъпо. Сега се откриха 4000 работни места в САЩ, за да купуваме ние самолети\", обяви в ефира на Би Ти Ви депутатът от \"Атака\" Десислав Чуколов. \"Атака\" настоява да се направи отчет на работата на управленската коалиция. \"В средата на мандата сме. Имаме вицепремиер Красимир Каракачанов. Няма право да говори в бъдеще време, а в минало свършено време\", поясни Чуколов. За партийните субсидии позицията на \"Атака\" била ясна от  2012 г. Според Чуколов имало три немски фондации, които спонсорират български партии. Може би имало и турски. Затова Законът за политическите партии трябвало да се реформира. \"Нужни са пари за гориво, така гледаме на тях. Но откъде идват те? Като изляза на трибуната, какво да кажа, че благодаря на чужди фондации ли? Ние без субсидии сме се явявали на избори и сме се представяли добре. Билбордове по цялата страна или скъпи концерти - тгова са безобразни неща. Телевизия \"Алфа\" се финансира от субсидията. Ние се отчитаме всяка вечер към тези, които са гласували за нас. Ясна е волята на народа. Днес на коалиционния съвет им казах: \"Ако искате да слезем на улицата, да питаме дали искат, или не партийни субсидии.\" Ясно е какво ще каже народът, той вече го каза.\", категоричен е Десислав Чуколов. „Ние сме български патриоти и като такива трябва да се борим да бъде решен демографският проблем. В България се правят над 25 000 аборта на година, което означава над 70 аборта на ден. След това седим и се оплакваме за демографския проблем”, така Чуколов коментира предложението на лидера на „Атака” да започне дискусия за забраната на абортите. Сподели:", "date": "2019.06.25", "title": "ГОРЕЩА ТЕМА: Чуколов разкри защо трябва да спрат хилядите аборти"}
{"url": "https://pik.bg/%D0%BC%D0%B5%D0%B4%D0%B8%D0%B9%D0%BD%D0%B0-%D1%80%D0%BE%D0%BA%D0%B0%D0%B4%D0%B0-%D0%BC%D0%B8%D1%80%D0%BE%D0%BB%D1%8E%D0%B1%D0%B0-%D0%B1%D0%B5%D0%BD%D0%B0%D1%82%D0%BE%D0%B2%D0%B0-%D1%80%D0%B5%D0%B2%D0%BD%D0%B0-%D0%B7%D0%B0-%D1%80%D0%B0%D0%B1%D0%BE%D1%82%D0%B0---%D0%BF%D0%B8%D0%BA-%D1%8F-%D0%BE%D1%84%D0%B5%D1%80%D0%B8%D1%80%D0%B0-%D1%81%D1%8A%D1%81-%D1%81%D0%BF%D0%B0%D1%81%D0%B5%D0%BD%D0%B8%D0%B5-%D0%B7%D0%B0-%D1%80%D1%83%D0%B1%D1%80%D0%B8%D0%BA%D0%B0%D1%82%D0%B0-news851616.html", "text": "Миролюба Бенатова ревна, че няма работа след като сама реши да напусне Нова телевизия преди две седмици. Както медията ни съобщи, журналистката не прие офертата на новия собственик Кирил Домусчиев да работи като външна продукция и да получава пари срещу излъчени репортажи. Досега тя е била на сочен твърд договор, без оглед на това, което произвежда, а според запознати заплатата й удряла 10 бона. След като остана безработна, Бенатова се ожали, че никой не й предлагал оферти. С драматичен пост във фейсбук останалата на сухо репортерка потърси съжаление във фейсбук. \"Рубриката \"Миролюба Бенатова представя\" вече няма място в Нова ТВ. Няма предложения от други телевизии, вестници или сайтове и засега спира съществуването си\", написа тя. ПИК побърза да се свърже с изпадналата в нужда колежка, за да й направи оферта за работа. Лично главният редактор Звездомира Мастагаркова се обади на личния й мобилен телефон, за да обсъдят предложението на медията ни рубриката на Бенатова да намери място в агенция ПИК и ПИК TV. Щом чу откъде я търсим обаче, иначе напористата репортерка изненадващо изгуби всякакво самообладание и предпочете да се измъкне от разговора с кратка реплика: \"Дочуване\". \"Дочуване\", госпожице Бенатова. Поне бъдете честна и не се жалвайте, че нямате работа и никой не ви кани. Или може би чакате конкретна покана от определени медии, където се раздават сочни заплати и още по-сочни соросоидни грантове, защото сте свикнала на яки пачки срещу малко работа? Да, в ПИК не можем да ви предложим това, тук не се работи проформа и по поръчка. . Сподели:", "date": "2019.06.25", "title": "МЕДИЙНА РОКАДА: Миролюба Бенатова ревна за работа - ПИК я оферира със спасение за рубриката й"}
{"url": "https://pik.bg/%D0%BF%D1%80%D0%B8%D1%85%D0%BE%D0%B4%D0%B8%D1%82%D0%B5-%D0%BE%D1%82-%D0%B2%D0%B8%D0%BD%D0%B5%D1%82%D0%BA%D0%B8-%D0%BD%D0%B0%D0%B4%D0%BC%D0%B8%D0%BD%D0%B0%D1%85%D0%B0-240-%D0%BC%D0%BB%D0%BD-%D0%BB%D0%B5%D0%B2%D0%B0-news851605.html", "text": "\"До средата на юни имаме над 4 млн. продадени електронни винетки, приходите от които са над 240 млн. лева\", съобщи на брифинг заместник-министърът на регионалното развитие и благоустройството Николай Нанков. \"Хубавото на тол система е, че факторът време, прекарано в страната, ще бъде минимализиран. С бъдещата тол система пътуването в рамките на страната - т.е. времето, което превозното средство ще прекарва в страната, няма да бъде водещо“, заяви Николай Нанков. От своя страна, директорът на Националното тол управление проф. Олег Асенов посочи, че по отношение на транзитния трафик на товарни автомобили в момента се попълват ръчни карти, в които се отбелязват крайните точки и маршрута. Те важат за 24 часа, за които превозното средство трябва да напусне пределите на страната. Сподели:", "date": "2019.06.25", "title": "Приходите от винетки надминаха 240 млн. лева"}
{"url": "https://pik.bg/%D0%BC%D0%B0%D0%BB%D0%BA%D0%B8-%D1%89%D1%8A%D1%80%D0%BA%D0%B5%D0%BB%D1%87%D0%B5%D1%82%D0%B0-%D0%B8%D0%B7%D0%B3%D0%BE%D1%80%D1%8F%D1%85%D0%B0-%D0%B6%D0%B8%D0%B2%D0%B8-%D0%B2-%D0%B3%D0%BB%D0%BE%D0%B6%D0%B5%D0%BD%D0%B5---%D0%BF%D0%BE%D0%B6%D0%B0%D1%80%D0%BD%D0%B0%D1%82%D0%B0-%D0%BF%D1%80%D0%BE%D1%81%D0%BF%D0%B0-%D1%81%D0%B8%D0%B3%D0%BD%D0%B0%D0%BB%D0%B8%D1%82%D0%B5-%D0%B7%D0%B0-%D0%B1%D0%B5%D0%B4%D1%81%D1%82%D0%B2%D0%B0%D1%89%D0%B8%D1%82%D0%B5-%D0%BF%D1%82%D0%B8%D1%86%D0%B8-news851657.html", "text": "Малки щъркелчета изгоряха живи, след като пожарникари отказаха да угасят пламналото гнездо във врачанското село Гложене. Въпреки редица сигнали, подадени от граждани, пожарен екип така и не изгасил огъня, пишат в социалните мрежи очевидци на драмата. \"Ето така гори щъркелово гнездо, докато в рамките на 30 минути, след като подадохме сигнал, се обадиха четирима души, на които отделно да обяснявам какво и къде се случва. Резултатът е, че малките щъркелчета изгоряха, за съжаление. Първа пристигна вишка и да се чуди човек за какво? А, пожарната така и не стигна да опъне маркуча. Поседяха и погледаха, явно решиха, че вече е късно за това. Отвратена съм от безхаберието и тромавата процедура на 112 и 070010010, където всички оператори бяха заети\", пише авторката на кадрите, показващи горящото гнездо. Жената споделя, че очевидци са опитали да изгасят пламъците с маркуч, но струята не е стигнала достатъчно високо, пише \"Трафикнюз\". Според нея причината за огъня са кабелите, които са в непосредствена близост до гнездото. Сподели:", "date": "2019.06.25", "title": "Малки щъркелчета изгоряха живи в Гложене - пожарната проспа сигналите за бедстващите птици (СНИМКИ)"}
{"url": "https://pik.bg/%D1%85%D1%80%D0%B0%D0%BD%D0%B0%D1%82%D0%B0-%D0%B2-%D0%B3%D1%8A%D1%80%D1%86%D0%B8%D1%8F-%D0%BF%D0%BE-%D1%81%D0%BA%D1%8A%D0%BF%D0%B0-%D0%BE%D1%82-%D1%81%D1%80%D0%B5%D0%B4%D0%BD%D0%BE%D1%82%D0%BE-%D0%BD%D0%B8%D0%B2%D0%BE-%D0%B2-%D0%B5%D1%81-news851552.html", "text": "Цените на хранителните продукти в Гърция са над средните за Европейския съюз. Освен това страната е най-скъпа сред ЕС-28 в областта на телекомуникациите, включително интернет връзките и телекомуникационното оборудване. Това е според данните от 2018 г., публикувани от Евростат, които показват, че доходите в Гърция са спаднали през десетилетието на кризата - често поради наложените различни данъци и налози - докато цените на стоките и услугите остават високи. Миналата година цените на хранителните продукти в Гърция са с 5,2% над средните за ЕС, което прави живота още по-труден за по-бедните домакинства, пише в. „Катимерини“. Сподели:", "date": "2019.06.25", "title": "Храната в Гърция по-скъпа от средното ниво в ЕС"}
{"url": "https://pik.bg/%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%B8%D1%81%D1%82%D0%B8-%D0%BE%D1%82-%D1%81%D0%BE%D1%84%D0%B8%D1%8F-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-36-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE-news851678.html", "text": "Полицията задържа 36-годишен мъж за убийство, съобщиха от МВР. На 21 юни, малко след 23 часа, в полицията бил получен сигнал за починал в двора на къщата си в село Априлово, общ. Горна Малина. Незабавно на място са изпратени автопатрул на РУ – Елин Пелин и екип на Спешна помощ, който констатирал смъртта на 58–годишния мъж. При извършения оглед са установени следи от насилие. В резултат на предприетите незабавни издирвателни действия било установено, че след употреба на алкохол и възникнал скандал от битов характер между жертвата и 36-годишен жител на същото село, по-младият нанесъл удари по главата и тялото на опонента си. По случая е образувано досъдебно производство. Материалите са докладвани на Окръжна прокуратура – София. На задържания е наложена мярка за неотклонение до 72 часа. Работата по случая продължава. Сподели:", "date": "2019.06.25", "title": "Криминалисти от София задържаха 36-годишен мъж за убийство"}
{"url": "https://pik.bg/%D0%B2%D0%B8%D0%B6%D0%B4%D0%B0%D0%BB%D0%B8-%D0%BB%D0%B8-%D1%81%D1%82%D0%B5-%D1%82%D0%BE%D0%B2%D0%B0-%D0%BC%D0%BE%D0%BC%D0%B8%D1%87%D0%B5-news851673.html", "text": "ОДМВР – Бургас издирва 16 годишната Михаела Миткова Михалева от Камено, която напуснала дома си на 22.06.т.г. и до момента е в неизвестност. Това съобщиха от ОДМВР - Бургас. Описание: момиче на видима възраст 16 - 18 години, с ръст около 160 см. Права коса, черна на цвят, дълга. Очи - пъстри. На лявото бедро има татуировка във вид на монахиня. Няма информация относно облеклото ѝ по време на изчезването. ОДМВР – Бургас призовава всички граждани, разполагащи с някаква информация относно местонахождението на Михаела Миткова Михалева, да съобщят незабавно на тел. 112 или в най-близкото поделение на МВР. Сподели:", "date": "2019.06.25", "title": "Виждали ли сте това момиче?"}
{"url": "https://pik.bg/%D0%B4%D1%80%D0%B0%D0%BC%D0%B0-%D1%81-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BA%D0%BB%D0%B8%D1%87%D0%BA%D0%BE-%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%BD%D0%B8%D1%8F%D1%82-%D1%88%D0%B0%D0%BC%D0%BF%D0%B8%D0%BE%D0%BD-%D1%81%D0%B5-%D1%80%D0%B0%D0%B7%D0%BC%D0%B8%D0%BD%D0%B0-%D0%BD%D0%B0-%D0%BA%D0%BE%D1%81%D1%8A%D0%BC-%D0%BE%D1%82-%D1%83%D0%B6%D0%B0%D1%81%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-news851620.html", "text": "Легендарният боксьор Владимир Кличко се размина на косъм от фатална трагедия край бреговете на испанския остров Майорка, съобщава \"Билд\". Украинският ас взел яхта под наем и се радвал на ваканция със семейството си, докато на 10-ина километра от брега не избухнал пожар в машинното отделение на плавателния съд. Намиращият се на борда на яхтата екипаж бързо изпратил сигнал за помощ, а спасителни екипи успели да пристигнат навреме и да евакуират 43-годишния Кличко и семейството му. Не се съобщават причините за избухването на пожара. Влад Кличко пък споделя пред \"Билд\", че бързото подаване на сигнала за помощ реално е предотвратило ужасна трагедия. Драмата се е разиграла на лунна светлина Сподели:", "date": "2019.06.25", "title": "Драма с Владимир Кличко, легендарният шампион се размина на косъм от ужасна трагедия"}
{"url": "https://pik.bg/%D0%BC%D0%B8%D0%BA%D1%80%D0%BE%D0%B1%D1%83%D1%81-%D0%B1%D0%BB%D1%8A%D1%81%D0%BD%D0%B0-%D0%BF%D0%BE%D0%BB%D0%B8%D1%86%D0%B0%D0%B8-%D0%BF%D1%80%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%BD%D0%B0-%D0%BF%D1%8A%D1%82%D1%8F-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B2%D0%BE%D0%B4%D0%B0%D1%87%D0%B0-news851651.html", "text": "На 24 юни в село Карапелит, област Добрич, е спрян за проверка пътнически микробус с добричка регистрация, управляван от 56-годишен мъж от град Добрич. Това съобщиха от ОДМВР-Добрич. В хода на проверката водачът на МПС не изпълнява полицейските разпореждания, като потегля рязко и събаря на земята полицейски служители, извършващ проверката. Вследствие на инцидента, служителят на МВР е настанен в МБАЛ-Добрич с контузия на главата, мозъчно сътресение и охлузвания, без опасност за живота. С полицейска мярка за срок от 24 часа е задържан 56-годишния водач на микробуса. Материалите по случая са докладвани в Окръжната прокуратура. По случая е образувано следствено дело. Сподели:", "date": "2019.06.25", "title": "Микробус блъсна полицаи при проверка на пътя, арестуваха водача"}
{"url": "https://pik.bg/%D1%80%D1%83%D1%81%D0%B8%D1%8F-%D0%BE%D0%B1%D1%8F%D0%B2%D0%B8-%D0%BF%D0%BE%D1%81%D1%82%D0%B8%D0%B3%D0%BD%D0%B0%D1%85%D0%BC%D0%B5-%D1%81%D1%8A%D0%B3%D0%BB%D0%B0%D1%81%D0%B8%D0%B5-%D1%81%D1%8A%D1%81-%D1%81%D0%B0%D1%89-%D0%B8-%D0%B8%D0%B7%D1%80%D0%B0%D0%B5%D0%BB-%D0%B7%D0%B0-%D1%81%D0%B8%D1%80%D0%B8%D1%8F-news851654.html", "text": "Високопоставеният служител на Москва е заявил, че заедно с помощника на американския президента Доналд Тръмп по въпросите на сигурност и председателят на Съвета за национална сигурност на еврейската държава Меир бен Шабат са постигнали принципно споразумение за бъдещето на близкоизточната страна, която от 2011 г е сцена на война. \"Ние съгласувахме ясна позиция каква трябва да бъде Сирия. Страната не трябва да се превръща в арена на сблъсък на геополитически интереси\", е посочил Патрушев. Патрушев също е заявил, че броят на терористите в Сирия и Ирак е намалял драстично през последните години. \"За това имат заслуга и Вашингтон, и Тел Авив\", е казал той. С колегите от САЩ и Израел постигнахме споразумение за Сирия каза председателят на руския Съвет за сигурност Николай Патрушев, предаде Спутник. Сподели:", "date": "2019.06.25", "title": "Русия обяви: Постигнахме съгласие със САЩ и Израел за Сирия"}
{"url": "https://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D1%86%D0%B8%D0%BF%D1%80%D0%B0%D1%81-news851669.html", "text": "Protothema, цитирана от \"Фокус\". Президентът Реджеп Тайип Ердоган продължи да използва войнствената реторика срещу Гърция, като заяви, че Турция ще продължи с операциите си за проучване на нефт в Източното Средиземноморие, независимо от това какво казва гръцкия премиер Алексис Ципрас, предава електронното издание на гръцкия вестник По време на обръщението си на заседание на управляващата Партия на справедливостта и развитието (ПСР), Ердоган заяви: „Имаме четири кораба в района и сме взели мерки. Премиерът на Гърция казва някои неща. Каквото и да казва, ние имаме права там. В името на защитата на нашите права, сондажните ни кораби ще продължат с проучванията. Взели сме и ще продължим да вземаме необходимите мерки“, увери турският лидер. „Докато не постигнем справедливо разпределение на природните ресурси в Източното Средиземноморие, ще продължим нашите решителни стъпки в региона. Няма да позволим никакви усилия за търсене и пробиване, които да игнорират правата и интересите на Турция и Турската република Северен Кипър“, категоричен бе Ердоган. Сподели:", "date": "2019.06.25", "title": "Ердоган скочи срещу Ципрас"}
{"url": "https://pik.bg/%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-%D0%BF%D0%BE%D0%B4-%D0%BF%D0%B0%D1%80%D0%B0-news851623.html", "text": "Футболистите на ЦСКА тренираха във фитнеса тази сутрин, съобщиха от клуба. \"Армейците\" нямат време за отпускане, въпреки че вчера победиха чешкия Прибрам с 3:0 в първата си контрола в Австрия. Щабът на тима даде почивен следобед на футболистите, а утре отборът ще тренира двуразово, допълват от \"червения\" клуб. Сподели:", "date": "2019.06.25", "title": "\"Армейците\" под пара"}
{"url": "https://pik.bg/%D0%BA%D0%BE%D0%BC%D0%BF%D0%BE%D0%B7%D0%B8%D1%82%D0%BE%D1%80%D1%8A%D1%82-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%BA%D0%B8%D0%BF%D1%80%D0%BE%D0%B2-%D0%BE%D1%82%D1%87%D0%B0%D1%8F%D0%BD-%D0%BE%D1%82-%D0%B6%D0%B8%D0%B2%D0%BE%D1%82%D0%B0-%D0%B8-%D0%BD%D0%BE%D0%B2%D0%BE%D1%82%D0%BE-%D0%BF%D0%BE%D0%BA%D0%BE%D0%BB%D0%B5%D0%BD%D0%B8%D0%B5-news851561.html", "text": "Композиторът Александър Кипров е отчаян от живота и новото поколение. Музикантът написа изключително тъжно послание в социалните мрежи. \"50 години писане на музика, изучаване, самоусъвършенстване, трепети, мечти и да угасна... обграден от сноби, двулични бездарници и едно нищо, оставено във времето. Само непрестанна борба, лоши хора, прегазван от супернахални, гонещи популярност, статус и пари. Не искам да съм част от тази общност. Вече нищо не ме интересува, дори музиката\", пише той. Композиторът е създал евъргрийните \"Развод ми дай\", \"Последен валс\" и половината песни на Лили Иванова. \"Омерзен съм! Искам да кажа чрез поста си на младите хора, да не се връщат у нас. Затова са думите ми - чули ли сте някъде да убиват старци, за да им вземат 50-те стотинки от портмонето? Чували ли сте някъде в родилните домове да бият новородени, а по шосетата да ги газят като на компютърни игри? Най-боли, когато мечтите и илюзиите се разминават драстично с реалността\", тъжен е Кипров, който няма намерение да композира повече. \"Защото България още дълго ще си остане държавата на хитреците, тарикатите, безделниците, мошениците и безинициативните хора\", завършва композиторът, цитиран от ежедневник. Сподели:", "date": "2019.06.25", "title": "Композиторът Александър Кипров отчаян от живота и новото поколение"}
{"url": "https://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D1%81%D0%BC%D0%B5%D1%82%D0%BD%D0%B0%D1%82%D0%B0-%D0%BF%D0%B0%D0%BB%D0%B0%D1%82%D0%B0-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BF%D0%B0%D1%80%D1%82%D0%B8%D0%B9%D0%BD%D0%B8%D1%82%D0%B5-%D1%81%D1%83%D0%B1%D1%81%D0%B8%D0%B4%D0%B8%D0%B8-news851612.html", "text": "Той участва в кръгла маса на тема \"Ефективност на публичните разходи\", организирана от Фискалния съвет на България. Пред журналисти Цветков коментира, че Сметната палата няма как да предложи финансирането на партиите да бъде в отделно перо на бюджета. Досега партийното финансиране е в общия раздел за разходите в държавния бюджет. Цветков настоя да се проведе дебат по тази тема, за да се вземат правилните решения. Той коментира, че от Сметната палата вече са предложили промени в Закона за политическите партии, където подобно на разпоредбите в Изборния кодекс, да се уточнят кои са допустимите разходи за една партия. Цветков отклони въпросите за готвените промени в размера на партийната субсидия на един лев като изтъкна, че това е \"изцяло в правомощията на българския парламент\". \"Те трябва да преценят дали да се намали, дали да се увеличи. Сметната палата няма такива функции\", каза още той. По думите му Сметната палата не извършва одит по отношение на отпусканата държавна субсидия, а одити на отделните партии. Затова е приемала показателите, заложени в бюджета като даденост и нямала правомощията да проверява процеса на изготвяне на тези показатели. На въпрос как след толкова одити през годините не са забелязали, че вместо 11 лв. партиите получават по 13 лв. на глас, Цветков коментира, че конституционното правомощие на Сметната палата включва контрол върху отчета за изпълнението на бюджета, а не върху изготвянето му. \"Нямаме правомощия да проверим изготвянето на бюджета\", каза в тази връзка Цветан Цветков. Според него преди 10-15 години отчетността на политическите партии не е била на добро ниво, но през последните 10 години отчетността им значително се е подобрила.\"Следствие на системните одити, които извършва Сметната палата върху дейността на политическите партии - прозрачността се подобри\", обясни Цветков. За широк обществен дебат по въпроса за финансирането на политическите партии настоя председателят на Сметната палата Цветан Цветков. Сподели:", "date": "2019.06.25", "title": "Шефът на Сметната палата с коментар за партийните субсидии"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D1%80%D1%83%D0%BC%D1%8A%D0%BD%D0%B8%D1%8F-news851681.html", "text": "Един български гражданин е загинал, а четирима са ранени при катастрофа на микробус днес на пътя Гюргево-Букурещ, по информация на посолството ни в Румъния, съобщи външното ни министерство. Полицейският инспекторат-Гюргево, който потвърди за случая, съобщи пресцентърът на ведомството. Ранените са настанени в болница. Мисията ни в Букурещ е в контакт с местните власти по повод инцидента, станал днес по обяд. При необходимост от съдействие българските граждани могат да се свържат с посолството на България в Румъния на тел.: +40 21 230 21 50; +40 21 230 21 59 или дежурни телефони в извънработно време: +40 21 230 21 50; +40 21 230 21 59 Сподели:", "date": "2019.06.25", "title": "ИЗВЪНРЕДНО В ПИК: Българин загина при тежка катастрофа в Румъния"}
{"url": "https://pik.bg/%D0%BE%D1%82-1-%D1%8E%D0%BB%D0%B8-%D1%80%D0%BE%D1%83%D0%BC%D0%B8%D0%BD%D0%B3%D1%8A%D1%82-%D0%B7%D0%B0-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-%D0%BF%D0%BE%D0%B5%D0%B2%D1%82%D0%B8%D0%BD%D1%8F%D0%B2%D0%B0-news851613.html", "text": "Цените за роуминг между Македония, Сърбия, Черна гора, Албания, Косово и Босна и Херцеговина от юли ще бъдат намалени с 27 %, а през 2021 г. трябва да отпаднат напълно. Това трябва да се случи съгласно подписания наскоро Регионален договор за роуминг между държавите от Западните Балкани, съобщава БГНЕС. До 1 юли регионалните телекомуникационни оператори трябва да подготвят план с конкретно разписани дати за изпълнение на набелязаните мерки. По данни на Съвета за регионално сътрудничество, повече от 76 % от гражданите на Югоизточна Европа ползват интернет, а 40 % от тях ползват всички приложения на мобилните телефони за връзки със социалните мрежи. По-голямата част от тях са млади хора. Около 70 % от бизнесмените в Югоизточна Европа смятат, че премахването на цените за роуминг ще стимулира развитието на търговията. Повече от 12 млн. туристи са посетили страните от Западните Балкани през миналата година и всички са изразили притеснения заради цените на роуминг услугите. Сподели:", "date": "2019.06.25", "title": "От 1 юли роумингът за Западните Балкани поевтинява"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80-%D1%81%D0%B5-%D1%83%D0%B4%D0%B0%D0%B2%D0%B8-%D0%B2-%D0%BC%D0%BE%D1%80%D0%B5%D1%82%D0%BE-%D0%BF%D1%80%D0%B8-%D0%B0%D1%85%D0%B5%D0%BB%D0%BE%D0%B9-news851683.html", "text": "Удавеното момче било от Каблешково. Тялото му е откарано в отделение Съдебна медицина при УМБАЛ – Бургас за аутопсия. По случая е образувано досъдебно производство. Спасителите съветват плажуващите и най-вече децата да се къпят в охраняемите зони, за да може при евентуален инцидент да се реагира адекватно и да не се стига до подобни трагедии. Още един случай на удавяне в морето това лято. Този път жертвата е 14-годишно момче. Трагедията е станала в неделя около 11:40 ч. в района на вълнолома, разположен между хотел ''Липите'' и к-с ''Мидия'' край Ахелой. Сподели:", "date": "2019.06.25", "title": "ТРАГЕДИЯ: Тийнейджър се удави в морето при Ахелой"}
{"url": "https://pik.bg/%D0%B6%D0%B5%D0%B3%D0%B0%D1%82%D0%B0-%D0%BE%D1%82%D0%BA%D0%BB%D1%8E%D1%87%D0%B8-%D0%B0%D0%B3%D1%80%D0%B5%D1%81%D0%B8%D1%8F-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D1%80%D0%B0%D0%B7%D1%82%D1%8A%D1%80%D0%B2%D0%B0%D0%B2%D0%B0-%D0%B4%D0%B2%D0%BE%D0%B9%D0%BA%D0%B8-%D0%B2-%D0%B7%D0%B2%D0%B5%D1%80%D1%81%D0%BA%D0%B8-%D1%81%D1%85%D0%B2%D0%B0%D1%82%D0%BA%D0%B8-news851615.html", "text": "Полицаи са реагирали на два сигнала за битови скандали в Пловдив. На 24 юни, 58-годишна жена е съобщила за нанесен побой от съпруга ѝ. След оказана медицинска помощ, пострадалата е освободена за домашно лечение. 68-годишният мъж е отведен за едно денонощие в полицейския арест. При друг случай - около 2.30 часа, полицейски патрул е бил изпратен на адрес на ул. „Тодор Александров“, където са се сбили двама младежи на 21 и 19 години. В резултат на физическата саморазправа, по-младият е настанен в болница. Опонентът му е задържан за срок до 24 часа. Сподели:", "date": "2019.06.25", "title": "Жегата отключи агресия: Полицията разтървава двойки в зверски схватки"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D1%89%D0%B5-%D0%B5-%D0%BB%D0%B8%D1%86%D0%B5%D1%82%D0%BE-%D0%BD%D0%B0-%D0%B5%D0%BA-%D0%B2-%D1%85%D1%8A%D1%80%D0%B2%D0%B0%D1%82%D0%B8%D1%8F-news851684.html", "text": "Европейската комисия назначи българина Огнян Златев за началник на представителството на ЕК в хърватската столица Загреб, съобщиха от Брюксел. До момента той изпълняваше тази функция в София. В официалното съобщение Златев е представен като „експерт по комуникациите с близо 30 г. професионален опит”, който е показал способностите си на поста през последните 6 г. и особено по време на европредседателството. От 2011 г. той е в системата на европейските институции, като преди това кариерата му е била свързана с БНТ, „Отворено общество” и различни професионални организации. Консултирал е ЮНЕСКО, ОССЕ и Световната банка за различни проекти в региона. Говори английски, руски, сръбски, хърватски и македонски език. Сподели:", "date": "2019.06.25", "title": "Българин ще е лицето на ЕК в Хърватия"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D1%81-%D0%B2%D0%B0%D0%B6%D0%BD%D0%B8-%D0%BD%D0%BE%D0%B2%D0%B8%D0%BD%D0%B8-%D0%BE%D1%82-%D1%81%D1%80%D0%B5%D1%89%D0%B0%D1%82%D0%B0-%D1%81%D0%B8-%D1%81-%D0%BB%D0%B0%D0%B2%D1%80%D0%BE%D0%B2-%D0%B2-%D0%BC%D0%BE%D1%81%D0%BA%D0%B2%D0%B0-%D1%81%D0%BD%D0%B8%D0%BC%D0%BA%D0%B0-news851685.html", "text": "Самолетите Су-25 ще бъдат ремонтирани в България в завода \"Авионамс\" и страната ни отправя покана към Русия в ускорени срокове руски инженери и специалисти да се включат в дейностите по ремонта. Това заяви председателят на Народното събрание Цвета Караянчева по време на срещата си с министъра на външните работи на Руската федерация Сергей Лавров, съобщи пресцентърът на НС. Българска парламентарна делегация, водена от председателя на Народното събрание, е на двудневно официално посещение в Москва. Цвета Караянчева отбеляза активизирането на двустранните отношения между България и Русия. Тя допълни, че страната ни се стреми да работи в условия на взаимeн интерес. Смятаме, че Русия има своето важно място в международния диалог и България като член на Европейския съюз и НАТО може да бъде мост за добри и конструктивни отношения между Русия и тези две организации, подчерта още председателят на българския парламент. Цвета Караянчева посочи, че няма пречка да развиваме активно сътрудничество в областите на туризма, селското стопанство, науката и образованието. Тя подчерта, че парламентите на двете страни водят интензивен диалог и си взаимодействат по линия на групите за приятелство. Обсъдихме с г-жа Матвиенко възможностите да се реализират повече конферентни връзки и съвместни конференции между българските и руските парламентаристи, което според нас ще помогне за още по-преки и ефективни контакти, отбеляза председателят на Народното събрание. Сергей Лавров потвърди, че от септември българските студенти ще могат да работят почасово в Русия, както и че от догодина руската страна ще увеличи броя на стипендиите за български студенти от 225 на 300. Министърът на външните работи на Руската федерация Сергей Лавров акцентира върху интензивните отношенията между България и Русия. Очакваме и министър Захариева да посети страната ни, посочи той. Не трябва да има пречки в отношенията ни, ние сме традиционно близки народи, подчерта Сергей Лавров. Отбелязано беше, че отношенията между България и Руската федерация се основават на дългогодишни исторически традиции, културна близост и приятелски връзки между двата народа. Двамата посочиха важността на възможностите за развитие на двустранните отношения в енергетиката и подчертаха, че двете страни полагат усилия за подкрепа на тези отношения. По време на разговора беше припомнено, че диалогът между България и Русия беше потвърден при размяната на визити на българските премиер и президент и по време на срещите им в рамките на различни форуми. Подчертано беше още, че прагматизмът в двустранните отношения личи и от подновената работа на Междуправителствената комисия, като предстои и ново нейно заседание през септември в България. От руска страна беше приветствана готовността на България да осигури транзита на газ от \"Турски поток\" към Европа, което ще помогне на България да укрепи ролята си на европейската газова карта. По време на разговора беше отбелязано и успешното сътрудничество по линия на участието на \"Росатом\" в удължаването на живота на 5 и 6 блок на АЕЦ \"Козлодуй\". Подчертано беше още, че България е поканила \"Росатом\" да участва в процедурата за избор на стратегически инвеститор за изграждане на АЕЦ \"Белене\". Цвета Караянчева припомни, че проектът ще бъде реализиран напълно на пазарен принцип и България няма да предоставя държавни гаранции или договори за изкупуване на електроенергия на преференциални цени. На масата на диалога винаги се намира най-добро решение за народите на всички страни, отбеляза председателят на Народното събрание Цвета Караянчева. По думите й разклонението към България на \"Турски поток\" може да се нарича \"Балкански поток\". Строежът ще е в съответствие с Трети енергиен пакет на ЕК, добави тя. Председателят на Народното събрание и руският външен министър обсъдиха развитието на туризма. Като пример Цвета Караянчева отново посочи увеличения брой на изнесените бюра за издаване на визи на руски туристи. Сподели:", "date": "2019.06.25", "title": "ИЗВЪНРЕДНО В ПИК: Цвета Караянчева с важни новини от срещата си с Лавров в Москва (СНИМКА)"}
{"url": "https://pik.bg/%D1%81%D0%B0%D0%BC%D0%BE-%D0%B7%D0%B0-%D0%B4%D0%B0%D0%BC%D0%B8%D1%82%D0%B5-%D0%B5%D1%82%D0%BE-%D0%B3%D0%B8-%D0%BF%D1%80%D0%B8%D1%87%D0%B5%D1%81%D0%BA%D0%B8%D1%82%D0%B5-%D0%BD%D0%B0-%D0%BB%D1%8F%D1%82%D0%BE-2019-news851594.html", "text": "Тенденциите при прическите за лято 2019 залагат повече на естествената красота на косата. Няма брокати, луди оцветявания или откачени прически, чиято направа да увреди косъма. Въпреки това разнообразието е голямо - от класическата коса на вълни до строга конска опашка. Този сезон нестандартните прически отстъпват пред по-семплите решения. Стилната и строга прическа боб се завръща, а за любителите на бързите решения тук е небрежният кок. Полуприбраната коса е междинният вариант за онези, които не са сигурни дали искат елегантността на прибраната коса или нежността на пуснатата. Романтичните коси на вълни отново са любима лятна прическа, редом до косите с обем. Елегантна, строга, но и много практична, прическата боб пак е актуална, обаче вече не е само на пластове и с обем, а и доста по-строга и подравнена. Плюсът на прическата боб е, че подхожда на всички форми на лицето, акцентира върху скулите и брадичката и прави физиономията по-слаба, също както небрежният кок. Той е подходящ за онези дни, в които не искате да се занимавате със сложни прически, нямате време да оформите косата или просто не сте успели да я измиете и няма как да я оставите пусната. Новото тук е, че кокът трябва да е на върха на главата. Тази прическа е подходяща за по-спортна или спортно-елегантна визия. Прическите с обем са най-популярни през 60-те години, но периодично гостуват и в актуалните тенденции. През лято 2019 виждаме тяхното завръщане, особено когато става дума за официални поводи. Прическите с обем обаче не са за всеки - ако имате малко и слабо лице, е по-добре да ги избягвате и да заложите на строго изправените коси, които също са хит. Прическите с изправена коса обаче изискват перфектно подстригана грива. Дали ще е с прав път, или леко настрани, е въпрос на вкус. Перфектното допълнение към всички актуални за сезона фризури са аксесоарите за коса, които предизвикаха световен бум. Понякога дизайнерите предпочитат семплите прически, понякога екстравагантните. А има и сезони, в които косата е само поле, на което човек да се развихри с аксесоарите. Всевъзможни фиби и диадеми, ленти, щипки за коса и какво ли още не. Забелязваме завръщане на кърпите за коса, които обаче ще видим само сред най-смелите в модно отношение дами. Сподели:", "date": "2019.06.25", "title": "САМО ЗА ДАМИТЕ: Ето ги прическите на лято 2019"}
{"url": "https://pik.bg/%D0%BE%D1%81%D1%82%D1%80%D0%BE-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%BF%D0%BE%D0%B4%D0%BF%D1%83%D0%BA%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8%D1%82%D0%B5-%D1%81%D0%B4%D0%B5%D0%BB%D0%BA%D0%B8-%D0%B2-%D0%B1%D0%BE%D1%80%D0%B8%D1%81%D0%BE%D0%B2%D0%B0%D1%82%D0%B0-%D0%B3%D1%80%D0%B0%D0%B4%D0%B8%D0%BD%D0%B0-%D0%BE%D1%82-%D0%B2%D1%80%D0%B5%D0%BC%D0%B5%D1%82%D0%BE-%D0%BD%D0%B0-%D1%81%D0%BE%D1%84%D0%B8%D1%8F%D0%BD%D1%81%D0%BA%D0%B8-%D0%BA%D0%BC-news851628.html", "text": "Кръглото кафене \"Кривите огледала\", Детски кът - Водно каналче, Велописта и Трите дансинга в Борисовата градина да бъдат върнати на Столична община, иска кметът Йорданка Фандъкова. Четирите имота са предоставени за стопанисване и управление на \"Софийски имоти\" ЕАД на 28 юли 1997 г., става ясно от доклад на Фандъкова до СОС. Предоставените имоти и сградите върху тях са включени в акт за публична общинска собственост от 8 декември 2003 г. на район „Средец“, с който е актуван имот - Столичен парк „Борисова градина“ с площ от 581,043 дка. През 2017 г. „Софийски имоти“ ЕАД прекрати договорите за наем на земята и задължи наемателите да предадат държането на недвижимите имоти, като терените трябва да бъдат освободени от всички вещи и почистени. По заповед на Фандъкова шефът на „Общински строителен контрол“ към НАГ издаде заповеди за премахване на незаконни строежи на терените на „Капитолия“ и „Веселото село“. И двете заповеди са обжалвани пред Административен съд София град. Обжалвани са и прекратяванията на договорите за наем, с които се иска предаване на терените на „Софийски имоти“, като до момента на първа инстанция в ползва на „Софийски имоти“ приключи делото с наемателя на терена на автокъща „Капитолия“. Четирите имота попадат в Парк „Княз Борисова градина“, който се подържа и управлява от общинското предприятие „Паркове и градски градини“, в това число и частта от парка, която е изключителна публична държавна собственост, дадена за управление на Столична община през 2012 г. с решение на Министерския съвет. Категоричното ми мнение е, че целесъобразно и законосъобразно е цялата територия на парка да бъде управлявана от Столична община като се поддържа от общинското предприятие „Паркове и градски градини“, в това число и описаните по-горе 4 имота, стопанисвани и управлявани в момента от „Софийски имоти“ ЕАД. Предлагам н а общинския съвет прехвърлянето на владението на имотите да се извърши между ОП „Паркове и градски градини“ и „Софийски имоти“ ЕАД, чрез предавателно-приемателни протоколи в срок, определен от Столичния общински съвет. Това решение кореспондира напълно и със започналата процедура по приемане на Подробен устройствен план на „Княз Борисовата градина“, пише в доклада си Фандъкова. През 2016 г. след решение на Столичен общински съвет и проведен конкурс за избор на проектант, на дружеството „Ковачев архитекти“ е възложено изготвянето на проект на Подробен устройствен план на парк „Княз Борисова градина“. През 2019 г. проектът на ПУП беше предаден за разглеждане и обсъждане. Изработването и приемането на Подробен устройствен план на Борисовата градина има две важни цели – първата, е запазването на парка, а втората – недопускане на ново строителство в него. Въпросът за недопускане на ново строителство е изключително важен поради фактът, че на територията на Княз Борисовата градина съществуват терени, които преди 15-20 години са станали частна собственост. В периода 1997 – 2005 г. знакови места от територията Борисовата градина са продавани, заменяни и апортирани в смесени търговски дружества. На 18.12.2002 г. с решение № 50 по Протокол № 46 на Столичен общински съвет, „Кръгло кафене „Кривите огледала“ е апортирано в капитала на „Софийски имоти“ ЕАД. Със същото решение СОС е дал и съгласие за извършване на разпоредителна сделка със сградата. Три месеца по-късно – през март 2003 г. сградата от 88,5 кв. м. на кота „0“, 52,7 кв. м полуниво и съответното право на строеж върху общинската земя са продадени на едноличен търговец „Минкин – Албена Минкин“. Със същото решение №50 от 2002 г. Столичен общински съвет „с цел създаване на комплексни зони за отдих, развлечение, спорт и обслужване на населението“ апортира в акционерно търговско дружество притежаваните от „Софийски имоти“ ЕАД терени – „плаж-лятна къпалня „Мария Луиза“ с прилежащ терен и „Летен театър с прилежащ терен“. Апортът е извършен след като през 1996 и 1999 г. с решения на СОС двата имота първо са дадени за управление и стопанисване на „Софийски имоти“ ЕАД, а след това са включени в капитала на дружеството. На 13.07.1998 г. с решение на №46 по протокол №45 Столичен общински съвет включва в капитала на „Софийски имоти“ ЕАД терен от 2500 кв. м. на ул. „Арх. Йордан Миланов“, върху който е разположен ресторант „Тенекиите“, припомня \"Офнюз\". През 1999 г. с приватизацията на „БКС-Средец“ ЕООД е приватизиран ресторанта, а през 2001 г. „Софийски имоти“ ЕАД заменя терена под ресторанта срещу два апартамента на вече приватизираното „БКС-Средец“. През 2005 г. имотът е продаден на „Телекомплект“ АД. На 29.09.1999 г. Столична община прехвърля възмездно на събирателно дружество с фирма „М плюс В – Митов и сие“ СД правото на собственост върху обект от 250 кв. м, представляващ „Пицария Ариана“, намираща се в м. „Борисова градина“ срещу пазарната цена на правото на строеж от 23 385 лв. На 22.12.1999 г. с решение №47 по протокол №4 Столичен общински съвет приема план на „детски увеселителен център“ в м. „Борисова градина – Погребите I част“, кв. 5, парцел II и обявява 35 000 кв. м от публична в частна общинска собственост. Със същото решение СОС дава съгласие имота да се замени за жилищни имоти с фирмата „Пио Технолоджи“ АД. През 2001 г. Столична община заменя терена от 34 880 кв. м срещу 42 броя жилища. На 11.12.2000 г. с решение №31 по протокол 19 Столичният общински съвет обявява от публична общинска собственост в частна общинска собственост 10 дка в м. „Борисова градина – Погребите“. На 01.08.2002 г. Столична община сключва договор за замяна с търговското дружество „Цирк Роял“ АД на 10 000 кв. м в местност „Борисова градина – Погребите“ срещу 10 апартамента. Фирма „Цирк поял“ АД доплаща на Столична община 85,60 лв. разлика в оценката на заменените имоти. Към настоящият момент имотът е собственост на „Литекс пропърти“ АД. Подробният устройствен план на „Княз Борисовата градина“, който в момента се обсъжда, следва категорично да защити имотите, които са част от територията на парка като част от зелената система на София, като не допуска инвестиционни намерения на частните собственици, свързани с ново строителство. За четирите описани по-горе имота с идентификатори 68134.109.41, 68134.109.31, 68134.109.32 и 68134.109.33, които ще бъдат върнати за управление на Столична община, следва кмета на район „Средец“ да състави актове за публична общинска собственост. За всички общински поземлени имоти, намиращи се в парк „Княз Борисова градина“, кметовете на районите „Средец“, „Лозенец“ и „Изгрев“ следва да съставят актове за публична общинска собственост, съгласно одобрените кадастрална карта и кадастрални регистри, съгласно чл. 59, ал. 1 от Закона за общинската собственост, като за изпълнението внесат доклади в Постоянната комисия по Икономика и стопанска дейност към Столичен общински съвет, пише още в доклада на Фандъкова. В него обаче липсва сделката за замяната на 20 830 кв м срещу 15 апартамента на Юлия Берберян и Георги Малеев от 18.02.1998 г. Сподели:", "date": "2019.06.25", "title": "ОСТРО: Фандъкова подпука скандалните сделки в Борисовата градина от времето на Софиянски! Кметът иска общината да си прибере всички имоти"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D0%BB%D0%B0%D0%BC%D0%BD%D0%B0-%D0%B2%D0%B0%D0%B3%D0%BE%D0%BD-%D0%BD%D0%B0-%D0%B1%D1%8A%D1%80%D0%B7%D0%B8%D1%8F-%D0%B2%D0%BB%D0%B0%D0%BA-%D0%B2%D0%B0%D1%80%D0%BD%D0%B0---%D1%81%D0%BE%D1%84%D0%B8%D1%8F-150-%D0%B4%D1%83%D1%88%D0%B8-%D1%81%D0%B0-%D0%B5%D0%B2%D0%B0%D0%BA%D1%83%D0%B8%D1%80%D0%B0%D0%BD%D0%B8-news851687.html", "text": "От 17:21 ч. бързият влак № 2612 от Варна за София престоя в гара Своге поради възпламеняване в санитарното помещение на третия вагон. Във влака пътуват около 150 човека, които своевременно са изведени от влаковата композиция със съдействието на превозния персонал, съобщи БДЖ. Възникналото запалване е локализирано единствено в санитарното помещение на третия вагон и не е имало опасност за пътниците и персонала във влака. Превозният персонал веднага е предприел необходимите действия за потушаване на запалването, като са използвани три пожарогасителя. Третият и четвъртият вагон са отделени от композицията и в момента екипи на Главна дирекция ”Пожарна безопасност и защита на населението” извършват оглед за установяване на причините за създадената ситуация. На този етап не се изключва версията възпламеняването да е причинено от незагасена цигара след нарушаване на забраната за пушене във влака. Създадена е организация за превоз на пътниците и в 18:25 ч. влакът е продължил пътуването си до София. Сподели:", "date": "2019.06.25", "title": "ИЗВЪНРЕДНО В ПИК! Пламна вагон на бързия влак Варна - София, 150 души са евакуирани"}
{"url": "https://pik.bg/%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%BF%D0%BE%D0%B2%D0%B4%D0%B8%D0%B3%D0%BD%D0%B0-%D1%82%D0%B5%D0%BC%D0%B0%D1%82%D0%B0-%D0%B7%D0%B0-%D0%B0%D0%B5%D1%86-%D0%B1%D0%B5%D0%BB%D0%B5%D0%BD%D0%B5-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D1%81-%D0%BA%D0%BE%D0%BB%D0%B5%D0%B6%D0%BA%D0%B0%D1%82%D0%B0-%D1%81%D0%B8-%D0%B2-%D0%BC%D0%BE%D1%81%D0%BA%D0%B2%D0%B0-%D1%81%D0%BD%D0%B8%D0%BC%D0%BA%D0%B8-news851662.html", "text": "Русия е важен партньор на България в енергийната сфера, която заема едно от водещите места в двустранните отношения. Това подчерта председателят на Народното събрание Цвета Караянчева на срещата си с председателя на Съвета на федерацията на Федералното събрание на Руската федерация Валентина Матвиенко, съобщи пресцентърът на НС. Караянчева уточни, че България води политика, насочена към гарантиране на енергийната сигурност, както за страната, така и за Европейския съюз. \"Страната ни подкрепя възможността за преминаване на разклонение на \"Турски поток\" през нейната територия към Сърбия и Европа. В този контекст бих предложила да наричаме това разклонение \"Балкански поток\". С доставките на газ по тази тръба ще бъде засилена и ролята на газовия хъб \"Балкан\", посредством което ще се постигне реална диверсификация на доставките на газ и конкурентни цени, както за България, така и за Европа\", отбеляза председателят на българския парламент. Цвета Караянчева сподели желанието на страната ни да продължи реализацията на АЕЦ \"Белене\" и подчерта, че процедурата за търсене на стратегически инвеститор вече тече и всеки участник е добре дошъл да участва в конкурса, включително и \"Росатом\". Тя подчерта, че проектът ще бъде реализиран напълно на пазарен принцип и България няма да предоставя държавни гаранции или договори за изкупуване на електроенергия на преференциални цени. На срещата бяха обсъдени също активизирането на контактите между законодателните институции и волята за развитие на двустранния политически диалог. Изразено беше мнение, че визитата на българските парламентаристи ще даде допълнителни стимули за развитие на двустранния политически диалог и особено на междупарламентарното партньорство. Председателят на Народното събрание подчерта, че народните представители от групите за приятелство могат да допринесат много за воденето на равнопоставен и взаимноизгоден двустранен политически диалог. Този факт, наред с традиционно добрите отношения и искрено приятелство между българския и руския народ, биха могли да доведат до много добри резултати в нашето сътрудничество, добави Цвета Караянчева. Председателките на двете законодателни институции оцениха изключително високо активизирането на двустранните отношения на най-високо политическо ниво, като подчертаха размяната на визити между премиерите и президентите на България и Русия през последните години. Изразено бе общо задоволство и от възстановяването на работата на Междуправителствената комисия за икономическо и търговско сътрудничество. Заинтересовани сме от политически диалог, при който се ръководим от своите национални интереси и същевременно се придържаме към общата политика на държавите-членки на ЕС и НАТО, подчерта на срещата Цвета Караянчева. Тя посочи, че като пълноправен член на ЕС и НАТО България може да бъде мост в отношенията между двете организации и Русия. Загрижени сме от спада в двустранния стокообмен през 2018 г. в сравнение с предходната година и особено от намаляването на българския износ, отбеляза Цвета Караянчева. Тя посочи, че има потенциал за увеличаване на износа на български изделия, които са добре познати на руския пазар. Дадена беше висока оценка на положителната динамика в развитието на двустранното сътрудничество в областта на образованието и науката, както и вече установените ползотворни и конструктивни отношения между български средни и висши учебни заведения и техните руски партньори. Обсъдени бяха възможностите за увеличаване на изучаването на български и руски език в двете страни. По време на срещата Цвета Караянчева постави темата за възможността българските студенти в Руската федерация да могат да работят почасово. От своя страна Матвиенко съобщи, че са предприети законодателни промени и от септември те ще имат тази възможност. Валентина Матвиенко съобщи още, че от догодина руската страна ще увеличи броя на стипендиите за български студенти от 225 на 300. Председателят на българския парламент сподели желанието на страната ни да продължи да развива сътрудничеството с Русия в областта на икономиката, транспорта, науката и културата. Като особено важни за страната ни бяха подчертани връзките в сферата на туризма. Като пример Караянчева посочи увеличения брой на изнесените бюра за издаване на визи на руски туристи. На срещата бяха отбелязани вековните традиционно близки връзки между народите на България и Русия. Българска парламентарна делегация, водена от председателя на Народното събрание, е на двудневно официално посещение в Москва. В състава на делегацията са съпредседателите на Групата за приятелство България - Русия Красимир Велчев и Антон Кутев, заместник-председателят на групата Волен Сидеров и народните представители Диана Саватева, Боряна Георгиева и Ахмед Ахмедов. Сподели:", "date": "2019.06.25", "title": "Караянчева повдигна темата за АЕЦ \"Белене\" на срещата с колежката си в Москва (СНИМКИ)"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B2%D0%B5%D1%89%D0%B0%D1%8F%D1%82-%D0%B4%D0%B5%D0%BD-%D0%BD%D0%B0-%D0%BC%D1%8A%D0%B4%D1%80%D0%BE%D1%81%D1%82%D1%82%D0%B0-%D0%B7%D0%B0%D1%81%D0%B8%D0%BB%D0%B2%D0%B0%D1%82-%D1%81%D0%B5-%D1%83%D0%BC%D1%81%D1%82%D0%B2%D0%B5%D0%BD%D0%B8%D1%82%D0%B5-%D1%81%D0%BF%D0%BE%D1%81%D0%BE%D0%B1%D0%BD%D0%BE%D1%81%D1%82%D0%B8-news851505.html", "text": "Ритмите на Космоса помагат да се разкрие вътрешният потенциал човека. Луната в Овен увеличава страстта, смелостта, предприемчивостта, агресивността. Засилва се физическата и умствена активност. На човек му се иска да реши всичко с един удар и да продължи нататък. Навреме се спрете, огледайте нещата, иначе всичко може да се развали. Търпението ще ви спаси от неприятности. Бройте до десет, преди да реагирате на думите или действията на другите. Не вземайте много пари с вас днес, има риск да похарчите всичко. Уязвими са главата, мозъка, очите. Ден на мъдростта и постигане на нови знания, тъй като символ е Ганеша – богът на мъдростта. Подходящо време за медитация върху сакрални символи, мандали, карти таро. Пред човек се откриват широки перспективи, от които е нужно да се възползва. В главата ви могат да нахлуят нови идеи и да намерите свежи и оригинални решения на проблемите. Необходимо е да видите положителната страна на всичко, което се случва с вас и да осъзнаете, че изход от всяка сложната ситуация винаги има. Добре е да проявите своята щедрост и великодушие, да направите подарък на някого, дори да е нещо дребно. Не трябва да се предприема нищо ново, никакви действия, от които да очаквате успех или наслада. Не трябва да се рискува, защото това може да повлече след себе си много непредсказуеми и неуправляеми събития. Не трябва да се претоварвате физически и емоционално. Избягвайте излишните спорове и конфликти. Пазете си нервите и здравето. Не се препоръчва да се работи много през този лунен ден. Желателно е повече да почивате и да се наслаждавате на живота. Може да се заемете със самообразование, с повишаване на квалификацията, четене на книги, учебници. Сега се засилват умствените способности. Днес е необходимо да се диша много чист въздух. Ако не можете да сте навън, по-често проветрявайте помещенията. Хубаво е да се посвети време на дома и домашната работа. Бъдете щедри по отношение на децата. Единственият лунен ден, когато употребата на сладко е желателно и всячески се приветства. Също употребявайте повече зеленчуци, изобщо растителна храна в големи количества. Заболявания появили се днес са доста опасни. Добър знак е да намерите дребни монети с герба нагоре. – Не се подстригвайте много късо! Може след подстрижката в този ден да придобиете нещо ново, но също така придобиете няколко излишни килограма. - Благоприятно е за покупки на дрехи и украшения, за неща доставящи удоволствие. – В съня си ще видите символи, които ще ви помогнат да разберете в коя част от своята Душа трябва да внесете светлина и радост. Опирайки се на символите на вашия сън, нужно е да видите къде постоянно допускате грешки и кое ви пречи да усетите пълноценно радостта от битието. Сънищата само на разсъмване имат значение. - Може да се планира бъдещето, да се помисли за по-далечни перспективи. Време за укрепване на традициите. Препоръчва се да започвате творчески дела, да се веселите и да пеете. Не бива да сте мрачни в този ден. Не се застоявайте дълго на едно място. Добър ден за пътуване, както и да се прекара времето извън дома. Общувайте, колкото може повече, бъдете открити. Доминиращ 22 лунен ден от 01:36ч на 25 юни до 02:00ч на 26 юни Подстрижка Покупки Сънища 7 слънчев ден Сподели:", "date": "2019.06.25", "title": "ЗВЕЗДИТЕ ВЕЩАЯТ: Ден на мъдростта, засилват се умствените способности."}
{"url": "https://pik.bg/%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B0%D0%BF%D1%80%D0%B8%D0%BB%D0%B8%D1%87%D0%B0-%D0%BD%D0%B0-%D0%B1%D0%BB%D0%B0%D1%82%D0%BE---%D0%BF%D0%B0%D0%BF%D1%83%D1%80-%D0%B8%D0%B7%D0%BA%D0%BB%D0%B0%D1%81%D0%B8-%D0%BF%D0%BE-%D1%82%D1%80%D0%BE%D1%82%D0%BE%D0%B0%D1%80%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-news851535.html", "text": "Папур поникна на тротоара на ул. „Цанко Дюстабанов” в центъра на Пловдив. Растението вирее у нас предимно в блата, в застояли бавнотечащи води и по крайбрежни ивици. „Не е изненада, че в Пловдив вече расте папур. Скоро може да се окаже част от озеленяването на града ни. С промените в климата се чувстваме като в джунгла и в тропиците. Сутрин пече, а следобед ни дави порой”, коментират живеещи на ул. „Цанко Дюстабанов”. Никой от тях не знае как се е появила тревата на тротоара - дали е саморасла или посадена от някого, съобщава \"Марица\". Междувременно градът ни се съвзема от снощния порой. Метачки вече чистят тротоарите от падналите листа и клони. На много места по тротоарите и улиците има и свлечена кал. Сподели:", "date": "2019.06.25", "title": "Пловдив заприлича на блато - папур изкласи по тротоарите (СНИМКИ)"}
{"url": "https://pik.bg/%D0%BA%D0%B5%D0%B2%D1%80-%D0%BF%D1%80%D0%B0%D0%B2%D0%B8-%D0%BA%D1%80%D0%B8%D1%82%D0%B5%D1%80%D0%B8%D0%B8-%D0%B7%D0%B0-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D1%81-%D1%87%D0%B5%D0%B7-news851583.html", "text": "Със заповед на председателя на КЕВР Иван Иванов е създадена междуведомствена група, която да направи критерии по сделката с покупката на ЧЕЗ. Тези регламенти ще се използват и за в бъдеще при големи сделки в областта на енергетиката, председателят на регулатора след обществено обсъждане за новата цена на природния газ от 1 юли. Очаква се критериите да бъдат изготвени до 2-3 седмици. Сподели:", "date": "2019.06.25", "title": "КЕВР прави критерии за сделката с ЧЕЗ"}
{"url": "https://pik.bg/66-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D1%82%D1%8A%D1%80%D1%81%D0%B8-%D0%BA%D0%B0%D0%BC%D1%87%D0%B0%D1%82%D0%BA%D0%B0-news851602.html", "text": "Земетресение с магнитуд 6,6 е регистрирано в руския Далечен изток, край полуостров Камчатка, предадоха Ройтерс и ТАСС, като се позоваха на Геоложкия институт на САЩ. Засега няма данни за пострадали хора и нанесени материални щети, нито е издадено предупреждение за вълни цунами. Силният трус е станал на дълбочина от 33 километра, с епицентър на 506 километра североизточно от град Петропавловск Камчатски. Сподели:", "date": "2019.06.25", "title": "6,6 по Рихтер разтърси Камчатка"}
{"url": "https://pik.bg/3-%D0%BC%D0%B5%D1%82%D1%80%D0%BE%D0%B2-%D0%BF%D0%B8%D1%82%D0%BE%D0%BD-%D1%83%D0%B1%D0%B8-%D1%81%D1%82%D0%BE%D0%BF%D0%B0%D0%BD%D0%B8%D0%BD%D0%B0-%D1%81%D0%B8-news851544.html", "text": "Инцидентът е станал в индонезийската провинция Западна Ява в края на миналата седмица. Съпругата на 42-годишния мъж съобщава, че питонът е нападнал стопанина си, докато го къпел у дома, и го е удушил. Местни жители са убили змията. Питонът е погребан близо до гроба на стопанина му. В Индонезия не е необичайно да се отглеждат змии като домашни любимци. В страната са регистрирани няколко случая, в които стопани са убити от собствените си влечуги. Мъж от Индонезия е бил убит от домашния си любимец - 3-метров питон, предава ДПА. Сподели:", "date": "2019.06.25", "title": "3-метров питон уби стопанина си"}
{"url": "https://pik.bg/35-%D0%B3%D0%BE%D0%B4%D0%B8%D1%88%D0%B5%D0%BD-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D1%81%D0%BB%D0%B5%D0%B4-%D0%BF%D0%B8%D1%8F%D0%BD%D1%81%D0%BA%D0%B0-%D1%81%D0%B2%D0%B0%D0%B4%D0%B0-news851554.html", "text": "35-годишен мъж е бил намушкан с нож в областта на корема, съобщиха от пресцентъра на ОДМВР-Разград. Първоначалният сигнал за шумна компания до блок 27 в ж.к. „Орел“ в града е подаден на тел.112 в 00.55 часа на 25 юни. Пострадалият при пиянската свада е откаран в ОАИЛ с опасност за живота, прободна рана в корема и сериозна загуба на кръв. Предприети са незабавни действия за установяването на останалите участници. Извършителят на деянието, 52-годишен мъж от Разград, е задържан в Районното управление. За случая е уведомена прокуратурата. Отпочнато е досъдебно производство по чл.129, ал.1 от НК. Сподели:", "date": "2019.06.25", "title": "35-годишен бере душа след пиянска свада"}
{"url": "https://pik.bg/%D0%BE%D0%BF%D1%86%D0%B8%D1%8F-%D0%BE%D1%81%D1%82%D1%80%D0%B8%D0%B5%D1%82%D0%BE-%D0%BA%D0%B8%D1%80%D0%B8%D0%BB-%D0%B4%D0%B5%D1%81%D0%BF%D0%BE%D0%B4%D0%BE%D0%B2-%D0%BC%D0%BE%D0%B6%D0%B5-%D0%B4%D0%B0-%D0%B0%D0%BA%D0%BE%D1%81%D1%82%D0%B8%D1%80%D0%B0-%D0%B2-news851548.html", "text": "Изпадналият от елита на Турция тим на Бурсаспор е изпратил официална оферта до Каляри за българския офанзивен футболист Кирил Десподов, сочат трансферни информации. Акцентира се, че от Бурсаспор стягат сериозна селекция, за да не продължи изгнанието им извън елита повече от един сезон и са се спрели на национала на България. От въпросния клуб имаха аспирации към Десподов и миналото лято. Футболист №1 на България за 2018 г. не можа да направи силен пролетен полусезон в Калчото през 2019-а, след като премина от ЦСКА в Каляри. Кирил имаше проблеми свързани с контузии. Сподели:", "date": "2019.06.25", "title": "ОПЦИЯ: Острието Кирил Десподов може да акостира в..."}
{"url": "https://pik.bg/%D0%B5%D1%82%D0%BE-%D0%BA%D1%8A%D0%B4%D0%B5-%D0%B5-%D0%B7%D0%B0%D1%80%D0%BE%D0%B2%D0%B5%D0%BD%D0%BE-%D0%BA%D1%83%D1%87%D0%B5%D1%82%D0%BE-%D0%B7%D0%B0-%D1%82%D0%B5%D0%B6%D0%BA%D0%B8%D1%82%D0%B5-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8-news851515.html", "text": "\"Санкциите за нарушения са добри, не би трябвало да се увеличат до безкрай, но контролът не е достатъчен. Това се вижда и при една акция. Не с жива сила, а с технически средства трябва да се извършва този контрол\", каза Стратиев. \"Вече няколко години се говори за нов закон, който мина обсъждане, но не е приет все още в НС и това е грешка\", заяви той. \"Няколко са нещата, които са свързани - автомобил, път и човек. Видно е състоянието на пътищата. Основният виновник е АПИ и агенцията трябва да поеме цялата вина\", каза Алекси Стратиев. \"През зимните месеци катастрофите са по-малко в сравнение с лятото. Затова съветът ми е по време на горещините е да се извършват по - чести почивки. Водачът трябва сам да прецени състояние си. Когато той пропуска някои елементи, трябва да намери място за почивка, за да може да се съвземе\", каза още експертът по пътна безопасност. При около 90 - 95% водачите са виновни за тежките катастрофи, коментира в сутрешния блок на БНТ експертът по пътна безопасност Алекси Стратиев. По думите му, трябва да се подобри дисциплината им, защото основната причина за ПТП е високата скорост. Сподели:", "date": "2019.06.25", "title": "Ето къде е заровено кучето за тежките катастрофи"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D1%84%D0%B8%D1%80%D0%BC%D0%B0-%D0%B4%D0%BE-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%B2%D0%B4%D0%B8%D0%B3%D0%B0-%D0%BD%D0%BE%D0%B2-%D0%B1%D0%B5%D1%82%D0%BE%D0%BD%D0%B5%D0%BD-%D0%B3%D1%80%D0%B0%D0%B4-%D0%BA%D1%80%D0%B0%D0%B9-%D1%81%D0%BE%D1%84%D0%B8%D1%8F---136-%D0%BB%D1%83%D0%BA%D1%81%D0%BE%D0%B7%D0%BD%D0%B8-%D0%BA%D1%8A%D1%89%D0%B8-%D0%BD%D0%B8-news851599.html", "text": "Огромен комплекс с цели 136 еднофамилни и многофамилни къщи никне край София, променяйки изцяло географията на района между селата Герман и Лозен, видя ПИК TV. Мащабният проект, който представлява нов бетонен град, се строи от свързваната с бившия президент Росен Плевнелиев строителна фирма \"Линднер\". Това е компанията, която построи бизнес парка в София и бе доведена още в края на 90-те години у нас като немски инвеститор от Плевнелиев. Самият дълги години е част от управлението й и според запознати и до днес е свързан и до днес с фирмата. През 2013 г. НАП започна проверка на \"Линднер България\" заради сигнали, че в качеството си на управител на голямата баварска компания, Плевнелиев е пренасочвал милиони в поне две офшорни компании, регистрирани в Кипър. Според документите, публикувани тогава в интернет, една от офшорните фирми, с които работи \"Линднер\", е \"Инокс Мениджмънт ЛТД\" и със сигурност е собственост на Росен Плевнелиев, а другата - \"Билингъм Дивелопментс\" е управлявана от близко до него лице. Грубата сметка показва, че от сделки с офшорките \"Инокс\" и \"Билингам компания Линднер\", управлявана от Росен Плевнелиев, е заобиколила данъци върху общо 824 хил. долара през 1999 г. Тогава бизнесът в България плаща 32,5% данък или нашата държава е изгубила близо 300 хил. долара приходи. Проверките обаче не достигнаха до конкретни изводи. Компанията продължава да развива бурно строителство, което почти няма аналог по мащабите си на територията на София и областта. Въпросният обект е стартирал през април тази година и предвижда на общо 4 етапа изграждането на 136 сгради. Сигнал за мащабното строителство подадоха читатели на ПИК, притеснени от тежките машини и разрушаването на десетки декари от местообитанието на местната флора и фауна. По думите им китни поляни, ниви и горички, ще бъдат заместени от нов бетонен град. Репортерът на ПИК TV Вероника Янкова провери на място как се приема вдигането на нов квартал между двете села от местните хора, както и разговаря с кметовете на Герман и Лозен относно разрешителните за обекта и регулацията, която се оказва от местната власт. Сподели:", "date": "2019.06.25", "title": "САМО В ПИК TV: Фирма до Плевнелиев вдига нов бетонен град край София - 136 луксозни къщи никнат вместо гори и поляни (РЕПОРТАЖ)"}
{"url": "https://pik.bg/%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%BA%D1%8A%D0%BC-%D0%BC%D0%B2%D1%80-%D0%B8-%D0%BD%D0%BE%D1%80%D0%B2%D0%B5%D0%B6%D0%BA%D0%B8%D1%82%D0%B5-%D0%B8%D0%BC-%D0%BA%D0%BE%D0%BB%D0%B5%D0%B3%D0%B8-%D0%BF%D0%BE%D0%B4%D0%BF%D0%B8%D1%81%D0%B0%D1%85%D0%B0-%D0%BF%D0%B0%D1%80%D1%82%D0%BD%D1%8C%D0%BE%D1%80%D1%81%D0%BA%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-news851611.html", "text": "Във връзка със стартиращ проект по  Норвежки финансов механизъм 2014–2021 днес се състоя официална среща за подписване на партньорско споразумение между Научноизследователския институт по криминалистика (НИК) и Националната служба за криминално разследване – Норвегия (Крипос). Проектът „Развитие на експертно-криминалистичните изследвания в Научноизследователския институт по криминалистика-МВР и техническо обновяване и разширяване на възможностите на пет базови криминалистични лаборатории“ е с общ бюджет в размер на 2 100 000 евро, а срокът за изпълнението му – 36 месеца. В рамките на заложените дейности се предвижда да се обнови напълно и разшири оборудването на пет регионални криминалистични лаборатории: СДВР, ОДМВР-Пловдив, ОДМВР-Бургас, ОДМВР-Варна и ОДМВР-Плевен, като чрез обновяването на оборудването ще се постигне унифициране на техниката, което от своя страна ще уеднакви качеството на изготвяните в тези лаборатории изследвания. Ще бъде улеснена и снижена стойността на последващата поддръжка на техниката. Също така, ще се създаде възможност за въвеждане на система за управление на качеството, което от своя страна е основната стъпка в процеса на акредитация на отделните методи на изследвания. Наред с това, ще бъдат проведени и обучения на експертния състав в Норвегия и България. След подписване на настоящото партньорско споразумение се очаква проектното предложение да бъде одобрено и проектът да стартира през есента на 2019 г. На днешното събитие присъстваха представители на норвежкия партньор, директорът на Дирекция \"Международни проекти\" Мая Петкова, директорът на НИК-МВР Добринка  Маркова, заместникът й Владислав Янев, началници на отдели и сектори, служители. Сподели:", "date": "2019.06.25", "title": "Криминалистите към МВР и норвежките им колеги подписаха партньорско споразумение"}
{"url": "https://pik.bg/%D1%80%D0%B5%D0%BC%D0%BE%D0%BD%D1%82-%D0%B1%D0%BB%D0%BE%D0%BA%D0%B8%D1%80%D0%B0-%D0%BF%D1%8A%D1%82%D1%8F-%D0%B7%D0%B0-%D1%81%D1%8A%D1%80%D0%B1%D0%B8%D1%8F-news851511.html", "text": "Точно в тези месеци през страната ни преминават транзитно и стотици хиляди автомобили на турски гастарбайтери, като пътят им към и от Европа преминава именно през трасето с ограничения. Според съобщението на АПИ шофьорите ще бъдат пренасочвани по стария път Калотина -София. Пътуващите от столицата към българо-сръбската граница ще преминават по новоизградена пътна връзка, в близост до отбивката за Алдомировското блато, и ще продължават по старото трасе в посока Драгоман. Пътуващите от граничния пункт за София също ще трябва да заобикалят. Те ще се пренасочват след газостанция при изхода на град Драгоман в посока София и ще се връщат обратно на първокласния път по новоизградена отбивка в района на надлеза, по който преминава общинския път за Алдомировското блато. От 26 юни до 20 ноември се затваря близо 5-километров участък по пътя Калотина-Сливница, съобщава в. Сега. Причина за това е строителство на бъдещата магистрала „Европа“, става ясно от съобщение на Агенция „Пътна инфраструктура“ (АПИ). Ограничението идва в разгара на пътуванията през лятото. Сподели:", "date": "2019.06.25", "title": "Ремонт блокира пътя за Сърбия"}
{"url": "https://pik.bg/%D0%B1%D1%8A%D1%80%D0%B7%D0%B0-%D0%BF%D0%B8%D1%81%D1%82%D0%B0-%D0%B3%D0%B5%D1%80%D0%B1-%D0%B2%D1%80%D1%8A%D1%89%D0%B0%D1%82-%D0%BF%D1%8A%D1%80%D0%B2%D0%B8-%D0%BD%D0%B0%D0%B4%D0%B2%D0%B7%D0%B5%D1%82%D0%B0%D1%82%D0%B0-%D0%BF%D0%B0%D1%80%D1%82%D0%B8%D0%B9%D0%BD%D0%B0-%D1%81%D1%83%D0%B1%D1%81%D0%B8%D0%B4%D0%B8%D1%8F-%D0%BE%D1%82-5-613-724-%D0%BB%D0%B5%D0%B2%D0%B0-news851634.html", "text": "По разпореждане на председателя на ГЕРБ Бойко Борисов днес партията първа възстанови надвзетите средства от партийната субсидия, съобщиха от пресцентъра на партията. Това се случи след като днес бяха обнародвани в Държавен вестник промените в Закона за политическите партии и Министерството на финансите публикува информацията за сумите, които подлежат на доброволно възстановяване по централния бюджет от страна на политическите партии и коалиции. По разпореждане на председателя на ПП ГЕРБ Бойко Борисов партията преведе по сметката на финансовото ведомство в БНБ цялата дължима сума. Както ПИК писа преди дни, министерството на финансите публикува информация за това колко пари трябва да върнат партиите от надвзетите субсидии. Най-много средства в хазната трябва да внесе ГЕРБ - 5 613 724 лева, следвана от БСП - 4 299 690 лева, ДПС - 1 625 892 лева, ВОЛЯ - 655 938 лева, НФСБ - 542 137 лева, \"Атака\" - 539 894 лева. Министърът на финансите изпрати писма до политическите партии, в които са посочени конкретните суми, подлежащи на връщане - разликата между предоставената държавна субсидия и преизчисления размер. В писмата е описан и механизмът за възстановяването на сумите, съобразно изискванията на Закона за изменение на Закона за политическите партии. В случай, че партия, включително от състава на коалиция, която получава държавна субсидия, не върне доброволно разликата до предоставянето на втората част от субсидията за 2019 г., разликата ще бъде възстановена в бюджета, като на партията ще бъде предоставена 70% от сумата, която трябва да й бъде отпусната като втора част на субсидията за 2019 г., съответно 50 на сто от сумата, която трябва да й бъде предоставена от всяка следваща част на субсидията в рамките до една година от влизането в сила на закона. При недостиг на средства или липса на следващи части от субсидията, разликата, която не е върната от съответната партия или коалиция, следва да бъде възстановена доброволно по централния бюджет в срок до 31 декември 2020 г. Политическа партия, включително от състава на коалиция, която не получава държавна субсидия, следва да върне разликата между предоставената държавна субсидия и преизчисления размер до 31 декември 2020 г. След изтичането на посочения срок средствата, които не са върнати в централния бюджет доброволно, подлежат на събиране по общия ред. Сподели:", "date": "2019.06.25", "title": "БЪРЗА ПИСТА: ГЕРБ връщат първи надвзетата партийна субсидия от 5 613 724 лева"}
{"url": "https://pik.bg/%D1%81%D1%8A%D0%BF%D0%B5%D1%80%D0%BD%D0%B8%D0%BA%D1%8A%D1%82-%D0%BD%D0%B0-%D1%81%D0%B8%D0%BD%D0%B8%D1%82%D0%B5-%D0%B2-%D0%B5%D0%B2%D1%80%D0%BE%D0%BF%D0%B0-%D1%81-%D0%BE%D0%B3%D1%80%D0%BE%D0%BC%D0%B5%D0%BD-%D0%BF%D1%80%D0%BE%D0%B1%D0%BB%D0%B5%D0%BC-news851534.html", "text": "Словашки вестник твърди, че съперникът на Левски в Лига Европа - Ружомберок има сериозни финансови проблеми. Визира се, че в клубната му каса има дупка от 2,4 милиона евро, а клубът е най-зле по този показател от всички останали в Словакия. Използвани са данни от данъчни декларации. Именно колебливото финансово състояние е причината, която принуди Ружомберок да се раздели с не малко основни играчи. Въпреки това задаващият се съперник на \"сините\" успя да впечатли с победата, която постигна в контролата с Пивовар Шариш. Елитният клуб разгроми опонента си с 8:0. Сподели:", "date": "2019.06.25", "title": "Съперникът на \"сините\" в Европа с огромен проблем?"}
{"url": "https://pik.bg/%D0%B8%D0%B7%D0%BA%D0%BE%D0%BF%D0%BD%D0%B8-%D1%80%D0%B0%D0%B1%D0%BE%D1%82%D0%B8-%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B1%D0%B5%D0%B7-%D1%82%D0%BE%D0%BA-%D0%BD%D0%B0%D0%B4-4200-%D0%B4%D1%83%D1%88%D0%B8-%D0%B2-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%BA%D0%B2-%D0%B4%D1%80%D1%83%D0%B6%D0%B1%D0%B0-1-news851601.html", "text": "Екипите на ЧЕЗ Разпределение реагираха незабавно и в рамките един час възстановиха електрозахранването. Ще бъде изготвен и констативен протокол за причинената авария и ще бъдат предявени претенции за нанасяне на имуществени вреди. „Лятото е активен сезон за строително-ремонтни дейности и фирми трябва отговорно да спазват процедурите и да съгласуват своевременно ремонтите, за да се предотвратят подобни неудобства за клиентите в бъдеще“, призова Васил Василев, директор „Експлоатация и поддържане“, в ЧЕЗ Разпределение България АД, съобщиха от пресцентъра на дружеството. Фирма скъса кабел 10 киловолта, собственост на ЧЕЗ Разпределение България, при извършване на несъобразени изкопни работи, в резултат на което близо 4 200 клиенти от кв. „Дружба 1“ останаха без електрозахранване на 25 юни сутринта. Сподели:", "date": "2019.06.25", "title": "Изкопни работи оставиха без ток над 4200 души в столичния кв. \"Дружба\" 1"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B5%D0%BD%D0%B5%D1%80%D0%B3%D0%B8%D0%B5%D0%BD-%D0%B5%D0%BA%D1%81%D0%BF%D0%B5%D1%80%D1%82-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5%D1%82%D0%BE-%D0%BD%D0%B0-%D0%BF%D0%B8%D0%BA---%D0%B7%D0%B0%D0%B4-%D0%B5%D0%B2%D1%80%D0%BE%D1%85%D0%BE%D0%BB%D0%B4-%D0%BF%D1%80%D0%BE%D0%B7%D0%B8%D1%80%D0%B0-%D1%81%D1%8F%D0%BD%D0%BA%D0%B0%D1%82%D0%B0-%D0%BD%D0%B0-news851546.html", "text": "Зад \"Еврохолд\" прозира сянката на Цветан Цветанов. Това заяви енергийният експерт Еленко Божков. Финансовото състояние на холдинга в момента се проверява от Комисията за финансов надзор (КФН) и се очаква до края на седмицата да бъдат предствени и резултати от проверката. \"Застрахователният и финансов холдинг \"Еврохолд\", който иска да купи ЧЕЗ за 335 млн. евро не е в добро финансово състояние, което остро поставя въпроса за финансирането на сделката\", добави Божков. Според него Асен Христов е свързан и с бившия зам.-председател на ГЕРБ Цветан Цветанов Божков смята, че държавата, а не частни дружества трябва да притежава най-голямото електродружество у нас. Финансови експерти обясняват, че ако чужди банки финансират сделката, то като обезпечение ще се използват сметките за ток, които досега събираше ЧЕЗ. Това означава, че в договорите с тях ще залегнат планирани увеличения на цената на тока за бита и бизнеса. ''Еврохолд'' е фирма, която е започнала от нулата в бранша на енергетиката. Подозрителното е, че нищо не знаем относно състава на експертите, политиката на инвестиции и ремонти. Не знаем нищо и за нейния текущ капитал, а само следващата година трябва да започне с разход от около 180 млн. лева'', поясни експертът. Сподели:", "date": "2019.06.25", "title": "ЕКСКЛУЗИВНО: Енергиен експерт потвърди разкритието на ПИК - зад \"Еврохолд\" прозира сянката на Цветанов. Финансовото състояние на холдинга не е добро, как ще купи ЧЕЗ"}
{"url": "https://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3-%D0%BE%D0%B2%D0%BD%D0%B8%D1%82%D0%B5-%D0%B4%D0%B0-%D0%B2%D0%BD%D0%B8%D0%BC%D0%B0%D0%B2%D0%B0%D1%82-%D0%B2-%D0%BA%D0%B0%D1%80%D1%82%D0%B8%D0%BD%D0%BA%D0%B0%D1%82%D0%B0-%D0%B4%D1%83%D1%88%D0%B5%D0%B2%D0%BD%D0%BE-%D1%81%D0%BF%D0%BE%D0%BA%D0%BE%D0%B9%D1%81%D1%82%D0%B2%D0%B8%D0%B5-%D0%B7%D0%B0-%D0%B2%D0%B5%D0%B7%D0%BD%D0%B8%D1%82%D0%B5-news851493.html", "text": "Ако се почувства малко нестабилно в сутрешните часове, когато денят започне на преваля, ще се оправи, защото планетарните транзити в неговия астрален хоризонт следобед му действат положително, пише в своя дневен хороскоп астрологът Ивелина Пенчева. може би ще се изправи пред избор дали да поеме даден риск, или не. Нека предприеме стъпки, само ако е напълно убеден в безопасността и ползата, с една дума, че си струва! може да срещнат някои пречки, но усилията и всеотдайността ще им помогнат да ги преодолеят. Нека не позволяват на малките неприятности да ги разочароват! Като цяло денят обещава да бъде спокоен и умерен за представителите на знак . Нека се възползват от това и не бързат, по-добре да завършат започнатите дела! Да внимават, има хора, които искат да ги манипулират! не се интересува от разбирането на дълбокия смисъл на случващото се. Предпочита да възприема всичко по-повърхностно. Звездите го съветват да изчака с важните финансови решения. В работата си да се съсредоточат върху конкретна цел и да не се разсейват с маловажни неща, което ще им позволи да постигнат добри резултати! биха искали да намерят душевно спокойствие. Може би поради някакви лични проблеми ще се почувстват тревожни. Звездите съветват да не се крият, но да споделят безпокойството си с любимия или друг близък човек. да избягва кавги с другите, те няма да му донесат нищо добро, но сътрудничеството и дружелюбието ще са му от полза! Не се препоръчва да вземат важни решения, които не сте обмислили напълно. Спокойствието на създава атмосфера на хармония наоколо. Вечерта е по-добре да намали активността си и да прекара времето си в спокойна обстановка. може по време на работа да е несигурен и ще има трудност да разбере към кой работен проект да насочи вниманието си. може да получи изкушаващо предложение от делови характер. Още от късния следобед да започне да намалява ритъма на активност, за да се наслади на простите удоволствия от живота! на работното място ще са добросъвестни, защото постигането на добри резултати е от голямо значение за тях. Самоувереността ще им помогне да се справят с трудни ситуации. Овенът Телецът Близнаците Рак Лъвът Девите Везните Скорпионът Стрелеца Козирогът Водолеят Рибите Сподели:", "date": "2019.06.25", "title": "Астролог: Овните да внимават в картинката, душевно спокойствие за Везните"}
{"url": "https://pik.bg/%D0%B7%D0%B0%D1%89%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%81%D1%80%D0%B0%D0%B2%D0%BD%D0%B8-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%81-%D0%BB%D1%8E%D1%82%D0%B2%D0%B8-%D0%BC%D0%B5%D1%81%D1%82%D0%B0%D0%BD-%D0%B8-%D0%BA%D0%B0%D0%B7%D0%B0-%D1%87%D0%B5-%D0%B5-%D0%B8%D0%B7%D0%B2%D1%8A%D0%BD-%D0%B3%D0%B5%D1%80%D0%B1-news851580.html", "text": "\"Все едно да питате БСП за Жан Виденов или ДПС за Лютви Местан...\" Така премиерът Борисов отговори на въпрос на ПИК дали Цветан Цветанов стои зад сделката за ЧЕЗ. Кабинетът \"Виденов\" е най-печалната страница от историята на левицата. По негово време пенсиите станаха 3 долара, хлябът се купуваше с купони, фалираха банки, инфлацията галопираше с космически темпове, народът излезе на улицата... Местан пък е драматичният антагонист в ДПС. Заигра се с Ердоган зад гърба на Доган, предаде председателя си, скри се в турското посолство, когато му махнаха охраната, опита да разцепи електората със собствена партия. Дали днешната аналогия на Борисов е случайна? забивайки нож в гърба на човека, който го вкара в политиката? А алюзията с Виденов? Означава ли това, че личността на Цветанов натоварва ГЕРБ със същата негативна семантика, с каквато Жан натоварва червените? \"Цветанов е извън ГЕРБ...\" е послание. Преди всичко към клиентелата в ГЕРБ, която се е облагодетелствала от модела \"Цветанов\", лично предана е на втория в партията и сега се мъчи със зъби и нокти да го реабилитира. Вчера КОНПИ излезе със становище, че няма конфликт на интереси по \"Апартаментгейт\". И веднага социалните мрежи се напълниха с призиви: Всъщност всички изначално бяхме наясно, че конфликт на интереси няма. Луксозните имотни придобивки на Цветанов може би не са незаконни, но трудно могат да бъдат припознати като морални. Особено насред мандата, когато той е възлова фигура в управлението и битът му се гледа под лупа. Така че КОНПИ не ни каза нещо ново. Доверието между него и премиера е непоправимо разклатено - а това е по-важно от всякакви институционални проверки. \"Цветанов е извън ГЕРБ...\" е адресирано към \"болните\" цецовъди в ГЕРБ. Реваншът е немислим, още по-наивно е да се смята, че Цветанов има каквато и да била самостоятелна електорална тежест, че да разцепва партията. Какъв е рейтингът на Цветан Цветанов? Измервал ли го е изобщо някой от времето, когато беше вътрешен министър и арестуваше поголовно и в общ кюп виновни и невинни, и то пред слисаните очи на децата им? Отстраняването му вероятно е било драма за някакво твърдо ядро, но широката периферия и демократично мислещите хора приеха жеста на Борисов с въодушевление. Поемането на морална отговорност е отличимият белег в политическото поведение на Борисов. Това е част от магията, която го държи във властта вече толкова години. Така че \"Цветанов е извън ГЕРБ...\" прозвуча съвсем на място. Отрезвяващо. За всички \"котараци\", които мяучеха около щедрата Цецова трапеза. Но и отрезвяващо за самия Цветанов, Сгълча авторите им, произнесе се \"компетентно\" какво да се пише и какво не, призова \"колегите от ГЕРБ\" да не ги допускали на пазара. Цветанов трябва да се смири, да се \"поприбере\" в себе си, да осмисли онова, което се случи и онова, което причини на своя политически родител. Не е сега моментът да отправя публични послания, и то асоциирайки се с ГЕРБ. Още по-малко задкулисно да дирижира приватизационни сделки като тази за ЧЕЗ. Но пък не е сигурно дали точно тази част ще влезе в учебниците по история... Сподели:", "date": "2019.06.25", "title": "Защо Борисов сравни Цветанов с Лютви Местан и каза, че е \"извън ГЕРБ\""}
{"url": "https://pik.bg/%D0%BE%D1%82-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%B7%D0%B0%D0%B1%D1%80%D0%B0%D0%BD%D0%B8%D1%85%D0%B0-%D0%BD%D0%B0-%D1%81%D1%8A%D0%B2%D0%B5%D1%82%D0%BD%D0%B8%D1%87%D0%BA%D0%B0-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B4%D0%B0-%D0%B4%D0%B0%D0%B2%D0%B0-%D0%BF%D0%BE%D0%BA%D0%B0%D0%B7%D0%B0%D0%BD%D0%B8%D1%8F-%D0%BF%D1%80%D0%B5%D0%B4-%D0%BA%D0%BE%D0%BD%D0%B3%D1%80%D0%B5%D1%81%D0%B0-news851489.html", "text": "От Белия дом забраняват на съветничката на президента на САЩ Келиан Конуей да дава показания пред Комисията на Конгреса, съобщава The Washington Post. По данни на изданието, от Министерството на правосъдието на САЩ са заявили, че Конуей е нарушила забраната за политически изявления. Отбелязва си, че юристите на Белия дом са забранили на съветничката на президента на САЩ Доналд Тръмп да дава показания заради решение на Министерството на правосъдието. От Белия дом веднага са известили официално законодателите за това свое решение. Сподели:", "date": "2019.06.25", "title": "От Белия дом забраниха на съветничка на Доналд Тръмп да дава показания пред Конгреса"}
{"url": "https://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D1%81%D0%BB%D0%B5%D0%B4-%D1%83%D0%B4%D0%B0%D1%80%D0%B0-%D0%BD%D0%B0-%D1%81%D0%BF%D0%B5%D1%86%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%82%D1%80%D0%B0%D1%84%D0%B8%D0%BA%D0%B0%D0%BD%D1%82%D0%B8%D1%82%D0%B5-%D0%BD%D0%B0-%D0%B1%D0%B5%D0%B6%D0%B0%D0%BD%D1%86%D0%B8-%D0%B2%D1%8A%D1%80%D1%82%D1%8F%D1%82-%D0%BC%D0%B8%D0%BB%D0%B8%D0%B0%D1%80%D0%B4%D0%B8---%D0%B5-news851512.html", "text": "Около тази теза се обединиха в студиото на сутрешния блок на Би Ти Ви арабистът Владимир Чуков и преводачът Мажд Алгафари. Двамата коментираха темата за разбитата най-голямата действаща група за трафик на мигранти през българска територия. \"В този бизнес говорим за милиони, дори за милиарди. Аз съм виждал обяви и оферти за цяло семйство от Бейрут, което може да си избере как и до къде да стигне - Италия, пристанище в Гърция. Такива канали минават отвсякъде. В момента в ромските махали е главно мястото, където се пазат мигрантите\", каза още Чуков. \"Сред преведените хора със сигурност има радикализирани елементи. За бежанци вече почти не можем да говорим. В момента всички задържани трябва да бъдат проверявани много внимателно и да се разговаря изключително задълбочено с тях. Потокът от пари е огромен при тези групи. В циганските махали полицията почти не влиза и това е причината там да се крият мигрантите\", добави Мажд Алгафари. Той обясни, че групите минават границата ни, след като се организират в Истанбул или Одрин. Подобни структури се формираха още по време на пика на мигрантската вълна през 2014-2015. Това са организирани групи, които посрещат бежанците и ги превеждат през цяла България. Сподели:", "date": "2019.06.25", "title": "НОВИ РАЗКРИТИЯ СЛЕД УДАРА НА СПЕЦПРОКУРАТУРАТА: Трафикантите на бежанци въртят милиарди - ето как се организират преди да пресекат границата"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%86%D0%B0%D1%86%D0%B0%D1%80%D0%BE%D0%B2-%D0%BD%D0%B0%D1%80%D0%B5%D0%B4%D0%B8-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%BD%D0%B0-%D0%BF%D0%BE%D0%B6%D0%B0%D1%80%D0%B0-%D0%B8-%D1%81%D1%80%D1%83%D1%82%D0%B2%D0%B0%D0%BD%D0%B5%D1%82%D0%BE-%D0%BD%D0%B0-135-%D0%BC%D0%B5%D1%82%D1%80%D0%BE%D0%B2%D0%B8%D1%8F-%D0%BA%D0%BE%D0%BC%D0%B8%D0%BD-%D0%B2-%D1%82%D0%B5%D1%86--news851508.html", "text": "Изгоря високият комин на сероочистващата инсталация на 8-ми блок на централата. Пострадали нямаше, но щетите са за стотици хиляди лева. От екоинспекцията в Стара Загора казаха, че няма превишение на нормите за качеството на въздуха. Министър Теменужка Петкова увери, че инцидентът няма да се отрази на сигурността на енергийната система. Започва разследване по случая от Националната следствена служба по разпореждане на главния прокурор Сотир Цацаров. През цялата нощ са дежурили екипи. Комисар Стоян Колев, директор на пожарната в Стара Загора, коментира пред БНТ, че пожарът наистина е бил изключително тежък. \"Общо 16 екипа работиха\", обясни той. Окръжният прокурор на Стара Загора Дичо Атанасов съобщи, че все още няма основна версия за пожара. Работи се по няколко такива. \"Няма данни за умишлен палеж\", съобщи Атанасов и поясни, че разследването е в двумесечен срок. Експертна комисия влиза в ТЕЦ \"Марица Изток 2\" за оглед и оценка на щетите след пожара, който избухна вчера. Сподели:", "date": "2019.06.25", "title": "ЕКСКЛУЗИВНО: Цацаров нареди разследване на пожара и срутването на 135-метровия комин в ТЕЦ \"Марица Изток 2\"! Експерти влизат в централата"}
{"url": "https://pik.bg/%D0%BE%D1%81%D1%82%D1%8A%D1%80-%D0%BD%D0%B5%D0%B4%D0%BE%D1%81%D1%82%D0%B8%D0%B3-%D0%BD%D0%B0-%D0%B5%D0%BA%D0%B8%D0%BF%D0%B8-%D0%BD%D0%B0-%D0%B1%D1%8A%D1%80%D0%B7%D0%B0-%D0%BF%D0%BE%D0%BC%D0%BE%D1%89-%D0%B2-%D0%BA%D1%83%D1%80%D0%BE%D1%80%D1%82%D0%B8%D1%82%D0%B5-%D0%B2-%D0%B3%D1%8A%D1%80%D1%86%D0%B8%D1%8F-news851490.html", "text": "Синдикатът на медицинските работници в Гърция предупреди за остър недостиг на екипи на Бърза помощ в курортите в страната, съобщава вестник „Катимерини“, цитиран от БГНЕС и Нова телевизия. Нападайки Министерството на здравеопазването, от синдиката казаха, че не е бил направен никакъв опит от държавата да бъдат наети допълнителни служители, както на временни начала, така и за постоянно. Особено тежко е положението на островите, където Бърза помощ разчита на доброволци и служители от други части на страната. Като пример се дава остров Миконос, където има шестима служители на Бърза помощ при необходимост от 10. На остров Парос работят 9 души, които са принудени да се откажат от почивните си дни и разполагат само с една линейка. Популярният сред туристите остров Кос, на който освен това има многобройно постоянно население, а в последните години са настанени стотици мигранти, има едва петима служители на Бърза помощ, които работят по шест дни седмично и имат да взимат стотици дни отпуски и компенсации. Сподели:", "date": "2019.06.25", "title": "Остър недостиг на екипи на Бърза помощ в курортите в Гърция"}
{"url": "https://pik.bg/%D0%B1%D0%BE%D0%B8%D0%BB-%D0%B1%D0%B0%D0%BD%D0%BE%D0%B2-%D0%B4%D0%B0%D0%B2%D0%B0-%D1%81%D1%82%D0%B0%D1%80%D1%82-%D0%BD%D0%B0-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D1%8F-%D0%B7%D0%B0-%D0%BC%D0%B8%D0%BB%D0%B8%D0%BE%D0%BD%D0%B8-%D0%B2-%D1%81%D0%B2%D0%B8%D1%89%D0%BE%D0%B2-news851496.html", "text": "Министърът на културата Боил Банов ще посети Свищов по покана на кмета на града Генчо Генчев, съобщиха от пресцентъра на Общината. Срещата е инициирана по повод археологическите проучвания в местността „Калето“, проведени в продължение на месец, под ръководството на проф. Николай Овчаров в крайдунавския град. Министърът на културата е изявил желание да посети архитектурния резерват „Нове“, край Свищов, както и къщата музей „Алеко Константинов“, за която Общината е входирала пороектно предложение, с което да бъдат осигурени средства за ремонт на културно-историческата забележителност, която е един от 100-те национални туристически обекта на България. По време на посещението си в Свищов, министър Банов ще даде старт на дейностите по Проект „Ремонт, реконструкция и мерки за подобряване на енергийната ефективност в обекти на културната инфраструктура на територията на Община Свищов“ по процедура „Изпълнение на интегрирани планове за градско възстановяване и развитие 2014-2020“, по оперативна програма „Региони в растеж“. Проектното предложение е включено в Инвестиционната програма на община Свищов и е на обща стойност 2 766 728,99 лева. Проектът е инвестиция в устойчивото развитие на културната инфраструктура на три от читалищата на територията на община Свищов – НЧ „Светлина – Царевец 1927”, НЧ „Трудолюбие – 1907“, с. Вардим и НЧ „Филип Станиславов – 1903“, с. Ореш. Той предвижда подобряване на съществуващата материална база, обслужваща културната дейност в трите населените места на община Свищов, посредством повишаване на енергийната ефективност на сградите, създаване на по-добри битови условия за работа и осигуряване на достъп до тях за хората в неравностойно положение. В края на своята визита министърът ще посети село Царевец, където са на финален етап дейностите по изграждане на културен център, който се реализира по проект за трансгранично сътрудничество между България и Румъния. Основната цел е съхраняване на традициите и развиване на културния потенциал на народите от двете страни на река Дунав и трети страни. Сподели:", "date": "2019.06.25", "title": "Боил Банов дава старт на инвестиция за милиони в Свищов"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%88%D0%BE%D1%84%D1%8C%D0%BE%D1%80%D1%8A%D1%82-%D0%BD%D0%B0-%D0%B4%D0%B5%D1%81%D0%B8-%D1%81%D0%BB%D0%B0%D0%B2%D0%B0-%D0%BE%D1%82%D1%8A%D1%80%D0%B2%D0%B0-%D0%B7%D0%B0%D1%82%D0%B2%D0%BE%D1%80%D0%B0-%D0%B7%D0%B0-%D0%BA%D1%8A%D1%80%D0%B2%D0%B0%D0%B2%D0%BE%D1%82%D0%BE-%D0%BC%D0%B5%D0%BB%D0%B5-%D0%BD%D0%B0-%D1%82%D1%80%D0%B0%D0%BA%D0%B8%D1%8F-news851629.html", "text": "Шофьорът на фолкпевицата Деси Слава – 35-годишният Димитър Илиев, се размина с ефективната присъда за мелето на АМ „Тракия“ през 2016 г. и няма да влиза в затвора. Той получи 5 години условно за това, че преди 3 години на 9 септември около 6 часа рано сутринта с лекия си автомобил „Фолксваген“ блъска 24-годишния Божидар. Това реши преди минути Окръжният съд в Бургас. Въпреки че Димитър се е движел със 122 км/ч в района на 323 км от магистралата, магистратите прецениха, че той е виновен за причинената смърт, тъй като е нарушил Закона за движение по пътищата – не се е съобразил със ситуацията на пътя, съобщава още \"Флагман\". Илиев, който от дълги години работи като личен шофьор на фолкдивата Деси Слава, ще остане и без свидетелство за управление на МПС 4 години. Той бе осъден да заплати и всички разноски по делото. Присъдата може да се обжалва в 15-дневен срок пред Апелативен съд. Сподели:", "date": "2019.06.25", "title": "ОТ ПОСЛЕДНИТЕ МИНУТИ: Шофьорът на Деси Слава отърва затвора за кървавото меле на \"Тракия\""}
{"url": "https://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BE%D1%82%D0%B8%D0%B2%D0%B0-%D0%B2-%D1%86%D0%B5%D1%80%D0%BD-news851499.html", "text": "Държавният глава ще разговаря с българи, които работят в организацията. Над 13 000 учени от 97 държави от цял свят извършват научни изследвания в ЦЕРН, а общо над 100 български специалисти сътрудничат на организацията. Президентът Радев пристигна вчера на двудневно посещение в Швейцария, където участва в 41-aта сесия на Съвета на ООН по правата на човека в Женева. Президентът Румен Радев ще посети днес Европейската организация за ядрени изследвания - ЦЕРН. Сподели:", "date": "2019.06.25", "title": "Румен Радев отива в ЦЕРН"}
{"url": "https://pik.bg/%D0%BC%D0%B0%D1%80%D0%B5%D1%88%D0%BA%D0%B8-%D1%81%D0%B5-%D0%BE%D0%BF%D1%80%D0%B0%D0%B2%D0%B4%D0%B0-%D1%81%D0%BB%D0%B5%D0%B4-%D1%82%D0%BE%D0%BC%D0%B1%D0%BE%D0%BB%D0%B0%D1%82%D0%B0-%D0%B1%D0%B5%D0%B7-%D0%BD%D0%B0%D0%B3%D1%80%D0%B0%D0%B4%D0%B0---%D0%BE%D1%82-%D0%B2%D0%BE%D0%BB%D1%8F-%D0%BD%D0%B5-%D0%BE%D1%82%D0%BA%D1%80%D0%B8%D0%BB%D0%B8-%D0%BF%D0%BE%D0%B1%D0%B5%D0%B4%D0%B8%D1%82%D0%B5%D0%BB%D1%8F-news851636.html", "text": "От там обясняват, че не могли да се свържат с печелившия, с когото ПИК се свърза доста бързо и без проблеми. Ето обяснението на \"Воля\": \"Към играта „Селфи с Марешки“ имаше огромен интерес. Тя беше проследена от няколкостотин хиляди потребители на социалната мрежа. Затова сме категорични, че томболата в никакъв случай не е била “бутафорна”. Напротив. Споменатият в публикацията господин Александър Иванов, с когото е установен контакт през социалната мрежа, не е отговорил на обажданията на нашите сътрудници. Но ви уверяваме, че ще си получи наградата - мобилен телефон. Резултатът от успешната томбола може да се види на страницата на Веселин Марешки във фейсбук, където десетки щастливци поздравяват лидера на ВОЛЯ и екипа му за чудесната инициатива и благодарят за подаръците. ВОЛЯ и Веселин Марешки винаги в делата си се водят от принципа за почтеност и са го доказали многократно. В тази връзка подобен тенденциозен опит за очерняне на лидера на ВОЛЯ не е в унисон с професионалните стандарти в журналистиката. PS: Използваме Вашата медия, за да уведомим господин Иванов, че го очакваме да върне обаждане, за да си получи подаръка\". Сподели:", "date": "2019.06.25", "title": "Марешки се оправда след томболата без награда - от \"Воля\" не открили победителя"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D1%80%D0%B5%D0%B4%D0%B0%D0%BA%D1%82%D0%BE%D1%80-%D0%BD%D0%B0-%D0%BF%D0%B8%D0%BA-%D1%82%D1%80%D1%8F%D0%B1%D0%B2%D0%B0-%D0%BD%D0%B8-%D1%81%D0%BC%D0%B5%D0%BB-%D0%B3%D0%BB%D0%B0%D0%B2%D0%B5%D0%BD-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%BA%D0%BE%D0%B9%D1%82%D0%BE-%D0%B4%D0%B0-%D0%BD%D0%B5-%D1%81%D0%B5-%D1%81%D1%82%D1%80%D0%B0%D1%85%D1%83%D0%B2-news851523.html", "text": "Главният редактор на информационна агенция ПИК Звездомира Мастагаркова коментира пред Георги Коритаров горещите теми за избора на нов главен прокурор и разразилия се скандал за апартаментите на властта. \"Дискусията се проведе вчера по покана на правосъдния министър Данаил Кирилов, по повод неговия законопроект, който е написан много професионално. Единствено от съда на Лозан Панов ВКС и неговите магистрати заявиха, че искат промени в Конституцията, така че главния прокурор да бъде изваден от тримата главни. С две думи главния прокурор да бъде поставен като плашило и единствено срещу него да се водят процедури\", коментира Мастагаркова по повод дискусиите, които се организират от страна на правосъдното министерство. Тя подчерта, че в със срещите, които се правят от страна на Румен Радев и обсъждането на промени в закона за тримата големи точно преди избора на нов главен прокурор нагнетява обстановката и не е добре за избора. По думите й новият главен прокурор трябва да е малко по-смел и даде за пример казуса с Иво Прокопиев, който има три обвинения, но е на свобода срещу подписка, а в същото време Баневи са в ареста. \"Простата причина е, че Прокопиев има медии\", заяви главният редактор на ПИК и допълни, че самата прокуратура се страхува от медиен линч, на което бе подложен и самият Сотир Цацаров, както и платени протести от началото на неговото избиране. \"Проверките за \"Апартамент гейт\" не приключват с доклада на КПКОНПИ, те продължават. Това, което е установено от Антикорупционната комисия е, че няма конфликт на интереси. По-важна е проверката на НАП, от къде идват парите за закупуване на тези апартаменти. От друга страна и становището на прокуратурата, която ще обедини всички проверки. Но това е показателно, че няма политически влияние в тези сделки\", допълни главният редактор на ПИК. Тя допълни, че хората, които бяха \"тричани\" месеци наред е редно да заведат дела, защото се нанесоха жестоки удари върху имиджа не само на тези хора, но и на Народното събрание, за което вина има опозицията. Мастагаркова допълни, че няма политически привкус в тези сделки. \"Предполатам, че \"Артекс\" и на Лили Иванова щяха да дадат евтин апартамент, защото е престижно да имаш такъв собственик в твоите сгради\". Главният редактор на ПИК допълни, че шефа на КПКОНПИ трябва да се върне с гордо вдигната глава, защото стана ясно, че няма никакви нарушения с въпросната тераса, която се снима с дронове и се дъвче от сутрин до вечер от една телевизия. На въпрос дали са защитима политиците и хората, които са \"оставени на улицата\", Мастагаркова заяви, че много качествени хора, които са били в политиката са си отишли без никаква причина, като генерал Николай Петров. \"Буквално месец след като си подаде оставката като здравен министър, човек спасил хиляди човешки животи, бе съсипана. Това беше поръчково \"тричане\" от страна на Би Ти Ви, всички така наречени \"разследвания\" на Петър Нанев са в една посока и накрая следват оставки. Хората от морал си подават оставки\", заяви Мастагаркова и допълни, че хора с такава еспертиза не трябва да се похабяват. Водещият Коритаров запита, кой пази хора като главния прокурор, вкарал десетки олигарски в затвора, кой ги пази тях. Мастагаркова заяви, че хора, които са били магистрати и са дали живота си в услуга на държавата, трябва да бъдат използвани максимално и в бъдеще. \"Г-жа Цачева например беше два пъти председател на парламента, правосъден министър, с висока експертиза и смятам, че след като приключат проверките - тя трябва да бъде реабилитирана. Хора като нея не трябва да бъдат изхвърлени на улицата\", допълни главният редактор на ПИК. В студиото се роди и идея, че реабилитацията на Цецка Цачева може да стане, като например стане съветник на г-жа Цвета Караянчева. Разговорът освен сериозен премина и в доста опасна обстановка, като водещият Коритаров една не пострада, когато нещо в студиото гръмна. За щастие без инциденти. Сподели:", "date": "2019.06.25", "title": "ЕКСКЛУЗИВНО: Главният редактор на ПИК: Трябва ни смел главен прокурор, който да не се страхува от медийния линч на подсъдими олигарси (ОБНОВЕНА)"}
{"url": "https://pik.bg/%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%B8%D0%B7%D0%B4%D1%8A%D1%85%D0%BD%D0%B0-%D0%B8%D0%B7%D0%B2%D0%B5%D1%81%D1%82%D0%B5%D0%BD-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D0%B8-%D0%B4%D0%B0%D1%80%D0%B8%D1%82%D0%B5%D0%BB-news851531.html", "text": "След тежко боледуване тази нощ почина известният кърджалиец Садък Мустафа Емин - създател на строителната компания „Ардастрой“ и един от големите дарители в България, съобщава \"24 Родопи\". Смъртта е настъпила към 2.30 часа на 25 юни. След 4 дни Садък Емин щеше да навърши 70 години. Поклонението ще бъде днес от 13 часа в двора на централната джамия в Кърджали. Погребението ще се извърши в общинските гробища. Сподели:", "date": "2019.06.25", "title": "ТЪЖНА ВЕСТ: Издъхна известен бизнесмен и дарител"}
{"url": "https://pik.bg/%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D1%86%D1%81%D0%BA%D0%B0-%D0%B4%D0%BE%D0%B2%D0%BE%D0%BB%D0%B5%D0%BD-%D0%BE%D1%82-%D0%BA%D0%BB%D0%B0%D1%81%D0%B8%D0%BA%D0%B0%D1%82%D0%B0-%D0%B2-%D0%B0%D0%B2%D1%81%D1%82%D1%80%D0%B8%D1%8F-news851500.html", "text": "Треньорът на ЦСКА Добромир Митов сподели мнението си за контролата срещу чешкия Прибрам на лагера в Австрия, спечелена с  3:0. “Аз и щабът сме доволни от показаното на терена на всички футболисти, както и от представянето на новите играчи, които се вписаха добре. Има какво още да се желае преди първия мач с Титоград за Лига Европа. Ще работим върху подобряването на играта ни във всички аспекти. Доволни сме от условията тук\", заяви той. \"Всичко е на много добро ниво. В оставащото време трябва да подобрим играта и връзките между самите футболисти, тъй като все още има известни разминавания в някои отношения. Затова сме тук треньорския щаб\", добави Митов. \"Помагаме си, резултатите не закъсняват. Изискваме от футболистите максимално да се влагат във всяка тренировка и това да се пренесе и в самите мачове”, каза Митов. Сподели:", "date": "2019.06.25", "title": "Треньорът на ЦСКА доволен от класиката в Австрия"}
{"url": "https://pik.bg/%D0%BA%D0%B5%D0%B2%D1%80-%D0%BD%D0%B8%D1%89%D0%B8-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%BF%D1%80%D0%B8%D1%80%D0%BE%D0%B4%D0%BD%D0%B8%D1%8F-%D0%B3%D0%B0%D0%B7-news851506.html", "text": "Очаква се днес Комисията за енергийно и водно регулиране да проведе открито заседание за цената на природния газ за предстоящото тримесечие. От „Булгаргаз” поискаха синьото гориво да поевтинее с малко над 0,5%. Така и планираното поскъпване на парното и топлата вода от 1 юли може да е с по-малко от предварително обявеното. В началото на месеца от КЕВР обявиха, че най-сериозно увеличение на тока се очаква за клиентите на EVN – 3,59%. За битовите абонати на ЧЕЗ и „Енерго про” е предвидено по-малко увеличение. Най-голямо увеличение на цените на парното и топлата вода се очаква в Разград – с над 17%. В Габрово предложеното поскъпване е с близо 13%. С около 7% би трябвало да се увеличат цените в Пловдив, Бургас, Враца и Велико Търново. За столицата се чака 4% увеличение, а в Сливен – намаление с близо половин процент. Сподели:", "date": "2019.06.25", "title": "КЕВР нищи цената на природния газ"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%B8-%D0%BF%D0%B0%D1%82%D1%80%D0%B8%D0%BE%D1%82%D0%B8-%D0%B1%D0%B8%D1%81%D1%82%D1%80%D1%8F%D1%82-%D0%BF%D0%B0%D1%80%D1%82%D0%B8%D0%B9%D0%BD%D0%B0%D1%82%D0%B0-%D1%81%D1%83%D0%B1%D1%81%D0%B8%D0%B4%D0%B8%D1%8F-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news851488.html", "text": "Премиерът Бойко Борисов разговаря с партньорите си в управлението като лидери на партии в лицето на Красимир Каракачанов, Валери Симеонов и Десислав Чуколов, който представлява \"Атака\" заради отсъствието на Волен Сидеров от страната, за намаляването на субсидиите на партиите от 11 лева на 1 лев за получен глас по предложение на Министерския съвет. Решението трябваше да се гласува на второ четене в парламента миналия петък, след като бюджетната комисия го прие, но в последния момент председателят на Народното събрание обяви, че комисията не е внесла доклада от заседанието си и затова точката ще отпадне от дневния ред. Преди това лидерът на НФСБ Валери Симеонов обяви, че е възмутен, че решението за намаляването на партийната субсидия не е обсъждано на коалиционен съвет на управляващите партии, а Борисов обяви, че съветът ще заседава днес. До този момент категорично против намаляването на партийната субсидия на 1 лев са от БСП и ДПС. С тази разлика, че от ДПС предлагат изобщо да няма партийни субсидии, а партиите открито, отчетно и прозрачно да се финансират от бизнеса. ВМРО пък се бори субсидията да бъде намалена, но на 5-6 лева. По повод предложението на ДПС да има външно финансиране, Чуколов заяви, че не можело да има спонсорства и даде за пример, че когато например се гласува закон, сигурно трябва да се казва \"този закон е с любезното съдействие на еди кой си\", заяви Чуколов. \"Ще потърсим разумно и колективно решение, като е възможно да не постигнем общо решение. Много прибързано бяха взети решенията и е нужен мащабен диалог\", коментира на влизане Валери Симеонов. Лидерът на НФСБ заяви, че не е добре да се коментират въпросите от референдума, защото можеше да има въпроси, които да фалират държавата, като това ДДС-то да стане 1 лев. Сподели:", "date": "2019.06.25", "title": "ИЗВЪНРЕДНО В ПИК TV: Борисов и \"Обединени патриоти\" бистрят партийната субсидия (ОБНОВЕНА)"}
{"url": "https://pik.bg/%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D0%BA%D0%BE%D0%BD%D1%82%D1%80%D0%B0%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81-%D0%B4%D0%B2%D0%B5-%D0%B3%D0%BE%D0%B4%D0%B8%D0%BD%D0%B8-news851458.html", "text": "Руският президент Владимир Путин подписа указ, който удължава до 31 декември 2020 г. някои специални икономически мерки срещу държави, наложили санкции на Руската федерация. Документът е публикуван на официалния портал за правна информация, предава TACC, цитирана от „Фокус“ Правителството е натоварено да осигурява реализирането на мерките за изпълнение на този указ и, ако е необходимо, да прави предложения за промяна на продължителността на тези насрещни санкции. В друг документ Путин е променил нормите на първоначалния указ за контра-санкции от 6 август 2014 г. По-специално, документът установява разрешение за транзитни превози на стоки през Русия \"при условие, че се гарантира тяхната проследимост с помощта на система за управление, базирана на технологията GLONASS\". В този случай тези стоки трябва да бъдат запечатани и водачите, участващи в транзита на този товар, трябва да имат съответните регистрационни талони. В допълнение, сега указът изрично разрешава вноса на стоки под санкционен режим от физически лица за лична употреба. Подобни изменения бяха направени и в постановлението от 22 октомври 2018 г. за контрасанкции срещу Украйна. През март 2014 г., във връзка със ситуацията в Украйна, Европейският съюз и редица страни, включително САЩ, Канада, Австралия, Япония, Швейцария, Нова Зеландия и Исландия, започнаха да налагат санкции срещу Русия. По-специално се появиха списъците със санкции срещу руски физически и юридически лица. Ограничителните мерки включват забрана за влизане, замразяване на сметки. Освен това бяха въведени така наречените секторни санкции: активите на компаниите, попадащи под тях, не бяха замразени, а бяха наложени ограничения за средносрочни и дългосрочни кредити. В отговор на тези действия на 6 август 2014 г. руският президент Владимир Путин подписа указ \"За прилагането на някои специални икономически мерки за осигуряване на сигурността на Руската федерация\". На следващия ден, въз основа на документа, руското правителство наложи забрана върху вноса на редица хранителни продукти от Съединените щати, Европейския съюз, Норвегия, Австралия и Канада. След като страните-членки на ЕС разшириха санкциите си срещу Русия на 22 юни 2015 г., на 24 юни Путин удължи ембаргото с нов указ още една година. Впоследствие той беше удължен два пъти, последният път – на 12 юли 2018 г. - до края на 2019 година. Сподели:", "date": "2019.06.25", "title": "Владимир Путин продължи контрасанкциите с две години"}
{"url": "https://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D0%B3%D0%B5%D0%BE%D1%80%D0%B3%D0%B8-%D1%85%D0%B0%D1%80%D0%B8%D0%B7%D0%B0%D0%BD%D0%BE%D0%B2-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0-%D0%BD%D0%BE%D0%B1%D0%B5%D0%BB-%D0%B0%D0%BA%D0%BE-%D1%81%D0%B4%D0%BE%D0%B1%D1%80%D0%B8-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-news851530.html", "text": "Татяна Буруджиева поясни, че дали това ще се случи е въпрос на мнозинство. „Не бих казала обаче, че ще има проблеми в коалицията, ако няма мнозинство по този въпрос“, заяви тя. „Това което е интересно е, че последните години се възбужда този дебат, Позицията на ГЕРБ е неизменна, но на другите партии не е така. Нека БСП да кажат колко е резонната субсидия за тях. Аз лично очаквах БСП да кажат. 11 лв. ти е много, но и 1 лв. ти е малко и накрая искаш оставката на един финансов министър неясно за какво“, коментира Буруджиева. „Всичко това прилича на един фарс“, добави тя. „11 лв. не е много“, коментира от своя страна Георги Харизанов. „Да, ГЕРБ са поели обещание, включително и премиерът Бойко Борисов, но не споделям мнението, че 11 лв. са много“, поясни той. „Въпросът не е в размера на субсидията, а в начина, по който се управляват финансите на една партия“, каза още Георги Харизанов. Татяна Буруджиева коментира и смяната на позицията на ДПС. По думите ѝ не е характерно да има смяна на мнението в ДПС. Тя напомни как се взимат решенияра в движението. \"Нещо става и там\", каза още Буруджиева. Харизанов коментира и ситуацията в \"Обединени патриоти\". Колко пъти се насрочваха срещи, но никога тримата - Красимир Каракачанов, Валери Симеонов и Волен Сидеров не се събраха, а сега Бойко Борисов им е виновен. Нобелова награда трябва да се даде на Борисов, ако възстанови диалогът им\", каза политическият анализатор. Според Георги Харизанов Симеонов и Сидеров имат проблем със собственото си \"Аз\". Политическият анализатор Георги Харизанов и политологът доц. Татяна Буруджиева коментираха в сутрешния блок на БНТ искането партийната субсидия да стане 1 лв. Сподели:", "date": "2019.06.25", "title": "БОМБА В ЕФИР: Георги Харизанов предлага Борисов за Нобел, ако сдобри Патриотите"}
{"url": "https://pik.bg/%D1%8F%D1%81%D0%BD%D0%BE-%D0%B5-%D0%BA%D1%8A%D0%B4%D0%B5-%D1%89%D0%B5-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D0%B7%D0%B8%D0%BC%D0%BD%D0%B0%D1%82%D0%B0-%D0%BE%D0%BB%D0%B8%D0%BC%D0%BF%D0%B8%D0%B0%D0%B4%D0%B0-2026-news851519.html", "text": "Милано и Кортина д'Ампецо спечелиха домакинството на Зимните олимпийски игри през 2026 година. Президентът на МОК Томас Бах съобщи победителя в гласуването. Изборите се проведоха в Лозана на сесия на Международния олимпийски комитет. Другият претендент за Игрите бе Стокхолм. Италия за четвърти път ще организира олимпийски игри. Планирани са три олимпийски села в Милано, Кортина и Ливиньо. Италия е сред големите сили в редица зимни спортове и се очаква форумът да се радва на страхотен интерес. Сподели:", "date": "2019.06.25", "title": "Ясно е къде ще се проведе Зимната олимпиада 2026"}
{"url": "https://pik.bg/%D0%B2%D0%B0%D0%B6%D0%B5%D0%BD-%D0%B4%D0%B5%D0%BD-%D1%81%D1%83%D0%B1%D1%81%D0%B8%D0%B4%D0%B8%D0%B8%D1%82%D0%B5-%D1%81%D1%8A%D0%B1%D0%B8%D1%80%D0%B0%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%B8-%D0%BF%D0%B0%D1%82%D1%80%D0%B8%D0%BE%D1%82%D0%B8-%D0%BD%D0%B0-%D0%BA%D0%BE%D0%B0%D0%BB%D0%B8%D1%86%D0%B8%D0%BE%D0%BD%D0%B5%D0%BD-%D1%81%D1%8A%D0%B2%D0%B5%D1%82-news851487.html", "text": "Коалиционните партньори в кабинета се срещат днес с премиера Бойко Борисов. Тема на обсъждане ще бъде въпросът за партийните субсидии. Борисов е твърдо решен, че субсидията трябва да бъде 1 лев. Срещата на т.нар. „голям коалиционен съвет“ е насрочена, след като парламентът отложи гласуването на промените в Закона за държавния бюджет. Лидерът на ГЕРБ съобщи, че е възложил на ръководството на партията и на финансовияминистър Владислав Горанов да разговарят с колегите си Обединени патриоти, и Воля, както направиха с ДПС. Това обаче не се е случило и според Борисов коалиционните партньори от Обединени патриоти са реагирали правилно, като са настояли за консултации с ГЕРБ. Лидерът на НФСБ Валери Симеонов смята, че 1 лв. субсидия ще ликвидира многопартийната демокрация. „Премахване на субсидиите спрямо партии всъщност превръща системата точно в някакъв американски модел, който в България ще бъде афганистански, а не американски. Какво представлява американския модел? Финансиране, от което остават две партии\", добави той. От ДПС останаха недоволни от решението и призоваха ГЕРБ да спазят поетите ангажименти. Четирима депутати изпратиха писмо до премиера, с което изразяват недоволството си от факта, че предложенията им за промени в Закона за държавния бюджет за 2019 не са били подложени на гласуване и обсъждане. Под писмото стоят подписите на председателя на групата Мустафа Карадайъ, Йордан Цонев, Делян Пеевски и Халил Летифов, които внесоха предложенията за безплатни детски градини, ремонт и строеж на нови, както и диференцирана ДДС ставка за книгите и учебниците. Законодателната им инициатива обаче остана без разглеждане с аргумента, че излиза извън обхвата на приетия на първо четене закон, в който бе залегнало единствено намаляването на партийните субсидии от 11 на 1 лев. От БСП пък искат оставане на субсидиите, макар самата Корнелия Нинова да бе заявила през 2017 година, че ще внесе законопроект за тяхното намаляване, което така и не се случи. Сподели:", "date": "2019.06.25", "title": "ВАЖЕН ДЕН: Субсидиите събират Борисов и \"Обединени патриоти\" на коалиционен съвет"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-25-%D1%8E%D0%BD%D0%B8---%D0%B1%D0%BB%D0%B8%D0%B7%D0%BD%D0%B0%D1%86%D0%B8%D1%82%D0%B5-%D0%B4%D0%B0-%D1%85%D0%B2%D0%B0%D1%89%D0%B0%D1%82--news845629.html", "text": "ОВЕН Посветете се на трудностите в личния живот. За един ден успяха да ви създадат проблеми, породени от грешки на ваши близки, с които трябва да се справите за пореден път. На работното място сте напрегнати. Нямате причина да сте агресивни с вашите колеги, въпреки невъзможността да се откъснете от мислите за близките си, но се въоръжете с оптимизъм, защото ще се справите с всичко. ТЕЛЕЦ От сутринта сте напрегнати и ще се наложи да постигнете компромис между желанията и задълженията си. Не разговаряйте на висок глас с вашите колеги, защото и така няма да ви чуят. Не спорете заядливо. Отложете деловите разговори, защото ще са неуспешни. На работното място не рискувайте и не отказвайте предложения за помощ, за да не съсипете постигнатото. БЛИЗНАЦИ Пътувайте, ако имате възможност и ще се почувствате добре, но само при положение, че не сте изнервени и напрегнати. Бъдете внимателни при срещи и нови делови запознанства. Пазете се от ваши колеги, които искат да се възползват от вас. Вашата доверчивост е причината да се опитат да ви навредят. РАК Бъдете внимателни, защото може да сте обградени с неприятели. Ако имате до себе си колеги, които ви подкрепят, вървете уверено към мечтите си. Осъществете делови срещи и по възможност - делово пътуване. Всички промени, свързани с професионалните ви идеи и материалната ви стабилизация ще ви донесат успех, но не ги предприемайте прибързано. ЛЪВ Отново сте подвластни на промени. До обед работете сами, а след това се заемете със задълженията си заедно с вашите колеги. Не взимайте никакви крайни делови решения. При положителен и зареждащ ви с увереност повей на новото, действайте бързо и не пропускайте шансът си за успех. Не се захващайте с рисковани сделки. ДЕВА Предстои ви труден, но и успешен ден. Бъдете внимателни със запознанствата, които могат да ви донесат професионални проблеми. Стабилизирайте постигнатото. Въпреки че сте по-мудни работата ви спори. Не се страхувайте и покажете че сте готови да действате уверено само в посока към поставената цел. ВЕЗНИ Приключите със стари споразумения не позволявайте на неовладяната емоция да ви попречи да сте реалисти. На работното място жънете предимно успехи свързани с материална стабилизация. Ако давате пари назаем ще събудите нечия неприязън. Не е във ваша полза да откажете допълнителна работа. Няма да се преуморите, а и приходите ще са отлични. СКОРПИОН В този ден сте с променливо настроение, което е типично за вас, стига да не ви вреди. Вашето лекомислие може да стане причина за недоразумения и пропуснати шансове за финансови успехи. Не създавайте нови делови контакти. Бъдете внимателни при запознанства, защото ще са разочароващи в бъдеще. СТРЕЛЕЦ От сутринта над вас властва емоцията, която е свързана за пореден път с действията ви от предишния ден. Ако сте били разумни и не сте пилели пари на вятъра, сега ще ви предложат изгодна инвестиция. Радвате се на материални успехи. Не отказвайте предложения за допълнителна работа. В този ден Съдбата ви закриля, но би било добре и вие самите да сте предпазливи. КОЗИРОГ Емоцията надмогва разума ви. Неблагоприятното развитие на плановете ви на работното място се отразява на настроението ви. Вместо да сте напрегнати и конфликтни, може да преобърнете ставащото във ваша полза. Избягвайте срещите с хора, които ви използват и днес отново ще ви молят за заем. ВОДОЛЕЙ Причината да сте без настроение е отказът ви да започнете ремонт у дома. Не сте склонни да харчите. Най-напред отхвърлете професионалните си задължения и след това изяснете причината за отказа си. Навлизате в етап от живота си, който изисква от вас максимално внимание, за да ви подари усещане за радост и да ви даде допълнителна енергия и сили. РИБИ Не бъдете прибързани, за да не си създадете проблеми на работното място. Деловите разговори провеждайте с търпение и такт. Срещите ви са успешни. Съдбата ви дава възможност да изявите заложбите си. Днес може и да пожънете успех, даряващ ви признанието на колегите, но дали ще го сторите зависи от вас и от никой друг. Сподели:", "date": "2019.06.25", "title": "САМО В ПИК: Топ астроложката Алена с ексклузивен хороскоп за 25 юни - Близнаците да хващат пътя, пари за Стрелците"}
{"url": "https://pik.bg/%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BD%D0%B0-%D1%82%D1%83%D1%80-%D0%BD%D0%BE-%D0%BD%D0%B5-%D0%B7%D0%B0-%D0%BE%D0%B2%D0%B0%D1%86%D0%B8%D0%B8-%D0%B8%D0%B7%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%BE%D1%82%D0%BE-%D0%B1%D1%8E%D1%80%D0%BE-%D0%BD%D0%B0-%D0%B1%D1%81%D0%BF-%D0%B7%D0%B0%D1%81%D0%B5%D0%B4%D0%B0%D0%B2%D0%B0-%D0%B2-%D1%8F%D0%BC%D0%B1%D0%BE%D0%BB-news851529.html", "text": "Изпълнителното бюро на БСП ще заседава днес в Ямбол, начело с лидера Корнелия Нинова. Социалистите ще обсъдят проблеми от региона, актуални политически теми и подготовката за местните избори. На заседанието ще присъстват и председатели на Общински и Областни съвети на БСП, кметовете на Тунджа и Болярово и народните представители от Ямбол. Изпълнителното бюро на БСП взе решение да провежда изнесени заседания в различни региони на страната. Целта е съвместно с ръководствата на общинските и областните структури да се обсъди и оцени готовността на партията за участие в местните избори. След оценка на местните проблеми ще се изготвят управленски платформи за всяка община. С местните организации ще бъдат обсъдени и предложенията за кандидати за кметове. Сподели:", "date": "2019.06.25", "title": "Корнелия Нинова на тур, но не за овации! Изпълнителното бюро на БСП заседава в Ямбол"}
{"url": "https://pik.bg/%D0%B1%D0%BE%D1%81%D1%8A%D1%82-%D0%BD%D0%B0-%D0%B5%D0%B2%D1%80%D0%BE%D1%85%D0%BE%D0%BB%D0%B4-%D0%B7%D0%B0%D0%BC%D0%B5%D1%82%D0%B5-%D0%BF%D0%B0%D1%80%D0%B5%D1%89%D0%B8%D1%82%D0%B5-%D1%82%D0%B5%D0%BC%D0%B8-%D0%BF%D0%BE%D0%BA%D1%80%D0%B0%D0%B9-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%B7%D0%B0-%D1%87%D0%B5%D0%B7-%D0%B0%D1%81%D0%B5%D0%BD-%D1%85%D1%80%D0%B8%D1%81%D1%82%D0%BE%D0%B2-%D0%B1%D0%B5%D0%B7%D0%BC%D1%8A%D0%BB%D0%B2%D0%B5%D0%BD---%D0%B8%D0%BC%D0%B0-news851520.html", "text": "\"За връзката с Караянчева - гордея се че съм един от първите работодатели оценил г-жа Караянчева, гласувахме й доверие да стане директор на завод. Мисля, че и тя е запазила хубави спомени. Политически гръб ли - аз познавам изключително много хора в България. \"Еврохолд\" не се е забърквал в политически скандал\", завърши Асен Христов. Председателят на Надзорния съвет на \"Еврохолд България\" АД Асен Христов коментира с половин уста познанството си с бившия втори човек в ГЕРБ Цветан Цветанов и глобата за картелно споразумение в Румъния ( ). За офшорките не обели и дума. Той обаче в прав текст каза, че очаква решението на регулаторите, за да придобие ЧЕЗ, която е неотделима част от националната сигурност на България. Водещият на сутрешния блок по Би Ви Ви Антон Хекимян не разрови темата за връзките на Христов с Цветанов и скандалния бизнесмен Атанас Тилев. Христов обясни, че тичали заедно с Цветанов на спортно събитие, познавал го още от студентските им години, а той бягал по екип, защото е вицепрезидент на федерацията по лека атлетика. Хекимян изобщо не попита за съмнителните офшорки в орбитата на холдинга. \"От началото на декември преговаряме с ЧЕЗ, направи се втори търг и офертата ни беше беше по-добра от тази на индийската компания, която беше с разсрочено плащане. 335 милиона евро е сумата, ще ги покрием от от два източника - инвестиционни фондове и две големи инвестиционни банки, с които имаме подписани договори. Дали ще се проверява произхода на парите? \"Евррохолд\" е публично дружество от 15 години, автомобилен бизнес, \"Еврофинанс\" е по-голяма от най-малките банки в България. Парите веднага ще бъдат платени от увеличение на капитала. КФН непрекъснато ни проверява. \"Еврохолд\" е получил разрешение от 7 регулатора в Европа. По същата причина и Филип Морис не се е заминавал с храни, животът си тече имаме намерение да излезем от автомобилния бизнес и да влезем в друг\", обясни Христов \"В Румъния сме купили малка компания бизнесът й нарасна над 10 пъти, инвестирахме над 47 милиона\", коментира той, но не зачекна темата за глобата, наложена на \"Еврохолд\" при комшиите и съмнителните практики на компанията. Асен Христов си позволи директно да размаха пръст на политиците да не се занимават със сделката. \"Когато говорим за финансов капацитет, означава да имаш достъп до пари. Не се приемам като втората Гинка, както ме нарече Корнелия Нинова. Тя го направи, защото е емоционална. Обадих се на Йордан Цонев, той каза че това не било негово мнение, а на неговата група. Да не търсим политически мотиви в една сделка. Много моля политиците и Цонев да се въздържат за такива коментари, това е пазарна манипулация. Познавам Йордан Цонев от години като евродепутат, когато сме говорили за промени в Закона за застраховането\", коментира шефът на \"Еврохолд\", който очевидно се обърка и беше поправен, че Цонев никога не е бил евродепутат, а депутат в българския парламент. Много странно, но Христов обясни как не знае от коя партия е Йордан Цонев, въпреки че го познава. Сподели:", "date": "2019.06.25", "title": "Босът на \"Еврохолд\" замете парещите теми покрай сделката за ЧЕЗ! Асен Христов безмълвен - има ли пръст Цветанов в покупката за 335 млн. евро, глобата в Румъния и съмнителните офшорки"}
{"url": "https://pik.bg/%D1%83%D0%BA%D0%B0%D0%B7%D1%8A%D1%82-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B7%D0%B0-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D0%B8%D1%80%D0%B0%D0%BD-%D0%B4%D0%BE%D0%BF%D1%83%D1%81%D0%BA%D0%B0-%D0%BD%D0%B0%D0%BA%D0%B0%D0%B7%D0%B0%D1%82%D0%B5%D0%BB%D0%BD%D0%B8-%D0%BC%D0%B5%D1%80%D0%BA%D0%B8-%D0%B8-%D1%81%D1%80%D0%B5%D1%89%D1%83-%D1%87%D1%83%D0%B6%D0%B4%D0%B5%D1%81%D1%82%D1%80%D0%B0%D0%BD%D0%BD-news851454.html", "text": "Указът на американския президент Доналд Тръмп за въвеждането на санкции по отношение на висшето ръководство на Иран допуска ограничителни мерки срещу чуждестранни финансови институции при провеждането на транзакции в интерес на дадените лица, съобщава „Газета“. „Министърът на финансите, след консултация с държавния секретар, има правото да въведе санкции по отношение на чуждестранни финансови институции... В случай, че стане известно, че дадената чуждестранна институция е провела каквато и да е съществена финансова транзакция в интерес на лице, срещу което е насочен този указ“, се казва в документа, публикуван от пресслужбата на Белия дом. Сподели:", "date": "2019.06.25", "title": "Указът на Доналд Тръмп за санкции срещу Иран допуска наказателни мерки и срещу чуждестранни финансови институции"}
{"url": "https://pik.bg/%D0%BA%D1%80%D0%B0%D0%BB%D0%B8%D1%86%D0%B0-%D0%BD%D0%BE%D0%B2%D0%B8%D1%8F%D1%82-%D0%B0%D0%BB%D0%B1%D1%83%D0%BC-%D0%BD%D0%B0-%D0%BC%D0%B0%D0%B4%D0%BE%D0%BD%D0%B0-%D1%81%D0%B5-%D0%B8%D0%B7%D1%81%D1%82%D1%80%D0%B5%D0%BB%D1%8F-%D0%B4%D0%BE-%D0%B2%D1%8A%D1%80%D1%85%D0%B0-%D0%B2-%D0%B1%D0%B8%D0%BB%D0%B1%D0%BE%D1%80%D0%B4-news851495.html", "text": "Новият \"Madame X\" стана деветият албум на Мадона, оглавил престижната класацията Топ 200 на \"Билборд\", съобщи сайтът на изданието. През първата седмица от него са продадени 95 000 еквивалентни албумни единици в САЩ, от които 90 000 в традиционен формат. Мадона се е изкачвала на върха на подредбата на \"Билборд\" с тавите \"MDNA\" (2012), \"Hard Candy\" (2008), \"Confessions on a Dance Floor\" (2005), \"American Life\" (2003), \"Music\" (2000), \"Like a Prayer\" (1989), \"True Blue\" (1986) и \"Like a Virgin\" (1985). С това постижение Кралицата на попа запазва втората си позиция по най-много албуми на първо място сред жените след Барбра Стрейзанд, която има цели 11. В общата класация води легендарната група \"Бийтълс\" с 19 албума, следвана от Джей Зи (14), Стрейзанд и Брус Спрингстийн с 11, уточнява \"Монитор\". Сподели:", "date": "2019.06.25", "title": "КРАЛИЦА: Новият албум на Мадона се изстреля до върха в \"Билборд\""}
{"url": "https://pik.bg/%D0%BD%D0%BE%D0%B2%D0%BE%D0%B4%D0%BE%D0%BC%D1%86%D0%B8-%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D0%B5-%D1%81%D1%82%D1%80%D1%83%D0%B2%D0%B0%D0%BB-%D1%80%D0%B5%D0%BC%D0%BE%D0%BD%D1%82%D0%B0-%D0%BD%D0%B0-%D0%BD%D0%BE%D0%B2%D0%BE%D1%82%D0%BE-%D0%B6%D0%B8%D0%BB%D0%B8%D1%89%D0%B5-%D0%BD%D0%B0-%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-%D0%B8-%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-news851462.html", "text": "Ремонтът на новия дом на принц Хари и съпругата му Меган Маркъл е струвал 2,4 млн. паунда (над 3 млн. долара), съобщава „Ройтерс“, цитирани от „Газета“. По данни на агенцията, става дума за мащабен ремонт на вилата Frogmore. Уточнява се, че сумата е била осигурена от годишната помощ на кралското семейство, което се финансира от данъкоплатците в Обединеното кралство. Принц Хари и Меган Маркъл пък сами заплатили за мебелировката и техниката във вилата. Сподели:", "date": "2019.06.25", "title": "Новодомци: Ето колко е струвал ремонта на новото жилище на принц Хари и Меган Маркъл"}
{"url": "https://pik.bg/%D0%B5%D0%BA%D1%88%D1%8A%D0%BD-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-%D1%88%D0%B5%D1%81%D1%82%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%BD%D0%B0-%D0%B1%D0%B0%D0%BD%D0%B4%D0%B8%D1%82%D0%B8-%D1%81%D1%80%D0%B5%D1%89%D1%83-%D0%BE%D1%82%D1%80%D1%8F%D0%B4-%D0%B7%D0%B0-%D1%81%D0%B0%D0%BC%D0%BE%D0%BE%D1%82%D0%B1%D1%80%D0%B0%D0%BD%D0%B0-%D0%B2-%D0%BC%D0%B5%D0%BA-news851456.html", "text": "Най-малко шестима души са загинали в резултат на нападение на бандити срещу отряд за самоотбрана в мексиканския щат Гереро, съобщава електронното издание Excelsior. Уточнява се, че бандитите направили засада на отряда в района на селището Ел-Камарон в община Петатлан. Не е ясно кой е организирал акцията срещу така наречените „общински полицаи“, като на мястото на престрелката се очакват части на армията и на морската пехота. Отрядите за самоотбрана се създават в Мексико от местни жители в районите, които са най-силно подложени на влиянието на наркомафията, на места, където е отслабен контрола на армията и полицията. Централните власти се отнасят с подозрение към подобни силови формирования. Често те подозират тези формирования в дейност в полза на конкурентни картели, които се представят като борба с организираната престъпност. Сподели:", "date": "2019.06.25", "title": "Екшън: Най-малко шестима загинали при нападение на бандити срещу отряд за самоотбрана в Мексико"}
{"url": "https://pik.bg/%D0%BA%D0%B8%D0%BF%D1%8A%D1%80%D1%81%D0%BA%D0%B8-%D1%81%D1%8A%D0%B4-%D0%B4%D0%B0%D0%B4%D0%B5-%D1%81%D0%B5%D0%B4%D0%B5%D0%BC-%D0%B4%D0%BE%D0%B6%D0%B8%D0%B2%D0%BE%D1%82%D0%BD%D0%B8-%D0%BF%D1%80%D0%B8%D1%81%D1%8A%D0%B4%D0%B8-%D0%BD%D0%B0-%D1%81%D0%B5%D1%80%D0%B8%D0%B9%D0%BD%D0%B8%D1%8F-%D1%83%D0%B1%D0%B8%D0%B5%D1%86-news851455.html", "text": "Съдът в Никозия даде пет последователни и две паралелни доживотни присъди на серийния убиец Никос Метаксас, на 35 години, съобщава кипърското англоезично издание Cyprus Mail, цитирано от „Фокус“. Метаксас бе обвинен в умишлено убийство и отвличане на пет жени и две момичета - от Филипините, Румъния и Непал - между септември 2016 г. и юли 2018 г. Двете деца на възраст шест и осем години са били дъщери на две от жените. Вчера Метаксас бе доведен с тежка охрана в съдебна сграда в столицата Никозия с бронежилетка и се появи без адвокат. Той избухна в сълзи, когато беше прочетено обвинението срещу него. \"Аз съм извършил ужасяващи престъпления\", каза той, изразявайки съболезнования на семействата на жертвите. Полицията съобщи, че обвиняемият се е срещал с жените онлайн. Жертвите са били най-вече заети като домакини на острова и са изчезнали между септември 2016 г. и август 2018 г. Началникът на полицията бе уволнен и министърът на правосъдието подаде оставка след разкритията заради обвинения, че не са разследвали сериозно изчезването, защото жените са чужди гражданки. Първата жертва е намерена мъртва от туристи, в изоставена мина в края на април, разкривайки страшното убийство. Последната открита жертва, шестгодишното дете, е намерена в токсично езеро на 12 юни. Сподели:", "date": "2019.06.25", "title": "Кипърски съд даде седем доживотни присъди на серийния убиец"}
{"url": "https://pik.bg/%D1%81%D0%B5%D0%BB%D0%B5%D0%BA%D1%86%D0%B8%D0%BE%D0%BD%D0%B5%D1%80%D1%8A%D1%82-%D0%BD%D0%B0-%D0%B2%D0%BE%D0%BB%D0%B5%D0%B9%D0%B1%D0%BE%D0%BB%D0%BD%D0%B8%D1%82%D0%B5-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8-%D1%89%D0%B5-%D0%BC%D0%BE%D0%B6%D0%B5-%D0%B4%D0%B0-%D1%80%D0%B0%D0%B7%D1%87%D0%B8%D1%82%D0%B0-%D0%BD%D0%B0-%D0%BD%D0%B0%D0%B9-%D0%B4%D0%BE%D0%B1%D1%80%D0%BE%D1%82%D0%BE-%D0%B7%D0%B0-%D1%82%D1%83%D1%80%D0%BD%D0%B8%D1%80%D0%B0-%D0%B2-%D0%BF%D0%BB%D0%BE-news851457.html", "text": "България събира всичките си звезди за последния уикенд от волейболната Лига на нациите в Пловдив, съобщи Нова телевизия. Към състава на Силвано Пранди тази седмица ще се присъединят опитните Виктор Йосифов, Теодор Салпаров и Николай Николов. Тримата със сигурност влизат в групата за заключителния уикенд от груповата фаза на турнира. В пловдивската зала „Колодрума” националите ще срещнат тимовете на Сърбия, Иран и Съединените щати, а селекционерът Силвано Пранди ще иска да види в действие най-опитните си играчи преди олимпийската квалификация във Варна между 9 и 11 август. В момента България заема 12-о място в Лигата на нациите и е без шанс за финалната шестица, но със задача за оставане в елита и през следващия сезон. За да заслужат правото да играят и догодина в Лигата на нациите, нашите волейболисти трябва да завършат в крайното класиране преди Австралия, Португалия или Канада. Сподели:", "date": "2019.06.25", "title": "Селекционерът на волейболните национали ще може да разчита на най-доброто за турнира в Пловдив"}
{"url": "https://pik.bg/%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%80%D0%BE%D0%B1%D1%8A%D1%80%D1%82-%D0%BC%D1%8A%D0%BB%D1%8A%D1%80-%D0%B7%D0%B0-%D1%80%D1%83%D1%81%D0%BA%D0%B0-%D0%BD%D0%B0%D0%BC%D0%B5%D1%81%D0%B0-%D0%B2-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2-%D1%81%D0%B0%D1%89-%D1%81%D1%82%D0%B0%D0%BD%D0%B0-%D0%BF%D0%B8%D0%B5%D1%81%D0%B0-news851459.html", "text": "Американската юридическа организация Law Works е превърнала доклада на специалния прокурор Робърт Мълър за руска намеса в президентските избори в САЩ в пиеса от девет акта, съобщава „Ройтерс“, цитирана от РЕН ТВ. В актьорския състав на пиесата влизат Сигорни Уивър, Кевин Клайн, Закари Куинто и Марк Хамил. Върху текста на пиесата е работил носителят на награда „Пулицър“ Робърт Шенкан. Пиесата е получила името: „Разследването: Търсене на истината в девет акта“. Пиесата ще бъде излъчена  на сайта на  Law Works тази сутрен от 04:00 часа българско време, като постановката ще бъде еднократна. През 2017 година в САЩ започна разследване за възможен заговор на Доналд Тръмп с Русия и намеса в изборите за президент в САЩ през 2016 година. През 2019 година властите в САЩ публикуваха доклад на специалния прокурор Робърт Мълър по разследването, в който той стига до извода, че заговор между Тръмп и Русия не е имало. Мълър обаче заяви, че Русия е опитала да повлияе върху резултата от изборите в САЩ, действайки в социалните мрежи. Сподели:", "date": "2019.06.25", "title": "Разследването на Робърт Мълър за руска намеса в изборите в САЩ стана пиеса"}
{"url": "https://pik.bg/%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B8%D1%8F%D1%82-%D0%BA%D0%BE%D1%80%D0%B0%D0%B1-%E2%80%9E%D1%81%D1%8A%D1%8E%D0%B7-%D0%BC%D1%81-11%E2%80%9C-%D1%81-%D1%82%D1%80%D0%B8%D0%BC%D0%B0-%D0%BA%D0%BE%D1%81%D0%BC%D0%BE%D0%BD%D0%B0%D0%B2%D1%82%D0%B8-%D1%81%D0%B5-%D0%BE%D1%82%D0%BF%D1%80%D0%B0%D0%B2%D0%B8-%D0%BA%D1%8A%D0%BC-%D0%B7%D0%B5%D0%BC%D1%8F%D1%82%D0%B0-news851466.html", "text": "Космическият кораб „Съюз МС-11“ успешно се отдели от Международната космическа станция и се насочи към Земята, съобщава РИА „Новости“. На борда на кораба са космонавта Олег Кононенко и астронавтите Ан Макклейн и Дейвид Сен-Жак. По данни на „Роскосмос“, двигателите на „Съюз МС-11“ трябва да се включат отново в 04:55 часа българско време, за да осигурят безопасното слизане от орбита. В 05:22 часа българско време корабът трябва да се раздели на три части – спускаемият апарат ще навлезе в атмосферата, а останалите две части ще изгорят. По план комсическият кораб трябва да се приземи в 05:49 часа българско време в района на казахстанския град Жезказган. Сподели:", "date": "2019.06.25", "title": "Космическият кораб „Съюз МС-11“ с трима космонавти се отправи към Земята"}
{"url": "https://pik.bg/%D0%B3%D0%B0%D1%84-%D1%81%D0%B0%D0%BC%D1%8E%D1%8A%D0%BB-%D0%BB-%D0%B4%D0%B6%D0%B0%D0%BA%D1%81%D1%8A%D0%BD-%D0%BE%D1%82%D0%BA%D1%80%D0%B8-%D0%B3%D1%80%D0%B5%D1%88%D0%BA%D0%B0-%D0%BD%D0%B0-%D0%BF%D0%BE%D1%81%D1%82%D0%B5%D1%80-%D0%BD%D0%B0-%E2%80%9E%D1%81%D0%BF%D0%B0%D0%B9%D0%B4%D1%8A%D1%80-%D0%BC%D0%B5%D0%BD-%D0%B4%D0%B0%D0%BB%D0%B5%D1%87%D0%B5-%D0%BE%D1%82-%D0%B4%D0%BE%D0%BC%D0%B0%E2%80%9C-news851470.html", "text": "Холивудският актьор Самюъл Л. Джаксън, който изпълнява ролята на Ник Фюри във филмите от вселената на „Марвел“, откри грешка на един от постерите на филма „Спайдър-мен: Далече от дома“, съобщава „Газета“. Актьорът е разкрил за това в профила си в „Инстаграм“. На постера превръзката на окото на Ник Фюри е на дясното око, вместо на лявото. „Какво става тук?“, написа Джаксън. Към поста си актьорът добавя и хаштаг „някой ще го отнесе“. Сподели:", "date": "2019.06.25", "title": "Гаф: Самюъл Л. Джаксън откри грешка на постер на „Спайдър-мен: Далече от дома“"}
{"url": "https://pik.bg/%D1%81%D0%B0%D1%89-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%85%D0%B0-%D0%B4%D0%BE%D0%BA%D0%B0%D0%B7%D0%B0%D1%82%D0%B5%D0%BB%D1%81%D1%82%D0%B2%D0%B0-%D0%BF%D1%80%D0%B5%D0%B4-%D0%BE%D0%BE%D0%BD-%D0%B7%D0%B0-%D0%BF%D1%80%D0%B5%D0%B4%D0%BF%D0%BE%D0%BB%D0%B0%D0%B3%D0%B0%D0%B5%D0%BC%D0%B0%D1%82%D0%B0-%D0%B2%D0%B8%D0%BD%D0%B0%D1%82%D0%B0-%D0%BD%D0%B0-%D0%B8%D1%80%D0%B0%D0%BD-%D0%B7%D0%B0-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D0%B2-news851467.html", "text": "Съединените щати представиха пред Съвета за сигурност на ООН данни за атаките срещу нефтените танкери в Оманския залив, които се предполага, че доказват причасност на Иран, съобщава ТАСС. Агенцията се позовава на изявление на изпълняващия длъжността постоянен представител на САЩ в ООН Джонатан Коен. По думите му, предоставената информация се предполага, че свидетелства за това, че зад атаката на танкерите стои Иран. Коен подчертава, че САЩ също така са представили пред Съвета за сигурност на ООН доказателства за това, че сваленият от Техеран американски дрон не е навлизал във въздушното пространство на Иран. Сподели:", "date": "2019.06.25", "title": "САЩ представиха доказателства пред ООН за предполагаемата вината на Иран за напрежението в Оманския залив"}
{"url": "https://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D1%89%D0%B5-%D1%81%D0%B5-%D1%81%D1%80%D0%B5%D1%89%D0%BD%D0%B0%D1%82-%D0%B2-%D1%8F%D0%BF%D0%BE%D0%BD%D0%B8%D1%8F-%D0%B2-%D1%80%D0%B0%D0%BC%D0%BA%D0%B8%D1%82%D0%B5-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B320-news851465.html", "text": "Президентът на САЩ Доналд Тръмп ще се срещне с президента на Русия Владимир Путин в рамките на срещата на Г20 на 28 и 29 юни в японския град Осака, съобщава РИА „Новости“, като се позовава на изявление на високопоставен представител на администрацията на САЩ. Уточнява се, че в програмата на Тръмп са включени и срещи с други световни лидери. „Предвидени са срещи с редица световни лидери. В това число и с премиера на Австралия Скот Морисън, премиерът на Япония Шиндзо Абе, премиерът на Индия Нарендра Моди, канцлерът на Германия Ангела Мекел, президентът на Русия Владимир Путин, наследникът принц на Саудитска Арабия Мухамед бен Салман, лидерът на Китай Си Дзинпин, президентът на Турция Реджеп Ердоган“, заявява представителят на американската администрация. Той не е съобщил кога точно трябва да се проведат тези срещи. Сподели:", "date": "2019.06.25", "title": "Доналд Тръмп и Владимир Путин ще се срещнат в Япония в рамките на срещата на Г20"}
{"url": "https://pik.bg/%D0%B2%D0%BE%D0%B5%D0%BD%D0%BD%D0%BE%D1%82%D0%BE-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D0%BD%D0%B5-%D0%BD%D0%B0-%D1%81%D0%B0%D1%89-%D1%81%D0%BC%D1%8F%D1%82%D0%B0-%D1%87%D0%B5-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%BD%D0%B5-%D0%B5-%D0%B3%D0%BE%D1%82%D0%BE%D0%B2-%D0%BD%D0%B0-%D0%B4%D0%B5%D0%BD%D1%83%D0%BA%D0%BB%D0%B5%D0%B0%D1%80%D0%B8%D0%B7%D0%B0%D1%86%D0%B8%D1%8F-%D0%BD%D0%B0-%D0%BA%D0%BD%D0%B4%D1%80-news851460.html", "text": "Военното разузнаване на САЩ смята, че лидерът на Северна Корея Ким Чен Ун не е готов за денуклеаризация на Корейския полуостров, съобщава РИА „Новости“. Агенцията се позовава на изявление На директора на разузнавателното управление на Министерството на отбраната на САЩ Робърт Ашли. „Ким Чен Ун не е готов за денуклеаризация“, заяви Ашли. По думите му, военното разузнаване на САЩ опитва да оцени ядреният потенциал на Северна Корея. По-рано бе съобщено, че американският президент Доналд Тръмп е заявил, че вярва, че Ким Чен Ун ще осъществи денуклеаризация на КНДР. Сподели:", "date": "2019.06.25", "title": "Военното разузнаване на САЩ смята, че Ким Чен Ун не е готов на денуклеаризация на КНДР"}
{"url": "https://pik.bg/%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%BF%D1%80%D0%B8%D0%B7%D0%BE%D0%B2%D0%B0-%D0%B1%D1%80%D0%B8%D1%82%D0%B0%D0%BD%D1%86%D0%B8%D1%82%D0%B5-%D0%B4%D0%B0-%D0%BD%D0%B5-%D1%81%D0%B5-%D1%81%D1%82%D1%80%D0%B0%D1%85%D1%83%D0%B2%D0%B0%D1%82-%D0%BE%D1%82-%E2%80%9E%D1%82%D0%B2%D1%8A%D1%80%D0%B4%E2%80%9C-%D0%B1%D1%80%D0%B5%D0%BA%D0%B7%D0%B8%D1%82-news851463.html", "text": "Кандидатът за нов премиер на Великобритания Борис Джонсън заяви, че британската страна трябва да престане да се страхува от напускане на Европейския съюз без споразумение, съобщава „Би Би Си“, цитирани от „Газета“. По думите му, страхът от Брекзит без сделка хвърля „гъсти облаци“ на Великобритания. „Казвайки това, не искам да кажа, че искам да се стига до там“, разясни Джонсън. Той, също така, отбеляза, че ако се стигне до „твърд“ Брекзит, Великобритания ще се върне към търговия с ЕС по условията на външно-търговските отношения. Политикът подчертава, че Великобритания ще напусне Европейския съюз на 31 октомври. Сподели:", "date": "2019.06.25", "title": "Борис Джонсън призова британците да не се страхуват от „твърд“ Брекзит"}
{"url": "https://pik.bg/%D0%BD%D0%B0%D1%81%D0%BB%D0%B5%D0%B4%D0%BD%D0%B8%D0%BA-%D0%B5%D1%82%D0%BE-%D0%BA%D0%BE%D0%B9-%D0%B0%D0%BA%D1%82%D1%8C%D0%BE%D1%80-%D1%89%D0%B5-%D0%B7%D0%B0%D0%BC%D0%B5%D0%BD%D0%B8-%D0%BA%D0%B8%D0%B0%D0%BD%D1%83-%D1%80%D0%B8%D0%B9%D0%B2%D1%81-%D0%B2-%D0%BD%D0%BE%D0%B2%D0%BE%D1%82%D0%BE-%D0%BF%D1%80%D0%BE%D0%B4%D1%8A%D0%BB%D0%B6%D0%B5%D0%BD%D0%B8%D0%B5-%D0%BD%D0%B0-%E2%80%9E%D0%BC%D0%B0%D1%82%D1%80%D0%B8%D1%86%D0%B0%D1%82%D0%B0%E2%80%9C-news851473.html", "text": "Работата по поредният филм от поредицата „Матрицата“ е започнала, съобщава The Source. По неофициални данни, на режисьорския стол на лентата най-вероятно ще седнат сестрите Лана и Лили Уашовски. Изданието разкрива, че ролята на главния герой – Нео, който досега бе игран от Киану Рийвс, ще бъде поверена на актьора Майкъл Б. Джордан („Крийд: Сърце на шампион“, „Крийд 2“ и „Черната пантера“). Снимките на филма се очаква да стартират през 2020 година в Чикаго. Работното заглавие на филма е Project Ice Cream. Сподели:", "date": "2019.06.25", "title": "Наследник: Ето кой актьор ще замени Киану Рийвс в новото продължение на „Матрицата“"}
{"url": "https://pik.bg/%D0%BC%D0%B0%D1%82%D0%B5%D0%BE-%D1%81%D0%B0%D0%BB%D0%B2%D0%B8%D0%BD%D0%B8-%D0%BC%D0%BE%D0%B6%D0%B5-%D0%B4%D0%B0-%D0%BD%D0%B0%D0%BF%D1%80%D0%B0%D0%B2%D0%B8-%D0%B8%D1%82%D0%B0%D0%BB%D0%B8%D1%8F-%D0%BD%D0%B5%D0%B7%D0%B0%D0%BC%D0%B5%D0%BD%D0%B8%D0%BC-%D0%BF%D0%B0%D1%80%D1%82%D0%BD%D1%8C%D0%BE%D1%80-%D0%BD%D0%B0-%D1%81%D0%B0%D1%89-%D0%B2-%D0%B7%D0%B0%D0%BF%D0%B0%D0%B4%D0%BD%D0%B0-%D0%B5%D0%B2%D1%80%D0%BE%D0%BF%D0%B0-news851468.html", "text": "В неотдавнашното си пътуване до Вашингтон, вицепремиерът на Италия Матео Салвини обяви намерението на правителството му да изгради все по-тесни отношения със Съединените щати, като каза, че американците могат да бъдат сигурни, че Италия е най-верният съюзник на САЩ в Европа, която е в период на турбулентност. Това отбелязва в обширен коментарен материал базираното в Брюксел издание New Europe, цитирани от „Фокус“. Наскоро Салвини се представи много добре на изборите за Европейски парламент и се чувства уверен в перспективите си скоро да оглави италианското правителство като премиер, след като неговата евроскептична партия „Лига“ спечели първото място на вота в Италия. След като успешно се изправи срещу ЕС и неговия опит да принуди насила Италия да се съобрази с драконовския фискален договор, който възпира растежа и ще остави Италия в неопределеност по отношение на създаването на работни места, Салвини вече предприе стъпки за постигане на целта си за намиране на близък диалог с президента на САЩ Доналд Тръмп и да изгради ново широко партньорство с администрацията с надеждата, че това ще помогне на Италия да отхвърли зависимостта си от европейските технократи и по този начин ще помогне на икономиката, третата най-голяма в Европа, да се върне към стабилен растеж след години на наложен от Брюксел остеритет и рецесия. „В момент, когато институциите на Европейския съюз са крехки и се променят значително, Италия иска да бъде най-солидният, ефективен, последователен и надежден партньор на САЩ“, каза Салвини. Въпреки, че политикът не успя да се срещне лично с президента Тръмп, когото той ентусиазирано и публично подкрепи по време на предизборната кампания през 2016 г., Салвини се срещна с две от най-влиятелните личности в Белия дом на Тръмп - вицепрезидента Майк Пенс и държавния секретар Майк Помпео, с които обсъдиха миграцията, тероризма, Венецуела, Близкия изток и, разбира се, по-тесните отношения между САЩ и Италия. Понякога Италия възприема предпазлива линия в своята външна политика, за да намери баланс между собствените си национални интереси и да задържи в някои случаи рязко антизападни радикални партии, оставайки в съответствие със своите съюзници от НАТО. Италианското правителство разгневи Американците по-рано тази година, когато реши да не признава лидера на венецуелската опозиция Хуан Гуайдо за временен президент в момент, когато все още не бе ясно дали Гуайдо действително има подкрепата на обществото. За разлика от огромното мнозинство от колегите си в ЕС, които изглежда имат намерение да се противопоставят на Тръмп и американците на всяка цена, въпреки нарастващите достоверни предупреждения относно намесата на китайските разузнавателни служби в разработването на мобилните мрежи от пето поколение, Салвини обяви след срещите си с Пенс и Помпео, че италианското правителство може да последва примера на САЩ и да забрани на Huawei да участва в инфраструктурни проекти в страната. \"Когато повдигате въпроса за националната сигурност и също така имате споделена визия и споделени ценности със Съединените щати, тогава идва време, когато бизнес сделките трябва да спрат\", каза Салвини след своето пътуване във Вашингтон. Белият дом многократно лобира в ЕС за забрана на закупуването на китайско оборудване за 5G мрежите. Досега Тръмп и американското разузнаване получават мълчание или открита враждебност въпреки заплахите на ЦРУ, ФБР и АНС да ограничат обмена на разузнавателни с техните съюзници, тъй като с право се опасяват, че Китай може да използва достъпа до европейските безжични мрежи с цел шпионаж. Още от съставянето на коалиционното правителство в Италия миналата година стана ясно, че Салвини е човекът на големите дела. Визитата може да му е дала така нужната външна подкрепа от най-могъщата страна на света, чрез която да се избави от все по-слабия си коалиционен партньор, левичарското „Движение 5 Звезди“, което може да доведе до предсрочни избори, в които „Лигата“ ще заеме първото място, както показват анкетите. Визитата на Саливни във Вашингтон бе следена отблизо в Брюксел на фона на опасенията, че той ще успее да намери подкрепа за политиките си и ще успее да изгради близка връзка с американците, която убягва на европейските технократи, откакто тектоничните плочи се разместиха с избирането на Тръмп на изборите преди три години. Малцина са тези, които могат да отрекат факта, че Салвини вече е този, който определя дневния ред в Италия – и до определена степен в целия ЕС – където той се превърна във фар за тези страни-членки на ЕС, които искат да се откъснат от бюрократичното чистилище, в което се е превърнал Брюксел. Посещението на Салвини му помага да затвърди мястото си в италианската политика и допринася за имиджа му на отговорен държавник, който проправя нов път за Европа, както и за отношенията на Италия със САЩ. Сподели:", "date": "2019.06.25", "title": "Матео Салвини може да направи Италия незаменим партньор на САЩ в Западна Европа"}
{"url": "https://pik.bg/%D1%81%D1%82%D0%B0%D0%BD%D0%B0%D1%85%D0%B0-%D1%8F%D1%81%D0%BD%D0%B8-%D1%82%D0%B5%D0%BC%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D1%89%D0%B5-%D0%BE%D0%B1%D1%81%D1%8A%D0%B6%D0%B4%D0%B0%D1%82-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D1%81%D0%B8-%D0%B2-%D1%8F%D0%BF%D0%BE%D0%BD%D0%B8%D1%8F-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-news851469.html", "text": "Американският президент Доналд Тръмп има намерение да обсъди по време на срещата си с руския си колега Владимир Путин на предстоящата среща на Г-20 в Япония ситуацията в Украйна, съобщи РИА „Новости“, като се позовава на информация от Белия дом. По данни на агенцията, администрацията на САЩ е потвърдила среща на Тръмп с Путин по време на срещата на Г20. Отбелязва се още, че Тръмп има намерение да говори с Путин за Иран, контрола върху въоръженията и по други горещи въпроси. Точната дата на срещата между двамата лидери към момента остава неизвестна. Сподели:", "date": "2019.06.25", "title": "Станаха ясни темите, които ще обсъждат на срещата си в Япония Доналд Тръмп и Владимир Путин"}
{"url": "https://pik.bg/%D0%BC%D0%BC%D0%B0-%D0%B1%D0%BE%D0%B5%D1%86-%D0%B4%D0%B0-%D1%82%D0%B8-%D0%B5-%D0%B3%D0%B0%D0%B4%D0%B6%D0%B5-%D0%B5%D1%82%D0%BE-%D0%BD%D0%B0-%D0%BA%D0%B0%D0%BA%D0%B2%D0%BE-%D0%B2%D0%B0%D0%BB%D0%B5%D1%80%D0%B8-%D1%82%D1%8E%D0%BB%D0%B5%D0%BA%D0%BE%D0%B2-%D0%BD%D0%B0%D1%83%D1%87%D0%B8-%D1%80%D0%B0%D0%B9%D0%BD%D0%B0-%D1%81%D0%BD%D0%B8%D0%BC%D0%BA%D0%B0-news851416.html", "text": "Райна скри в малкия си джоб редица спортисти. Пилето на фолка доказа, че с тренировки и упоритост човек може да направи всичко. Певицата демонстрира пред всички как застава в трудната за всички хора челна стойка. Брюнетката с лекота вдигна тялото над главата си и остана повече от минута в тази поза. Всичко това Райна постига благодарение на гаджето си Валери. Мускулесjият мачо е ММА боец и тренира здравата. Райна се въодушевява, като го вижда какво може, и го моли за помощ. А половинката на певицата не й отказва и виждаме крайния резултат, пише ежедневник. Сподели:", "date": "2019.06.25", "title": "ММА-боец да ти е гадже: Ето на какво Валери Тюлеков научи Райна (СНИМКА)"}
{"url": "https://pik.bg/%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%BF%D1%80%D0%B8%D0%B7%D0%BD%D0%B0-%D1%87%D0%B5-%D1%89%D0%B5-%D0%B8%D0%BC%D0%B0-%D0%BD%D1%83%D0%B6%D0%B4%D0%B0-%D0%BE%D1%82-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B5%D1%81-%D0%B0%D0%BA%D0%BE-%D0%BD%D1%8F%D0%BC%D0%B0-%D1%81%D0%B4%D0%B5%D0%BB%D0%BA%D0%B0-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news851471.html", "text": "В ексклузивно интервю за „Би Би Си“, цит5ирано от БНР,  кандидатът за лидер на британската Консервативна партия и за премиер на Великобритания Борис Джонсън призна, че ще има нужда от сътрудничеството на Европейския съюз, за да избегне твърда ирландска граница или „осакатяващи тарифи“ за търговията  в случай, че няма сделка за Брекзит. Борис Джонсън каза, че договорената сделка от Тереза Мей е „мъртва“ и настоя, че е възможно постигане на ново споразумение с ЕС преди края на октомври, защото политическият пейзаж се е променил както във Великобритания, така и на континента. Джонсън смята, че може да убеди Брюксел да реши проблема с ирландската граница, въпреки постоянните предупреждения от страна на европейските лидери, че това е невъзможно. Според фаворита за премиер има „изобилие от технически възможости“ за избягване на гранични проверки, но допълни: „Не зависи само от нас“. Джонсън каза, че ако бъде избран за премиер веднага ще стартира нови преговори за свободно търговско споразумение, като се надява ЕС да се съгласи на допълнително време за финализиране на сделката след Брекзит. Той обеща да прокара нови закони възможно най-скоро за гарантиране на правата на европейските граждани, живеещи в Обединеното кралство. Запитан за скандала с неговата партньорка, Джонсън каза, че „не е честно да се замесват любимите хора в дебата“. Въпреки критиките дори от депутати от неговата партия, че не може да му се вярва, Джонсън каза, че всеки, който поставя под съмнение неговия характер, говори „пълни глупости“. Сподели:", "date": "2019.06.25", "title": "Борис Джонсън призна, че ще има нужда от сътрудничеството на ЕС, ако няма сделка за Брекзит"}
{"url": "https://pik.bg/%D1%83%D1%80%D1%83%D0%B3%D0%B2%D0%B0%D0%B9-%D1%83%D0%B4%D0%B0%D1%80%D0%B8-%D1%87%D0%B8%D0%BB%D0%B8-%D0%BD%D0%B0-%D0%BA%D0%BE%D0%BF%D0%B0-%D0%B0%D0%BC%D0%B5%D1%80%D0%B8%D0%BA%D0%B0-news851475.html", "text": "Отборът на Уругвай победи защитаващият титлата си от последните две издания на Копа Америка тим на Чили с 1:0 в мач от група „С“ на настоящото издание на надпреварата, което се провежда в Бразилия. Единсон Кавани в 82-ата минута вкара победният гол за Уругвай. Двата отБора продължават на четвъртфиналите, като Уругвай е победител в групата с 2 успеха и 1 равенство, а Чили остана на второ място с две победи и загуба. В другия мач от групата Еквардор и Япония завършиха наравно 1:1.  Шоя Накаджима в 15-ата минута даде преднина в резултата за Япония, а в 35-ата минута Анхел Мена изравни резултата за крайното 1:1. Япония завършва на третото място в групата, но след равенството отпада от турнира, а Еквадор е последен и също приключва надпреварата. Равенството даде възможност на тима на Парагвай, който изчакваше развитието в другите групи, да се класира за четвъртфиналите, където ще играе с Бразилия. Сподели:", "date": "2019.06.25", "title": "Уругвай удари Чили на Копа Америка"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%82%D0%B5%D0%BB%D0%B0%D1%82%D0%B0-%D0%BD%D0%B0-%D0%BC%D0%BE%D0%BC%D0%B8%D1%87%D0%B5-%D0%B8-%D1%82%D1%80%D0%B8-%D0%B4%D0%B5%D1%86%D0%B0-%D0%B1%D1%8F%D1%85%D0%B0-%D0%BE%D1%82%D0%BA%D1%80%D0%B8%D1%82%D0%B8-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D0%BC%D0%B5%D0%BA%D1%81%D0%B8%D0%BA%D0%BE-%D0%B8-%D1%81%D0%B0%D1%89-news851472.html", "text": "Телата на момиче и три деца са били открити на границата между Мексико и САЩ, съобщава РИА „Новости“. Според информацията, телата са били открити от сътрудници на граничните служби на САЩ. Отбелязва се, че трите деца и момичето са починали от обезводняване и от големите горещини. Допълва се, че четирите тела са чбили открити в района на новия участък от стената, за чието строителство настоява американският президент Доналд Тръмп. Сподели:", "date": "2019.06.25", "title": "Трагедия: Телата на момиче и три деца бяха открити на границата между Мексико и САЩ"}
{"url": "https://pik.bg/%D1%81%D1%8A%D0%B4%D1%8F%D1%82-%D0%BB%D0%B8%D0%B4%D0%B5%D1%80%D0%B8-%D0%BD%D0%B0-%D0%B3%D1%80%D0%B0%D0%B6%D0%B4%D0%B0%D0%BD%D1%81%D0%BA%D0%B8%D1%82%D0%B5-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D1%82%D1%83%D1%80%D1%86%D0%B8%D1%8F-%D0%BE%D1%82-2013-%D0%B3%D0%BE%D0%B4%D0%B8%D0%BD%D0%B0-news851474.html", "text": "Шестнадесет водещи турски лидери на гражданското общество се явиха в съдавчера, обвинени в намерение да свалят правителството по време на протестите за \"Парка Гези\" от 2013 г., в процес, наречен „абсурден“ от критиците, предава „Франс Прес“, цитирана от „Фокус“. Групата включва известния бизнесмен и филантроп Осман Кавала, чието задържане от ноември 2017 г. го е направило символ на репресиите срещу гражданското общество. Кавала отхвърли \"ирационалните твърдения, които нямат доказателства\" в своето встъпително изявление, малко след като процесът започна при сериозни мерки за сигурност в затвора и съдебния комплекс Силиври в покрайнините на Истанбул. Той е обвинен в организирането и финансирането на протестите, които започнаха заради плановете на правителството за строеж в парк Гези, една от малкото зелени площи, останали в Истанбул. Митингите се превърнаха в национално движение, което бе първото сериозно предизвикателство за ислямския консерватизъм и грандиозните проекти за развитие на президента Реджеп Ердоган. В обвинението от 657 страници се цели да се представят протестите като външен заговор с връзки с Арабската пролет, която по ирония на съдбата бе подкрепена от турското правителство. Андрю Гарднър от \"Амнести интернешънъл\" заяви, че процесът \"говори много за дълбоко дефектната съдебна система, която позволи да се осъществи този политически лов на вещици. \"Това е абсурдно да се представят рутинните дейности на гражданското общество като престъпления\", каза той. Сподели:", "date": "2019.06.25", "title": "Съдят лидери на гражданските протести в Турция от 2013 година"}
{"url": "https://pik.bg/%D0%BA%D0%BE%D1%81%D0%BC%D0%BE%D0%BD%D0%B0%D0%B2%D1%82-%D0%B8-%D0%B4%D0%B2%D0%B0%D0%BC%D0%B0-%D0%B0%D1%81%D1%82%D1%80%D0%BE%D0%BD%D0%B0%D0%B2%D1%82%D0%B8-%D1%81%D0%B5-%D0%B7%D0%B0%D0%B2%D1%8A%D1%80%D0%BD%D0%B0%D1%85%D0%B0-%D0%BD%D0%B0-%D0%B7%D0%B5%D0%BC%D1%8F%D1%82%D0%B0-news851484.html", "text": "Спускаемият апарат на пилотирания космически кораб „Съюз МС-11“ се приземи в Казахстан, съобщи РИА „Новости“. По данни на агенцията, космонавтът Олег Кононенко и астронавтите Ан Маккейн и Дейвид Сен-Жак са се завърнали успешно на Земята. Уточнява се, че тримата са прекарали на Международната космическа станция седем месеца. Сподели:", "date": "2019.06.25", "title": "Космонавт и двама астронавти се завърнаха на Земята"}
{"url": "https://pik.bg/-news555204.html", "text": "На прием жена укорява мъжа си: - Вече за десети път отиваш до бюфета и си наливаш питие. Какво ще си помислят хората за теб? - Могат единствено да ме съжаляват. Всеки път казвам, че е за теб... Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555213.html", "text": "- Къде се запозна с това момиче? - На главната! - Там още ли не работи осветлението? Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555207.html", "text": "През средните векове е нямало разводи… Писне ти от жената - пишеш писмо до Инквизицията, че е вещица, и толкоз. Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555206.html", "text": "Отначало всичко започнало с дарове за боговете. A сега се нарича данък добавена стойност! Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555211.html", "text": "- Честито бебе! Да ви е живо и здраво! - Благодаря! - Как го кръстихте? - Издислав. - На кого?! - На песента на White Snake „Is This Love?”. Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555208.html", "text": "Съдията: - Къде бяхте между четири и пет? Обвиняемият: - Ходех на детска градина... Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555209.html", "text": "С напредването на възрастта шансовете ви да се влюбите до гроб значително нарастват… Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555210.html", "text": "- Когато жена ми звъни, винаги й казвам, че ми пада батерията! - И защо? - Така разбирам най-същественото... Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555214.html", "text": "Започнах стриктно да следя фигурата си. И с изненада открих, че тя нощем ходи до хладилника. Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555464.html", "text": "Раят и адът се скарали и раят казал на ада: - Няма да ви се размине! Ще ви съдим! Адът се захилил и казал: - Съдете ни! Всички адвокати са при нас...! Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555218.html", "text": "- На младини исках да стана моряк. - И защо не стана? - Защото съм много разсеян. Кой знае какви бих ги направил на кораба. - А сега какво работиш? - Аптекар съм. Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555216.html", "text": "Лекция по паразитология: - А сега този млад човек, който не ме слуша, ще ни напомни в кои органи има най-много паразити? - В държавните. Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555215.html", "text": "- Обвиняеми, вие сте обидили служебно лице! Определям глоба от 100 лв. Искате ли да кажете още нещо? – Бих казал доста неща, но при тези цени… Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555463.html", "text": "Разгневена съпруга събужда мъжа си в 2 часа през нощта: - Вчера оставих три бутилки ракия в хладилника, защо сега има само една? - Защото не съм я видял! Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555461.html", "text": "Две кифли си говорят и едната разправя: - Моят днес има рожден ден, та се чудя к'во да му взема. А другата отвръща: - Ми що не му вземеш мерцедеса? Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555217.html", "text": "Баща и дете седят вкъщи. Бащата чете вестник, момчето гледа \"Дискавъри\". По едно време: - Тате, тате, гледай какъв крокодил дават! - Крокодил ли каза? Тичай да купиш хляб, че майка ти ей сега се връща… Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555072.html", "text": "Ще бесят металист и чалгар. Питат ги за последно желание. - Ако може, за последно да ми пуснете \"Доко Доко\" - казал чалгарят. - А за мен - ако може, да ме обесите, преди да му изпълните желанието! - проплакал металистът. Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555071.html", "text": "- Финансово положение? - Вече не се притеснявам дали заключих... Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555070.html", "text": "- Деца, коя е най-великата личност на XX век? Иванчо вдига ръка: - Кажи, Иванчо. - Ленин, другарко. - Браво, Иванчо! – взела му бележника, писала му шестица. Сядайки на чина си, Иванчо си отваря бележника, поглежда снимката на Майкъл Джексън и казва: - Сори, Майкъл, бизнес! Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555069.html", "text": "Mъж звъни нa личния cи лeĸap: - Дoĸтope, изглeждa жeнa ми имa възпaлeн aпaндиcит. - Heвъзмoжнo – oтгoвapя лeĸapят. – Mинaлaтa гoдинa я oпepиpaxмe oт aпaндиcит. Дoceгa нe cъм виждaл чoвeĸ c втopи aпaндиcит! - A чoвeĸ c втopa жeнa нe cи ли виждaл? Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555073.html", "text": "Семейният живот така закалява мъжа, че той престава да се бои от задгробния. Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555075.html", "text": "Продължаваме да опровергаваме Дарвин. У нас най-простите организми се намират на върха на хранителната верига. Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555074.html", "text": "Мара оптимистката, като мие прозорците на апартамента, винаги си слага в джоба и ключа за входната врата... Че ако падне, да може да си влезе... Нищо че живее на деветия етаж. Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555077.html", "text": "В заведение: - Какви сокове предлагате? - Течни... Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555076.html", "text": "- Келнер! Мога да споделя с теб като специалист - тази пържола беше първо качество! - А вие майстор готвач ли сте? - Не, обущар. Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555078.html", "text": "- Докторе, имам склероза. - Как разбрахте? - Ами как… Пет-десет минути, след като изляза от къщи, и забравям, че съм омъжена… Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555079.html", "text": "Младеж, завършил IT университет и постъпил на работа във фирма. На втория ден шефът го извикал и попитал: - Ти силен програмист ли си? - Как да ви кажа... - Е, силен ли си? - В общи линии, да. - Тогава ще се заемеш с преместването на компютрите. Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555080.html", "text": "- Пух, как се пие ракия? - Ракия не се пие, Прасчо, ракия се жули! Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555081.html", "text": "- Ало, данъчното, платил съм си данъка на колата. Защо ми го пращате пак, и то като за недвижим имот? - Ами, господине, замислете се... Колата ви през цялото време ли е в движение? Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555082.html", "text": "Двама варят ракия на селския казан и се черпят. По едно време единият казва: - Брат'чед, трябва да се стягаме, че казанът взе да ни насмогва! Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555084.html", "text": "Вечер, съпрузите са в дневната. Мъжът пита най-небрежно жена си: - Скъпа, къде е кафето? Тя го поглежда ядосано и изригва: - Бе, ти не се ли научи?! За толкова години не разбра ли къде стоят нещата?! Засрами се! Не може да си толкова неориентиран! - Добре бе, жена, кажи къде е? - Е, как къде? Както винаги - в една кутия от фъстъци, на която пише \"захар\" и е в хладилника! Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555085.html", "text": "Днес ми стана много мило, като видях как една възрастна жена помогна на младеж, който си чатеше по телефона, да пресече улицата... Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555093.html", "text": "- Обвиняеми, вие сте обидили служебно лице! Определям глоба от 100 лв. Искате ли да кажете още нещо? – Бих казал доста неща, но при тези цени… Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555090.html", "text": "Баща и дете седят вкъщи. Бащата чете вестник, момчето гледа \"Дискавъри\". По едно време: - Тате, тате, гледай какъв крокодил дават! - Крокодил ли каза? Тичай да купиш хляб, че майка ти ей сега се връща… Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555086.html", "text": "Блондинка към блондинка: - Знаеш ли, че за да се оплете един пуловер, трябват три овце! - Какви ги приказваш! Аз даже не знаех, че те могат да плетат. Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555091.html", "text": "Лекция по паразитология: - А сега този млад човек, който не ме слуша, ще ни напомни в кои органи има най-много паразити? - В държавните. Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555089.html", "text": "- На младини исках да стана моряк. - И защо не стана? - Защото съм много разсеян. Кой знае какви бих ги направил на кораба. - А сега какво работиш? - Аптекар съм. Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555088.html", "text": "- Мамо, сладоледът по-полезен ли е от кренвиршите? - Сине, вече и цигарите са по-полезни от кренвиршите! Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555068.html", "text": "- Когато мъж хване голям шаран, се нарича риболов! - А когато жена хване голям шаран? - Брак! Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555042.html", "text": "Новият политически коректен изказ изисква вече да не се казва \"женен мъж\", а \"мъж в неравностойно положение\". Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555046.html", "text": "По улицата върви блондинка. Едната й гърда изскочила от блузата. Всички ахкат и охкат и само един полицай намира в себе си мъжество да й каже: - Гражданко, защо сте в такъв вид на обществено място!? Тя си поглежда гърдата и възкликва: - Ужас! Забравила съм си детето в автобуса! Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555044.html", "text": "Гинекологът Петров тайно гледаше снимки на облечени жени през обедната почивка… Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555045.html", "text": "-  прави феминистката, когато чуе хубав виц? - Смее се под мустак… Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555047.html", "text": "- Добър ден. Търсим г-н Иванов? - На телефона. - Обаждаме се от зоопарка. Тъща ви падна при крокодилите. - Крокодилите ваши ли са? - Наши са, разбира се! - Тогава вие сами си ги спасявайте. Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555043.html", "text": "В града пристига цирк. През нощта някъде изчезва слонът. Директорът на цирка се обажда на началника на полицията: - Помагайте! Изчезна слонът! Началникът: - Особени белези? Сподели:", "date": "2019.06.25", "title": "ВИЦОВЕ"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D0%B8-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%BE%D0%B1%D1%89%D0%BD%D0%BE%D1%81%D1%82-%D0%B2-%D0%B6%D0%B5%D0%BD%D0%B5%D0%B2%D0%B0-news851446.html", "text": "В България трябва да преминем от количествени към качествени измерители на нашия живот. Това заяви президентът Румен Радев на среща с представители на българската общност в Женева снощи, съобщи БТА, цитирани от Нова телевизия. Според него трябва да се стремим към оценка на качествените параметри, да търсим по-добро образование, по-добро здравеопазване. \"Имаме нужда от друго качество в политическия процес, от други критерии за оценка на работата на политици, на управление, друго качество на избирателния процес, на инфраструктура, образование, здравеопазване\", каза държавният глава и допълни, че някак си в България свикваме с недъзите и те започват да не ни правят впечатление. Той отбеляза, че българите в Швейцария могат да бъдат полезни, като внасят у нас модела, който са видели тук, включително на средата, в която работят и на обществените отношения. „Това, което най-много ни липсва в България, е непримиримостта към ниското качество. Това, ако може да се внесе, ще даде тласък за нашите бъдещи успехи“, смята държавният глава. Той отбеляза, че българската общност в Швейцария е изключително добре интегрирана, много квалифицирана и образована, с доказани успехи в банковото дело, науката и образованието, информационните технологии, медицината, културата и изкуството. „Гордея се с вас и с начина по който представлявате България, защото доброто име на страната ни и готовността за инвестиране се дължи до голяма степен на вас“, обърна се той към събралите се българи. Радев припомни, че при предишното си посещение в Швейцария са се разбрали с швейцарския президент да се направи всичко възможно да има втори етап на българо-швейцарската програма, първия етап на която приключва тази година. \"Разбрахме се при следваща такава да има повече вложени средства в образование, дуално обучение и с част от тези средства да създадем българо-швейцарски център за научни изследвания и иновации, за да може повече студенти и млади учени да остават в България и оттам да работят по съвместни проекти\", припомни президентът. По повод на темата какво прави България за българите в чужбина Радев отбеляза, че този въпрос е сложен и изисква не само средства, но и точни нормативни решения и ясна визия. Той декларира,че президентската институция е пряко ангажирана с тези проблеми и работи активно, особено в лицето на вицепрезидента Илияна Йотова. Радев отбеляза също, че има инициатива от президентската институция за български културен институт, който да се ангажира с нашите общности зад граница.Той информира, че президентската институция планира също да свика голям форум с участие на българи зад граница и съответните компетентни институции. Сред присъстващите на срещата българи беше лекарят кардиолог д-р Надя Попова, която разказа, че животът в Швейцария е интензивен и с много отговорности . Тя живее тук повече от 20 години. „Ние, българите, се представяме много добре, имаме доста добри позиции в обществото и много труд и усилия ги защитаваме“, обясни тя. Попова много обича България и възнамерява скоро да се върне за по-дълго време с третото си дете - малката Анелия. Другите й две деца - син и дъщеря, живеят и работят в Швейцария. Синът й е лекар, а дъщеря й - адвокат. Антоанета Желева е начална учителка в Женева, където е пристигнала преди седем години. Децата й, а и цялото й семейство са в България и основно необходимостта от повече доходи я е довело тук. Децата й са предпочели да живеят в София, въпреки че тя много пъти им е предлагала да помислят да се преместят. Липсва й България и се връща поне два пъти в годината. \"Първоначално не смятах да остана дълго време, но се установих“, разказва тя, обаче допълва, че вероятно след известно време ще се върне в родината. Сподели:", "date": "2019.06.25", "title": "Президентът Румен Радев се срещна с представители на българската общност в Женева"}
{"url": "https://pik.bg/%D0%BA%D1%80%D0%B8%D1%81%D1%82%D0%B8%D0%B0%D0%BD%D0%BE-%D1%80%D0%BE%D0%BD%D0%B0%D0%BB%D0%B4%D0%BE-%D0%B3%D0%BB%D0%B5%D0%B7%D0%B8-%D1%80%D0%BE%D0%B4%D0%B0%D1%82%D0%B0-%D0%BD%D0%B0-%D1%8F%D1%85%D1%82%D0%B0-%D0%B2-%D1%81%D1%80%D0%B5%D0%B4%D0%B8%D0%B7%D0%B5%D0%BC%D0%BD%D0%BE-%D0%BC%D0%BE%D1%80%D0%B5-%D1%81%D0%BD%D0%B8%D0%BC%D0%BA%D0%B8-news851404.html", "text": "Мегазвездата на Ювентус Кристиано Роналдо си почива на 46-метрова яхта, разкриха на Апенините. Луксозният плавателен съд се движи под малтийски флаг и превозва голмайстора на Старата госпожа и семейството му. Бляскавият мини кораб плава в Средиземно море, където CR7 разпуска с най-близките си. Яхтата, наречена \"Африка 1\", разполага с всички съвременни екстри, една от които е външна водна пързалка, която \"изстрелва\" директно в морето, пише \"Спортал\". Сподели:", "date": "2019.06.25", "title": "Кристиано Роналдо глези родата на яхта в Средиземно море (СНИМКИ)"}
{"url": "https://pik.bg/-news555048.html", "text": "- Какво означава „домашно шампанско”? - Пиеш си виното вкъщи, а жена ти съска около теб… Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555049.html", "text": "- Скъпи, отивам на урок по езда. - Знам, скъпа, конят звъня вече два пъти по телефона… Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555055.html", "text": "- Тате, тате, бременна съм! - Еее, най-после да излезе човек от теб... Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555053.html", "text": "- Колега, как се нарича вашата дисертация? - \"Как да носиш вода в решето\". - Ама, колега, това изобщо не звучи научно! Наречете я \"Анализ на проблема за транспортиране на вещества в течно агрегатно състояние в съдове с перфорирано дъно\". Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555051.html", "text": "- Защо линейките бяха прекръстени от Бърза помощ на Спешна помощ? - Защото помощта е спешна, но не е бърза. Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555050.html", "text": "На вратата звъни мъж в работен гащеризон: - Добър ден. Аз съм от фирмата за почистване на прозорци. - Аха... Заповядайте. След малко на вратата звъни човек с прокъсан работнически гащеризон: - От фирмата за миене на прозорци съм. - Да, да... Влизайте! Отново се звъни на вратата. Работник с доста изпаднал вид: - Аз... такова... за миенето на прозорците... от фирмата... - Еми... влезте! Абе, колко души ще миете един прозорец? - Не, бе, аз съм... Един, ама много хлъзгав тоя перваз... * * * - Къде съм?! - В изтрезвителното. - Защо?! - За пиене. - Ми... налейте де! Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555052.html", "text": "Осемдесет процента от мозъка се състои от течност. У много хора тя е спирачна. У някои дори не са я долели. Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555054.html", "text": "При шефа на голяма фирма отива кандидат за ръката на дъщеря му. Седнали, пийнали и тъстът пита кандидат-зетя: - Хубаво сте решили да се жените, ама с какви пари ще направите сватбата? - Господ ще ни помогне... След час бащата отново: - А ти как смяташ да издържаш дъщеря ми? - Господ няма да ни остави... Тръгнал да си ходи зетят и тъстът пак разпитва: - За деца мислили ли сте? - Господ ще каже... На другия ден бащата отива в офиса си и секретарката се интересува: - Шефе, как беше снощи с момчето? - Абе, загубеняк от класа е, но ми хареса, че ме нарича Господ... Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555056.html", "text": "- Защо в България няма опасност от гражданска война? - Защото цари пълна селяния… Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555066.html", "text": "Цигулар се приближава тактично до двойка в елитен ресторант: - Добър вечер! Вие ли поръчахте Паганини за дамата си? - Бааааааааа, я съм й викнал свинско със зеуе! Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555065.html", "text": "Първият психотерапевт е бил евреин. Само евреин може да измисли такава далавера - да разговаря с хората за пари. Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555094.html", "text": "Започнах стриктно да следя фигурата си. И с изненада открих, че тя нощем ходи до хладилника. Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555067.html", "text": "Два кораба се движат по Дунав един срещу друг. По радиостанцията се чува: - Мини у лево, бе! - What? - Мини у лево бе, еййй! - WHAAAT? - Do you speak english? - YES! - Абе, мини у лево, че ше изгинеме, бе! Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555064.html", "text": "Когато индианският вожд разбрал, че белите местят времето един път - напред, друг път - назад, казал: - Само бледоликите могат да си мислят, че като отрежеш едно парче от одеялото отпред и го пришиеш отзад, ще го направиш по-дълго. Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555057.html", "text": "Студент поръчва в стола: - Две наденици! Готвачката: - Оооо, баровец! - И осем вилици. Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555058.html", "text": "На американците им притрябва петрол и нападнаха Ирак. Дано никога не им притрябват кисело мляко, шкембе чорба и мързеливи хора! Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555096.html", "text": "- Честито бебе! Да ви е живо и здраво! - Благодаря! - Как го кръстихте? - Издислав. - На кого?! - На песента на White Snake „Is This Love?”. Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555200.html", "text": "Справедливост: Тези, които крадат много, следят тези, които крадат малко, да не крадат много. Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555095.html", "text": "- Къде се запозна с това момиче? - На главната! - Там още ли не работи осветлението? Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555098.html", "text": "- Когато жена ми звъни, винаги й казвам, че ми пада батерията! - И защо? - Така разбирам най-същественото... Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555198.html", "text": "- Ало, пожарната? - Да! Какво гори?! - Не, не... Тук на улицата се сбиха екип на Бърза помощ с ченгетата от патрулката, та се чудя къде да звънна? Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555203.html", "text": "- Докторе, имам повишено настроение, ходя по заведения, пия бира, пея си песнички на глас… Какво ми става?! - А, това е от заплатата. Скоро ще ти мине. Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555201.html", "text": "На щанда за килими: - Имате ли нещо по-здраво, за детска стая? - Колко деца имате? - 7. - По-добре асфалтирайте… Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555202.html", "text": "- Аз като се нажуля с ракия и после не ме е страх от никого! - Вярно ли? Даже и от жена ти? - Ааа, толкова още не съм се напивал! Сподели:", "date": "2019.06.25", "title": "ВИЦОВЕ"}
{"url": "https://pik.bg/%D0%BD%D0%BE%D1%80%D0%B0-%D1%88%D0%BE%D0%BF%D0%BE%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D1%81%D0%B2%D0%BE%D1%8F-%D0%BD%D0%B5%D0%BF%D0%BE%D0%B4%D0%BE%D0%B7%D0%B8%D1%80%D0%B0%D0%BD%D0%B0-%D0%B4%D0%B0%D1%80%D0%B1%D0%B0-%D1%81%D0%BD%D0%B8%D0%BC%D0%BA%D0%B0-news851396.html", "text": "Творческа личност се оказа синоптичката и модел Нора Шопова. Красавицата разкри, че умее за рисува. На снимка, която Нора сподели, се вижда как внимателно и съсредоточено завършва пейзажна картина, изобразяваща залез над океан. Крайният резултат е наистина впечатляващ. Неслучайно феновете на Шопова й предлагат, освен като водеща за прогнозата на времето да се реализира и като художничка, пише ежедневник. Сподели:", "date": "2019.06.25", "title": "Нора Шопова разкри своя неподозирана дарба (СНИМКА)"}
{"url": "https://pik.bg/%D0%BB%D1%8E%D0%B1%D0%BE%D0%B2-%D0%BF%D1%80%D0%B5%D0%B4-%D0%BA%D0%B0%D1%80%D0%B8%D0%B5%D1%80%D0%B0-%D0%B0%D0%BB%D0%B8%D1%81%D0%B8%D1%8F-%D1%81%D0%BB%D0%B8%D0%B7%D0%B0-%D0%BE%D1%82-%D1%81%D1%86%D0%B5%D0%BD%D0%B0%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D0%B2%D0%BB%D1%8E%D0%B1%D0%B5%D0%BD-%D0%BC%D1%8A%D0%B6-news851314.html", "text": "Алисия предприе съдбоносно решение. Звездата на \"Ара\" реши да избере любовта пред кариерата си и рязко намали участията си, откакто се залюби с мистериозния богаташ. Изпълнителката на \"Яка е жена ти\" е хлътнала до уши по новия си. С него изкара повече от две седмици на баровския гръцки остров Миконос. Гаджето на певицата дори й подари яхта, която носи нейното име. А както ПИК съобщи наскоро, баровецът купи и китка къща в полите на Витоша, в която се нанесе заедно с Алисия и сина й Валери. Мъжът до Алисия иска тя да му отделя цялото си време. Също така я ревнува много, когато пее пред зажаднели и загорели мъже. Затова певицата е решила да намали драстично участията си, въпреки че сега е разгарът на сезона, пише ежедневник. От началото на месеца тя има епизодични изяви на сцената. Предни години Алисия се спукваше от работа през лятото. Сега е различно. Фолкаджийката избира връзката пред кариерата. Алисия знае, че е време да се задоми. Сподели:", "date": "2019.06.25", "title": "ЛЮБОВ ПРЕД КАРИЕРА: Алисия слиза от сцената заради влюбен мъж"}
{"url": "https://pik.bg/%D0%B8%D0%B7%D0%B3%D1%83%D0%B1%D0%B8%D1%85%D0%B0-%D0%BA%D1%83%D1%84%D0%B0%D1%80%D0%B8%D1%82%D0%B5-%D0%BD%D0%B0-%D1%82%D0%B0%D1%82%D1%8F%D0%BD%D0%B0-%D0%B2-%D0%BA%D0%B8%D0%BF%D1%8A%D1%80-%D1%81%D0%BD%D0%B8%D0%BC%D0%BA%D0%B8-news851410.html", "text": "Татяна обеща интересни изненади на своите почитатели това лято, а част от тях вече започнаха да излизат наяве. След новината за нова песен от композитора Даниел Ганев, изпълнителката разкри и мястото, на което се е спряла за реализацията на видеоклипа. То е екзотично, красиво и е сред летните топ дестинации. За ценителите на пътешествията е известно като Островът на Афродита. Става въпрос за Кипър - третия по големина остров в Средиземно море, след Сицилия и Сардиния. Там певицата бе заедно с режисьора Николай Скерлев и екипа му, фризьора Момчил Спасов и гримьора Цецо Андреев, които определено ще има с какво да запомнят този проект, защото на летището в Ларнака се оказало, че част от куфарите им липсват. Но професионализмът на всички си казал думата и неприятната случка не попречила видеото да бъде заснето. Татяна и екипът отседнали в един от най-добрите хотели в Ларнака, а снимките в крайна сметка протекли изключително забавно. Част от тях са реализирани в Лимасол. Сподели:", "date": "2019.06.25", "title": "Изгубиха куфарите на Татяна в Кипър (СНИМКИ)"}
{"url": "https://pik.bg/-news555466.html", "text": "Животът не е приказка. Ако си загубиш обувката през нощта, значи си кьоркютук пияна, а не си Пепеляшка… Сподели:", "date": "2019.06.25", "title": "ВИЦОВЕ"}
{"url": "https://pik.bg/-news555465.html", "text": "Жените от Перник били с най-набито око. Сподели:", "date": "2019.06.25", "title": "ВИЦОВЕ"}
{"url": "https://pik.bg/%D0%BD%D0%B0-%D1%87%D0%B5%D1%82%D0%B8%D1%80%D0%B8-%D0%BE%D1%87%D0%B8-%D0%BD%D0%B8%D0%BA%D0%BE%D0%BB%D0%B0%D0%B9-%D0%BF%D0%B0%D1%82%D1%80%D1%83%D1%88%D0%B5%D0%B2-%D0%B8-%D0%B4%D0%B6%D0%BE%D0%BD-%D0%B1%D0%BE%D0%BB%D1%82%D1%8A%D0%BD-%D1%80%D0%B0%D0%B7%D0%B3%D0%BE%D0%B2%D0%B0%D1%80%D1%8F%D1%85%D0%B0-%D0%B7%D0%B0%D0%B4-%D0%B7%D0%B0%D0%BA%D1%80%D0%B8%D1%82%D0%B8-%D0%B2%D1%80%D0%B0%D1%82%D0%B8-news851440.html", "text": "Срещата на секретаря на Съвета за сигурност на Руската федерация Николай Патрушев със съветника на президента на САЩ по националната сигурност Джон Болтън завърши в Йерусалим, след като продължи час и половина, предава TACC, цитирана от „Фокус“. Преговорите на Патрушев с Болтън бяха проведени при закрити врати. Преди да започнат, те само позволиха на журналистите да направят няколко снимки. Срещата им се състоя непосредствено след разговорите, които Патрушев проведе с израелския премиер Бенямин Нетаняху. За днес са планирани тристранните разговори на Патрушев с Болтън и ръководителя на Израелския съвет за национална сигурност Меир Бен-Шабат. Според Патрушев, те ще бъдат посветени на ситуацията в Сирия. Секретарят на Руския съвет за сигурност подчерта, че руската страна възнамерява да предаде на колегите си от Израел и Съединените щати и позицията на Иран за сирийското урегулиране, тъй като именно тази страна е допринесла значително за борбата срещу тероризма в Сирия. Тези думи на Патрушев прозвучаха в разгара на острото влошаване на отношенията между Вашингтон и Техеран, които много политици оцениха като на ръба на войната. Болтън, който се срещна с Нетаняху в неделя, призна, че очаква с нетърпение разговорите с Патрушев, за да обсъди с него въпросите за регионалната сигурност. Някои от вижданията на Вашингтон за положението в региона в светлината на последните събития вече прозвучаха по време на преговорите на Болтън с Нетаняху. Както съобщава по-специално израелската радиостанция \"Кан\", той изрази увереност, че Иран се стреми да придобие ядрени оръжия и \"не търси мир\". Той припомни и думите на американския президент Доналд Тръмп, че американската армия е \"готова за изпращане\". Натаняху от своя страна отбеляза, че агресивната политика на Техеран се засили веднага след сключването на Съвместния цялостен план за действие за иранската ядрена програма и премахването на санкциите срещу тази страна. Сподели:", "date": "2019.06.25", "title": "На четири очи: Николай Патрушев и Джон Болтън разговаряха зад закрити врати"}
{"url": "https://pik.bg/-news555467.html", "text": "На брега на морето седят художници и рисуват пейзажа. Покрай тях минава японско семейство туристи и бащата казва поучително: - Деца, вижте как се мъчат хората без фотоапарати. Сподели:", "date": "2019.06.25", "title": "ВИЦОВЕ"}
{"url": "https://pik.bg/%D1%81%D1%82%D0%B0%D0%B2%D0%B0-%D0%B3%D0%BE%D1%80%D0%B5%D1%89%D0%BE-%D0%B1%D0%B5%D0%B7%D0%BF%D0%B8%D0%BB%D0%BE%D1%82%D0%BD%D0%B8-%D0%B4%D1%80%D0%BE%D0%BD%D0%BE%D0%B2%D0%B5-%D0%BD%D0%B0-%D1%81%D0%B0%D1%89-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D1%82-%D0%BA%D1%80%D0%B0%D0%B9-%D0%B1%D1%80%D0%B5%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D0%BA%D1%80%D0%B8%D0%BC-%D0%B8-%D0%B4%D0%BE%D0%BD%D0%B1%D0%B0%D1%81-news851380.html", "text": "Два американски летателни апарата са извършили разузнаване край бреговете на Крим и над Донбас. Това показват данните от мониторинговия ресурс PlaneRadar, предава РИА Новости. В 07:40 часа в неделя безпилотния летателен апарат на САЩ RQ-4A Global Hawk с бордови номер 04-2021 е излетял от авиобазата на НАТО Сигонела в Италия. Той е пресякъл въздушното пространство на България и в 12:25 е започнал мониторинг на разделителната линия в Донбас. Global Hawk е летял в посочения район близо 3 часа и половина, а след това е полетял към черноморското крайбрежие на Русия. Освен това в 19:55 патрулният самолет от ВМС на САЩ P-8A Poseidon (предназначен да открива подводници) с бордови номер 169332 е излетял от същия полигон Сигонела и се е отправил към южните граници на Крим. Височината на полета е била близо осем километра, скоростта – 792,5 км/ч. В 20:25 Боингът е бил на 32 километра от бреговата линия в района на Севастопол. Сподели:", "date": "2019.06.25", "title": "СТАВА ГОРЕЩО! Безпилотни дронове на САЩ разузнават край бреговете на Крим и Донбас"}
{"url": "https://pik.bg/%D0%B5%D1%82%D0%BE-%D0%BA%D0%B0%D0%BA%D1%8A%D0%B2-%D0%B5-%D0%BE%D1%81%D0%BD%D0%BE%D0%B2%D0%BD%D0%B8%D1%8F%D1%82-%D0%BF%D1%80%D0%BE%D0%B1%D0%BB%D0%B5%D0%BC-%D0%BD%D0%B0-%D1%87%D0%BE%D0%B2%D0%B5%D1%87%D0%B5%D1%81%D1%82%D0%B2%D0%BE%D1%82%D0%BE-%D1%81%D0%BF%D0%BE%D1%80%D0%B5%D0%B4-%D0%B8%D0%BB%D0%BE%D0%BD-%D0%BC%D1%8A%D1%81%D0%BA-news851453.html", "text": "Основателят на SpaceX Илон Мъск говори за това какъв е основният проблем на човечеството, съобщава Business Insider, цитирани от „Газета“. По думите му, застаряването и намаляването на световното население ще се превърнат в реален и тежъкт проблем до 2050 година. Той добавя, че човечеството не е заплашено от проблем за пренаселване. Мъск подчертава, че до 2050 година  броят на възрастните хора ще превиши този на младите. Сподели:", "date": "2019.06.25", "title": "Ето какъв е основният проблем на човечеството, според Илон Мъск"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%81%D0%B0%D1%89-%D0%B8%D0%B7%D0%BF%D1%80%D0%B0%D1%82%D0%B8%D0%BB-%D0%BD%D0%B0-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%E2%80%9E%D0%BC%D0%BD%D0%BE%D0%B3%D0%BE-%D0%BF%D1%80%D0%B8%D1%8F%D1%82%D0%B5%D0%BB%D1%81%D0%BA%D0%BE-%D0%BF%D0%B8%D1%81%D0%BC%D0%BE%E2%80%9C-news851449.html", "text": "Президентът на САЩ Доналд Тръмп заяви, че е изпратил на севернокорейския лидер Ким Чен Ун  \"много приятелско писмо\" в отговор на полученото от него поздравление от Ким за рождения му ден миналата седмица, предаде „Ройтерс“, цитирана от „Дарик“. Размяната на писмата стана, докато противопоставянето между двете страни заради бъдещето на севернокорейската ядрена програма продължава. Утре Тръмп ще отпътува за обиколка в Азия, която ще включва спирка в Южна Корея. Президентът на САЩ заяви, че писмото, което е получил от Ким миналата седмица, съдържало поздравление по случай рождения му ден. Прессекретарят на Белия дом Сара Сандърс заяви, че \"кореспонденцията между двамата лидери продължава\". Въпреки напрежението заради ядрените амбиции на Пхенян Тръмп не спира да повтаря, че има добри отношения с Ким. Сподели:", "date": "2019.06.25", "title": "Президентът на САЩ изпратил на Ким Чен Ун „много приятелско писмо“"}
{"url": "https://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D1%80%D0%B0%D1%81%D1%82%D0%B5-%D0%B8%D1%80%D0%B0%D0%BD-%D0%BE%D0%B1%D1%8F%D0%B2%D0%B8-%D0%B1%D0%BE%D0%B9%D0%BA%D0%BE%D1%82-%D0%BD%D0%B0-%D1%81%D0%B0%D1%89-news851450.html", "text": "Постоянният представител на Иран в ООН Маджид Тархт-Раванчи заяви, че иранската страна няма да гради диалог със САЩ  заради заплахите за въвеждане на нови санкции, съобщава РИА „Новости“. По думите му, никой човек „със здрав разум“ не би разговарял със страна, която въвежда срещу страната му ограничителни мерки. Тархт-Раванчи отбелязва, че в диалога има правила, а разговори в условията на атмосфера на санкции са невъзможни. По-рано бе съобщено, че американският президент Доналд Тръмп въвежда „остри санкции“ срещу Иран. По думите на американския лидер, санкциите са срещу върховния лидер на Иран Али Хаменей. Сподели:", "date": "2019.06.25", "title": "Напрежението расте: Иран обяви бойкот на САЩ"}
{"url": "https://pik.bg/%D1%81%D1%8A%D0%B2%D0%B5%D1%82%D1%8A%D1%82-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BD%D0%B0-%D0%BE%D0%BE%D0%BD-%D0%BE%D1%81%D1%8A%D0%B4%D0%B8-%D0%B0%D1%82%D0%B0%D0%BA%D0%B8%D1%82%D0%B5-%D1%81%D1%80%D0%B5%D1%89%D1%83-%D1%82%D0%B0%D0%BD%D0%BA%D0%B5%D1%80%D0%B8%D1%82%D0%B5-%D0%B2-%D0%BE%D0%BC%D0%B0%D0%BD%D1%81%D0%BA%D0%B8%D1%8F-%D0%B7%D0%B0%D0%BB%D0%B8%D0%B2-news851451.html", "text": "Съветът за сигурност на ООН осъди атаките срещу нефтените танкери в Оманския залив, съобщи РИА „Новости“. Според информацията, членовете на Съвета за сигурност са заявили, че атаките срещу танкерите са „заплаха за безопасността“ и сериозна заплаха за морската навигация. Съветът за сигурност е призовал всички страни в региона да проявят максимална сдържаност. Сподели:", "date": "2019.06.25", "title": "Съветът за сигурност на ООН осъди атаките срещу танкерите в Оманския залив"}
{"url": "https://pik.bg/%D0%B4%D1%80%D0%BE%D0%BD%D0%BE%D0%B2%D0%B5-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D0%B2-%D1%81%D0%B8%D0%BD%D0%B3%D0%B0%D0%BF%D1%83%D1%80-news851476.html", "text": "Работата на Международното летище в Сингапур е била блокирана заради няколко дрона, съобщава Straits Times. По данни на изданието, се е наложила отмяна на седем полета и задържането на други 18 заради поява на дронове в района на летището и заради лошото време. Уточнява се, че работата на летището веднага е била спряна, след като дроновете са били засечени, от съображения за сигурност. От Управлението за гражданска авиация на Сингапур веднага са стартирали разследване. Сподели:", "date": "2019.06.25", "title": "Дронове блокираха работата на летище в Сингапур"}
{"url": "https://pik.bg/%D1%81%D1%8A%D1%8E%D0%B7%D0%BD%D0%B8%D0%BA-%D0%BA%D1%83%D0%B1%D0%B0-%D0%BE%D0%B1%D1%8F%D0%B2%D0%B8-%D0%BF%D0%BE%D0%B4%D0%BA%D1%80%D0%B5%D0%BF%D0%B0%D1%82%D0%B0-%D1%81%D0%B8-%D0%B7%D0%B0-%D0%B8%D1%80%D0%B0%D0%BD-%D0%B2-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D1%81%D1%8A%D1%81-%D1%81%D0%B0%D1%89-news851452.html", "text": "Министърът на външните работи на Куба Бруно Родригес заяви, че Хавана застава твърдо зад Техеран на фона на разногласията между Иран и САЩ, съобщи RT, като се позовава на изявление на първия дипломат на Куба в „Туитър“. „Изразяваме солидарността си с Ислямска Република Иран пред факта на агресивната ескалация от страна на САЩ срещу братска нация“, се посочва в съобщението. Хавана призова двете страни към диалог и сътрудничество на основата на принципите на международното право, определяйки този диалог като единствен път за разрешаване на разногласията и запазването на мира. Сподели:", "date": "2019.06.25", "title": "Съюзник: Куба обяви подкрепата си за Иран в ситуацията със САЩ"}
{"url": "https://pik.bg/%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%BE%D1%82-%D0%BA%D0%BE%D0%BD%D1%81%D0%B5%D1%80%D0%B2%D0%B0%D1%82%D0%B8%D0%B2%D0%BD%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-%D0%BC%D0%BE%D0%B6%D0%B5-%D0%B4%D0%B0-%D0%B1%D0%BB%D0%BE%D0%BA%D0%B8%D1%80%D0%B0%D1%82-%D0%B1%D1%80%D0%B5%D0%BA%D0%B7%D0%B8%D1%82-%D0%B1%D0%B5%D0%B7-%D1%81%D0%B4%D0%B5%D0%BB%D0%BA%D0%B0-news851441.html", "text": "Борис Джонсън и Джереми Хънт предупредиха, че дузина депутати от Торите са готови да се противопоставят на новия министър-председател, за да спрат Брекзит без сделка, пише лондонския Evening Standartd, цитиран от „Фокус“. Министърът в министерството на отбраната Тобиас Елууд подчерта, че \"голям\" брой консервативни депутати, включително министри, са решени да предотвратят напускане на съюза без споразумение. Неоспоримите опоненти на Брекзит без сделка се страхуват, че ще нанесат големи икономически щети, които заплашват да разбият Обединеното кралство и ще навредят на репутацията му на световната сцена. Елууд каза пред вестника: „Правителство, което активно се стреми към Брекзит без сделка, няма да има подкрепата на значителен брой депутати, включително министри. Има поне дузина хора, които искат да напуснат ЕС - но с работеща сделка\". Малък брой депутати от Тори също биха могли да откажат да подкрепят новия министър-председател с гласуване за доверие, ако той е решен да настоява за напускане без сделка, което дори може да се случи в рамките на дни след встъпването му в длъжност. Водещият кандидат за лидер на торите Джонсън твърди, че Обединеното кралство трябва да напусне на 31 октомври, със или без сделка, като настоява, че това е \"изключително възможно\". По време на среща с членове на партията в събота Хънт каза, че ще „напусне„ 100% “без сделка, ако споразумението е извън обсега на 31 октомври, но не се обвърза с конкретен ден И двамата са изправени пред препятствието, че депутатите вече са гласували, за да се противопоставят на напускане без сделка, а председателят Джон Беркоу е дал ясно да се разбере, че парламентът няма да бъде заобикалян. Хънт изключи възможността да поиска избори, ако стане премиер, а парламентът блокира Брекзит без сделка и призова Джонсън да направи същото. \"Общите избори ще бъдат катастрофални, защото бихме поставили в „Даунинг стрийт“ някой, който няма да достави Брекзит\" каза той пред програмата \"Днес\", предполагайки, че лейбъристите ще спечелят. Сподели:", "date": "2019.06.25", "title": "Депутати от Консервативната партия може да блокират Брекзит без сделка"}
{"url": "https://pik.bg/%D0%B1%D1%83%D1%80%D1%8F%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BE%D1%82%D0%BD%D0%B5%D1%81%D0%B5-%D0%BF%D0%BE%D0%BA%D1%80%D0%B8%D0%B2%D0%B0-%D0%BD%D0%B0-%D0%BA%D0%BE%D0%BE%D0%BF%D0%B5%D1%80%D0%B0%D1%86%D0%B8%D1%8F-news851442.html", "text": "Бурята в Пловдив отнесе покрива на кооперация, съобщи Нова телевизия. Цялата покривна конструкция, която е около 100 квадрата, е паднала в двора на жилищната сграда. Няма жертви и пострадали. Пожарникарите са поискали да евакуират живеещите 8 семейства в блока, но те са отказали. Поискали са да прекарат нощта в домовете си. Порои причиниха щети и в други точки на страната. Мощната вихрушка поразява покрива на жилищната кооперация  малко след 19:00 часа тази вечер, когато част от семействата са прибирали по домовете си.  Силният порив на вятъра вдига във въздуха тежката метална конструкция и дървените греди и ги разпръсква в различни посоки. Огромна част от конструкцията рухва в двора на жилищната сграда. Два екипа на пожарната са се отзовали веднага на място и са поискали да евакуират хората от блока, но те са отказали. Покривът на сградата не е застрахован и живеещите в блока сами ще трябва да се справят с щетите. Мощната буря, която се изви над Пловдив, събори огромни дървета по улиците на града. Затиснати са над 10 автомобила на различни адреси. Различни квартали на Пловдив останаха без ток за около два часа. Сподели:", "date": "2019.06.25", "title": "Бурята в Пловдив отнесе покрива на кооперация"}
{"url": "https://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B3%D0%BE%D1%82%D0%BE%D0%B2-%D0%B4%D0%B0-%D0%B0%D1%82%D0%B0%D0%BA%D1%83%D0%B2%D0%B0-%D0%B8%D1%80%D0%B0%D0%BD-%D0%B8-%D0%B1%D0%B5%D0%B7-%D0%BE%D0%B4%D0%BE%D0%B1%D1%80%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BA%D0%BE%D0%BD%D0%B3%D1%80%D0%B5%D1%81%D0%B0-news851477.html", "text": "Президентът на САЩ Доналд Тръмп заяви, че не му е нужно одобрението на Конгреса за да нанесе удари по Иран, съообщава The Hill. По думите му, по закон той не трябва да иска разрешение от Конгреса на САЩ. Тръмп добавя, че желанието му е да държи Конгреса в курс за ситуацията около Иран. Сподели:", "date": "2019.06.25", "title": "Доналд Тръмп готов да атакува Иран и без одобрението на Конгреса"}
{"url": "https://pik.bg/15-%D0%B4%D1%83%D1%88%D0%B8-%D0%BD%D0%B0%D1%81%D1%82%D0%B0%D0%BD%D0%B5%D0%BD%D0%B8-%D0%B2-%D1%80%D0%B5%D0%B0%D0%BD%D0%B8%D0%BC%D0%B0%D1%86%D0%B8%D1%8F-%D1%81%D0%BB%D0%B5%D0%B4-%D0%B2%D0%B7%D1%80%D0%B8%D0%BE%D0%B2%D0%B5-%D0%B2%D1%8A%D0%B2-%D0%B2%D0%BE%D0%B5%D0%BD%D0%B5%D0%BD-%D1%81%D0%BA%D0%BB%D0%B0%D0%B4-%D0%B2-%D0%BA%D0%B0%D0%B7%D0%B0%D1%85%D1%81%D1%82%D0%B0%D0%BD-news851485.html", "text": "15 души са били настанени в реанимация след взривове във военен склад в южната част на Казахстан, съобщава РИА „Новости“, като се позовава на изявление на министъра на здравеопаозването на страната Елжан Биртанов. По-рано от пресслужбата на Министерството на отбраната на Казахстан съобщиха, че във военен склад в близост до населения пункт Арис, в който живеят 44 300 души, в ранните часове на понеделник е възникнал пожар, който е довел до серия от взривове на боеприпаси. Градът е бил евакуиран. Възбудено е углавно дело. На мястото на извънредната ситуация веднага е пристигнал президентът на страната Токаев. По-рано бе съобщено, че в резултат на инцидента един човек е загинал, 165 са потърсили медицинска помощ, като 89 от тях са били настанени в болници. По-късно бе потвърдена смъртта ио на още един човек. „Петнадесет души са в реанимация“, съобщи Биртанов пред журналисти. Сподели:", "date": "2019.06.25", "title": "15 души настанени в реанимация след взриове във военен склад в Казахстан"}
{"url": "https://pik.bg/%D0%B2%D0%B0%D0%B6%D0%BD%D0%BE-%D1%80%D0%B5%D0%BC%D0%BE%D0%BD%D1%82%D0%B8-%D0%BE%D1%81%D1%82%D0%B0%D0%B2%D1%8F%D1%82-%D1%82%D1%80%D0%B8-%D1%81%D1%82%D0%BE%D0%BB%D0%B8%D1%87%D0%BD%D0%B8-%D0%BA%D0%B2%D0%B0%D1%80%D1%82%D0%B0%D0%BB%D0%B0-%D0%B1%D0%B5%D0%B7-%D0%B2%D0%BE%D0%B4%D0%B0-news851507.html", "text": ", пишат от дружеството. Водоподаването ще бъде спряно от 09 до 18 часа в заради диагностика на уличен водопровод. Налага се и спиране на водоподаването от 10.30 до 18.30 часа в района на ул. 685 в заради подмяна на сградно водопроводно отклонение. Във връзка с подмяна на сградно водопроводно отклонение на ул. 5 се налага спиране на водоподаването от 09:00 до 16:00 часа на ул. 5 от ул. \"Рила\" до ул. 12. Ремонтите целят да осигурят като максимално се ограничат зоните на евентуални бъдещи нарушения, уверяват от \"Софийска вода\". \"Софийска вода\" ще прекъсне днес временно водоснабдяването в някои части на столицата квартал \"Димитър Миленков\" квартал \"Овча купел\" квартал \"Обеля\" по-добро управление на водопроводната мрежа Сподели:", "date": "2019.06.25", "title": "ВАЖНО: Ремонти оставят три столични квартала без вода"}
{"url": "https://pik.bg/%D0%BF%D1%80%D0%BE%D0%BC%D0%B5%D0%BD%D1%8F%D1%82-%D0%B7%D0%B0%D0%BF%D0%BB%D0%B0%D1%82%D0%B8%D1%82%D0%B5-%D0%BD%D0%B0-%D0%B7%D0%B4%D1%80%D0%B0%D0%B2%D0%BD%D0%B8%D1%82%D0%B5-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8-%D1%81-%D0%BD%D0%BE%D0%B2%D0%B0-%D0%BC%D0%B5%D1%82%D0%BE%D0%B4%D0%B8%D0%BA%D0%B0-news851486.html", "text": "След месеци на напрежение и протести заплатите на здравните работници ще бъдат коригирани с нова методика, съобщава Нова телевизия. Здравния министър продължава с обиколката си из областни болници, за да тества на място методиката. Министърът ще провери и как лечебните заведения използват допълнителните средства, които бяха отпуснати за повишаване на възнагражденията на персонала. Здравните власти предлагат основните заплати на професионалистите по здравни грижи да са със 70 процента по-високи от тези на санитарите, а на лекарите да бъдат с още 50 процента отгоре. Няма да има санкции, ако методиката не се спазва. Целта е да се балансират възнагражденията на отделните медицински специалисти, твърдят от здравното ведомство. Сподели:", "date": "2019.06.25", "title": "Променят заплатите на здравните работници с нова методика"}
{"url": "https://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81%D0%B5-%D1%81%D1%8A%D0%BC%D0%BD%D1%8F%D0%B2%D0%B0-%D0%B2-%D1%88%D0%B5%D1%84%D0%B0-%D0%BD%D0%B0-%D1%84%D0%B1%D1%80-news851483.html", "text": "Американският президент Доналд Тръмп се съмнява в шефа на Федералното бюро за разследване (ФБР) Кристофър Рей, съобщава The Hill. Това става ясно, след като Тръмп е отказал директно да потвърди, че има доверие на Рей. Запитан дали има доверие на шефа на ФБР, американския лидер отговаря: „Ще видим, какво ще излезе от това“. Тръмп също така добавя, че не е съгласен с Рей с думите му за следенето на ФБР за щаба на Тръмп. Президентът подчертава, че Кристофър Рей е заявил, че не знае за незаконно следене от страна на ФБР на щаба на Тръмп. По-рано Тръмп определи това следене като държавна измяна. Сподели:", "date": "2019.06.25", "title": "Доналд Тръмп се съмнява в шефа на ФБР"}
{"url": "https://pik.bg/ho%D0%B2-%D1%82%D0%B8%D0%BF-c%D0%BB%D1%8A%D0%BD%D1%87e%D0%B2%D0%B8-%D0%B7ap%D1%8F%D0%B4%D0%BD%D0%B8-c%D1%82a%D0%BD%D1%86%D0%B8%D0%B8-%D0%B7ape%D0%B6%D0%B4a%D1%82-e%D0%BBe%C4%B8%D1%82po%D0%BCo%D0%B1%D0%B8%D0%BBa-%D0%B7a-15-%D0%BC%D0%B8%D0%BDy%D1%82%D0%B8-news851461.html", "text": "B Дaния пpeдcтaвиxa пъpвaтa peвoлюциoннa зapяднa cтaнция, cъздaдeнa oт apxитeĸтypнoтo бюpo СОВЕ и eнepгийния гигaнт Е.Оn, съобщи електронното издание Еlесtrіvе, цитирано от „Калдата“ . Πoдгoтвя ce изгpaждaнeтo нa вepигa oт мoдyлни и aвтoнoмни cтaнции oт cъщия тип. Дизaйнът нa cтaнциитe e мнoгo opигинaлeн. Πpoeĸтът нa тaзи cĸopocтнa зapяднa cтaнция oт cъвceм нoв тип e пpeдcтaвeн oт apxитeĸтypнoтo бюpo СОВЕ, a пъpвaтa cтaнция e изгpaдeнa дo eднo oт шoceтaтa нa дaтcĸaтa Фeдepaция. Отбелязва се, чe нoвaтa cтaнция paзпoлaгa c ĸoлoнĸи нa ABB c мoщнocт дo 150 КW, нo e пpeдвидeн лeceн ъпгpeйд дo 350 КW. Eлeĸтpoмoбилитe, cъвмecтими ca тaзи мoщнocт мoгaт дa зapeдят aĸyмyлaтopнитe cи блoĸoвe зa oĸoлo 15 минyти. Ocнoвaтa нa ĸoнcтpyĸциятa e cъcтaвeнa oт дъpвeни вepтиĸaлни мoдyли c жeлeзoбeтoннa cъpцeвинa, a вcичĸo ocтaнaлo e нaпpaвeнo oт eĸoлoгични мaтepиaли. Cлънчeвитe пaнeли ca пocтaвeни oтгope. Cтaнциятa e изцялo мoдyлнa и e възмoжнo изгpaждaнeтo нa cтaнции c нaй-paзличeн paзмepи и ĸoнфигypaции. Интepecнo e, чe вcичĸи тeзи cтaнции зaдължитeлнo щe имaт зeлeнa зoнa, в ĸoятo изчaĸвaнeтo зa зapeждaнeтo нa бaтepиитe e мнoгo пo-пpиятнo oт миpишeщитe нa бeнзин и мacлa бeнзинocтaнции. He ce cъoбщaвaт пapaмeтpитe нa cлънчeвитe пaнeли, ĸaĸтo и нa изпoлзвaнитe aĸyмyлaтopни бaтepии зa нaтpyпвaнe нa гeнepиpaнeтo oт Cлънцeтo eнepгия. Е.Оn възнaмepявa дa изгpaди мpeжa oт няĸoлĸo дeceтĸи пoдoбни зapядни cтaнции нa тepитopиятa нa Дaния, Швeция и Hopвeгия. Сподели:", "date": "2019.06.25", "title": "Hoв тип cлънчeви зapядни cтaнции зapeждaт eлeĸтpoмoбилa зa 15 минyти"}
{"url": "https://pik.bg/%D0%BF%D1%80%D0%B0%D0%B7%D0%BD%D0%B8%D0%BA-%D0%BF%D0%BE%D1%87%D0%B8%D1%82%D0%B0%D0%BC%D0%B5-%D0%BF%D0%B0%D0%BC%D0%B5%D1%82%D1%82%D0%B0-%D0%BD%D0%B0-%D0%B3%D0%BE%D0%BB%D1%8F%D0%BC-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BC%D1%8A%D1%87%D0%B5%D0%BD%D0%B8%D0%BA-news851444.html", "text": "- к акто е ясно от името му, той се родил в околността на Варна от благочестиви родители българи през XVIII в. На 20-годишна възраст постъпил в Предтечанския манастир на Атон, където приел монашеско пострижение. Но врагът на човешкото спасение подигнал духовна борба против него, която той не издържал и напуснал Света гора. А оттам нататък дяволът вече го довел до пълно отчаяние и до приемане на мохамеданската вяра. Прокопий отишъл при кадията (съдията) на Смирна и заявил, че се отрича от Христа. Обаче когато подир 15 дни бил обрязан по мохамедански обичаи, изведнъж така силно се смутила съвестта му, че не издържал нейните угризения и се отправил при един християнски духовник, атонски йеромонах, на когото открил своя голям грях и своята решимост да го изкупи чрез мъченичество. Духовникът го посъветвал да поеме по-добре умерения път на монашеското покаяние на Света гора Атонска, но Прокопий решително помолил той да го благослови за мъченически подвиг. Той се подготвял 15 дни с пост и молитва, като често идвал за съвет при духовника. В последния ден те заедно изпели молебния канон на св. Богородица и Прокопий в турско облекло отишъл при съдията, пред когото хвърлил от главата си зелената чалма, смело изповядал Христа и проклел Мохамеда. За тази постъпка турците го набили жестоко и го хвърлили в затвор. После те опитали да го привлекат с обещания за високи служби, но всичко било напразно. Последвала смъртна присъда. Безстрашното мъжество на мъченика смутило турците и никой от тях не дръзвал да му отсече главата. За тази цел бил повикан един свиреп отстъпник от християнската вяра. Свети преподобномъченик Прокопий Варненски бил убит на 25 юни 1810 г. в Смирна. Сподели:", "date": "2019.06.25", "title": "ПРАЗНИК: Почитаме паметта на голям български мъченик"}
{"url": "https://pik.bg/%D1%81%D1%82%D0%B0%D0%BD%D0%B0%D1%85%D0%B0-%D1%8F%D1%81%D0%BD%D0%B8-%D0%B2%D1%81%D0%B8%D1%87%D0%BA%D0%B8-%D1%81%D1%8A%D0%BF%D0%B5%D1%80%D0%BD%D0%B8%D1%86%D0%B8-%D0%BD%D0%B0-%D1%87%D0%B5%D1%82%D0%B2%D1%8A%D1%80%D1%82%D1%84%D0%B8%D0%BD%D0%B0%D0%BB%D0%B8%D1%82%D0%B5-%D0%BD%D0%B0-%D0%BA%D0%BE%D0%BF%D0%B0-%D0%B0%D0%BC%D0%B5%D1%80%D0%B8%D0%BA%D0%B0-news851479.html", "text": "Станаха ясни всички съперници на четвъртфиналите на футболния турнир Копа Америка, който продължава в Бразилия, съобщават световните агенции. 03:30 часа българско време Бразилия Парагвай Венецуела – Аржентина Колумбия – Чили 22:00 часа Уругвай – Перу Ако Бразилия и Аржентина спечелят четвъртфиналните си мачове, ще се изправят един срещу друг на полуфиналите на надпреварата. Сподели:", "date": "2019.06.25", "title": "Станаха ясни всички съперници на четвъртфиналите на Копа Америка"}
{"url": "https://pik.bg/%D0%B2%D0%BC%D1%80%D0%BE-%D0%BD%D0%B0%D1%81%D1%82%D0%BE%D1%8F%D0%B2%D0%B0-%D0%BA%D0%BE%D0%BD%D1%86%D0%B5%D0%BF%D1%86%D0%B8%D1%8F%D1%82%D0%B0-%D1%81%D1%80%D0%B5%D1%89%D1%83-%D1%86%D0%B8%D0%B3%D0%B0%D0%BD%D0%B8%D0%B7%D0%B0%D1%86%D0%B8%D1%8F%D1%82%D0%B0-%D0%B4%D0%B0-%D0%B1%D1%8A%D0%B4%D0%B5-%D0%BF%D1%80%D0%B8%D0%B5%D1%82%D0%B0-news851541.html", "text": "Това се казва в официална позиция разпространена до медиите от пресцентъра на ВМРО по повод убийството в село Априлово. Публикуваме позицията без редакторска намеса: \"Преди дни в софийското село Априлово циганин преби с лопата стопанин през нощта. Циганинът бил хванат да краде. Рецидивистът бързо е задържан, благодарение на адекватната работа на ресорните органи. Без Концепцията ресоциализацията на тези дезинтегрирани с помощта на държавни субсидии, европрограми и с активното съдействие на т.нар. правозащитни организации маси вече е доказано невъзможна. Няма как един проблем, замитан „под килима“ над 30 години, с един етнос, умело полаган в полза за определени политически кръгове и използван от външни среди с подмолни цели, да бъде решен по досегашния модел. Декади, включвания, комисии, комитети – те просто не работят. Позицията на ВМРО е провокирана и от последната серия нагли и напълно лишени от човечност и адекватност, нападения на цигани над българи, част от които, за наше съжаления, завършили фатално. Искаме спешното поставяне „на масата“ на Концепцията за промени в политиката за интеграция на циганския (ромския) етнос в Република България и мерките за реализацията им. Настояваме всички държавно отговорни политически сили, всички, имащи отношение органи на общинската власт и държавната администрация, да си дадат ясна сметка, колко е належащо взимането на решения и постановяването на мерки срещу безчинствата на циганите в държавата ни. Наясно сме, че отминаха европейските избори, а и наближават местни, но обществената търпимост вече се изчерпа. Флиртът с циганите не може да продължава да коства живота на невинни хора. 22.06.2019 г., с. Априлово, Софийско – 39-годишен циганин рецидивист влиза в дома и убива 49-годишен българин, който прави опит да защити собствеността си. 21, 22, 23, 24.06. (и доста предишни дати и години) – с. Розино, Карловско. Два цигански клана се изтрепват и бият и нападат и околните съседи, като с това нарушават спокойствието на честните достойни българи в селото и региона. Това е проблем, за който говорим от години. Ние от ВМРО на няколко пъти повдигахме въпроса за разкриването на РПУ в селото. Но без успех. 19.06. – с. Горно Черковище, Казанлъшко. Двама цигани пребиват мъж с обвиненията, че ги е прередил на опашката в магазина. Според разкази на очевидци същите тези системно са пребивали и малтретирали и други хора от селото. 07.04. – цигани пребиват магазинер в Габрово заради забележка за неприлично поведение. 06.01. – Войводиново, общ. Марица. Жестоко нападение над военнослужещ от двама братя, които са го ритали в главата с думите „Остави ме да го убия“. Със сигурност в дългия списък само от последните месеци изпускаме още много. Но нека ви припомним и бруталните убийства на Вероника във В. Търново (2015 г.), на Александър в Бяла (2017 г.), на Виктория в Русе (2018 г.). Да не пропускаме и спецакциите за лихварство, трафик на хора, „ало измами“, проституция и други тежки престъпления, които също приключиха с арести в циганските махали. Ние от ВМРО сме част от управляващата коалиция ГЕРБ – ОП. Но не ние сме мандатоносителите. Като част от управлението нашите народни представители направиха редица предложения за законодателни промени, които да дадат поне началото на дългия процес по ресоциализацията на циганите. Част от тях вече са факт – спирането на помощи на родители, които не изпращат децата си на училище; поетапно намаляване – до пълно спиране, на социални помощи при отказ от преквалификация или започване на работа и др. Предложенията ни за увеличаване на предела на неизбежната отбрана и отпадането на маловажните кражби от НК минаха на първо четене. Внесохме и предложение за промени в ЗАНН за предвиждане на безвъзмезден труд в полза на обществото и задържане в структура на МВР като административни наказания за извършени нарушени като например незаконна сеч и кражба на дърва. Но това не е достатъчно. Нужна е спешна работа и мерки по приемането на цялостната концепция на Красимир Каракачанов. Това е пътят\". Настояваме за спешното приемане на Концепцията, придобила публичност, като Концепция срещу циганизацията, която лидерът на ВМРО – БНД, заместник министър-председател по обществения ред и сигурността и министър на отбраната Красимир Каракачанов още през месец април официално внесе за съгласуване с министерствата. Сподели:", "date": "2019.06.25", "title": "ВМРО настоява Концепцията срещу циганизацията да бъде приета"}
{"url": "https://pik.bg/%D1%82%D1%80%D0%B8%D0%BC%D0%B0-%D0%B0%D1%81%D1%82%D1%80%D0%BE%D0%BD%D0%B0%D0%B2%D1%82%D0%B8-%D1%81%D0%B5-%D0%BF%D1%80%D0%B8%D0%B7%D0%B5%D0%BC%D0%B8%D1%85%D0%B0-%D0%B2-%D0%BA%D0%B0%D0%B7%D0%B0%D1%85%D1%81%D1%82%D0%B0%D0%BD-%D1%81%D0%BB%D0%B5%D0%B4-6-%D0%BC%D0%B5%D1%81%D0%B5%D1%86%D0%B0-%D0%B2-%D0%BA%D0%BE%D1%81%D0%BC%D0%BE%D1%81%D0%B0-news851509.html", "text": "Американска астронавтка, канадец и руски космонавт се приземиха тази сутрин в степта на Казахстан след мисия в Международната космическа станция, продължила повече от шест месеца, предаде Франс прес. Американката Ан Макклейн, руснакът Олег Кононенко и Давид Сен-Жак - който счупи досегашния рекорд на канадец за престой в космоса - се приземиха в 2 ч. и 47 мин. по Гринуич, уточни АФП. Те работиха в МКС 204 дни. Сподели:", "date": "2019.06.25", "title": "Трима астронавти се приземиха в Казахстан след 6 месеца в космоса"}
{"url": "https://pik.bg/%D0%BD%D0%B0%D0%B2%D0%BE%D0%B4%D0%BD%D0%B8-%D1%81%D0%B5-%D0%B7%D0%BE%D0%BE%D0%BF%D0%B0%D1%80%D0%BA%D1%8A%D1%82-%D0%B2-%D0%B1%D0%B5%D0%BB%D0%B3%D1%80%D0%B0%D0%B4-news851513.html", "text": "Гръмотевичните бури и проливните дъждове, които удариха Белград, предизвикаха проблеми не само за хората, но и за животните, след като Зоологическата градина в сръбската столица се оказа под вода, съобщават агенциите . Ситуацията в зоопарка обаче беше драматична, поне в сравнение с наводнените улици из целия град, коментират от редакцията. От белградския зоопарк увериха, че всички животни са били затворени с приближаването на бурята, така че са посрещнали стихията в безопасност. Нещо повече – голяма част от тях не са искали да се приберат в клетките и вместо това са предпочели да се освежат под летния дъжд. Във вечерните часове ситуацията се е променила и животните са се прибрали, а в сутрешните часове на деня е започнало и почистването на зоологическата градина след силната буря в града. Сподели:", "date": "2019.06.25", "title": "Наводни се зоопаркът в Белград"}
{"url": "https://pik.bg/%D0%B1%D1%83%D0%BC%D1%8A%D1%82-%D0%BD%D0%B0-%D1%81%D1%82%D1%80%D0%BE%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE---%D0%BF%D0%BB%D1%8E%D1%81%D0%BE%D0%B2%D0%B5%D1%82%D0%B5-%D0%B8-%D0%BC%D0%B8%D0%BD%D1%83%D1%81%D0%B8%D1%82%D0%B5-news851557.html", "text": "Строителните обекти в България никнат като гъби в последните години и това е положително според експертите. Освен, че има много обекти, положителното за страната и крайните потребители е, че качеството и критериите се завишават заради сериозната конкуренция. \"Гоним и сме достигнали европейските стандарти\", заявява и собственикът на „Ремонт-Строй 1“ ЕООД и член на Камарата на строителите в България Красимир Владимиров. Според него както има висок ръст на цените на апартаментите в София и страната, така и услугите в строителството се покачват във всяка една негова дейност. При голяма конкуренция идва проблемът с работната ръка. Има прекалено много обекти, а все по-малко квалифицирани работници, каза Красимир Владимиров. Според него някои работни групи взимат по два, три обекта едновременно и не спазват срока за изпълнение. А когато трябва да се навакса, се допускат грешки при изпълнение от бързане, допълни той. \"В момента се сблъскваме твърде често с високите изисквания и с тяхното изпълнение. Повечето служители трудно се нагаждат и възприемат новите изисквания и цени за които трябва да се извърши зададената услуга. Тогава повечето абдикират\", обясни предприемачът. Служителите според него трябва да разберат, че света се развива и че те са част от него и ако не успяват да се прикрепят към новите стандарти и условия, ще трябва да си търсят нова сфера на работа. \"Призовавам хората да се замислят добре, които работят в сектора, че без да дадат от себе си малко старание, няма как да вземат\", категоричен е Владимиров. Сподели:", "date": "2019.06.25", "title": "Бумът на строителството - плюсовете и минусите"}
{"url": "https://pik.bg/%D0%BE%D0%BF%D0%B0%D1%81%D0%B5%D0%BD-%D0%BC%D0%BE%D1%81%D1%82-%D1%80%D0%B0%D0%B7%D1%86%D0%B5%D0%BF%D0%B5%D0%BD-%D0%BF%D0%BE%D1%87%D1%82%D0%B8-%D0%BD%D0%B0-%D0%B4%D0%B2%D0%B5-%D0%B7%D0%B0%D1%81%D1%82%D1%80%D0%B0%D1%88%D0%B0%D0%B2%D0%B0-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D0%B2-%D1%81%D0%BE%D1%84%D0%B8%D1%8F-news851518.html", "text": "\"Мостовото съоръжения е едно от първите напрегнати съоржения, изградени в София. Това е двуконзолна конструкция, която е със среден отвор от 30 метра и две крила, конзоли от по 10 метра\", каза експертът по пътно строителство - инж. Ясен Ишев. Конзолите нямат връзка с подпорната стена на моста, която е една огромна пукнатина, допълни той. Според него пукнатината няма допир с мостовата конструкция, но единствената ѝ функция е да подпира тялото на насипа, който се намира зад съоръжението. \"Не застрашава сигурността на моста\", каза инж. Ишев. От Агенция \"Пътна инфраструктура\", че мостовото съоръжение не е в добро състояние, но предстои събарянето му, тъй като то попада по трасето на участъка от софийския Околовръстен път за връзката на автомагистрала \"Тракия\" до ж.к. \"Младост\". За изграждането на 6-километровата отсечка има осигурено финансиране от републиканския бюджет, но стартирането на строителството е свързано с жалби по отчуждаването на имота. За опасен мост, разцепен почти на две, сигнализираха в София, предава Нова тв. Сподели:", "date": "2019.06.25", "title": "Опасен мост, разцепен почти на две, застрашава шофьорите в София"}
{"url": "https://pik.bg/%D1%86%D0%B8%D0%BA-%D1%81%D0%B5-%D0%BF%D1%80%D0%BE%D0%B8%D0%B7%D0%BD%D0%B5%D1%81%D0%B5-%D0%BA%D0%BE%D0%B9-%D1%89%D0%B5-%D0%B7%D0%B0%D0%BC%D0%B5%D1%81%D1%82%D0%B8-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news851545.html", "text": "ЦИК обяви Смиляна Нитова- Кръстева за народен представител от 29 изборен район- Хасковски и Анна Славова за депутат от 25 изборен район- София, сочи справка на сайта на комисията. Смиляна Нитова- Кръстева заема мястото на избраната за евродепутат от листата на БСП Елена Йончева, а Анна Славова на Петър Витанов, който също бе избран за депутат в следващия Европейски парламент. Решенията са взети от ЦИК на 24 юни. Сподели:", "date": "2019.06.25", "title": "ЦИК се произнесе кой ще замести Елена Йончева в парламента"}
{"url": "https://pik.bg/%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D1%82%D0%B0%D0%BD%D0%B5%D0%B2%D0%B0-%D0%B4%D0%B0%D0%B2%D0%B0-%D1%81%D1%82%D0%B0%D1%80%D1%82-%D0%BD%D0%B0-%D0%B6%D1%8A%D1%82%D0%B2%D0%B0%D1%82%D0%B0-%D0%B2-%D1%81%D0%BB%D0%B8%D0%B2%D0%B5%D0%BD%D1%81%D0%BA%D0%BE-news851525.html", "text": "Министърът на земеделието Десислава Танева ще открие жътвената кампания в Сливенско днес. Ритуалът ще се състои в землището на село Жельо войвода. Георги Радев, председател на земеделски съюз „Хаджи Димитър“ Сливен и организатор на събитието, определи предстоящата жътвена кампания като „трудна“, имайки предвид постоянните валежи и падналата на места градушка: \"Очаквам някъде около 500 килограма пшеница среден добив. Надявам се и ечемикът да е пак там, но това ще стане ясно най-точно след жътвената кампания\". Радев обяви още, че днешният ритуал по „зажънването“ цели да върне младите хора към земеделието, показвайки им съвременните достижения в бранша. Сподели:", "date": "2019.06.25", "title": "Десислава Танева дава старт на жътвата в Сливенско"}
{"url": "https://pik.bg/%D0%BF%D1%81%D1%81-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B0%D0%B2%D0%B0-%D0%B8%D0%B7%D0%B1%D1%8F%D0%B3%D0%B2%D0%B0%D0%B9%D1%82%D0%B5-%D0%BF%D0%BB%D0%B0%D0%BD%D0%B8%D0%BD%D1%81%D0%BA%D0%B8%D1%82%D0%B5-%D0%BF%D1%80%D0%B5%D1%85%D0%BE%D0%B4%D0%B8-news851575.html", "text": "Поради нестабилните метеорологични условия в страната през последните дни, Планинската спасителна служба (ПСС) при БЧК съветва всички любители на планината да избягват да предприемат преходи, особено във високите части. ПСС препоръчва туристите да следят прогнозата за времето и да се съобразяват с нея при излизане в планината, да са добре екипирани, да спазват предварително уточнения маршрут и да носят в себе си заредени мобилни телефони. • Избягвайте движение по била и ръбове, особено ако те са остри; пресичането на големи открити пространства също увеличава риска. • Не преминавайте през върхове или изолирани височини, дръжте се на разстояние от изолирани дървета, големи метални предмети, далекопроводи, реки и водни басейни. • Ако се намирате на било - напуснете го по най-бързия начин, като не пренебрегвате сигурността на придвижване. • Движете се на дистанция един от друг (няколко метра), а не в пакет. • Спрете на сравнително безопасно място (не на било или друга изпъкнала форма на релефа); • Избягвайте единични дървета, постройки, необезопасени с гръмоотвод, извори или водни басейни; • Запазете дистанция от скалата при търсене на подслон; • Оставете поне на десетина метра от вас по-големите метални предмети; • Застанете в седнало положение (върху раницата или друга изолираща подложка) със събрани стъпала, коленете обхванати с ръце. Сподели:", "date": "2019.06.25", "title": "ПСС предупреждава: Избягвайте планинските преходи"}
{"url": "https://pik.bg/%D0%B4%D0%B5%D0%BD%D1%8F%D1%82-%D0%B7%D0%B0-%D1%80%D0%B0%D0%B7%D0%BF%D0%BB%D0%B0%D1%82%D0%B0-%D0%B4%D0%BE%D0%B9%D0%B4%D0%B5-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%84%D0%B8%D0%BD%D0%B0%D0%BD%D1%81%D0%B8%D1%82%D0%B5-%D1%81%D0%B8-%D0%BF%D0%BE%D0%B8%D1%81%D0%BA%D0%B0-%D0%BE%D0%B1%D1%80%D0%B0%D1%82%D0%BD%D0%BE-144-%D0%BC%D0%B8%D0%BB%D0%B8%D0%BE%D0%BD%D0%B0-%D0%BB%D0%B5%D0%B2%D0%B0-%D0%BE%D1%82--news851631.html", "text": "В изпълнение на Закона за изменение на Закона за политическите партии Министерството на финансите преизчисли годишната държавна субсидия, отпусната на политическите партии и коалиции за периода от 26 май 2016 г. до влизането в сила на закона- 31.03.2019 г. Това съобщиха от пресцентъра на министерството. За този период партиите и коалициите трябва да възстановят общо 14 463 706 лева. Министърът на финансите Владислав Горанов изпрати писма до политическите партии, получили държавни субсидии, в които са посочени конкретните суми, подлежащи на връщане - разликата между предоставената държавна субсидия и преизчисления размер. В писмата е описан и механизмът за възстановяването на сумите, съобразно изискванията на Закона за изменение на Закона за политическите партии. Както ПИК писа преди дни, министерството на финансите публикува информация за това колко пари трябва да върнат партиите от надвзетите субсидии. Най-много средства в хазната трябва да внесе ГЕРБ - 5 613 724 лева, следвана от БСП - 4 299 690 лева, ДПС - 1 625 892 лева, ВОЛЯ - 655 938 лева, НФСБ - 542 137 лева, \"Атака\" - 539 894 лева. В случай, че партия, включително от състава на коалиция, която получава държавна субсидия, не върне доброволно разликата до предоставянето на втората част от субсидията за 2019 г., разликата ще бъде възстановена в бюджета, като на партията ще бъде предоставена седемдесет на сто от сумата, която трябва да й бъде отпусната като втора част на субсидията за 2019 г., съответно петдесет на сто от сумата, която трябва да й бъде предоставена от всяка следваща част на субсидията в рамките до една година от влизането в сила на закона. При недостиг на средства или липса на следващи части от субсидията, разликата, която не е върната от съответната партия или коалиция, следва да бъде възстановена доброволно по централния бюджет в срок до 31 декември 2020 г. Политическа партия, включително от състава на коалиция, която не получава държавна субсидия, следва да върне разликата между предоставената държавна субсидия и преизчисления размер до 31 декември 2020 година. След изтичането на посочения законов срок – 31 декември 2020 г., средствата, които не са върнати в централния бюджет доброволно, подлежат на събиране по общия ред. Сподели:", "date": "2019.06.25", "title": "ДЕНЯТ ЗА РАЗПЛАТА ДОЙДЕ! Министерството на финансите си поиска обратно 14,4 милиона лева от партиите"}
{"url": "https://pik.bg/%D1%84%D0%B5%D1%80%D0%B8%D0%B1%D0%BE%D1%82%D1%8A%D1%82-%D0%B2-%D1%81%D0%B2%D0%B8%D1%89%D0%BE%D0%B2-%D0%B0%D0%B2%D0%B0%D1%80%D0%B8%D1%80%D0%B0-%D0%BF%D1%80%D0%B5%D0%BD%D0%B0%D1%81%D0%BE%D1%87%D0%B2%D0%B0%D1%82-%D0%BA%D0%B0%D0%BC%D0%B8%D0%BE%D0%BD%D0%B8%D1%82%D0%B5-news851573.html", "text": "Това е причината фериботът да преустанови работа до отстраняване на аварията. Товарните автомобили се пренасочват към ГКПП Никопол и ГКПП Русе. Фериботната платформа “Ваду Ой” при ГКПП-Свищов е с аварирал двигател на кораба и се намира на територията на Румъния, съобщиха от пресцентъра на МВР. Сподели:", "date": "2019.06.25", "title": "Фериботът в Свищов аварира, пренасочват камионите"}
{"url": "https://pik.bg/%D0%BA%D1%80%D0%B8%D1%81%D0%BA%D0%BE-%D1%81%D0%BF%D1%80%D1%8F-%D0%B0%D0%BB%D0%BA%D0%BE%D1%85%D0%BE%D0%BB%D0%B0-%D0%B8-%D0%B7%D0%B0%D0%BF%D1%80%D0%B8%D0%BB%D0%B8%D1%87%D0%B0-%D0%BD%D0%B0-%D0%BC%D0%B0%D0%BD%D0%B5%D0%BA%D0%B5%D0%BD%D1%87%D0%B5-news851503.html", "text": "Хитмейкърът от Габрово Криско олекна с около 10 килограма. За това се похвали самият той в социалните мрежи. Рапърът се е вталил благодарение на режим, който включва здравословно хранене и тренировки. \"Тежах близо 80 килограма, сега съм 68! От много време съм на здравословен режим. Не ям боклуци, рядко пия алкохол, спортувам. Никога не съм бил в по-добра форма\", сподели изпълнителят на \"Базука\", цитиран от \"Монитор\". Междувременно Криско се стяга за татко. След дълги спекулации по темата, той и половинката му Цвети разкриха, че чакат бебе. Близки до двойката издават, че бъдещите родители очакват момиченце. Цвети вече е бременна в шестия месец. Сподели:", "date": "2019.06.25", "title": "Криско спря алкохола и заприлича на манекенче"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%B8-%D0%BA%D0%B0%D0%B4%D1%80%D0%B8-%D0%B5%D1%82%D0%BE-%D0%BA%D0%B0%D0%BA-%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-%D1%82%D0%B0%D1%80%D1%82%D0%BE%D1%80%D0%B8%D1%82%D0%B5-%D0%BD%D0%B0-%D0%B1%D0%B0%D0%BD%D0%B4%D0%B0%D1%82%D0%B0-%D0%B7%D0%B0-%D1%82%D1%80%D0%B0%D1%84%D0%B8%D0%BA-%D0%BD%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B2%D0%B8%D0%B4%D0%B5%D0%BE-news851578.html", "text": "Както първо медията ни съобщи вчера в хода на акцията са задържани над 17 лица, на 8 от тях днес са повдигнати обвинения. Според събраните до момента данни организираната престъпна група е действала при стройна организация, част от участниците са изпълнявали ролята на шофьори, друга – на хазяи, трета – на координатори,  оперирала е основно на територията на страната ни. Техни „клиенти“ били  предимно граждани от Ирак и Афганистан, на които срещу предварително договорено заплащане, групата осигурявала временно настаняване – основно  в махали в София, Свиленград и Бургас, както и съответното им трафикиране  към Западна Европа. Спецпрокуратурата, ГДБОП и ДАНС показаха уникални кадри от мащабната акция на територията на Свиленград, София и Бургас. Тя е продължение на мащабната операция „Халифакс“ на европейските полицейски служби и прокуратура през 2017 г. Сподели:", "date": "2019.06.25", "title": "ЕКСКЛУЗИВНИ КАДРИ: Ето как закопчаха тарторите на бандата за трафик на мигранти (ВИДЕО)"}
{"url": "https://pik.bg/%D0%BA%D0%BB%D1%8E%D1%87%D0%BE%D0%B2%D0%B0-%D0%B2%D0%B8%D0%B7%D0%B8%D1%82%D0%B0-%D1%87%D0%B0%D0%BA%D0%B0%D0%BC%D0%B5-%D0%B2%D0%B0%D0%B6%D0%BD%D0%B8-%D0%BD%D0%BE%D0%B2%D0%B8%D0%BD%D0%B8-%D0%BE%D1%82-%D0%BC%D0%BE%D1%81%D0%BA%D0%B2%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D1%81%D0%B2%D0%B0%D0%BB%D1%8F-%D0%BA%D0%B0%D1%80%D1%82%D0%B8%D1%82%D0%B5-%D0%BF%D1%80%D0%B5%D0%B4-%D0%BB%D0%B0%D0%B2%D1%80%D0%BE%D0%B2-%D0%B7%D0%B0-%D0%B0%D0%B5%D1%86-%D0%B1-news851504.html", "text": "Втори ден продължава официалното посещение в Русия на българската парламентарна делегация начело с председателя на Народното събрание Цвета Караянчева. Председателят на българския парламент и депутатите от Групата за приятелство България-Русия ще поднесат венец на гробницата на незнайния воин в Александровската градина до стената на Кремъл, предаде БНР. След това ще се срещнат с председателя на Съвета на федерацията Валентина Матвиенко и с руския министър на външните работи Сергей Лавров. Очаква се да бъдат обсъдени редица сфери на двустранното сътрудничество, като акцентът бъде поставен върху енергетиката: \"Строителството на Турски поток върви усилено, но ние имаме желанието и вече работим по втората тръба на Турски поток и това е \"Балкански поток\". Предлагам така да я наричаме, защото тя на практика ще снабдява с газ този регион. Разбира се, другата тема, която ще засегнем, е АЕЦ \"Белене\", каза Цвета Караянчева в Москва и изрази надежда, че руската компания \"Росатом\" ще прояви интерес към проекта \"Белене\". Сподели:", "date": "2019.06.25", "title": "КЛЮЧОВА ВИЗИТА: Чакаме важни новини от Москва! Караянчева сваля картите пред Лавров за АЕЦ \"Белене\" и енергетиката"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B1%D0%B5%D0%B7-%D0%BD%D0%B8%D1%82%D0%BE-%D0%B5%D0%B4%D0%B8%D0%BD-%D0%BC%D0%B8%D0%BB%D0%B8%D0%B0%D1%80%D0%B4%D0%B5%D1%80-news851587.html", "text": "България няма нито един милиардер, за разлика от съседни нам страни като Гърция, Румъния и Турция. Това става ясно от класация на сайта howmuch.net, изготвена въз основа на данни на „Форбс” за 2019 г. Сайтът е изготвил списък на 73-ма милиардери, които се явяват най-богатите хора в своята страна. В САЩ това е Джеф Безос, основателят на „Амазон”. Неговото богатство се изчислява на близо 140 милиарда долара, което го прави най-заможния човек на Земята изобщо. Най-богатият европеец е французинът Бернар Арно, който има близо 90 милиарда долара. Топ 3 на богаташите се допълва от испанеца Амансио Ортега – 63,7 милиарда долара. Сподели:", "date": "2019.06.25", "title": "България без нито един милиардер"}
{"url": "https://pik.bg/%D0%BD%D0%B0%D0%B3%D0%BB%D0%B5%D1%86%D0%B8-%D1%80%D0%B0%D0%B7%D0%B1%D0%B8%D1%85%D0%B0-%D0%BA%D0%BE%D0%BB%D0%B0%D1%82%D0%B0-%D0%BD%D0%B0-%D0%BA%D0%B8%D1%82%D0%B0%D1%80%D0%B8%D1%81%D1%82%D0%B0-%D0%BD%D0%B0-%D1%81%D1%82%D0%B5%D1%84%D0%B0%D0%BD-%D0%B2%D1%8A%D0%BB%D0%B4%D0%BE%D0%B1%D1%80%D0%B5%D0%B2---%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%BE-%D0%B7%D0%B0%D0%B4%D0%B8%D0%B3%D0%BD%D0%B0%D1%85%D0%B0-%D0%BE%D1%82-%D0%B1%D0%B0%D0%B3%D0%B0%D0%B6%D0%BD%D0%B8-news851607.html", "text": "Китаристът на Стефан Вълдобрев от група \"Обичайните заподозрени\", Мирослав Иванов, е бил обран преди няколко вечери. Неизвестни апаши разбири колата и му откраднали усилвател за китара, аналогов мултиефект, микрофон. \"Моля, ако някой види да се продават някъде, да сигнализира. Благодаря\", написа 43-годишният русенец в социалните мрежи. Той уточни, че са му задигнали нещата от багажника на колата, паркирана пред входа на блока. Колегите му го накараха да качи снимки на откраднатите вещи, но Миро им отвърна, че не ги е отпечатвал на фото. Тогава го посъветваха да извади картинки от \"Гугъл\", за да знаят за какво да гледат по заложните къщи аверите му, пише \"Телеграф\". Други му споделиха, че трябва да си потърси и касовите бележки, че ако намерят вещите му, ще трябва да докаже, че са негови. Сподели:", "date": "2019.06.25", "title": "НАГЛЕЦИ: Разбиха колата на китариста на Стефан Вълдобрев - вижте какво задигнаха от багажника му..."}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D1%84-%D0%B0%D0%BD%D1%82%D0%BE%D0%B0%D0%BD%D0%B5%D1%82%D0%B0-%D1%85%D1%80%D0%B8%D1%81%D1%82%D0%BE%D0%B2%D0%B0-%D0%B0%D0%BD%D0%B0%D0%BB%D0%B8%D0%B7%D0%B8%D1%80%D0%B0-%D1%82%D0%B5%D0%B6%D0%BA%D0%B8%D1%82%D0%B5-%D0%B4%D1%83%D0%BC%D0%B8-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%BE%D0%B7%D0%B8%D1%80%D0%B0-%D0%B4%D1%8A%D0%BB%D0%B1%D0%BE%D0%BA%D0%B0-%D0%BE%D0%B1%D0%B8%D0%B4%D0%B0-news851625.html", "text": "- Не мога да коментирам дали е изключен, защото е въпрос на фактология. Но личи категоричното разграничаване на Борисов. Думите му, които се отнасят до Цветанов, винаги са в кратки изречения и са обикновено отговори на въпроси. Много причини може да има зад тази аналогия. На първо четене,  без  информация,  посланието в тези думи, е че има някаква много дълбока обида и отхвърляне на Цветанов. Това е повърхностният прочит, който се вижда от вербалната изява и ситуациите, в които Борисов споменава Цветанов. - Мисля, че има нещо по-дълбоко, отколкото до този момент коментираните причини за тяхната раздяла. - Мисля, че това не е основната причина. Такава реакция може да имаш, само когато си много дълбоко засегнат от някого. - Този стил на отношения ще продължи и в бъдеще. Пак ще има ситуации, в които няма да са доволни. Пак ще има сближавания и раздалечавания, спешни съвети, в които да решават проблеми на комуникацията между тях - фази в голямата коалиция, които ще продължат да се редуват. Но, остават сериозни проблеми в партиите от коалицията, които се виждат и с невъоръжено око. Сега имат месец и половина да решават ситуацията със субсиите, доколкото разбрах до края на юли ще правят предложения и за закона за партиите. Моята дълбока убеденост, за която виждам, че обществото не е готово, е, че нещата трябва да се назовават с истинските им имена. Три са ключовите понятия - осветляване, контрол и истинските имена на проблемите, които все още не се доизказват по темата за финансирането на партиите. И едно правило – колкото повече ограничаваш, толкова повече създаваш условия за заобикаляне и криене. - Струва ми се, че не знаят откъде и как могат да бъдат атакувани. Това създава несигурност. Предпочитат да не правят резки завои. Да не забравяме и, че наистина малките партии се чувстват застрашени. Като че ли е лошо да се каже, че до този момент в нашата държава малките партии много повече манипулират, отколкото решават проблеми. Те имат малък капацитет от човешки потенциал и хора, които биха могли да участват в управлението. В същото време е лош знак за демокрацията малките партии да бъдат ограничавани. Разбирам и едното, и другото. История на развитието на демокрацията е показала, че прекалената отвореност на системата към нови проекти, я прави нестабилна. Както и че устойчивостта на партиите ги прави с традиции и по-стабилни. Но ние винаги неумело се опитваме да се адаптираме към развитието на демокрацията в другите държави.  Защото ние не сме на този етап на обществени отношения и на традиции, които имат те. - Да, БСП е оцеляла, но със серизни проблеми в момента, а по отношение на десницата, се опитваме по много труден начин да я окрупняваме. Очевидно е, че ГЕРБ работи упорито да покрие това пространство. Една система не бива да ограничава малките партии, но е въпрос на зрялост и традиция, когато имаш позиция, да залагаш на големите. У нас  това за момента за ГЕРБ, БСП и ДПС. Патриотите страдат и искат да ги има, но не се учат. В момента са се прихванали към управлението и устойчивостта на правителството се дължи на получилата се конфигурация. Но страховете, са това, което спира развитието и взимането на по-категорични решения. Сподели:", "date": "2019.06.25", "title": "САМО В ПИК: Проф. Антоанета Христова анализира тежките думи на Борисов: Прозира дълбока обида и отхвърляне на Цветанов"}
{"url": "https://pik.bg/%D0%BC%D1%8A%D0%BB%D0%BD%D0%B8%D1%8F-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%B7%D0%B0-%D1%87%D0%B5%D0%B7-%D0%BD%D0%B5-%D0%B7%D0%BD%D0%B0%D0%BC-%D0%BA%D0%BE%D0%B9-%D1%81%D1%82%D0%BE%D0%B8-%D0%B7%D0%B0%D0%B4-%D0%B5%D0%B2%D1%80%D0%BE%D1%85%D0%BE%D0%BB%D0%B4-%D0%BF%D0%B8%D1%82%D0%B0%D0%B9%D1%82%D0%B5-%D1%86%D0%B2%D0%B5%D1%82%D0%B0%D0%BD%D0%BE%D0%B2--news851527.html", "text": "Премиерът Бойко Борисов и лидерите на \"Обединени патриоти\" Валери Симеонов на НФСБ, Красимир Каракачанов на ВМРО и зам.-председателят на Атака Десислав Чуколов обсъдиха горещата тема за партийните субсидии. Разговорът се наложи след внасянето на предложение от страна на ГЕРБ при получен глас държавата да дава 1 лев, а не 11 лева, както е до този момент. Патриотите поискаха разговор с големия си партньор преди да бъде прието решението на второ четене. \"Обсъдихме актуалната тема за промяна на субсидиите и се обединихме, че по този въпрос не може да се действа припряно и трябва да има мащабно обсъждане от всички парламентарни групи. Всички смятаме, че субсидиите трябва да бъдат намалени. Ние от Обединени патриоти ще инициираме разговори и за промяна в закона за политическите партии\", заяви лидерът на НФСБ Валери Симеонов, като уточни, че трябва да има разумен компромис, а срокът е те да минат на гласуване преди ваканцията. Чуколов заяви, че до края на юли месец ще има още един коалиционен съвет, за да се направи преглед на свършеното и кое трябва да се засили, както успехите и това, което трябва да се навакса. \"ГЕРБ продължава да стои на позицията, която внесе за партийните субсидии\", заяви премиерът, който бе прекъснат от телефонен разговор на журналист. Премиерът подчерта, че е готов да говори за Закона за политическите партии, където са необходими промени. \"Коалицията реши, данъчните закони в рамките на мандата да не се променят, защото влизат в противоречие с коалиционното споразумение\", допълни още Борисов. На въпрос на Ива Николова от ПИК TV за покупката на ЧЕЗ от \"Еврохолд\", Борисов заяви, че този който стои зад сделката е този, който е дал интервю пред Би Ти Ви. Водещата попита дали има информация за близостта му с Цветан Цветанов и дали той има общо със сделката, Борисов заяви: \" \". Не уточни обаче дали наистина Цветанов вече не е и редови член на ГЕРБ, след като напусна всички ръководни постове в партията. Премиерът призова за отговорност и заяви, че е нужно регулаторите да се произнесат, защото всяко негово изказване може да бъде опасно. \"Ще има сега проверки на КЕВР, КЗК и КФН, те са компетентни да се произнесат\", подчерта премиерът. Борисов уточни, че не се меси в работата на независимите регулатори. \"Сделката е извършена в Чехия от частна компания. Ако визирате това, което пише в ПИК, че Цветанов стои зад сделката, Цветанов е извън ГЕРБ. Така че, колкото БСП могат да ги питат за Жан Виденов какво прави, или ДПС - за Лютви Местан, така можете да питате и мен дали Цветанов е там, или не. Може да го питате него Сподели:", "date": "2019.06.25", "title": "МЪЛНИЯ В ПИК TV! Борисов за сделката за ЧЕЗ: Не знам кой стои зад \"Еврохолд\", питайте Цветанов дали има нещо общо - той не е част от ГЕРБ. Все едно да питате БСП за Жан Виденов (ОБНОВЕНА)"}
{"url": "https://pik.bg/%D0%BD%D0%B0%D0%B3%D0%BB%D0%BE%D1%81%D1%82-%D1%88%D0%B5%D1%84%D1%8A%D1%82-%D0%BD%D0%B0-%D0%B2%D0%BA%D1%81-%D0%BB%D0%BE%D0%B7%D0%B0%D0%BD-%D0%BF%D0%B0%D0%BD%D0%BE%D0%B2-%D1%81-%D0%BF%D0%BE%D1%80%D0%B5%D0%B4%D0%BD%D0%B0-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0-%D0%BF%D1%80%D0%BE%D0%B2%D0%BE%D0%BA%D0%B0%D1%86%D0%B8%D1%8F-news851666.html", "text": "Председателят на Върховния касационен съд Лозан Панов готви поредна политическа провокация. В Съдебната палата оскандаленията съдия №1 ще е домакин на дискусията \"Когато Върховният съд на Полша отказа да се подчини на политици\". От самото наименование на събитието се разбира, че на него няма да се разискват теми, свързани със съдебната практика или правосъдието в полза на обществото, а политически въпроси. От кабинета на Панов съобщават, че по време на форума \"първият председател на Върховния съд на Полша Малгожата Герсдорф и председателят на Гражданската колегия на Върховния съд Дариуш Завистовски ще представят пред своите български колеги последните промени, свързани със съдебната система в тяхната страна, отражението им върху работата на върховните съдии в Полша и предизвикателствата, пред които са изправени магистратите\". От съобщението на ВКС се разбира още, че Лозан Панов е изискал предварителна регистрация на медиите за събитието, с цел ограничаване на броя на присъстващите, пише \"Правен свят\". В понеделник Съдът на Европейския съюз (СЕС) обяви, че разпоредбите на полското законодателство относно намаляването на пенсионната възраст на съдиите във Върховния съд противоречат на правото на ЕС. Промените в полския закон за съдебната власт бяха предложени от управляващата партия \"Право и справедливост\" и влязоха в сила през април месец м.г. Управляващите в Полша обясниха, че с понижаването на възрастта за пенсиониране на 65 години, по-възрастните съдии ще трябва да напуснат, а така съдът ще се прочисти и от корупционни практики. Реформата засегна 20 от 72-ма върховни съдии. Заради промените Европейската комисия стартира процедура по чл. 7 от Лисабонския договор срещу Полша, чието неспазване предвижда отнемане правото на глас на страната член на ЕС. Комисията сезира и СЕС, след чието произнасяне полските власти ще бъдат принудени окончателно да се откажат от обновяване на Върховния съд. Панов организира дискусията в контекста на висящ казус с неплатени от него 16 000 лв. данъчни задължения, установени след цялостна ревизия на доходите и имуществото му от Националната агенция за приходите (НАП). Констатацията на данъчните е, че има несъответствие между декларирано и реално притежавано в размер на над 100 000 лв. Председателят на ВКС обжалва ревизионния акт пред Административен съд София град (АССГ), чийто административен ръководител е бил в продължение на пет години. Това е втората международна конференция с политически характер, която Панов домакинства в Съдебната палата в столицата. Първата бе през месец март 2017 г., когато в навечерието на извънредните парламентарни избори, председателят на ВКС покани в София тогавашната ръководителка на антикорупционната прокуратура на Румъния Лаура Кьовеши, за да лобира за въвеждането на т.нар. \"румънски модел\" на съдебната власт и у нас. Докато бе в София Кьовеши се срещна и с представители на политически сили, които десет дни по-късно участваха в изборите, но не успяха да преминат минималния праг за влизане в Народното събрание. Освен организатор на конференции с политически характер в Съдебната палата, мандатът на Панов като председател на ВКС е съпътстван от множество политически декларации и изказвания, част от които \"съдия №1\" прави на форуми на свързани с подсъдими и укриващи се от правосъдието лица. От паметни бележки от срещи с представители на Европейската комисия (ЕК), посещаващи България във връзка с изготвянето на докладите по Мониторинговия механизъм, става ясно, че председателят на ВКС системно и целенасочено дискредитира българските институции и се отнася с пренебрежение към реалните проблеми на съдебната система. Още повече, че на фона на политическата активност на Панов, част от която е и предстоящата дискусия, председателстваната от него Съдийска колегия на Висшия съдебен съвет (ВСС) продължава да е напълно пасивна по въпроса за необходимостта от оптимизиране на съдилищата у нас и намаляване на натовареността на едни магистрати за сметка на други. Сподели:", "date": "2019.06.25", "title": "НАГЛОСТ: Шефът на ВКС Лозан Панов с поредна политическа провокация"}
{"url": "https://pik.bg/%D0%B2%D0%BD%D1%83%D0%BA%D1%8A%D1%82-%D0%BD%D0%B0-%D0%B4%D0%B8%D0%BC%D0%B8%D1%82%D1%8A%D1%80-%D0%B4%D0%B8%D0%BC%D0%BE%D0%B2-%D0%BD%D0%B0%D0%BF%D0%B8%D1%81%D0%B0-%D0%BF%D0%B8%D0%B5%D1%81%D0%B0-%D0%B7%D0%B0-%D0%B4%D1%81-news851593.html", "text": "Внукът на Димитър Димов и син на писателката Теодора Димова - Лило Петров, спечели конкурс на НБУ за пиесата „Добролюб“, която разказва за ДС. „Текстът е свързан с изгарянето на досиетата от Държавна сигурност”, разкри самият той. А непосредствената причина да започне да пише е въпросът защо бягаме от България или защо оставаме в страната ни. В „Добролюб” се разказва за висшия функционер от службите за сигурност на комунистическата партия Тома с агентурно име Добролюб. В края на комунизма той е изправен пред дилемата дали да съхрани досието си, или да го унищожи. Пиесата ще бъде поставена на сцената на Малък градски театър „Зад канала” през новия театрален сезон. „Винаги, когато става дума за мен, неминуемо се споменават майка ми и дядо ми, но те са различни личности“, казва той. Петров започва да пише тайно, като първите си творби и досега не е показвал на никого. Другата му страст е музиката, той е диджей. Сподели:", "date": "2019.06.25", "title": "Внукът на Димитър Димов написа пиеса за ДС"}
{"url": "https://pik.bg/%D0%BE%D1%82-%D0%B0%D1%80%D0%BC%D0%B8%D1%8F%D1%82%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D1%82-%D0%B3%D1%8A%D0%BB%D1%8A%D0%B1%D0%BE%D0%B2-%D0%B7%D0%B0-%D0%BF%D0%BE%D1%81%D1%82%D0%BE%D1%8F%D0%BD%D0%BD%D0%BE-news851524.html", "text": "ЦСКА ще задържи централния защитник Пламен Гълъбов за новия сезон. През последните 2 години той беше под наем в Етър, но щабът на \"армейците\" е решил, че вече може да им свърши работа, акцентира \"Тема Спорт\". Гълъбов се очертава като алтернатива заедно с Нуно Томаш на Чорбаджийски и Бодуров. Четиримата централни бранители на този етап получават равни минути в проверките. ЦСКА имаше предложение от Етър за трето преотстъпване на Гълъбов. \"Армейците\" обаче са се отказали от тази възможност. Показателно е, че \"болярите\" вече привлякоха централен защитник - Александър Дюлгеров, което означава, че не разчитат на привличането на Гълъбов. Сподели:", "date": "2019.06.25", "title": "От \"Армията\" задържат Гълъбов за постоянно"}
{"url": "https://pik.bg/%D1%88%D0%B0%D1%88-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D0%BC%D1%8A%D0%B6-%D0%BF%D0%BE-%D0%B1%D0%B0%D0%BD%D1%81%D0%BA%D0%B8-%D1%81%D0%B5-%D0%B8%D0%B7%D0%BA%D1%8A%D0%BF%D0%B0-%D0%B2%D1%8A%D0%B2-%D1%84%D0%BE%D0%BD%D1%82%D0%B0%D0%BD%D0%B0-%D0%BD%D0%B0-%D0%BD%D0%B4%D0%BA---%D0%BE%D0%BF%D1%80%D0%B8%D0%BB%D0%B8%D1%87%D0%B8%D1%85%D0%B0-%D0%B3%D0%BE-%D0%BD%D0%B0-%D0%B1%D0%B0%D0%B9-%D0%B3-news851655.html", "text": "Мъж по бански се изкъпа във фонтана пред Националния дворец на културата. Това се вижда на клип, разпространен в социалната мрежа Facebook. За по-малко от час десетки потребители изказаха възмущението си в групата „Забелязано в София“. Те оприличиха плувеца на героя на Алеко Константинов Бай Ганьо: „Аз виждам Бай Ганьо на пъпа на София! Даже си го представих как се тупа по гърдите и вика: „Булгар! Булгар!“ И отиде Ганьо до Чикаго, и се върна рЕзко назад“. Други анализираха действията му. Според тях това, че е облечен с бански показва, че са умишлени. Наредбата за обществения ред на територията на Столична община обаче гласи, че това е административно нарушение. Член 3, точка 1 забранява: „къпането и използването на плавателни съоръжения от всякакъв тип в общинските водоеми, водни площи, фонтани и др. подобни, без съгласието на стопанисващите ги субекти и на съответната районна администрация;“ Заради постъпката си мъжът може да отнесе глоба в размер от 100 до 300 лв. и/или с имуществена санкция в размер от 300 до 500 лв. Сподели:", "date": "2019.06.25", "title": "ШАШ В ЦЕНТЪРА НА СОФИЯ: Мъж по бански се изкъпа във фонтана на НДК - оприличиха го на Бай Ганьо (ВИДЕО)"}
{"url": "https://pik.bg/%D0%BC%D0%BB%D0%B0%D0%B4%D0%B5%D0%BD-%D0%BC%D0%B0%D1%80%D0%B8%D0%BD%D0%BE%D0%B2-%D1%86%D0%B5%D0%BB%D0%B8%D1%8F%D1%82-%D0%BD%D0%B0%D0%BB%D0%B8%D1%87%D0%B5%D0%BD-%D1%81%D1%8A%D1%81%D1%82%D0%B0%D0%B2-%D0%BD%D0%B0-%D0%BC%D0%B2%D1%80-%D0%B5-%D0%BD%D0%B0-%D0%BF%D1%8A%D1%82%D1%8F-news851686.html", "text": "„Новите камери действат. Има поръчки и за други камери, така че това е пътя. Увеличават се техническите средства, които автоматизирано да регистрират нарушенията. Това е една от нашите възможности да дисциплинираме водачите. Проблемът е комплексен и касае инфраструктурата, водачите и МПС. Ако не се действа комплексно и по трите проблема се отчита увеличаване на пътнотранспортния травматизъм“, подчерта шефът на МВР. „Затова продължаваме. Целият наличен състав е на пътя. Това, което може бързо да се направи, се прави. В непрекъсната координация сме с новата агенция за пътна безопасност. Формират се добри практики, които развиваме. Една от тях е инфраструктурно – обозначенията с пътни знаци, маркировка, пешеходни пътеки, превантивна дейност. Маринов уточни, че новият орган ще е оперативно звено, в което ще работят представителите на институциите, които имат отношение по пътна безопасност. Констатираните нередности бързо ще бъдат отстранявани. Служителите, които ще работят в новия институт и сега работят в структурите на сега съществуващия щат на съответните ведомства. МВР осигурява само базата и техническото оборудване. „Днес проведохме изнесено заседание на Комисията по вътрешен ред и обществен ред. Запознахме се с актуалните приоритети, които са на вниманието на ГД „Национална полиция“, приоритети, свързани с противодействието на конвенционалната престъпност. Актуален приоритет е безопасността на движението, която е леко тревожна и сигурността на гражданите през летния сезон. Тази практика е удачна и ще я продължим занапред. Имаме възможност да си говорим свободно и ще продължим да работим така“, заяви председателят на вътрешната комисия в НС Пламен Нунев. През последните две седмици констатираме услажняване на пътната обстановка в страната. Това е тревожно и предприехме съответните мерки за намаляване на пътния травматизъм. Засилихме контрола с по-голяма мобилност на екипите по пътищата.\" Това заяви шефът на МВР Младен Маринов веднага след изнесеното заседание на Комисията по вътрешен ред и сигурност. Сподели:", "date": "2019.06.25", "title": "Младен Маринов: Целият наличен състав на МВР е на пътя"}
{"url": "https://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B2%D0%B8%D0%B4%D0%B5%D0%BE-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D1%82%D0%B0%D0%BD%D0%B0-%D0%BC%D0%BE%D1%80%D0%B5-%D0%B4%D0%B5%D1%86%D0%B0-%D0%BF%D0%BB%D1%83%D0%B2%D0%B0%D1%82-%D0%BD%D0%B0-%D1%83%D0%BB%D0%B8%D1%86%D0%B0%D1%82%D0%B0-news851563.html", "text": "Поройният дъжд, който се изля снощи в Пловдив, накара две деца да преплуват наводнената си улица. Във видео, което беше публикувано във Фейсбук групата \"Забелязано в Пловдив\", две малки момченца плуват, сякаш се намират не посред града, а на морето. Около тях пък ентусиазирано тичат по-големи момчета. \"Ето на това се казва кеф\" и \"Подготовка за морето\" са само част от шеговитите коментари, които заваляха под видеото. Сподели:", "date": "2019.06.25", "title": "УНИКАЛНО ВИДЕО: Пловдив стана море, деца плуват на улицата"}
{"url": "https://pik.bg/%D0%B0%D0%BD%D0%B0%D0%BB%D0%B8%D0%B7-%D0%BD%D0%B0-%D0%BF%D0%B8%D0%BA-%D1%80%D0%B0%D0%B7%D0%BA%D1%80%D0%B8-%D0%B5%D0%B2%D1%80%D0%BE%D1%85%D0%BE%D0%BB%D0%B4-%D0%BD%D1%8F%D0%BC%D0%B0-%D0%BE%D1%81%D0%B8%D0%B3%D1%83%D1%80%D0%B5%D0%BD%D0%BE-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0%D0%BD%D0%B5-%D0%B7%D0%B0-%D1%87%D0%B5%D0%B7-%D0%B8-%D0%BE%D1%89%D0%B5-%D1%82%D1%83%D1%80%D1%86%D0%B8%D1%8F-%D0%BF%D0%BE%D0%B4%D0%B2%D0%B5%D0%B6%D0%B4%D0%B0-%D1%87%D0%B5-%D1%84-news851570.html", "text": "Пълна абдикация и безпомощност на отговорниците за икономиката в страната наблюдаваме през последните дни, коментират разочаровани експерти пред ПИК. Схемата на близкия до Цветанов \"Еврохолд\" със задгранична руска подкрепа за изкупуване на ЧЕЗ и медийната операция на Турция по темата \"Фолксваген\" разкри липсата на потенциал и капацитет на икономическото ръководство у нас. ПИК ангажира експерти, които направиха внимателен прочит и анализ на прес-съобщението на \"Еврохолд\" и медийните публикации в Чехия и разкриха поредна бомба в държавата – \"Еврохолд\" няма осигурено финансиране за придобиването на активите на ЧЕЗ! Точните думи в прес съобщението на \"Еврохолд\" са, че компанията „вече е подписала мандат с две глобални инвестиционни банки с богат опит в осигуряването на финансиране на подобни сделки, които да обезпечат необходимия заемен капитал“. В инвестиционното банкиране това означава, че \"Еврохолд\" е наела Дойче Банк и японската Номура (както разкрива чешкият печат) да намерят други банки или инвестиционни фондове в бъдеще, които да осигурят финансирането. Това не означава, че двете банки ще са кредитори на сделката – ако беше така, \"Еврохолд\" щяха да използват далеч по-категоричен изказ и да категоризират Дойче Банк и Номура като търговски банки за директно кредитиране. Този анализ обаче явно е убягнал на българските политици, които се плъзгат по най-лесната допирателна и възлагат на КФН, ДАНС и службите да проверят финансирането. Но какво ще проверяват компетентните органи, когато финансиране изобщо няма? По схемата на Гинка Върбакова това финансиране се очаква да дойде от истинския купувач на ЧЕЗ, който да гарантира със своите пари кредитът, който глобална банка да отпусне на \"Еврохолд\". В такъв случай ДАНС и КФН ще виждат само глобалната банка, но не и истинският финансиращ – и пак нищо няма да проверят! Експерти разкриват пред ПИК, че е крайно време държавата да поеме споделена отговорност по привличането на стратегически инвеститор за бизнеса на ЧЕЗ, както и да определи ясни критерии, по които институциите да одобрят сделката – опит в управлението на енергоразпределение, висок собствен капитал и горна граница на заемните средства (така че публичният купувач да не се окаже просто мюре на стоящи в сянка истински играч), кадрова експертиза... Същият хаос наблюдаваме през последните 3-4 дни и при турската предизборна медийна атака, че \"Фолксваген\" са направили своя избор да построят завода си в Турция. Отново ресорните министри мълчат, а водещите медии просто препечатват чуждестранните статии без анализ и критичен поглед. Източници на ПИК разкриха, че в дописката на \"Ханделсблат\" личат скрити пробойни, които говорят за недостатъчно доказателства в подкрепа на тезата, че немският концерн е взел своето крайно решение в полза на Измир. Изтъкването на големината на турския вътрешен пазар е абсурдно, тъй като продукцията на завода ще е предназначена за износ и това никога не е било обсъждано сериозно в хода на преговорите. Голямото предимство на Турция е по-голямата й готовност като строителна площадка и локация и потенциално по-късите срокове за строителство, докато България дърпа с едни гърди напред заради политическата сигурност в дългосрочен план и по-добрите системи за управление на екологичните аспекти – всичко това напълно липсва в немския печат! Докато Бойко Борисов е ангажиран с международната репутация и дипломация на страната, в България изглежда се е възцарила пълна летаргия. Томислав Дончев, Марияна Николова и Емил Караниколов лежат удобно върху инерционния ръст от 3% и са абдикирали от проактивното управление на икономическите процеси, коментират запознати. На този фон единствено Йордан Цонев изглежда адекватен в анализите и предложенията си. Но ако острието на ДПС ще бъде единствената пътеводна светлина на българската икономическа политика, то Борисов трябва да се замисли сериозно доколко текущата коалиция и състав на собствената му партия могат да обезпечат експертно и кадрово управлението на държавата. И да вземе съответните мерки преди задаващата се криза в Еврозоната да ни потопи! Сподели:", "date": "2019.06.25", "title": "АНАЛИЗ НА ПИК РАЗКРИ: \"ЕВРОХОЛД\" НЯМА ОСИГУРЕНО ФИНАНСИРАНЕ ЗА ЧЕЗ! И ОЩЕ: Турция подвежда, че \"Фолксваген\" е отритнал България... Дончев, Марияна Николова и Емил Караниколов са в летаргия"}
{"url": "https://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%80%D0%B5%D1%82%D1%80%D0%BE%D0%B3%D1%80%D0%B0%D0%B4%D0%B5%D0%BD-%D0%BD%D0%B5%D0%BF%D1%82%D1%83%D0%BD-%D0%BD%D0%B8-%D0%BC%D1%8A%D1%87%D0%B8-150-%D0%B4%D0%BD%D0%B8-news851581.html", "text": "Нептун преминава в ретроградно движение всяка година за период от около 150 дни. През 2019-а това ще се случи от 24 юни до 24 ноември. Ретроградният Нептун призовава към дълбоки духовни търсения и укрепване на вярата. Този период дава здравословна доза реалност, която намалява риска от заблуда и измама. Ако сте от огнените знаци - Овен, Стрелец, Лъв, нова връзка или критично събитие могат да предизвикат стари или минали житейски спомени за болка. Нептун управлява саможертвата, фалшивото обвинение, скандала и клеветата. Нептун може да покаже източника на болката, от която се опитвате да избягате. Тогава може да се почувствате унизени, предадени, уплашени, тревожни или виновни. Но и Нептун спомага за очистване на кармата. Ако сте от водните знаци - Риби, Рак, Скорпион, това влияние на ретроградното движение означава, че може да прекарвате повече време в тревога за себе си и проблемите си. Самосъжалението, социалната тревожност или депресията могат да доведат до оттегляне и самота. Периодът на ретрограден Нептун е идеалното време за духовно саморазвитие. Книгите за самопомощ или консултациите могат да помогнат, но други инструменти включват медитация, йога, таро, астрология, плуване и здравословна диета без токсини. Ако сте от въздушните знаци - Близнаци, Везни, Водолей, със здравните въпроси особено си струва да се търси второ мнение в случай на погрешна диагноза или погрешно тълкуване на резултатите. Все пак този период ви дава силна вяра и самоувереност. С търпение ще правите нещата по правилния начин и няма да търсите преки пътища. Ако сте от земните знаци - Козирог, Телец, Дева, през периода на ретроградния Нептун се старайте да бъдете оптимисти, докато разбирате и собствените си ограничения. Този период може да доведе до разочарования или притеснения. Избягвайте хазарта и схемите за бързо забогатяване. Вместо това разчитайте на съветите на доверени приятели и семейство. Сподели:", "date": "2019.06.25", "title": "ВНИМАНИЕ: Ретрограден Нептун ни мъчи 150 дни"}
{"url": "https://pik.bg/%D1%83%D0%BA%D1%80%D0%B0%D0%B9%D0%BD%D0%B0-%D0%B1%D0%BE%D0%B9%D0%BA%D0%BE%D1%82%D0%B8%D1%80%D0%B0-%D1%81%D1%8A%D0%B2%D0%B5%D1%82%D0%B0-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BF%D0%B0%D1%81%D0%B5-%D0%B2%D1%8A%D1%80%D0%BD%D0%B0-%D0%BF%D1%80%D0%B0%D0%B2%D0%BE%D1%82%D0%BE-%D0%BD%D0%B0-%D0%B3%D0%BB%D0%B0%D1%81-%D0%BD%D0%B0-%D1%80%D1%83%D1%81%D0%B8%D1%8F-news851689.html", "text": "ТАСС, цитирана от \"Фокус\". Украйна взе решение да отзове за консултации своя посланик при Съвета на Европа след решението на Парламентарната асамблея (ПАСЕ) да върне правото на глас на Русия. Това заяви във Фейсбук министърът на външните работи на страната Павел Климкин, предава „Съветът на Европа загуби нашето доверие и ще бъде много сложно то да бъде възстановено. От лидера в защитата на правата на човека тази организация се превърна в прост мениджър... Затова отзоваваме нашия посланик при СЕ за консултации. Стратегията е ясна, тактиката също“, заяви министърът. По неговите думи, решението на ПАСЕ е „особено обидно“ за Киев предвид това, че в момента Франция председателства СЕ, а тя е участник в Нормандския формат. „Да се разгърне червеният килим пред руските депутати, без Руската федерация да е изпълнила поставените условия, това, извинете ме за моя френски, е пълен моветон“, добави Климкин. Той каза също, че решението на ПАСЕ „ще засегне цяла Европа“. Във вторник вечерта ПАСЕ прие резолюция, която позволява на Русия да участва в заседанието на асамблеята през юни. Документът беше подкрепен от 118 парламентаристи, 62 гласа против, 10 въздържали се. След това участниците в лятната сесия на ПАСЕ оспориха правомощията на руската делегация в организацията. Сега, според правилата на организацията, ще бъде изготвен доклад за ограничаване на правомощията, като гласуването ще се проведе на 26 юни. Според президента на ПАСЕ Лилиан Мори Паскиер делегацията, чиито пълномощия са оспорени, участва в работата на организацията, но не може да гласува по своя въпрос. Сподели:", "date": "2019.06.25", "title": "Украйна бойкотира Съвета на Европа, след като ПАСЕ върна правото на глас на Русия"}
{"url": "https://pik.bg/%D0%BF%D0%BE%D0%BB%D1%81%D0%BA%D0%BE-%D1%87%D0%B5%D0%BD%D0%B3%D0%B5-%D0%B2-%D0%BE%D1%82%D0%BF%D1%83%D1%81%D0%BA-%D1%81%D0%BF%D0%B0%D1%81%D0%B8-%D1%80%D1%83%D1%81%D0%BA%D0%B8-%D1%82%D1%83%D1%80%D0%B8%D1%81%D1%82-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-news851621.html", "text": "Полски полицай в отпуска е спасил от сигурна смърт руски турист в българския курорт Слънчев бряг, а необичайната за службата новина съобщи във вторник пресслужбата на полицията в Полша. Мл. аспирант Себастиан Костерна се намира в момента в България на почивка със семейството си. 55-годишният руснак, който също избрал българското море за почивка, вероятно ще помни 24 юни 2019 година до края на дните си. Себек, както наричат полицая приятелите му, излязъл на плажа предиобед. В един момент забелязал в морето \"дрейфащо\" тяло. Усетил, че има проблем и се хвърлил във водата. Преплувал няколкодесетки метра и видял, че край тялото на мъжа има жена. С нейна помощ успял да измъкне давещия се курортист на брега, пише в. \"Монитор\". Полицай Костерна установил, че човекът не дави никакви знаци за живот, не диша. Отворил дихателните му пътища като изпълнил пет спастителни вдишвания, след които мъжът изхвърлил вода през устата и носа. В продължение на десетина минути полицаят заедно с още няколко души от плажа реанимирал удавника. Тогава пристигнали и медицински служби, на които туристът бил предаден. Гостът от Русия наистина извадил невероятен късмет. Оказало се, че е попаднал на полицай от Полша, който е преминал обучение за оказване на медицинска помощ. Мл. аспирант Костерна служел в полската полиция от 2005 година, а от 2011 бил обучен спасител с квалификация за оказване на първа помощ. Ченгето работи в самостоятелното подразделене по превенция в полицията в град Радом, централна Полша. Сподели:", "date": "2019.06.25", "title": "Полско ченге в отпуск спаси руски турист в Слънчев бряг"}
{"url": "https://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%80%D0%B0%D0%B7%D1%82%D1%80%D0%B5%D1%81%D0%B5-%D0%BA%D1%83%D0%BB%D0%B0%D1%82%D0%B0-news851691.html", "text": "Националния институт по геофизика, геодезия и география  към БАН. Земетресение с магнитуд 2, 9 по Рихтер е регистрирано на 25 км южно от Кулата, съобщиха от Сподели:", "date": "2019.06.25", "title": "Земетресение разтресе Кулата"}
{"url": "https://pik.bg/%D0%BE%D1%82-%D0%B3%D0%B5%D1%80%D0%B5%D0%BD%D0%B0-%D0%B0%D1%82%D0%B0%D0%BA%D1%83%D0%B2%D0%B0%D1%82-%D0%BD%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%8F-%D0%BF%D0%B0%D0%B7%D0%B0%D1%80-%D1%81-1-%D0%BC%D0%B8%D0%BB%D0%B8%D0%BE%D0%BD-%D0%B5%D0%B2%D1%80%D0%BE-news851572.html", "text": "Отборът на Левски разполага с един милион евро за лятна селекция, твърди \"Гонг\". Визира се, че това е гласуваният бюджет за нови попълнения от собствениците на тима от \"Герена\". Сумата е заложена и може да бъде леко завишена, при положение че Ивайло Петков намери попълнения, които наистина си заслужават. До този момент \"сините\" успяха да си осигурят услугите на вратаря Милан Миятович, аржентинския полузащитник Франко Мазурек и гръцкия защитник Янис Каргас. Левски спешно търси нападател, тъй като наскоро се раздели със Серджиу Буш, а освен това повече няма да разчита на Валери Божинов, който обаче все още не е разтрогнал с клуба. Наскоро се появи информация, че спортният директор на Левски - Ивайло Петков, води преговори с австрийски нападател. Сподели:", "date": "2019.06.25", "title": "От \"Герена\" атакуват на трансферния пазар с 1 милион евро?"}
{"url": "https://pik.bg/%D0%B1%D0%B8%D0%BB-%D0%B3%D0%B5%D0%B9%D1%82%D1%81-%D0%BF%D1%80%D0%B8%D0%B7%D0%BD%D0%B0-%D0%B7%D0%B0-%E2%80%9E%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%B3%D1%80%D0%B5%D1%88%D0%BA%D0%B0%E2%80%9C-%D0%BD%D0%B0-%D0%BC%D0%B0%D0%B9%D0%BA%D1%80%D0%BE%D1%81%D0%BE%D1%84%D1%82-news851574.html", "text": "\"Майкрософт\" пропусна шанса си да бъде доминиращата фирма в мобилните технологии, защото беше „разсеяна“ по време на продължителна антитръстова битка с американските власти, съобщи съоснователят на компанията Бил Гейтс. Гейтс, който говори на форум във Вашингтон, каза, че „Майкрософт“ би била още по-ценна, ако беше спечелила битката за работещ софтуер за мобилни устройства срещу \"Гугъл\" и платформата му \"Андроид\". \"Пропуснахме да бъдем доминиращата мобилна операционна система. Бяхме разсеяни по време на нашия антитръстов процес. Ние не възложихме на най-добрите хора да вършат работата.\" Гейтс, който се отдръпна от ежедневното управление на компанията преди десетилетие, заяви, че провалът в мобилните устройства е \"най-голямата грешка, която направих\" в \"Майкрософт“, защото това \"беше определено сред нашия набор от умения\". \"Ние очевидно бяхме компанията, която трябваше да постигне това, а ние не го направихме\", каза той. \"Майкрософт\" и други големи софтуерни фирми също така са допуснали грешка, като са позволили на \"Амазон\" да стане водещата компания за компютърни облаци. \"Това е изненада и голямо признание за Джеф Безос и неговия екип, че те излязоха начело\", каза Гейтс. На въпрос как се чувства от това, че е изместен от Безос като най-богат човек в света, Гейтс отговаря, че това „е знак, че не съм си раздавал парите достатъчно бързо, за да изпадна от челната десятка“. Сподели:", "date": "2019.06.25", "title": "Бил Гейтс призна за „най-голямата грешка“ на \"Майкрософт\""}
