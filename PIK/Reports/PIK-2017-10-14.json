{"url": "http://pik.bg/%D0%BC%D0%B0%D0%B7%D0%B8%D0%BB%D0%BA%D0%B0-%D0%BF%D0%B0%D0%B4%D0%BD%D0%B0-%D0%BF%D0%BE%D1%81%D1%80%D0%B5%D0%B4-%D0%B1%D1%8F%D0%BB-%D0%B4%D0%B5%D0%BD-%D0%B2%D1%8A%D0%B2-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%BE-%D1%83%D1%87%D0%B8%D0%BB%D0%B8%D1%89%D0%B5-%D0%BF%D0%BE-%D1%87%D1%83%D0%B4%D0%BE-%D0%BD%D1%8F%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-news697426.html", "text": "Огромно парче мазилка се стовари в двора на варненското училище ОУ \"Захари Стоянов\". Инцидентът е станал вчера по обед, а по чудо няма пострадали. По това време обикновено дворът е пълен с деца, пише Морето.нет. Мазилката се е откъртила от фасадата на последния етаж и е паднала близо до входа, от който влизат първолаците в училище, казаха родители. В момента пространството долу е оградено, за да се избегнат евентуални инциденти.", "date": "2017.10.14", "title": "Мазилка падна посред бял ден във варненско училище, по чудо няма пострадали"}
{"url": "http://pik.bg/%D1%81%D1%82%D1%80%D0%B0%D1%85%D0%BE%D1%82%D0%BD%D0%B0-%D0%B4%D1%80%D0%B0%D0%BC%D0%B0-%D0%B2-%D1%82%D0%BE%D1%80%D0%B8%D0%BD%D0%BE-%D1%8E%D0%B2%D0%B5-%D0%B8-%D0%BB%D0%B0%D1%86%D0%B8%D0%BE-news697493.html", "text": "Лацио победи с 2:1 като гост Ювентус в едно от дербитата на 8-ия кръг на Серия \"А\". Римските орли постигнаха пълен обрат на \"Алианц Стейдиъм\", след като Дъглъс Коща откри резултата в 23-ата минута. В началото на втората част Чиро Имобиле изравни, а в 54-ата минута отново той от дузпа донесе успеха на своя тим. В осмата минута на добавеното време Пауло Дибала пропусна наказателен удар за домакините. С успеха Лацио събра 19 точки, с колкото останаха и \"бианконерите\". Двата тима са съответно трети и четвърти във временното класиране преди изиграването на останалите срещи от кръга, пише \"Топспорт\". Отборите предложиха истински динамичен спектакъл с много опасности пред двете врати. Голямата звезда на Ювентус Пауло Дибала остана резерва, а атаката се водеше от Гонсало Игуаин, Марио Манджукич и Дъглъс Коща. За гостите дуото в предни позиции включваше Чиро Имобиле и Луис Алберто. Двубоят стартира с домакински натиск, който в първите петнадесетина минути не донесе опасности пред вратата на Стракоша. Темпото на игра бе много високо, като Лацио се опитваше да контраатакува опасно. Така се стигна до 23-ата минута, когато стражът на гостите изби силен удар на Сами Кедира, топката попадна в Дъглъс Коща, който я прати във вратата. При попадението имаше съмнения за засада, но след като реферите гледаха повторение признаха гола. \"Бианконерите\" продължиха да атакуват и в 36-ата минута Кедира бе близо до удвояване на резултата, но Стракоша спаси. Малко след това албанският страж бе на път да направи сериозен гаф, след като бе притеснен от Игуаин, но се справи със ситуацията. Втората част стартира вихрено. Още в 46-ата минута Чиро Имобиле получи великолепен пас от Луис Алберто и прониза Буфон за 1:1. Две минути по-късно Игуаин бе изведен очи в очи със Стракоша, но стреля право в него. В 54-ата минута Лацио направи пълен обрат. Чиро Имобиле получи подаване зад защитата, финтира Буфон, който го фаулира в наказателното поле и последва дузпа. Нападателят застана зад топката и хладнокръвно вкара за 1:2. Ювентус взе инициативата след втория гол на \"орлите\", но така и не успяваше да затрудни Стракоша. В 65-ата минута в игра се появи и Пауло Дибала, но и това не помогна на тима на Алегри. В продължението на срещата Дибала тресна гредата. В ответната атака Кайседо от няколко метра не успя да преодолее Буфон. В четвъртата минута на добавеното време домакините получиха право да изпълнят дузпа за нарушение на Патрик в наказателното поле. Съдията Паоло Мацолени имаше нужда да изгледа повторение, за да вземе категорично решение. В крайна сметка вратарят на гостите отрази удара на Дибала. Така Лацио си тръгна с три точки от гостуването в Торино.", "date": "2017.10.14", "title": "Страхотна драма в Торино! Юве и Лацио..."}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B8%D0%B7%D0%B2%D1%80%D0%B0%D1%82%D0%B5%D0%BD%D1%8F%D0%BA-%D0%BE%D1%82-%D0%B1%D0%B5%D0%BB%D0%BE%D0%B7%D0%B5%D0%BC-%D1%81%D0%BD%D0%B8%D0%BC%D0%B0%D0%BB-%D0%BF%D0%BE%D1%80%D0%BD%D0%BE-%D1%81-%D1%83%D1%87%D0%B5%D0%BD%D0%B8%D1%87%D0%BA%D0%B0-news697490.html", "text": "39-годишен мъж от Белозем е задържан, след като снимал порно с ученичка от пловдивското село. Вчера при полицейска операция Спас Д. е бил арестуван. При обиска в дома му е открит лаптоп, в който ченгетата открили няколко видеоклипа, в които главната героиня била момиче от същото село, съобщава Трафикнюз.бг. Тепърва предстои да бъде установено дали това е станало със съгласието на тийнейджърката или тя е била по някакъв начин принудена да позира. \"Продуцентът\" е задържан за 24 часа в ареста, а срещу него е образувано производство по чл. 159 от Наказателния кодекс.", "date": "2017.10.14", "title": "Арестуваха извратеняк от Белозем, снимал порно с ученичка"}
{"url": "http://pik.bg/%D0%B6%D0%B5%D0%BB%D0%B0%D0%B5%D1%82%D0%B5-%D0%BB%D0%B8-%D0%B4%D0%B0-%D0%BD%D0%B0%D0%BF%D1%80%D0%B0%D0%B2%D0%B8%D1%82%D0%B5-%D0%B2%D0%B0%D1%88%D0%B8%D1%8F-%D0%B4%D0%BE%D0%BC-%D0%B8%D0%B7%D0%B8%D1%81%D0%BA%D0%B0%D0%BD-%D0%BE%D0%B1%D1%8A%D1%80%D0%BD%D0%B5%D1%82%D0%B5-%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BD%D0%B0-%D1%82%D0%B5%D0%B7%D0%B8-%D0%B4%D0%B5%D1%82%D0%B0%D0%B9%D0%BB%D0%B8-news697438.html", "text": "Всеки ден прекарвате времето си в своя дом, но може да не забележите, че на него му липсва изтънченост. Според специалисти в областта на вътрешния дизайн дяволът се крие в детайла, пише Тялото.бг. И макар евтините рамки за снимки и флуоресцентните крушки да изглеждат незначителни, обикновено те са първото нещо, което гостите забелязват, твърдят още експертите. С помощта на някои прости дизайнерски трикове обаче можете да трансформирате дома си, като го превърнете в стилно жилище. Ето и ценните препоръки от специалистите по вътрешен дизайн. Флуоресцентно осветление Според експертите, когато осветлението е прекалено ярко, то може да направи обзавеждането невзрачно. За да подчертаете стаята и интериора, изберете по-мека и топла светлина, която създава и много по-приятна атмосфера. Кабели и стойки за телевизори Специалистите по интериорен дизайн казват, че винаги трябва да криете кабелите или да инвестирате в елегантна, безжична технология, за да изглеждат стаите ви по-изискани. Те препоръчват да се отървете от обемистите стойки за телевизори, за да увеличите пространството. Невзрачни рамки Красотата на цялото изкуство или спомени може да се помрачи, ако използваме евтина рамка. Експертите препоръчват да подберете стилни рамки, които се вписват в интериора на стаята, за да изглежда тя по-красива и стилна. Така и ефектът от снимката или картината ще бъде по-въздействащ. Хартиени абажури Евтините лампи често идват с хартиени нюанси – но това не означава, че не можете да пресъздадете собствената си магия, като ги замените с по-стилен и изискан вариант.", "date": "2017.10.14", "title": "Желаете ли да направите вашия дом изискан? Обърнете внимание на тези детайли"}
{"url": "http://pik.bg/%D1%88%D0%BE%D0%BA-%D0%B2-%D0%B0%D1%82%D0%B8%D0%BD%D0%B0-%D1%81%D1%8A%D0%BF%D1%80%D1%83%D0%B3-%D0%B8%D0%B7%D0%BB%D0%B5%D0%B7%D0%B5-%D0%BE%D1%82-%D0%BC%D0%B0%D0%B7%D0%B5%D1%82%D0%BE-%D0%B8-%D0%BD%D0%B0%D0%BC%D0%B5%D1%80%D0%B8-%D0%B6%D0%B5%D0%BD%D0%B0-%D1%81%D0%B8-%D0%B8-%D0%B4%D1%8A%D1%89%D0%B5%D1%80%D1%8F-%D1%81%D0%B8-%D0%BC%D1%8A%D1%80%D1%82%D0%B2%D0%B8-news697485.html", "text": "Полицията в Маркопулос, североизточно предградие на Атина, разследва обстоятелствата, свързани със смъртта на жена и нейната дъщеря. Преди трагедията съпругата заключила съпруга си в мазето на дома им. Мъжът разказал пред полицията, че чувал как двете жени спорят, след това чул крясъци. След като успял да излезе от мазето, той намерил двете жени мъртви, с кървав нож наблизо, пише \"Български новини\". Полицията смята, че жената е намушка дъщеря си, преди да се самоубие. Очаква се докладът на съдебния лекар, който би трябвало да хвърли повече светлина върху трагедията.", "date": "2017.10.14", "title": "Шок в Атина! Съпруг излезе от мазето и намери жена си и дъщеря си мъртви"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%88%D0%BE%D1%84%D1%8C%D0%BE%D1%80%D0%B8-%D0%B0%D0%B3%D1%80%D0%B5%D1%81%D0%B8%D0%B2%D0%BD%D0%BE%D1%82%D0%BE-%D1%88%D0%BE%D1%84%D0%B8%D1%80%D0%B0%D0%BD%D0%B5-%D0%B2%D0%B4%D0%B8%D0%B3%D0%B0-%D1%80%D0%B0%D0%B7%D1%85%D0%BE%D0%B4%D0%B0-%D0%BF%D0%BE%D0%B2%D0%B5%D1%87%D0%B5-%D0%BE%D1%82%D0%BA%D0%BE%D0%BB%D0%BA%D0%BE%D1%82%D0%BE-%D1%81%D0%B8-%D0%BC%D0%B8%D1%81%D0%BB%D0%B8%D0%BC-news697406.html", "text": "Всички знаят, че агресивното шофиране хаби гориво. Но е трудно да се определи точно колко губят водачите, когато управляват колите си по този начин. Проучване на изследователи от Националната лаборатория Оук Ридж при Министерство на енергетиката на САЩ показа количественото въздействие на нервното шофиране - с много натискане на газ и спирачки - върху икономията на гориво и потреблението. Учените са изчислили, че агресивното поведение зад волана може да намали пробега при леките автомобили с около 10 до 40 процента - при честото спиране и тръгване в градската среда - и с приблизително 15-30 процента при магистрални скорости. Агресивният стил на шофиране оказва много лошо влияние върху икономията на гориво, и то вероятно повече от това, което мислят хората. Това твърди Джон Томас, ръководителя на проучването, публикувано от инженерната професионална организация SAE International, пише GreenTech. За да се справят с тази сложна тема, изследователите анализирали няколко предишни проучвания, разработили нов енергиен модел на превозните средства и ги приложили към два \"средностатистически\" седана: хибридно електрическо превозно средство и конвенционално бензиново превозно средство. Те провели тестове с двете превозни средства чрез експерименти с шофиране в Националния център за изследване на транспорта на лабораторията. След това сравнили разликите в разхода на гориво. По-специално, учените оценили и ограниченията на хибридното превозно средство, когато възстановява енергията чрез регенеративните си системи, при различните нива на твърдо спиране. \"Новият енергиен модел, който създадохме, се съсредоточи върху ограниченията на регенеративната спирачна система, заедно с различните нива на агресивност при шофирането, показвайки, че това може да доведе до по-големи промени в икономията на гориво при хибрида в сравнение с конвенционалното превозно средство\", посочва Томас. Като цяло проучването потвърждава по-ранните твърдения, че хибридните превозни средства са по-чувствителни към стила на шофиране, отколкото конвенционалните бензинови превозни средства, въпреки че хибридите почти винаги постигат много по-добра икономия на гориво.", "date": "2017.10.14", "title": "Внимание, шофьори! Агресивното шофиране вдига разхода повече, отколкото си мислим"}
{"url": "http://pik.bg/%D0%BF%D1%83%D1%82%D0%B8%D0%BD-%D0%BF%D1%80%D0%B8%D0%B7%D0%BE%D0%B2%D0%B0-%D1%81%D0%B2%D0%B5%D1%82%D1%8A%D1%82-%D0%B4%D0%B0-%D0%BF%D0%BE%D0%BC%D0%B8%D1%81%D0%BB%D0%B8-%D0%B7%D0%B0-%D1%81%D0%BB%D0%B5%D0%B4%D0%B2%D0%BE%D0%B5%D0%BD%D0%BD%D0%BE%D1%82%D0%BE-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D1%8F%D0%B2%D0%B0%D0%BD%D0%B5-%D0%BD%D0%B0-%D1%81%D0%B8%D1%80%D0%B8%D1%8F-news697479.html", "text": "Президентът на Русия Владимир Путин заяви, че световната общност вече трябва да се замисли за следвоенното възстановяване на Сирия, предаде ТАСС. „Световната общност вече трябва да се замисли за следвоенното възстановяване на държавата, за това как, в какви форми и обеми да се оказва помощ на Сирия, как ефективно да се съдейства за нейното социално-икономическо развитие и укрепване на държавните институции, в т.ч. и законодателното разклонение на властта“, заяви Путин. Той отбеляза, че тези задачи „са достойни за обсъждане на парламентарно и на междупарламентарно равнище“. Руският президент напомни, че в Астана са постигнати договорености за създаването на четири зони за деескалация в Сирия. Според него „те създават условия за изпълняването на резолюциите на Съвета за сигурност на ООН №2254 въз основата на пряк диалог между правителството и опозицията, а също така за обединението на усилията в интерес на скорошното ликвидиране на терористите, установяването на мир и запазването на единството на Сирия“.", "date": "2017.10.14", "title": "Путин призова светът да помисли за следвоенното възстановяване на Сирия"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D1%81%D0%B5%D0%BB%D0%B8%D1%89%D0%B5-%D0%BD%D0%B0-1500-%D0%B3%D0%BE%D0%B4%D0%B8%D0%BD%D0%B8-%D0%BA%D1%80%D0%B0%D0%B9-%D0%BB%D1%8E%D0%B1%D0%B8%D0%BC%D0%B5%D1%86-news697416.html", "text": "Селище от преди 1500 години откриха археолози в нива в землището на село Малко градище, община Любимец. Селището е недалеч от тракийското скално светилище в Източните Родопи, известно като Глухите камъни, пише \"Монитор\". Археологическата експедиция се води от доц. Д-р Георги Нехризов по проект на БАН и финансирана от правителството. Сред най-любопитните находки на археолозите сега е част от един от основните римски пътища, които пресичат България, известен като Друма. Другата топ находка на експедицията е голямо селище. То е част от селищната система около Глухите камъни. В него археолозите са се натъкнали на сграда, която вероятно е била доста значима. А за това се съди по намерената масивна колона. За момента се предполага, че зданието е на храм или е било с представителна функция. Регистрираните артефакти са от пред-римския, римския период, античността и средновековието. Въпреки, че все още не е подробно проучено, Нехризов смята, че селището е функционирало поне 1500 години.", "date": "2017.10.14", "title": "Откриха селище на 1500 години край Любимец"}
{"url": "http://pik.bg/%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%BE-%D1%81%D1%82%D1%80%D0%B0%D1%88%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2-%D0%B1%D1%83%D1%80%D0%B3%D0%B0%D1%81-%D1%83%D0%B4%D0%B0%D0%B2%D0%B5%D0%BD%D0%B8%D1%8F%D1%82-%D0%B3%D1%80%D1%8A%D0%BA-%D0%BE%D0%BF%D0%B8%D1%82%D0%B0%D0%BB-%D0%B4%D0%B0-%D1%81%D0%B5-%D0%BE%D0%B1%D0%B5%D1%81%D0%B8-%D0%BF%D1%80%D0%B5%D0%B4%D0%B8-%D0%B4%D0%B0-%D0%BF%D0%B0%D0%B4%D0%BD%D0%B5-%D0%B2-%D0%B1-news697091.html", "text": ". Възрастният човек пробвал да се обеси до централния плаж в морския град. Примката обаче се е скъсала, той паднал в морето и се удавил. 75-годишният грък, който се удави, след като скочи от Моста в Бургас е преживял страшни последни минути. Спиридон Х. е от градче близо до Атина. Преди да падне в бурното море той е направил още един опит да сложи край на живота си Мъжът е скочил, вързан със сезал от платформата на моста с дрехите и обувките, а раницата си - оставил на брега. Полицията открила шофьорската му книжка и телефон на български мобилен оператор, който е звънял няколко пъти, докато е траела спасителната операция. Късно снощи тялото бе откарано с линейка за аутопсия в УМБАЛ-Бургас.", "date": "2017.10.14", "title": "РАЗТЪРСВАЩО! Страшна трагедия в Бургас! Удавеният грък опитал да се обеси преди да падне в бурното море (СНИМКИ)"}
{"url": "http://pik.bg/%D0%B3%D1%80%D0%B8%D1%88%D0%BE-%D1%89%D1%83%D1%80%D0%BC%D1%83%D0%B2%D0%B0-%D1%82%D0%B8%D1%82%D0%BB%D0%B0-%D0%B2-%D1%81%D1%82%D0%BE%D0%BA%D1%85%D0%BE%D0%BB%D0%BC-%D0%B6%D1%80%D0%B5%D0%B1%D0%B8%D1%8F%D1%82-%D0%BE%D1%82%D1%80%D0%B5%D0%B4%D0%B8-news697443.html", "text": "Топ поставеният на турнира в Стокхолм - Григор Димитров, ще започне участието си в тазгодишното издание на надпреварата срещу Пиер-Юг Ербер или квалификант, отреди жребият. Нашият стартира директно от втори кръг, което означава, че ще го видим в игра в сряда или четвъртък. През миналия сезон българинът стигна до 1/2-финалите в състезанието, където отстъпи на Хуан Мартин дел Потро, който впоследствие победи Джак Сок на финала и вдигна трофея. Първата ни ракета е и на 20 точки от това да се класира на финалите в Лондон и една победа ще е напълно достатъчна, акцентира \"Тенис Кафе\"! При успешно начало, Димитров може да играе 1/4-финал срещу намиращия се в добра форма напоследък Виктор Троицки, а възможен съперник е и участващият с \"уайлд кард\" Миша Зверев. Ако следваме логиката на ранкинга, Джак Сок и Фабио Фонини са потенциални 1/2-финални опоненти на Григор. В долната част водач е Кевин Андерсън, чийто първи възможен поставен опонент е №8 Фернандо Вердаско. В същата половина на основаната схема е носителят на трофея Хуан Мартин дел Потро. Аржентинецът започва срещу Мариус Копил или Ян-Ленард Щруф, а ако всичко за него въври по план, на 1/4-финал би могъл да играе с Юичи Сугита.", "date": "2017.10.14", "title": "Гришо щурмува титла в Стокхолм! Жребият отреди..."}
{"url": "http://pik.bg/%D0%B7%D0%B0-%D1%81%D1%83%D0%BF%D0%B5%D1%80-%D1%82%D0%B0%D0%BB%D0%B0%D0%BD%D1%82---%D1%82%D0%B2%D1%8A%D1%80%D0%B4%D0%BE-%D0%BD%D0%B5-%D0%BA%D1%8A%D0%BC-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%BD%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%8F-%D0%BF%D0%B0%D0%B7%D0%B0%D1%80-news697421.html", "text": "Според изданието \"Фанатик\" Лудогорец е готов да брои 5 милиона евро за изгряващия ас на румънския футбол и ФКСБ - Денис Ман. Младокът е на 18 години, а ако съдим по типичния тон на собственика на букурещкия гранд -  Джиджи Бекали, едва ли Денис ще заиграе в Лудогорец. \"Ако някой дойде през зимата и ми предложи 10 милиона евро, няма да му продам Ман! След като съм казал, че този футболист струва 50 милиона, значи очаквам толкова пари за него - не 49 или 48, а 50!\", коментира Бекали, цитиран от \"Меридиан Мач\". Клаузата на Денис Ман за откупуване е именно на тази стойност.", "date": "2017.10.14", "title": "За супер талант - твърдо \"НЕ\" към Лудогорец на трансферния пазар?"}
{"url": "http://pik.bg/%D0%B2-%D1%82%D1%83%D1%80%D1%86%D0%B8%D1%8F-%D0%B8%D0%B7%D0%B4%D0%B0%D0%B4%D0%BE%D1%85%D0%B0-%D0%B7%D0%B0%D0%BF%D0%BE%D0%B2%D0%B5%D0%B4-%D0%B7%D0%B0-%D0%B0%D1%80%D0%B5%D1%81%D1%82-%D0%BD%D0%B0-100-%D0%B1%D0%B8%D0%B2%D1%88%D0%B8-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D1%81%D0%B8%D0%BB%D0%B8%D1%82%D0%B5-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-news697388.html", "text": "В Турция е била издадена заповед за арестуването на 100 бивши служители на силите за сигурност, сред които има и такива, отстранени от длъжност с укази-декрети в условията на сегашното извънредно положение, съобщава вестник Ватан, цитиран от Фокус. Обвиненията към тях са по линия на т.нар. „Терористична организация на гюленистите/Паралелна държавна структура” (ФЕТО/ПДС). Екипи на Отдела за борба с организираната престъпност към Дирекцията по сигурността в Анкара вече са провели едновременни операции в 19 различни провинции. Броят на задържаните досега е 63-ма души, отбелязва изданието.", "date": "2017.10.14", "title": "В Турция издадоха заповед за арест на 100 бивши служители на силите за сигурност"}
{"url": "http://pik.bg/%D1%82%D0%B5%D0%B7%D0%B8-5-%D0%B2%D1%8A%D0%BF%D1%80%D0%BE%D1%81%D0%B0-%D1%81%D0%B0-%D0%B7%D0%B0%D0%B4%D1%8A%D0%BB%D0%B6%D0%B8%D1%82%D0%B5%D0%BB%D0%BD%D0%B8-%D0%B0%D0%BA%D0%BE-%D0%B8%D1%81%D0%BA%D0%B0%D1%82%D0%B5-%D0%B4%D0%B0-%D0%B8%D0%B7%D0%B3%D1%80%D0%B0%D0%B4%D0%B8%D1%82%D0%B5-%D0%BF%D0%BE-%D1%81%D0%B8%D0%BB%D0%BD%D0%B0-%D0%B2%D1%80%D1%8A%D0%B7%D0%BA%D0%B0-news697418.html", "text": "Връзката е като растението – трябва да се полива всеки ден. И това, че в един момент сте щастливи, не означава, че ще е така завинаги, без да полагате усилия, пише Тялото.бг. За да имате една стабилна основа с любимия човек е хубаво да му зададете няколко базови въпроса като: 1. Какво мога да направя, за да се чувстваш комфортно и обичан? Много двойки допускат образуването на пропаст помежду си, защото започват да предполагат разни неща. Винаги е добре да попитате партньора си дали е окей с вашите навици или се налага да промените или добавите нещо в ежедневното си общуване. 2. Как да ти бъда по-голяма подкрепа? Този въпрос може и да ви изглежда глупав, но всъщност е доста важен. Всеки иска да бъде подкрепян, но хората са различни и тази тяхна нужда се задоволява по различен начин. 3. Има ли нещо в миналото, което те тревожи? Всякакви притеснения за минали хора и случки могат да отслабят връзката ви. Вместо да погребвате миналото, по-добре ликвидирайте нещата, които биха спънали бъдещето ви. 4. Обичаш ли да те докосвам по този начин? Без значение дали става въпрос за галене, държане на ръце или по-интимна ласка, важно е партньорът ви да се чувства комфортно и специален, когато е докосван от вас. 5. Доволен ли си от сексуалния ни живот? Сексът е важен за всяка връзка. За да бъде тя стабилна и силна, трябва и той да е на ниво. Не се притеснявайте да говорите с него по темата. Разговорите водят до градивни действия и може да ви спестят дори изневяра.", "date": "2017.10.14", "title": "Тези 5 въпроса са задължителни, ако искате да изградите по-силна връзка"}
{"url": "http://pik.bg/%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B4%D1%83%D1%88%D0%B8-%D0%BE%D1%81%D1%82%D0%B0%D0%B2%D0%B0%D1%82-%D0%B2-%D0%B0%D1%80%D0%B5%D1%81%D1%82%D0%B0-%D0%B2-%D1%82%D1%83%D1%80%D1%86%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F%D1%82%D0%B0-%D1%82%D1%83%D0%BF%D1%80%D0%B0%D1%81-news697333.html", "text": ", цитиран от \"Фокус\" Четирима души остават в ареста заради експлозията в рафинерията „Тупрас“, предава Ройтерс . От агенцията припомнят, че в сряда петролен танкер избухна в провинция Измир, като в резултат на инцидента починаха четирима души. Експлозията се случи няколко дни след проведена профилактика. В четвъртък властите задържаха седем души, но в събота трима от тях бяха освободени. Не се съобщава какви обвинения предстои да бъдат повдигнати на останалите в ареста заподозрени.", "date": "2017.10.14", "title": " Четирима души остават в ареста в Турция, заради експлозията  \"Тупрас\""}
{"url": "http://pik.bg/%D0%B6%D0%B5%D1%81%D1%82%D0%BE%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%88%D0%BE%D1%84%D1%8C%D0%BE%D1%80-%D0%BD%D0%B0-%D0%BA%D0%B0%D0%BC%D0%B8%D0%BE%D0%BD-%D1%83%D0%B1%D0%B8-%D0%B6%D0%B5%D0%BD%D0%B0-%D1%81%D0%B8-%D0%BF%D1%80%D0%B5%D0%B4-%D0%B1%D0%BB%D0%BE%D0%BA-%D0%B2-%D1%88%D1%83%D0%BC%D0%B5%D0%BD-news697465.html", "text": "69-годишна жена е загинала след инцидент в Шумен, съобщиха от пресцентъра на ОДМВР - Шумен. Малко след 16.00 часа днес водач зад волана на товарен автомобил Рено „Канго“ с шуменска регистрация при опит да паркира на тротоар пред блок на бул. „Симеон Велики“ се ударил в жилищен блок. Продължил движението си, по време на което ударил 69-годишната си съпруга. Жената починала на място. 76-годишният Т.Т. се спрял в дърво, до което имало детска люлка. Произшествието е извън пътното платно. Водачът е тестван за алкохол. Наличие не е установено. Правоспособен е. Продължава работата по изясняване на причините довели до инцидента. Образувано е досъдебно производство.", "date": "2017.10.14", "title": "Жесток инцидент! Шофьор на камион уби жена си пред блок в Шумен"}
{"url": "http://pik.bg/%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8%D1%8F%D1%82-%D0%B2-%D1%81%D0%BE%D1%84%D0%B8%D1%8F-%D0%B4%D0%B6%D0%B8%D1%85%D0%B0%D0%B4%D0%B8%D1%81%D1%82-%D1%81%D0%B5-%D1%81%D0%BD%D0%B8%D0%BC%D0%B0%D0%BB-%D0%B2-%D0%BA%D0%BB%D0%B8%D0%BF%D0%BE%D0%B2%D0%B5-%D0%BD%D0%B0-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80-news697469.html", "text": "Нови разкрития за командира на \"Ислямска държава\", арестуван в София. По информация на Би Ти ВИ Ахмед Рафи Мусто е заснет във видеоклипове на „Ислямска държава”. Бил е в редиците й от 2013 г. до началото на 2016 г. У нас е имал фирма, която се е занимавала с транспорт и търговия. Българинът по паспорт Ахмед Мусто е ползвал в редиците на ИДИЛ псевдонима Абу Мусаб Шуейхи. „Той е от Северна Сирия, от гр. Мамбич. Неслучайно един от документите, който му е даден, е даден от името на емира на тъй нареченият вилает Алепо. Т.е е очевидно – там той си е вкъщи...”, коментира арабистът проф. Владимир Чуков. Професорът предполага, че Мусто е ползвал документите от ИДИЛ само за бизнеса си с нелегален тютюн: „Това, което е неговата огромна грешка – че той има очевидно криминален бизнес. И тука е големият въпрос към нашите служби. Те трябва да отговорят: бизнесът с наргилетата – дали това е негова инициатива или става дума за план на „Ислямска държава”. Разследващите обаче разполагат с видеоклипове, на които Мусто е заснет. Двама анонимни свидетели са дали показания и за боевете му в редиците на „Ислямска държава”. Преди 9 години се е сдобил с български паспорт и започнал бизнес. Заедно с него заради нелегално производство на тютюн за наргиле са задържани Алаа Массам и Абдул Шехо. Съпругата му – Иванка Шехо е под домашен арест. От съда Мусто е поискал да го пуснат под домашен арест, тъй като има съпруга и бебе на 7 месеца. Искането му не е уважено.", "date": "2017.10.14", "title": "ПОТРЕСАВАЩИ ПОДРОБНОСТИ! Арестуваният в София джихадист се снимал в клипове на \"Ислямска държава\""}
{"url": "http://pik.bg/%D1%82%D1%80%D0%B8%D0%BB%D1%8A%D1%80-%D0%B2-%D0%BB%D0%B8%D0%B3%D0%B0-1-%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD-%D0%B3%D0%B5%D1%80%D0%BE%D0%B9-%D0%B7%D0%B0-%D0%BF%D1%80%D0%B8%D0%BD%D1%86%D0%BE%D0%B2%D0%B5%D1%82%D0%B5-news697492.html", "text": "Отборът на Пари Сен Жермен постигна една от най-трудните си победи от началото на сезона в Лига 1. Парижани се добраха до успеха с 2:1 при визитата си на Дижон в мач от деветия кръг на френския шампионат. В герой за ПСЖ се превърна халфът Тома Моние, който отбеляза и двете попадения по идентичен начин. Второто от тях падна в последната минута от даденото от съдията продължение, пише \"Спортал\". През първата част домакините показаха много организирана игра и не позволиха на парижани да стигнат до опасности пред вратата на Баптист Рейне. Единствено при един пряк-свободен удар Даниел Алвеш удари гредата. От друга страна Дижон действаше опасно на контраатака и на два пъти Алфонс Ареола трябваше да спасява вратата си. През втората част ПСЖ вдигна значително оборотите и започна канонада по вратата на домакините. Рейне обаче дълго време успяваше да запази мрежата си суха. На два пъти сериозни пропуски направи Килиан Мбапе, а веднъж и гредата отново бе помощник на Дижон. Все пак в 70-ата минута крепостта рухна. При дар на Неймар Рейне спаси, но отбитата топка попадна в Моние, който успя да я прокара във вратата въпреки намесата на защитник. Така срещата вървеше към минимална победа на ПСЖ, когато три минути преди края на мача Бенжамен Жано взриви трибуните със страхотно воле от близо 25 метра, което хвана Ареола неподготвен за 1:1. Все пак гостите показаха класа и стигнаха до успеха буквално в последната секунда на срещата. Мбапе получи дълга топка в наказателното поле и след като преодоля защитник върна към средата, където кълбото стигна до Моние на абсолютно същата позиция, откъдето вкара първия гол и белгиецът отново успя да прокара кълбото във вратата, въпреки намесата на бранител. По този начин Пари Сен Жермен дръпна на върха на класирането с шест точки. Парижани имат 25, докато преследвачът Монако е с 19. Дижон от своя страна остава с едва шест на 17-а позиция. ДИЖОН: Рейне, Шафик, Варо, Джилободжи, Росие, Квон, Амалфитано, Шека, Слити, Саид, Жано ПАРИ СЕН ЖЕРМЕН: Ареола, Берчиче, Кимпембе, Маркиньос, Алвеш, Моние, Рабио, Дракслер, Неймар, Ди Мария, Мбапе.", "date": "2017.10.14", "title": "Трилър в Лига 1! Неочакван герой за \"принцовете\""}
{"url": "http://pik.bg/%D0%BA%D0%BE%D1%88%D0%BC%D0%B0%D1%80%D0%B5%D0%BD-%D0%BC%D0%B0%D1%87-%D0%B7%D0%B0-%D0%B0%D1%80%D1%82%D0%B8%D0%BB%D0%B5%D1%80%D0%B8%D1%81%D1%82%D0%B8%D1%82%D0%B5-news697491.html", "text": "Уотфорд записа историческа победа срещу Арсенал в мач от 8-ия кръг на Висшата лига. \"Стършелите\" спечелиха с 2:1, като победното попадение падна в заключителните секунди на добавеното време. Домакините не бяха взимали трите точки от \"артилеристите\" в последните 30 години. Арсенал за пореден път демонстрира слабостите си. Лондончани водеха на почивката след попадение на Мертезакер. Те изпуснаха да увеличат аванса си и  платиха скъпо за това, акцентира \"Новспорт\". Домакините изравниха след спорна дузпа, реализирана от Трой Дийни, а в 92-ата минута Том Клевърли донесе успеха на тима на Марко Силва. Успехът изкачи Уотфорд на четвърто място в класирането, докато Арсенал е шести, като има равен брой точки с Челси, Ливърпул и Бърнли. Тимът на Венгер успя да вкара първи гол като гост от края на миналия сезон, но има само една спечелена точка далеч от дома в четирите мача от настоящата кампания в първенството.", "date": "2017.10.14", "title": "Кошмарен мач за \"артилеристите\""}
{"url": "http://pik.bg/%D0%B7%D0%B0-%D0%B1%D0%BE%D1%8F-%D0%B2-%D0%BA%D0%B0%D1%80%D0%B4%D0%B8%D1%84-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%BB%D0%B5%D0%B3%D0%B5%D0%BD%D0%B4%D0%B0-%D0%BE%D1%82%D0%BF%D0%B8%D1%81%D0%B0-%D0%BA%D0%BE%D0%B1%D1%80%D0%B0%D1%82%D0%B0-news697430.html", "text": "Легендарният шампион в бокса - Лари Холмс, е категоричен, че Кубрат Пулев ще загуби от Антъни Джошуа. Кобрата и Ей Джей излизат в спор за световна титла при свръхтежките. Мачът ще се състои на 28 октомври в Кардиф. \"В момента Джошуа е над всички. Ще разгромява наред всеки, включително и Дионтей Уайлдър\", коментира 67-годишният Холмс. Известни сайтове за спортни прогнози също дават минимални шансове за успех на Пулев срещу Антъни. Досега Ей Джей няма загуба на професионалния ринг.", "date": "2017.10.14", "title": "За боя в Кардиф! Световна легенда отписа Кобрата!"}
{"url": "http://pik.bg/%D0%B1%D0%BB%D0%B8%D0%B7%D0%BE-350-%D1%87%D0%BE%D0%B2%D0%B5%D0%BA%D0%B0-%D0%B1%D1%8F%D1%85%D0%B0-%D0%B5%D0%B2%D0%B0%D0%BA%D1%83%D0%B8%D1%80%D0%B0%D0%BD%D0%B8-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%B6%D0%B0%D1%80-%D0%B2-%D0%B8%D0%BD%D1%82%D0%B5%D1%80%D0%BD%D0%B0%D1%82-%D0%BA%D1%80%D0%B0%D0%B9-%D1%81%D0%BC%D0%BE%D0%BB%D0%B5%D0%BD%D1%81%D0%BA-news697346.html", "text": "Близо 350 човека са били евакуирани заради пожар в Жуковския психоневрологичен интернат в село Мощинки, Смоленска област, съобщава Известия. Според информация на пресслужбата на Министерството на извънредните ситуации, пожарът е избухнал на втория етаж на интерната. Не се съобщава за пострадали. След като от противопожарната служба са успели да овладеят огън, пациентите са се върнали в интерната.", "date": "2017.10.14", "title": "Близо 350 човека бяха евакуирани заради пожар в интернат край Смоленск"}
{"url": "http://pik.bg/%D1%82%D0%B5%D0%BA%D1%83%D1%87%D0%B5%D1%81%D1%82%D0%B2%D0%BE-%D0%BE%D1%81%D1%82%D1%80%D0%B0-%D0%BB%D0%B8%D0%BF%D1%81%D0%B0-%D0%BD%D0%B0-%D0%BB%D0%B5%D0%BA%D0%B0%D1%80%D0%B8-%D0%B2-%D1%81%D0%BF%D0%B5%D1%88%D0%BD%D0%B0-%D0%BF%D0%BE%D0%BC%D0%BE%D1%89-%D0%B2-%D0%BF%D0%B5%D1%82-%D0%B3%D0%BE%D0%BB%D0%B5%D0%BC%D0%B8-%D0%B3%D1%80%D0%B0%D0%B4%D0%B0-news697392.html", "text": "Над 200 свободни места за лекари са обявени в центровете за Спешна помощ в пет големи града у нас - София, Пловдив, Бургас, Пазарджик и Кърджали, съобщава БНТ, позовавайки се на справка на Министерството на здравеопазването. Най-много незаети щатни бройки има в центъра за спешна помощ в София. Там има недостиг и на медицински сестри, фелдшери, акушерки и шофьори. От началото на годината са назначени 31 лекари, докато 29 са напуснали. От здравното министерство уверяват, че се предприемат спешни мерки за решаване на проблема. В столицата дежурят средно по 15 екипа на денонощие. Според експерти, за обслужването на град с над 2 млн. жители са нужни 60 екипа.", "date": "2017.10.14", "title": "Текучество! Остра липса на лекари в Спешна помощ в пет големи града"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B1%D0%BB%D0%B0%D0%BC%D0%B8%D1%80%D0%B0%D0%BD%D0%B0-%D0%BE%D1%82-%D1%81%D0%B2%D0%BE%D0%B8%D1%82%D0%B5-%D1%80%D1%83%D0%BC%D0%B5%D0%BD-%D0%BE%D0%B2%D1%87%D0%B0%D1%80%D0%BE%D0%B2-%D0%BA%D1%8A%D0%BC-%D0%BB%D0%B8%D0%B4%D0%B5%D1%80%D0%BA%D0%B0%D1%82%D0%B0-%D0%BD%D0%B5-%D1%81%D0%B5-%D0%BC%D0%B8%D1%81-news697472.html", "text": "Корнелия Нинова е останала съвсем сама или може би с двама души в БСП. Това стана ясно след днешния пленум на социалистите, които съвсем открито показаха какви са страстите в партията. Ако преди дни Нинова обяви, че ГЕРБ бламират Борисов, то днес тя наистина бе поставена в доста неудобна ситуация. Оказва се, че опозиционните настроения от дълго време се събират и вече не става дума единствено за Гергов, когото тя пожертва, за да се освободи от „бремето”, а и от хора, които й вярваха и я подкрепяха. Един от тези е Румен Овчаров. Днес лъсна цялата истина, Нинова наистина е останала съвсем сама. Дори Овчаров не е издържал на изцепките й. Хора присъствали на пленума цитираха дословно речта на Овчаров към Нинова, които са били показателни за настроенията в партията. „Румен направи най-критичното обръщение към нея, неговата реч беше най-силната. Ако го бяхте чули щеше да ви стане ясно, че положението никак не е добре. Той заяви, че единството, което трябва да се обсъжда на този Конгрес и свалянето на ГЕРБ и Бойко Борисов. Той подчерта, че това е най-важното, а останалите въпроси определи като битовизми и дребнотемие. Няма да забравя как се обърна към нея: „Не мисли, че си най-умната. Не можеш да вървиш напред, като отваряш непрекъснато фронтове. Не можеш да вървиш и на инат”, заяви Овчаров с тон по който си личало, че вече е достатъчно разочарован от Нинова, за да й каже тези неща в очите и пред цялото ръководство и елит на партията. Той обърнал особено внимание на това с кого лидерката се съветва и слуша, защото точно тези двама-трима не били най-правилните. По думите на социалистите, които разкриха всичко от пленума, ставало дума за Кирил Добрев и Драгомир Стойнев. Нинова също решила да отговори на Овчаров, но той не останал да я изслуша, на излизане имал сили да каже единствено „Аз бях дотук” Недоволството към разпада към която води Нинова партията не останали само с думите на Овчаров. Без да се крият от никого и в самото критики към лидерката отправиха Георги Божинов и Димитър Дъбов. Когато медиите напуснали Нинова нападнала не само Божинов, Дъбов, но наточила зъби и на Атанас Мерджанов. „Той й зададе много лесен въпрос. След като непрекъснато повтаря, че сме алтернатива и това е някаква мантра за нея, защо не е имала предложение за шеф на НОИ, на НЗОК, попита я за членовете на ВСС и още други важни въпроси, по които тя удобно мълчи”, допълват червени от инфарктния пленум. Разочаровани социалисти споделиха пред ПИК, че партията не е била в толкова лошо състояние. Това което Нинова прави забива и последните пирони в това БСП да се превърне в спомен. „Тя разчита на един Румен Радев, но след него загуби два избора. Не става за този пост, дадохме й достатъчно време толеранс, нямаме повече нерви за подобни неща. Тя си мисли, че е харесвана от редовните социалисти в страна, но какви са резултатите от изборите. Тези хора, ако я харесват, защо не гласуват”, допълват от БСП. Те дори споделиха, че Нинова се готвела да поиска един вид вот на доверие, като на конгреса подаде оставка. Тя се надявала, че ако отиде на пряк общопартиен избор и спечели, ще покаже силата си и няма да има кой да я мръдне от поста. Единственото, което било пречка за нея е Националния съвет на БСП, които тя не може да подмени. За да сигурни, че и този път игрите й няма да минат, някои от членовете предложили промени в устава, с което да се отмени според тях нелепото записано в момента, лидера да се избира с пряко от партията и да се върнат в старото положение, когато този въпрос бе решават от конгреса. Нинова и тук обаче намерила решение за проблемите си, като заявила, че подобни неща се правят поне три месеца преди конгреса, а до този сега има две седмици. Според отлично запознати социалисти дори е направено вътрешно партийно проучване за нагласите на червените. По данните от него, ако Нинова отиде на национален вот, то тя събирала 91 процента, 17 отивали за Янаки Стоилов и между 8 и 6 за Михаил Миков. За момента дали Нинова ще подаде оставка и ще се яви на подобни избори, за да се бетонира твърдо за още 4 години на поста, никой не знае. Единственото сигурно след днешния ден е, че БСП на този етап и с бламирания лидер няма как да бъде алтернатива на никого.", "date": "2017.10.14", "title": "ИЗВЪНРЕДНО В ПИК! Корнелия Нинова бламирана от своите, Румен Овчаров към лидерката: Не се мисли за най-умната"}
{"url": "http://pik.bg/%D0%BF%D1%80%D0%B8%D1%82%D0%B5%D1%81%D0%BD%D0%B8%D1%82%D0%B5%D0%BB%D0%BD%D0%BE-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%BD%D0%B0%D1%82%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D1%82%D0%B5%D1%81%D0%BB%D0%B0-%D1%83%D0%B2%D0%BE%D0%BB%D0%BD%D0%B8-%D1%81%D1%82%D0%BE%D1%82%D0%B8%D1%86%D0%B8-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D1%81%D0%B0%D0%BC%D0%BE-%D0%B7%D0%B0-%D1%81%D0%B5%D0%B4%D0%BC%D0%B8%D1%86%D0%B0-news697433.html", "text": "Американската компания за луксозни електромобили Тесла (Tesla Inc) е уволнила около 400 служители тази седмица, включително съдружници, лидери на екипи и кадри с контролни функции. Това съобщи пред Ройтерс бивш работник на поточна линия, пожелал анонимност. Съкращенията са резултат от годишен корпоративен преглед, уточни Тесла в съобщение по електронната поща, без да потвърди броя на напускащите компанията. Уволненията обаче бяха аргументирани с представянето на компанията, казва източникът, който е освободен, въпреки че никога не е получавал лоша оценка. В началото на този месец Тесла, чиято централа е в Пало Алто, Калифорния, обяви, че производствени затруднения са причината да се забави планираното пускане на повече бройки от новия седан Модел 3 (Model 3), предназначен за масовия пазар. Компанията е доставила 220 коли Модел 3 и е произвела 260 през третото тримесечие. Производството на Модел 3, чиято начална цена от 35 000 долара е наполовина по-ниска от тази на Модел Ес (Model S), започна през юли, припомня БТА. По-рано бе съобщено за уволняването на стотици служители от Тесла през последната седмица.", "date": "2017.10.14", "title": "Притеснително! Автомобилната компания Тесла уволни стотици служители само за седмица"}
{"url": "http://pik.bg/%D1%81%D0%B8%D0%BD%D0%B8%D1%82%D0%B5-%D0%BE%D1%82%D0%B3%D0%BE%D0%B2%D0%BE%D1%80%D0%B8%D1%85%D0%B0-%D0%BD%D0%B0-%D0%BF%D0%B5%D0%BB%D0%B5%D1%82%D0%BE-news697419.html", "text": "От Левски излязоха с официална информация за казуса с школата Левски - Раковски, която е обект на спорове между клуба и бившия спортен директор на \"сините\" Станислав Ангелов-Пелето. Ето и позицията на тима от \"Герена\", която публикуваме без редакторска намеса: На вниманието на привържениците и футболната общественост Уважаеми привърженици, Вчера в медиите се разпростирани информацията, че г-н Станислав Ангелов е завел дело срещу Левски, по всяка вероятност свързано с дейността на бившата школа на клуба \"Левски-Раковски\". \"Левски – Раковски\" е регистрирано като нестопанска организация, която със създаването си е имала две цели – (1) да даде шанс на повече деца да се състезават за Левски и да станат професионални футболисти на Левски и (2) да управлява дейността свързана с Левски на стадион Раковски. Учредители на тази организация са били легенди на клуба. Клубът с името си и средствата си бе гарантирал, че дейността, която се извършва, е свързана с Левски и че се осъществява под методологическия и професионален надзор на клуба. За да може да гарантира това, клубът бе назначил като персонал в Левски – ръководител на тази база (г-н Ангелов) и треньори, като е плащал и значителни разходи по дейността на тази база за собствена сметка. На 11.4.2017 година е проведено Общо събрание на организацията \"Левски – Раковски\", на което е присъствал само г-н Ангелов. Това събрание е организирано и се е състояло тайно, в заблуда на останалите членове на организацията и без знанието на клуба, в момент, когато г-н Ангелов е служител на Левски, който получава солидно възнаграждение, за да развива тази школа. По този начин той самостоятелно е взел решение да изключи като членове с право на глас легендите на клуба господата Ивков, Жечев, Костов, Петров и Иванов. Хората, които до този етап с имената си и репутацията си са гарантирали, че дейността на тази организация е свързана с Левски. Те са превърнати в почетни членове. На тяхно място са назначени нови членове с право на глас. Тази организация се сдобива с нови \"собственици\". До този момент г-н Ангелов никъде не е обяснил, кои са новите \"собственици\" на \"Левски-Раковски\", първо създавайки впечатлението, че той управлява еднолично, без господари в сянка и второ, не давайки отговор на въпроса, защо тези нови лица са предпочетени от него пред ПФК Левски. След като разбра за подмяната на волята на клуба, ръководството на Левски в продължение на три месеца се опита да постигне разумно възстановяване на баланса, което завърши обаче с твърдото нежелание на г-н Ангелов това да се случи. От края на месец август неговият договор с Левски беше прекратен. Той вече няма нищо общо с клуба. За наше съжаление дейността на \"Левски-Раковски\" вече не е свързана с ПФК Левски. Г-н Ангелов открадна от децата и родителите им шанса те да бъдат част от новата история на клуба. Те вече се състезават за една частна школа, без дори да знаят кой я притежава. Това, което също остана неразбрано е, че тази школа държи и правата за финансови компенсации, ако един ден тези деца станат професионални футболисти. Което може би е и сред основните причини, поради които г-н Ангелов поиска да \"спаси\" \"Левски-Раковски\" от ПФК Левски. Така родителите плащат такси сега, за да може г-н Ангелов и неговите покровители да спечелят евентуално в бъдеще. Не за първи път г-н Ангелов се изправя срещу ПФК Левски. Този път го направи с думите \"аз съм Левски\". Надяваме се, че това ще е достатъчното за децата, чиято мечта той открадна.", "date": "2017.10.14", "title": "\"Сините\" отговориха на Пелето!"}
{"url": "http://pik.bg/%D0%B1%D0%B5%D0%BB%D0%B8%D1%82%D0%B5-%D1%8F%D0%B9%D1%86%D0%B0-%D1%81%D0%B0-%D0%BF%D0%BE-%D0%BF%D0%BE%D0%BB%D0%B5%D0%B7%D0%BD%D0%B8-%D0%BE%D1%82-%D0%BA%D0%B0%D1%84%D1%8F%D0%B2%D0%B8%D1%82%D0%B5%E2%80%A6-%D0%B8-%D0%BD%D1%8F%D0%BA%D0%BE%D0%B8-%D0%B4%D1%80%D1%83%D0%B3%D0%B8-%D0%BC%D0%B8%D1%82%D0%BE%D0%B2%D0%B5-news697424.html", "text": "След проведени проучвания се установява, че консумацията на яйца не вреди на здравето. Изследователи анализират различните видове хранителен режим и установяват, че ежедневната им консумация не се свързва с проблеми с холестерола или сърдечни заболявания, пише Тялото.бг. Яйцата са с ниско съдържание на наситени мазнини, не съдържат трансмазнини и в тях може да се открие малко количество холестерол. Всъщност повечето от съдържащите се мазнини са полезни. А ето и още някои широко разпространени митове за яйцата. Мит: Измиването на яйцата преди употреба може да елиминира наличието на салмонела. Факт: Бактериите от салмонела се намират вътре в яйцето, а не в яйчената черупка. Следователно измиването на яйцата няма да помогне за премахването на бактериите. Мит: Консумацията на много яйца в един ден вреди на здравето. Факт: Научно доказано е, че три яйца на ден са напълно безопасни за здрави хора. Мит: Бели срещу кафяви яйца – кои са по-полезни? Факт: Яйцата могат да бъдат в различни цветове. Цветът на черупката се определя от пигментите, които се формират в кокошките. Следователно, както бялото яйце, така и кафявото имат едни и същи хранителни стойности и ползи за здравето. Мит: Салмонелата се среща само в жълтъците на сурови яйца, така че яденето на суровите белтъци е безопасно. Факт: Бактериите от салмонела се намират най-вече в яйчния жълтък, но белтъците също са замърсени. Така че се препоръчва да не ядете сурови или дори недобре сготвени яйца.", "date": "2017.10.14", "title": "Белите яйца са по-полезни от кафявите… и някои други митове"}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B5%D1%82%D0%BE-%D0%BD%D0%B0-%D0%BA%D0%BE%D0%B3%D0%BE-%D1%81%D0%B0-%D1%81%D0%BD%D0%B8%D0%BC%D0%BA%D0%B8%D1%82%D0%B5-%D0%BE%D1%82-%D1%84%D0%B0%D0%BB%D1%88%D0%B8%D0%B2%D0%B8%D1%8F-%D0%BF%D1%80%D0%BE%D1%84%D0%B8%D0%BB-%D0%BD%D0%B0-%D1%81%D0%BF%D0%B0%D1%81-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-news697422.html", "text": "МВР закри профила на Фейсбук измамника Александър Николов, който най-вероятно е Спас Василев от Кочериново. Както ПИК съобщи, в понеделник той беше задържан. От късните часове снощи неговият профил в социалната мрежа е с надпис: „Профилът е иззет от ГДБОП-МВР поради използването му за престъпления съгласно Наказателния кодекс на Република България”. Появява се и логото на МВР. Срещу действията на Василев, който се представял като служител на международни авиокомпании, са подадени над 40 жалби. Образувани са четири досъдебни производства в София, Дупница, Благоевград и Варна от 2012 година досега. През ноември 2013-а той е обявен за общодържавно издирване, а през миналата година името му е било добавено в Шенгенската информационна система. Оказа се, че снимките, които Спас е използвал, за да създаде фалшивата си виртуална самоличност, са на французина Александър Мартинез. Профилът му във Фейсбук е бил отворен и всеки е имал достъп до снимките му, предава Нова телевизия.", "date": "2017.10.14", "title": "НОВИ РАЗКРИТИЯ! Ето на кого са снимките от фалшивия профил на Спас-Александър"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B5%D0%BD%D0%B4%D0%B6%D0%B8-%D0%BA%D0%B0%D1%81%D0%B0%D0%B1%D0%B8%D0%B5-%D0%BA%D0%B0%D1%82%D0%BE-%D0%BB%D0%B8%D0%BB%D0%B8-%D0%B8%D0%B2%D0%B0%D0%BD%D0%BE%D0%B2%D0%B0---%D0%B5%D1%82%D0%BE-%D0%BA%D0%B0%D0%BA-%D0%B1%D1%80%D0%B0%D0%B4%D1%8A%D1%80%D0%BA%D0%B0%D1%82%D0%B0-%D0%BB%D1%8A%D0%B6%D0%B5-%D0%B7%D0%B0-%D0%B2%D1%8A%D0%B7%D1%80%D0%B0%D1%81%D1%82%D1%82%D0%B0--news695959.html", "text": "Звездната диетоложка Енджи Касабие лъже за годините си, досущ като естрадния динозавър Лили Иванова. Красавицата се опитва да се изкара далеч по-млада, отколкото всъщност е. Преди 10 години красавицата нашумя след като втали със специален хранителен режим Стефан Данаилов и вече две петилетки все гони 30-те. Във визитката, с която Енджи влезе в Къщата на \"ВИП брадър\" е представена като 28-годишна бизнес дама - с цели 7 г. по-малко от действителните. Докторката от ливански произход не само се подмладява с разкрасителни процедури, но и крие истинската си възраст. В интервюта за различни медии Енджи се представя ту за 25-годишна, ту с няколко години по-възрастна, но винаги под 30. Всъщност Касабие е дошла на бял свят на 1 ноември 1982 г., показва справка в Търговския регистър, където фигурират данните за фирмите ѝ, пише седмичник. Зрителите на сеирджийското риалити завихриха ожесточени дискусии в интернет на колко години е всъщност д-р Касабие и се чудят щом диетоложката лъже за годините си, доколко могат да ѝ се доверят за останалите факти от биографията ѝ. Енджи май има навика да послъгва и за други неща. Така например, тя твърди, че тъй като била вундеркинд, е завършила медицина едва на 21 години! Дори за децата е ясно, че това е напълно невъзможно – медицина се учи минимум 7 години. Тоест, излиза, че Касабие е станала студентка на 13-14-годишна възраст.", "date": "2017.10.14", "title": "САМО В ПИК И \"РЕТРО\"! Енджи Касабие като Лили Иванова - ето как брадърката лъже за възрастта си"}
{"url": "http://pik.bg/%D0%B2-%D0%B8%D0%B7%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD%D0%BE-%D0%B7%D0%B4%D1%80%D0%B0%D0%B2%D0%BE-%D0%B4%D0%B5%D1%80%D0%B1%D0%B8-%D0%BB%D0%B8%D0%B2%D1%8A%D1%80%D0%BF%D1%83%D0%BB-%D0%B8-%D0%BC%D0%B0%D0%BD-%D1%8E%D0%BD%D0%B0%D0%B9%D1%82%D0%B5%D0%B4-%D0%BD%D0%B5-%D1%81%D0%B5-%D0%BF%D0%BE%D0%B1%D0%B5%D0%B4%D0%B8%D1%85%D0%B0-news697425.html", "text": "Ливърпул и Манчестър Юнайтед за втора поредна година завършиха при резултат 0:0 на \"Анфийлд\" във Висшата лига. В дербито на 8-ия кръг мърсисайдци бяха по-активни в хода на мача, но не успяха да затруднят особено мниго Давид Де Хея и компания. Стражът спаси по-опасните ситуации пред вратата си, а на отсрещната неговият колега Миньоле също се представи блестящо. Жозе Моуриньо за пореден път потвърди, че е доволен на равенството на стадиона на Пуул, тъй като неговите възпитаници основно се защитаваха. Клоп продължава без победа срещу Ман Юнайтед откакто пое Ливърпул, акцентира \"Новспорт\". Срещата започна с устрем на \"червените дяволи\", който обаче продължи до 10-ата минута. След това Ливърпул започна да владее много по-често топката и атакуваше постепенно. Тенденцията се запази до края на първия половин час от мача. След това Юнайтед взе инициативата, но изгодните положения и за двата тима липсваха. Това се промени в 34-ата минута, когато Давид Де Хея спаси брилянтно с крак силен удар на Жоел Матип след цинтриране на Фирмино. В последствие от изгодна позиция Мохамед Салах отправи неточен изстрел. Десет минути по-късно Ромелу Лукаку имаше шанс да открие за гостите. Неговият удар обаче беше спасен от сънародника му Симон Миньоле. През началото на второто полувреме преобладаваха единоборствата в средата на терена и продължителното владеене на топката. Головите ситуации пред двете врати ставаха все по-голяма рядкост ако изобщо може да се каже, че е имало такива.  Двамата треньори опитаха да раздвижат футбола със смени. Моуриньо пусна Рашфорд и Лингард, но топката рядко достигаше до тях. Клоп отвърна с включване в игра на Алекс Окслейд-Чембърлейн и Дани Стъридж. Това обаче се случи едва 10 минути преди края на двубоя. До края на мача грубите сблъсъци продължиха да властват на терена за сметка на футболното. Може би най-интересното около срещата се случи преди нейното начало. Ливърпул прекръсти една от трибуните на легендата си Кени Далглиш. С точката Манчестър Юнайтед събра 20 и поне временно застана на върха във Висшата лига. Ливърпул вече има 13 точки.", "date": "2017.10.14", "title": "В изключително здраво дерби! Ливърпул и Ман Юнайтед не се победиха"}
{"url": "http://pik.bg/%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D1%81%D0%B5-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D0%B7%D0%B0-%D0%BD%D0%BE%D0%B2%D0%BE-%D1%80%D0%B0%D0%BA%D0%B5%D1%82%D0%BD%D0%BE-%D0%B8%D0%B7%D0%BF%D0%B8%D1%82%D0%B0%D0%BD%D0%B8%D0%B5-news697405.html", "text": "Северна Корея (КНДР) се готви да извърши ново ракетно изстрелване преди началото на общите военноморски учения на САЩ и Южна Корея, насрочени за следващата седмица, предаде АФП. Маневрите ще бъдат ръководени от американски самолетоносач - демонстрация на сила пред Пхенян в момент, когато напрежението със севернокорейската ракетна програма се засилва. Северна Корея смята маневрите за провокация и може този път да се подготви да отговори по начин, различен от словесния, отбелязва БТА. През последните дни сателитни снимки показаха, че от близки до Пхенян райони се транспортират балистични ракети, монтирани върху мобилни устройства за изстрелване, съобщава южнокорейски правителствен източник, цитиран от в. \"Донга илбо\".Вашингтон и Сеул подозират, че КНДР се готви да изстреля този път ракети, които могат да достигнат територията на САЩ. Ракетата Хвасон-14 може да достигне Аляска, а Пхенян заплаши да изстреля Хвасон-12 към американския тихоокеански остров Гуам. Освен това Северна Корея за готви за изпитание на новата междуконтинентална ракета Хвасон-13, чийто обсег може да й позволи да достигне евентуално западното крайбрежие на САЩ. Южнокорейското министерство на отбраната отказа коментар. Маневрите на САЩ и Южна Корея са планирани за периода 16-26 октомври в Японско море и Жълто море.", "date": "2017.10.14", "title": "Северна Корея се подготвя за ново ракетно изпитание"}
{"url": "http://pik.bg/%D1%81%D0%BB%D0%B5%D0%B4-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%B1%D0%B8%D1%82%D0%BA%D0%B0-%D0%B2-%D1%88%D0%B0%D0%BD%D1%85%D0%B0%D0%B9-%D1%80%D0%B0%D1%84%D0%B0-%D0%BD%D0%B0%D0%B4%D0%B0%D0%BB-%D1%81%D1%8A%D1%81-%D1%81%D1%82%D1%80%D0%B0%D1%85%D0%BE%D1%82%D0%B5%D0%BD-%D0%B6%D0%B5%D1%81%D1%82-%D0%BA%D1%8A%D0%BC-%D0%B3%D1%80%D0%B8%D1%88%D0%BE-news697415.html", "text": "Световният номер 1, 16-кратният носител на титли от Шлема, абсолютната легенда - Рафаел Надал, направи прекрасен жест към Григор Димитров. Двамата изиграха френетичен 1/4-финален мач на Мастърса в Шанхай. 6:4, 6:7 (4), 6:3 за Матадора, а след срещата Рафа сподели: \"Той е добър приятел и едно от най-приятните момчета в тура. Хубаво е да имаме такива битки с него\". Освен суперлативи за тенис, а и чисто човешките качества на Григор, Рафа с представянето си днес на корта, може да се каже, че помага на Гришо в много важна битка. Да, Надал отстрани Димитров на 1/4-финалите, но днес надви и  Марин Чилич. 7:5, 7:6 (3) за Рафаел в отделните части в полуфинала. Любопитно е, че Гришо и Чилич са въвлечени в много интересна борба за по-предно място в ранглистата в края на годината. Като се очертава спор между Доминик Тийм, Григор и Марин за завършване на сезона в Топ 4! Временното класиране може да видите Междувременно Надал ще спори на финала в Шанхай с Федерер.", "date": "2017.10.14", "title": "След голямата битка в Шанхай! Рафа Надал със страхотен жест към Гришо"}
{"url": "http://pik.bg/%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D1%8A%D1%82-%D0%BA%D0%BE%D0%B9%D1%82%D0%BE-%D0%B4%D0%B0%D0%B4%D0%B5-100-%D0%B1%D0%BE%D0%BD%D0%B0-%D0%BD%D0%B0-%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B8-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-news697478.html", "text": "По схемата с мними служители на МВР 73-годишен пенсионер от София беше ужилен с над 100 000 лева. Мъжки глас се представя за полицай от 4-то районно, който разследва телефонна измама. Предупреждава пенсионера, че ще му се обадят мошеници и го моли да съдейства. „Тая банда разполагала с някакъв съвършен уред, нещо като радар, и ходели по къщите и знаели какво има в къщите и знаели какво имам вкъщи. Грешката ми е, че го взех за чиста монета, притесних се, защото имах служебни пари, мои и на сестра ми”, сподели пред Би Ти ВИ мъжът. По-късно звънят и уж измамниците. А мнимият полицай съветва мъжа да даде спестяванията на разследващите, за да ги опазят. Пенсионерът имал и депозит в банка с пари от продажбата на имот. На следващия ден изтеглил и предал и тях. Разделил се и със златни накити. „И каза: О, като приключим цялата акация, ще се почерпим, ще те покажем по телевизията и ще те наградим”, спомня си измаменият. Мнимият полицай го помолил да пази в тайна всичко. По-късно пенсионерът се усетил, обадил се в 4-то районно, но там му казали, че такъв колега нямат и това е измама. „Не мога да си представя на тези години да направя такава невероятна глупост, това ме е повече яд, не толкова за парите”, споделя пенсионерът.", "date": "2017.10.14", "title": "Проговори пенсионерът, който даде 100 бона на телефонни измамници"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8%D1%8F-%D1%88%D0%B5%D1%84-%D0%BE%D0%B1%D0%B2%D0%B8%D0%BD%D0%B5%D0%BD-%D0%B7%D0%B0-%D0%B2%D0%B7%D0%B8%D0%BC%D0%B0%D0%BD%D0%B5-%D0%BD%D0%B0-%D0%BF%D0%BE%D0%B4%D0%BA%D1%83%D0%BF-%D0%BE%D1%82-%D0%B0%D0%BB%D0%BE-news697408.html", "text": "Пловдивският окръжен съд остави в ареста началника на сектор „Охранителна полиция“ в 3-то Районно управление на МВР в Пловдив Стоян Павлов, който е обвинен за взимане на подкуп, предаде репортер на радио \"Фокус\". Според съдията има опасност Павлов да се укрие, да извърши друго престъпление и да въздейства върху свидетелите по делото и по тази причина мярката „задържане под стража“ остава най-адекватна за него. По думите на съдията от свидетелските показания и събраните доказателства по делото става ясно, че е безспорно, че Стоян Павлов е извършил престъпленията, в които е обвинен. Съдията уточни, че има съответствие между снимковия материал и показанията на свидетелите и става ясно, че е взет подкуп под формата на пари в цигарена кутия, като се опровергава твърдението на защитника на обвиняемия адв. Красимир Елдъров, че полицейският началник се е срещнал с един от телефонните измамници, за да коментират обява за автомобил. Определението на Окръжния съд подлежи на обжалване в 3-дневен срок. Ако има такова, следващото заседание по делото ще се състои от 10.00 часа на 19 октомври.", "date": "2017.10.14", "title": "ОТ ПОСЛЕДНИТЕ МИНУТИ! Оставиха в ареста полицейския шеф, обвинен за взимане на подкуп от ало измамници"}
{"url": "http://pik.bg/%D0%BF%D0%BE%D1%80%D0%BE%D1%88%D0%B5%D0%BD%D0%BA%D0%BE-%D1%83%D0%BA%D1%80%D0%B0%D0%B9%D0%BD%D0%B0-%D1%81%D1%8A%D1%81-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D1%89%D0%B5-%D1%81%D1%82%D0%B0%D0%BD%D0%B5-%D1%87%D0%BB%D0%B5%D0%BD-%D0%BD%D0%B0-%D0%BD%D0%B0%D1%82%D0%BE-news697384.html", "text": "УНИАН, цитирана от \"Фокус\" Президентът на Украйна Петро Порошенко изрази увереност, че страната със сигурност ще стане член на НАТО, предава . Държавният глава е направил изявлението си в събота, по време на тържественото произнасяне на клетва на новият випуск на Киевския военен лицей. Порошенко показа вярата си в новия випуск, заявявайки, че „няма съмнение, че между вас са бъдещи офицери и генерали, посланици и министри, може би дори бъдещ генерален секретар на НАТО, защото Украйна със сигурност ще стане член на Алианса“.", "date": "2017.10.14", "title": "Порошенко: Украйна със сигурност ще стане член на НАТО"}
{"url": "http://pik.bg/%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BB%D0%B5%D0%BA%D0%B0%D1%80-%D1%81-%D0%BD%D0%B0%D0%B3%D1%80%D0%B0%D0%B4%D0%B0%D1%82%D0%B0-%E2%80%9E%D0%B8%D0%BD%D0%BE%D0%B2%D0%B0%D1%86%D0%B8%D0%B8-%D0%B2-%D0%BC%D0%B5%D0%B4%D0%B8%D1%86%D0%B8%D0%BD%D0%B0%D1%82%D0%B0%E2%80%9C-news697324.html", "text": "32-годишният бългрски лекар Станимир Сираков спечели наградата „Иновации в медицината“ заради уникалните за страната ни мозъчни операции. „Дишай. Събери ума си. Припомни си техниката и влез в операционната. Емоционално ти се срутваш вътре, но има някакви механизми, които изкарват разума на предна позиция и той взима правилните решения, поне досега”, разказва пред Сутрешния блок на Би Ти Ви доктор Сираков.. Последното правилно решение на д-р Сираков спасява живота на 10-годишно момиченце, страдащоот хидроцефалия. Лекарят прави мозъчна операция на детето през артерия на крака му. „При нас детето дойде в много тежко състояние, трудно движеше който и да е от всички крайници, почти не говореше, с тежки екзофталми – това са изскачания на очите заради вътречерепното налягане – разказва доктор Сираков. - В момента тя няма главоболие, движи и четирите крайника, говори, което за нас е прекрасно. Тя ще се възстановява, надявам се още”. Случаят не е медицинско чудо, но дори в Европа, подобна операция рядко е успешна. \"Всяка седмица правим нещо уникално за България – коментира младият лещкар. -  Например през август оперирахме един млад мъж с много сложна мозъчна аневризма, който нямаше алтернатива за класическа неврохирургия. Осъществихме една методика, с която се оказа, че сме вторите в света”. Доктор Сираков веднага се сеща и за една от най-тежките си операции. „Преди 3 години оперирах дядо си, който беше с мозъчна аневризма – припомня си хирургът. - Тогава помня един разговор с баща ми. Казах му – моля те, имаме връзки, да помолим някой от професорите да дойде той да го оперира, да не съм аз. Той каза: Не, ти ще го оперираш сам. Тогава помня, че седмица преди и седмица след това не бях спал“. За най-големите си страхове по време на операции доктор Сираков признава, че това е страхът от усложнение и страхът дали, когато ти се случи, защото това е неизбежно в медицинската практик. „Страхът ми е имало ли е още нещо, което е трябвало да направим, да промени изхода, който сме имали“, казва доктор Сираков. „За избора ми да стана лекар се повлиях от баща ми. Той е лекар, всекидневието с разказите от болницата, това те запалва, а по принцип до 6-ти курс, до завършването ми мислих, че ще стана неврохирург”, казва още доктор Сираков. Той е специализирал при светила в неврорентгенологията от Сърбия, Франция и Швейцария, след което се връща в България. „Никога не съм смятал и така съм го планувал в ума си, че ще работя навън и ще се доказвам навън. Смятам и сега го чувствам, че е много по-приятно, когато си успял в една неотъпкана пътека, каквато е българската действителност, да успееш да наложиш една методика и да се докажеш тук… Много е лесно да отидеш в едно перфектно работещо отделение навън и да станеш частица, структура от него и да работиш”, разсъждава младият лекар. „Нашата администрация и Здравната каса, министерството да помислят и за оценяване на нашия труд, защото в момента ние не получаваме нищо – не крие разочарованието си доктор Сираков. -  Минава по една клинична пътека, която не е променяна може би от години. На практика трудът на лекаря не е осчетоводен. Може би след време аз смятам, че държавата трябва да плаща това нещо, а по никакъв начин да не идва от пациентите“. Доктор Сираков има предложения от Франция, Швейцария и Германия, а най-примамливите оферти са от Съединените щати. „От там ми предложиха начална стажантска заплата, в която 6 месеца трябва да се докажеш, от порядъка на 200 000 долара годишно. Ако минеш този стажантски период, ставаше в пъти по-голяма“, признава доктор Сираков. „Не съм суеверен, не съм и много набожен. Смятам, че има нещо по-висше над нас, като сила. Има едно верую на баща ми – винаги помагай, не знаеш кога ще ти се върне”, добавя Станимир Сираков. Снимка: Би Ти Ви", "date": "2017.10.14", "title": "Признание! Български лекар с наградата „Иновации в медицината“"}
{"url": "http://pik.bg/%D0%B3%D1%83%D1%80%D1%83-%D1%84%D1%80%D0%B5%D0%BD%D1%81%D0%BA%D0%B8-%D0%BB%D0%B5%D1%87%D0%B8%D1%82%D0%B5%D0%BB-%D0%BF%D1%80%D0%BE%D0%B4%D0%B0%D0%B2%D0%B0-%D0%B2%D0%B8%D1%82%D0%B0%D0%BC%D0%B8%D0%BD-%D1%81-%D0%BF%D1%80%D0%BE%D0%B8%D0%B7%D0%B2%D0%B5%D0%B4%D0%B5%D0%BD-%D0%BE%D1%82-%D0%BD%D0%B5%D0%B3%D0%BE-%D0%B7%D0%B0-50-%D0%BB%D0%B2-%D0%B8-%D1%86%D0%B5%D1%80%D0%B8-%D1%81-%D0%B1%D0%B5%D0%B7%D1%83%D1%81%D0%BB%D0%BE%D0%B2%D0%BD%D0%B0-%D0%BB%D1%8E%D0%B1-news697317.html", "text": "Рене Мей е френски лечител, който от години осъществява лечителска дейност. Той е гуру, очевидец, твърди, че може да се транспортира в различни краища на света, но няма доказателства за това, разказаха в репортаж на сутрешния блок на Би Ти Ви. Мей твърди също, че може да си спре сърцето, да остане повече от 15 минути под вода и че може да те излекува само с едно докосване. Поражда доверие, защото е изключително харизматична личност, има благо излъчване, говори изключително уверено за това, което може да направи, че може да излекува хората от всичко,  че бездетни майки могат да имат деца, че можеш да си намериш по-добра работа. Той дава на хората нещо, от което те имат нужда – надежда и вяра. Рене Мей бе в България, направи огромно турне в различни големи градове. Човек, който дава вяра на хората в свръхспособностите, които могат да лекуват. Той обаче е хитър, твърди, че лекува с безусловната любов, но се оказва, че тя има цена – продава книги, витамини, кристали, кимона на огромни суми. Зала \"Универсиада\" рядко може да бъде видяна толкова пълна, а на първите редове са болни хора. Деца и възрастни, някои от тях с тежки диагнози – всички с една надежда – да бъдат излекувани от чудотвореца Рене Мей. „Този човек за нас е като от друг свят, по-добър свят. И някак си ни даде вярва, че хората можем да станем по-добри и с това да намалеят тези страшни болести”, казва Десимира, майка на Петър. Под бурните аплодисменти на сцената излиза Рене Мей. Така наречената конференция за мир започва. Наричат го рицарят на ангелите. Разказва, че до него винаги има три ангела, които го пазят още от раждането му. Твърди, че лекува рак с едно докосване. Сътворява чудеса – слепи проглеждат, сакати прохождат. Лечител, ясновидец и хуманист, а лечението му се основава на безусловната любов. \"И ако сте способни да обичате другите без нищо да очаквате от тях, вие ще осъществите едно сливане с това, което наричаме вярата, с любовта към другите”, казва Мей и не може да каже на колко души точно е помогнал в България и дали е успял да излекува някой. Има такса вход – 10 лева, а за да минете курс по медитации, плащате още 290 лева. Само при последното си посещение Рене Мей е обучил 370 души на медитативната техника. Това прави доход над 100 хиляди лева. Рене Мей продава и витамини, капки за очи, лечебни масла, кристали и книги. Самият лечител агитира хората в залата да си купят витамин С, произведен от него, на цена от 50 лева и капки за очи за още 20 лева. снимка: Би Ти Ви", "date": "2017.10.14", "title": "Гуру! Френски лечител продава витамин С, произведен от него, за 50 лв и цери с безусловна любов"}
{"url": "http://pik.bg/%D1%83%D0%B6%D0%B0%D1%81-%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D1%83%D1%80%D0%B0%D0%B3%D0%B0%D0%BD%D0%B0-%E2%80%9E%D1%85%D0%B0%D1%80%D0%B2%D0%B8%E2%80%9C-%D0%B2-%D1%82%D0%B5%D0%BA%D1%81%D0%B0%D1%81-%D0%B4%D0%BE%D1%81%D1%82%D0%B8%D0%B3%D0%BD%D0%B0-88-%D0%B4%D1%83%D1%88%D0%B8-news697339.html", "text": "Броят на жертвите на урагана „Харви“ в американския щат Тексас е достигнал 88 души, съобщава The Texas Tribune. Изданието се позовава на данни на службата по здравеопазване на Тексас. Хората са загинали в резултат на наводненията и на паднали дървета. По-рано бе съобщено официално за 60 жертви на стихията.", "date": "2017.10.14", "title": "Ужас! Броят на жертвите на урагана „Харви“ в Тексас достигна 88 души"}
{"url": "http://pik.bg/%D0%B2%D1%81%D0%B8%D1%87%D0%BA%D0%B8-%D1%81%D0%B8%D1%80%D0%B8%D0%B9%D1%81%D0%BA%D0%B8-%D1%87%D0%BB%D0%B5%D0%BD%D0%BE%D0%B2%D0%B5-%D0%BD%D0%B0-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-%D1%81%D0%B0-%D0%BD%D0%B0%D0%BF%D1%83%D1%81%D0%BD%D0%B0%D0%BB%D0%B8-%D1%80%D0%B0%D0%BA%D0%BA%D0%B0-news697353.html", "text": "Всички сирийски членове на терористичната групировка „Ислямска държава“ са напуснали днес град Ракка заедно със семействата си, съобщават от Сирийската обсерватория за човешки права, цитирани от Франс Прес. Сред международните бойци на организацията също тече подготовка за бягство от града. Член на градското управление е съобщил, че голяма част от ислямистите са се предали на подкрепяните от САЩ Сирийските демократични сили, които бяха в процес на превземането на града от „Ислямска държава“. Не се съобщава числеността на предалите се. По-рано сирийски телевизионен канал обяви освобождаването на Ракка. Фокус", "date": "2017.10.14", "title": "Всички сирийски членове на „Ислямска държава“ са напуснали Ракка"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF%D0%BA%D0%BB%D0%B8%D0%BC%D0%B0%D1%82%D0%BE%D0%BB%D0%BE%D0%B3%D1%8A%D1%82-%D0%B4%D0%BE%D1%86-%D0%B3%D0%B5%D0%BE%D1%80%D0%B3%D0%B8-%D1%80%D0%B0%D1%87%D0%B5%D0%B2-%D1%80%D0%B0%D0%B7%D0%BA%D1%80%D0%B8-%D0%B4%D0%BE%D0%BA%D0%BE%D0%B3%D0%B0-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D1%82%D0%BE%D0%BF%D0%BB%D0%B0%D1%82%D0%B0-%D0%B5%D1%81%D0%B5%D0%BD--news697271.html", "text": "- Няма никакви аномалии. Всичко е в реда на нещата. Застудяването продължи 48 часа. Аз бях на Пирин и видях, че има снежна покривка. Но сега съм сигурен, че тя си е отишла тези дни. През следващата седмица това топло време ще продължи. Прогнозите ни бяха за една топла златна есен. И те се сбъднаха. - През следващите 7 - 8 дни ще бъде скучно за нас професионалистите. Попадаме в сърцето на Таня - антициклон, който ще донесе хладни сутрини с температури между 5 и 10 градуса, и максимални дневни температури между 15 и 20 градуса, дори и по-високи. Това хубаво време ще продължи до следващата събота и неделя. Но няма да свърши. След него ще дойде друг антициклон, който ще донесе пак топло време. От 21 октомври ще има леко понижение на температурите с 2 - 3 градуса. Първото по-сериозно застудяване ще започне в края на месеца. На 28 и 29 октомври може и да видим някоя снежинка. Тогава ще нахлуе по-хладен въздух и температурите ще паднат с около 10 градуса. - Ние следим тропическия антициклон Офелия. Той се насочва към Европа. Ще донесе топлина в Западна Европа и ще промени климатичната обстановка в източната част на континента. Времето ще остане сухо и топло. Няма да има никакви валежи до 28 октомври. - Циганското лято по принцип е между Димитровден и Никулден. Един колега се пошегува, че сега наблюдаваме циганско лято първа серия. След 5 - 10 ноември можем да го очакваме. То не е топло време. Слънцето грее и топли, само когато си на завет и по обедно време към 14 ч. То затова се нарича сиромашко. За минутка ти се усмихва и се скрива. - Засега прогнозите са за нормална зима с малко по-малко валежи и малко по-високи температури. В Русия наблюдаваме първите валежи и първия сибирски антициклон. Това ще повлияе върху зимата на България. Преди два дни във Владивосток заваля сняг. В Русия се събира студ. Къде ще отиде той, ние ще следим. Посоката на движението му ще определи зимата в Европа. Засега, както казах, очакванията са за малко по-топла и с по-малко валежи българска зима.", "date": "2017.10.14", "title": "ЕКСКЛУЗИВНО В ПИК! Топклиматологът доц. Георги Рачев разкри докога ще продължи топлата есен и ще има ли циганско лято"}
{"url": "http://pik.bg/%D0%BA%D0%B0%D0%BA-%D0%B4%D0%B0-%D1%80%D0%B0%D0%B7%D0%BB%D0%B8%D1%87%D0%B8%D0%BC-%D0%BB%D1%8E%D0%B1%D0%BE%D1%82%D0%B2%D0%B0-%D0%BE%D1%82-%D1%81%D1%82%D1%80%D0%B0%D1%81%D1%82%D1%82%D0%B0-%D0%B2%D0%B8%D0%B6%D1%82%D0%B5-news697386.html", "text": "Всяка жена може да прекара часове в представи как би изглеждал най-прекрасния мъж на света. Да си представя романтични вечери и забавни уикенди. Различни сме, но всички мечтаем. Така постепенно ще създадем образа на онзи, „без когото не можем да живеем“. Страстта е нещо важно и нужно, но имаме склонността да не я разпознаваме, когато е само тя. Особено щом сме се въвлекли в нови отношения, дори не искаме да мислим. Следващия път си отговорете на въпроса: „Мога ли да бъда толкова влюбена в някого само след месец?“ Колкото да коментираме, да пишем и да анализираме тази тема – любовта е лично преживяване за всеки и ние определяме собствената си дефиниция за нея. Има някои неща, които са общовалидни и ще ти помогнат да усетиш в какво си се „забъркала“. Искаме или не, винаги ще избираме партньори, които ще събуждат най-големите ни страхове. Причината е, че всички емоционални белези, които сме събрали в миналото ще търсят начин да се покажат. От там можем да направим извода, че партньорите ни ще имат доста сходни черти. Такива хора търсим несъзнателно. Именно с тях ще изпитаме силна страст, особено в началния етап на връзката ни. Това всъщност, мили дами, са инстинктите ни. Подобни отношения ще лежат на първичните ни желания – тях можем да определим като „страст“. Любовта е нещо друго. Когато обичаме някого, всичко което той прави, е уникално и възхитително. Всеки момент става скъпоценен и важен. В любовта се чувстваме уверени, здраво стъпили на земята и най-вече–желани. Влюбването се случва с течение на времето, с което сме способни да градим доверие. Страстта и похотта са егоистични действия и тогава ще имате нужда да взимате от човека до вас, когато дойде любовта, единственото ви желание ще бъде да се раздавате и да принадлежите на някого. Най-голямата грешка, която допускаме е, че изхождаме от твърдението „аз трябва да бъда обичан/а“! Когато дойде любов ще спреш да чувстваш срам, вина и самота. Няма да има нужда да искаш обич. Винаги идва момент, когато след първите месеци ще дойде времето и на нашата „скучна страна“. Всички сме попадали в този феномен в началото на една връзка, когато си склонен да правиш всевъзможни неща с половинката си  и това те кара да се чувстваш добре. Но винаги идва моментът, когато се превръщаме в себе си отново. Това което можем да ви посъветваме е да бъдете жена. Колкото и странно да звучи. Поддържайте своята женственост, така както сте го правили в началото на връзката ви. Създавайте чувственост, защото по този начин излъчвате доверие. Забавете темпото, когато сте в страстния етап, за да усетите сами дали искате да продължавате да бъдете този човек, който сте в момента или усещате, че нещата отиват в друга посока? Най-добрият индикатор за това как приемате любовта, е отношението ви към двойките около вас. Ако виждате, че несъзнателно съдите някого, приемете го като червен флаг – означава, че вие също поддържате част от тази философия. Хора, които се чувстват щастливи и удовлетворени, могат да открият истинския баланс между любовта и страстта. Не се старайте да се превръщате в чудесния партньор, който няма недостатъци, защото такъв не съществува – всички го знаем. За начало се фокусирайте върху себе си и емоциите си. До колко сте готови да се обвържете дълбоко и емоционално? Разбирайки себе си, ще видите, че в живота ви ще дойде партньор, който ще направи същото!", "date": "2017.10.14", "title": "Как да различим люботва от страстта? Вижте!"}
{"url": "http://pik.bg/%D0%BF%D0%BE%D1%81%D1%82%D0%BE%D1%8F%D0%BD%D0%BD%D0%B8%D1%8F%D1%82-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D1%81%D0%B0%D1%89-%D0%B2-%D0%BE%D0%BE%D0%BD-%D0%BF%D0%BE%D1%81%D1%8A%D0%B2%D0%B5%D1%82%D0%B2%D0%B0%D0%BB%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B4%D0%B0-%D1%81%D0%BC%D0%B5%D0%BD%D0%B8-%D1%81%D1%82%D1%80%D0%B0%D1%82%D0%B5%D0%B3%D0%B8%D1%8F%D1%82%D0%B0-%D1%81%D0%B8-%D0%B7%D0%B0--news697335.html", "text": "Постоянният представител на Съединените щати в ООН Ники Хейли е посъветвала американският президент Доналд Тръмп да не признава спазването на иранското споразумение за ядрената програма, съобщава Politico, позовавайки се на свои източници. Според информацията, държавният секретар Рекс Тилърсън и шефът на Пентагона Джеймс Матис убедили още през юли Тръмп да признае, че Техеран спазва ядреното споразумение заради липсата на реални доказателства в противното. Хейли обаче изразила готовност да подготви основите за това Тръмп да промени стратегията си за иранското споразумение. От своя страна американският президент се е отнесъл одобрително към инициативата на Хейли, която се превърнала във „вътрешния глас“ на президента по този въпрос. Отбелязва се, че именно тези действия на Хейли сериозно са подобрили статута й пред американския президент. Не е случайно, и че именно Хейли е смятана за фаворит за евентуален приемник на Рекс Тилърсън като държавен секретар на САЩ.", "date": "2017.10.14", "title": "Постоянният представител на САЩ в ООН посъветвала Доналд Тръмп да смени стратегията си за Иран"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D1%8A%D0%B6-%D0%BE%D1%82-%D0%BD%D0%BE%D0%B2%D0%B8-%D0%BF%D0%B0%D0%B7%D0%B0%D1%80-%D0%B7%D0%B0%D0%B3%D0%B8%D0%BD%D0%B0-%D1%81%D0%BB%D0%B5%D0%B4-%D0%B7%D0%B2%D0%B5%D1%80%D1%81%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%BA%D0%B0%D1%81%D0%BF%D0%B8%D1%87%D0%B0%D0%BD-news697413.html", "text": "Мъж на 42 години от Нови пазар е загинал при катастрофа на пътя Шумен - Варна, близо до разклона за град Каспичан, съобщиха от пресцентъра на ОД на МВР-Шумен. Сигнал за пътното произшествие е подаден тази сутрин в 7.57 ч. На място са изпратени екипи на полиция, пожарна и спешна помощ. Водач на лек автомобил \"Мазда\" с шуменска регистрация, който пътувал в посока Шумен, загубил контрол над автомобила и се блъснал в крайпътна мантинела. След удара 42-годишния шофьор е починал на място. В автомобила са пътували още двама мъже - на 26 г. и на 27 г. След преглед в болницата в Шумен било установено, че единият е с охлузни рани и откъснати парчета от челюстта, а другият с фрактура на ляв лакът. Няма опасност за живота им към момента. Водачът и собственик на автомобила е бил правоспособен. Образувано е досъдебно производство.", "date": "2017.10.14", "title": "Трагедия! Мъж от Нови пазар загина след зверска катастрофа край Каспичан"}
{"url": "http://pik.bg/%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%80%D0%B0%D0%B7%D0%BF%D0%BE%D1%80%D0%B5%D0%B4%D0%B8-%D0%BF%D1%8A%D0%BB%D0%BD%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%B2-%D1%83%D0%BF%D1%80%D0%B0%D0%B2%D0%BB%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8%D1%8F-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D0%BD%D0%B0%D1%87%D0%B0-news697407.html", "text": "Назначавам пълна комплексна проверка в 3-то РУ в Пловдив. Това каза министърът на вътрешните работи Валентин Радев във връзка със задържания за подкуп полицейски служител в Пловдив. \"Подписах вчера дисциплинарно производство за този господин, който е началник на сектор \"Охранителна дейност\" и от време на време изпълнява длъжността и заместник на Трето РУ\", обясни министърът. \"Ще бъде разследван случаят, ще се установи той каква вина им, доколко има. Дотогава е отстранен от длъжност и назначавам пълна комплексна проверка на Инспектората на цялото управление, включително на шефа на районното управление. Тя е със срок един месец - да изясни какво се е случвало там и доколко колегата, заподозрян за такива дейности, е въвлечен; дали има други и кои са външните, защото те явно са цивилни\", каза още Радев.", "date": "2017.10.14", "title": "Вътрешният министър разпореди пълна проверка в управлението на арестувания полицейски началник"}
{"url": "http://pik.bg/e%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B8%D0%BC%D0%B8%D1%82%D1%8A%D1%80-%D0%B1%D0%B5%D1%80%D0%B1%D0%B0%D1%82%D0%BE%D0%B2-%D0%BE%D0%B3%D0%BB%D0%B0%D0%B2%D0%B8-%D0%B1%D0%B8%D0%B7%D0%BD%D0%B5%D1%81%D0%B0-%D1%81-%D0%B4%D1%80%D0%BE%D0%B3%D0%B0-%D0%BD%D0%B0-%D0%BC%D0%BE%D1%80%D0%B5%D1%82%D0%BE---%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%B8-%D0%BF%D0%BE%D0%B4%D1%80%D0%BE%D0%B1-news696910.html", "text": "Несебърският ъндъргръунд бос Димитър Желязков-Митьо Очите е силно притеснен от нахлуващия в територията му нов лидер на подземния живот. Неговият адаш Димитър Бербатов оглави бизнеса с дрога по родното Черноморие. Седемкратният футболист №1 на България се причисли към криминалния контингент. Нещо повече - вече има изградена дилърска мрежа, която е разпростряла пипалата си из Източна България. Още две популярни фигури, които до този момент имаха чисти криминални досиета, са получили от Димитър Бербатов правомощията на лейтенанти в организацията му. Става дума за актьорите Мариан Вълев-Куката и Александър Сано - негови партньори на снимачната площадка на \"Революция Х\".", "date": "2017.10.14", "title": "EДИНСТВЕНО В ПИК TV! Димитър Бербатов оглави бизнеса с дрога на морето - ексклузивни подробности само в \"Жълтите новини\""}
{"url": "http://pik.bg/%D1%87%D1%83%D0%B4%D0%BE%D0%B2%D0%B8%D1%89%D0%BD%D0%B0-%D0%B8%D0%B7%D0%BC%D0%B0%D0%BC%D0%B0-%D1%81%D0%BE%D1%84%D0%B8%D1%8F%D0%BD%D0%B5%D1%86-%D0%B4%D0%B0%D0%B4%D0%B5-100-%D0%B1%D0%BE%D0%BD%D0%B0-%D0%BD%D0%B0-%D0%BC%D0%BD%D0%B8%D0%BC%D0%B8-%D0%BF%D0%BE%D0%BB%D0%B8%D1%86%D0%B0%D0%B8-news697420.html", "text": "73-годишен мъж от София е дал 100 000 лева на телефонни измамници, съобщава БНР. Пенсионерът, който живее на столичния булевард „Цар Борис Трети”, е получил обаждане от неизвестни хора, които се представили за полицаи и поискали да им съдейства за залавяне на група, занимаваща се с измами. Мъжът на няколко пъти е носил и оставял пари на различни места в столицата. В крайна сметка, след като предал на измамниците общо близо 100 000 лева, той подал сигнал и в полицията, предава Нова телевизия. В СДВР разследват престъплението. Издирват се извършителите на измамата. От МВР за пореден път апелират хората да бъдат особено внимателни и да не дават пари на непознати по никакъв повод.", "date": "2017.10.14", "title": "ЧУДОВИЩНА ИЗМАМА! Софиянец даде 100 бона на мними полицаи"}
{"url": "http://pik.bg/%D1%80%D0%B5%D1%88%D0%B5%D0%BD%D0%BE-%D0%B1%D1%81%D0%BF-%D1%81%D0%B2%D0%B8%D0%BA%D0%B2%D0%B0-49-%D0%B8-%D0%BA%D0%BE%D0%BD%D0%B3%D1%80%D0%B5%D1%81-%D0%B2-%D0%BA%D1%80%D0%B0%D1%8F-%D0%BD%D0%B0-%D0%BC%D0%B5%D1%81%D0%B5%D1%86%D0%B0-news697414.html", "text": "Пленумът на БСП свика сесия на 49-ия Конгрес на 28 октомври, предава репортер на ПИК. \"За\" свикването на конгреса гласуваха 65 членове на Националния съвет, \"против\" бяха 57. Единствената причина за подкрепа на предложението е желанието на членовете да не бламират Корнелия Нинова заради скандалите в началото на пленума. Заседанието на Конгреса се свика на основание чл. 31, ал. 2 и ал. 9 от Устава на БСП. То е насрочено за 28 октомври 2017 г. от 10.00 часа в зала № 1 на НДК. \"За\" датата на конгреса гласуваха 65 делегати, \"против\" - 57 и \"въздържали се\" - 7, с което предложението бе прието. От дневния ред на Конгреса е отпаднало предложението да се разглеждат резултатите от изборите.", "date": "2017.10.14", "title": "Решено! БСП свиква 49-и Конгрес в края на месеца"}
{"url": "http://pik.bg/%D0%BA%D0%B0%D0%BC%D0%B8%D0%BE%D0%BD-%D1%81-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0-%D0%B2-%D1%82%D1%83%D1%80%D1%86%D0%B8%D1%8F-%D0%BD%D0%B0%D0%B4-60-%D0%B4%D1%83%D1%88%D0%B8-%D1%81%D0%B0-%D1%80%D0%B0%D0%BD%D0%B5%D0%BD%D0%B8-news697428.html", "text": "66 души бяха ранени днес при катастрофа на камион, превозващ нелегални мигранти в Югоизточна Турция, съобщи турската телевизия Ен Те Ве, цитирана от БТА. Катастрофата е станала около 13 ч. в района на град Юксекова, окръг Хаккяри. Инцидентът е станал, след като шофьорът на превозното средство, в което имало 65 мигранти, загубил контрол над управлението и камионът се преобърнал. Всички мигранти са мъже, които са граждани на Пакистан. Жители на селото, намиращо се в района на инцидента, първи са се притекли на помощ на ранените. На мястото на катастрофата са изпратени много линейки, полиция и жандармерия. Ранените са приети в държавната болница в град Юксекова. Състоянието на някои от пострадалите е тежко. По случая е предприето разследване.", "date": "2017.10.14", "title": "Камион с мигранти катастрофира в Турция, над 60 души са ранени"}
{"url": "http://pik.bg/%D0%B8%D0%B2%D0%B0%D0%BD-%D0%BA%D0%BE%D1%81%D1%82%D0%BE%D0%B2-%D1%81%D0%B5-%D0%B3%D1%83%D1%88%D0%BD%D0%B0-%D1%81-%D0%BA%D0%BE%D0%BC%D1%83%D0%BD%D0%B8%D1%81%D1%82%D0%B8%D1%87%D0%B5%D1%81%D0%BA%D0%B8%D1%8F-%D1%80%D0%BE%D0%B4-%D0%B1%D0%BE%D0%B9%D0%BA%D0%B8%D0%BA%D0%B5%D0%B2-news697434.html", "text": "Партията на ултра десните ДСБ, основана от Иван Костов, се съюзява с \"Да, България\" на Христо Иванов - Бойкикев. Това заявиха днес в BIT телевизия Христо Иванов и Атанас Атанасов. Ментори на тази колаборация са пак обичайните играчи. Такива политико - икономически схеми не минават без участието на Иван Кръстев и Светослав Божилов, един от сивите кардинали на прехода. Разбира се роля има и синьо - червеният - зелен шаман Евгений Дойнов. Радан Кънев и Атанас Атанасов ще играят ролята на смокиновото листо. Те ще прикриват и същевременно легитимират тази коалиция, която със сигурност ще бъде наречена \"дясна\". Както винаги в центъра на събитията е Иво Прокопиев. След медийният тест \"5 десни партии излязоха с декларация\", днес се разбра истинската цел. Явно еколозите от Зелените, транссексуалните от ДЕОС и шепата земеделци от БЗНС, са отпаднали или стоят конюнктурно в резерв. Няма да е лесно на \"експертите на прехода\" да убедят старата градска буржоазна десница да гласува за болшевишко - коминтерновския наследник, Христо Иванов - Бойкикев. И още нещо, стана ясно, че жилките и на Кръстев, Дайнов и Прокопиев са отявлено комунистически и няма как това повече да се крие. Най-вероятно съдбата на този мутирал ГМО/генно модифициран организъм/ ще е, като на Нова република или Движение \"Да България\" - на боклука.", "date": "2017.10.14", "title": "Иван Костов се гушна с комунистическия род Бойкикев"}
{"url": "http://pik.bg/%D1%81%D0%B8%D0%BB%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%83%D0%B4%D0%B0%D1%80%D0%B8-%D1%81%D0%B5%D0%B2%D0%B5%D1%80%D0%BD%D0%B0-%D0%B3%D1%8A%D1%80%D1%86%D0%B8%D1%8F-news697437.html", "text": "Земетресение с магнитуд 4,5 по скалата на Рихтер е регистрирано в Северна Гърция в 11:55 часа местно време (съвпада с българското), показва справка на интернет-страницата на Европейския средиземноморски сеизмологичен център. Земетресението е регистрирано на 10 км. северозападно от Лерин в Гърция, на 21 км. от Битоля и на 129 км. от Скопие. Дълбочината му е била 10 км.", "date": "2017.10.14", "title": "Силно земетресение удари Северна Гърция"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B4%D0%B0-%D1%8F%D0%B4%D0%B5%D0%BC-%D0%B7%D0%B0-%D0%B4%D0%B0-%D0%B2%D0%B8%D0%B6%D0%B4%D0%B0%D0%BC%D0%B5-%D0%BF%D0%BE-%D0%B4%D0%BE%D0%B1%D1%80%D0%B5-news697395.html", "text": "Bceĸи втopи чeтвъpтъĸ нa oĸтoмвpи oт 21 гoдини нacaм oтбeлязвaмe Дeня нa зpeниeтo. Идeятa нa Meждyнapoднaтa aгeнция зa пpeдoтвpaтявaнe нa cлeпoтaтa e дa фoĸycиpa внимaниeтo ĸъм oпциитe зa пpeвeнция нa cлeпoтaтa и лeчeниe нa oфтaлмoлoгичнитe зaбoлявaния. „Дa ce пoгpижим зa здpaвeтo нa oчитe“ e тaзгoдишнoтo мoтo. Haд 285 милиoнa xopa пo цeлия cвят имaт paзлични пpoблeми cъc зpeниeтo. Блaгoдapeниe нa зpeниeтo ни, пpидoбивaмe 80% oт нaшитe впeчaтлeния. Oчитe ни дaвaт знaĸ зa дeбнeщи ни зaплaxи, aĸo чacт oт ocтaнaлитe ни ceтивa – oбoняниe или вĸyc, ca нapyшeни. Ha ĸoлĸo гoдини cтe? Eтo витaминитe, ĸoитo e пpeпopъчитeлнo дa пиeтe във вcяĸa възpacт Зa дa ca здpaви oчитe ни, cпeциaлиcтитe cъвeтвaт дa пpиeмaмe пpoдyĸти, ĸoитo cъдъpжaт бeтa ĸapoтин, витaмини C и A, лyтeин, oмeгa-3 мacтни ĸиceлини и зeaĸcaнтин. Moжe дa cи ги нaбaвим opгaничнo oт cлeднитe пeт вĸycни и пoлeзни xpaни: Kaйcиитe имaт в ceбe cи цинĸ, бeтa ĸapoтин, мeд и витaмини E и C. Oпpeдeлят ги ĸaтo мнoгo пoлeзни пpи т.нap. зacтapявaщи oчи. Πpoyчвaния ca дoĸaзaли, чe peдoвнaт им ĸoнcyмaция peдyциpa c eднa чeтвъpт oпacнocттa oт мaĸyлнa дeгeнepaция – ocнoвнaтa пpичинa зa зaгyбaтa нa зpeниeтo cлeд 60-гoдишнa възpacт. Cypoвитe ядĸитe – opexи, ĸaшy и бaдeми cъдъpжaт вaжнитe зa здpaвeтo oмeгa-3 мacтни ĸиceлини. Te cъxpaнявaт peтинaтa и cъздaвaт нeoбxoдимaтa пpoтeĸция oт лoшo зpeниe c пpoцeca нa cтapeeнe. Изoбилиeтo oт бeтa ĸapoтин e ocнoвнaтa пpичинa зa пocлoвичнaтa пoлeзнocт нa мopĸoвитe. Toвa вeщecтвo в opaнжeвия зeлeнчyĸ e oт ocoбeнa вaжнocт зa oтличнoтo фyнĸциoниpaнe нa вcичĸи чacти нa oĸитe ни. Зeлeнчyĸът изoбилcтвa oт зeaĸcaнтин, лyтeин, бeтa ĸapoтин и витaмин C. Bитaмин C, бeтa ĸapoтин, лyтeин и зeaĸcaнтин имa и в бaмятa. Teзи cъeдинeния ca oт вoдeщa poля зa пoддъpжaнe нa дoбpo зpeниe. 21-гoдишният Дaниeл Гeopгиeв cъздaдe пpoгpaмa, ĸoятo щaди oчитe пpи paбoтa c eĸpaнни ycтpoйcтвa Зa дa ca в дoбpo cъcтoяниe oчитe ни и дa имaмe oтличнo зpeниe, e нyжнo и дa нe ce зaдъpжaмe дългo пpeд ycтpoйcтвa c eĸpaни, дa нaмaлим яpĸocттa нa cмapтфoнитe и ĸoмпютpитe cи, ĸaĸтo и дa cлeдим зa дoбpaтa им oвлaжнeнocт.", "date": "2017.10.14", "title": "Ето какво да ядем, за да виждаме по-добре"}
{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81%D1%80%D0%B5%D1%89%D0%B0-%D1%81%D0%B5-%D1%81-%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-news697447.html", "text": "Заместник министър-председателят и министър на външните работи Екатерина Захариева пристигна на работно посещение в Обединеното кралство, съобщиха от пресцентъра на МВнР. Водената от нея делегация ще проведе в неделя среща с британския първи дипломат Борис Джонсън. По време на разговора ще бъдат обсъдени въпроси свързани с двустранните отношения, както и възможностите за сътрудничество между двете страни по време на предстоящото Българско председателство на Съвета на Европейския съюз. Приоритетите, които страната ни ще следва по време на Председателството, са друга основна тема на срещата, като особено внимание ще се обърне на Западните Балкани. Предвижда се да бъдат дискутирани основни въпроси, свързани със защитата и статута на правата на гражданите на ЕС и на Обединеното кралство в контекста на Брекзит. По време на срещата ще бъдат разгледани и възможностите за допълнително задълбочаване на икономическите и търговски отношения между двете страни, инвестициите, както и перспективите за развитие на туризма, където за последната година се наблюдава ръст на туристите с над 15% и в двете посоки. По-късно същия ден в рамките на посещението си министър Захариева ще участва в работен обяд с колегите си от Хърватия, Чехия, Унгария, Полша, Румъния, Словения, Словакия и Обединеното кралство.", "date": "2017.10.14", "title": "Вицепремиерът Екатерина Захариева пристигна във Великобритания, среща се с Борис Джонсън"}
{"url": "http://pik.bg/%D1%87%D1%83%D0%B6%D0%B4%D0%B5%D1%81%D1%82%D1%80%D0%B0%D0%BD%D0%BD%D0%B8%D1%82%D0%B5-%D0%B1%D0%BE%D0%B9%D1%86%D0%B8-%D0%BD%D0%B0-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%BB%D1%83%D1%87%D0%B0%D1%82-%D1%80%D0%B0%D0%B7%D1%80%D0%B5%D1%88%D0%B5%D0%BD%D0%B8%D0%B5-%D0%B4%D0%B0-%D0%BD%D0%B0%D0%BF%D1%83%D1%81%D0%BD%D0%B0%D1%82-%D1%80%D0%B0%D0%BA%D0%BA%D0%B0-news697373.html", "text": "AFP, цитирана от \"Фокус\" Чуждестранни бойци на „Ислямска държава“ няма да получат разрешение да напуснат град Ракка, предава . Това са съобщили в събота за агенцията представители на подкрепяните от САЩ Сирийски демократични сили. По-рано стана ясно, че сирийските бойци на терористичната организация са напуснали града, като поне 100 от тях са се предали на военната коалиция, която започна битка за Ракка в началото на юни тази година. От военната групировка, съставена най-вече от кюрди и араби, са заявили, че на „чуждестранните бойци няма да им се позволи да си тръгнат от Ракка“. Допълнителна информация не се предоставя.", "date": "2017.10.14", "title": "Чуждестранните бойци на \"Ислямска държава\" няма да получат разрешение да напуснат Ракка"}
{"url": "http://pik.bg/%D0%BA%D0%B0%D0%BC%D0%B8%D0%BE%D0%BD-%D0%BD%D0%B0%D1%82%D1%8A%D0%BF%D0%BA%D0%B0%D0%BD-%D1%81-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D0%B2%D0%B8-%D1%81%D0%B5-%D0%B2%D0%B7%D1%80%D0%B8%D0%B2%D0%B8-%D0%BF%D1%80%D0%B5%D0%B4-%D1%85%D0%BE%D1%82%D0%B5%D0%BB-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%BD%D0%B0-%D1%81%D0%BE%D0%BC%D0%B0%D0%BB%D0%B8%D1%8F-news697444.html", "text": "Кола-бомба е избухнала пред хотел в центъра на Могадишу, столицата на Сомалия. Местните власти и свидетелите се боят, че има много жертви от необичайно големия взрив, предаде Франс прес. „Имаше огромен взрив, причинен от камион, натъпкан с експлозиви. Взриви се пред хода на хотел в натоварената част на града“, заяви представителят на местните сили за сигурност Мохамед Адан. „Има жертви – и загинали и ранени, но все още нямаме детайли“, отбеляза той.", "date": "2017.10.14", "title": "Камион, натъпкан с експлозиви, се взриви пред хотел в столицата на Сомалия"}
{"url": "http://pik.bg/%D1%81%D0%B2%D0%B5%D1%82%D0%BE%D0%B2%D0%BD%D0%B0-%D1%82%D0%B8%D1%82%D0%BB%D0%B0-%D0%B2-%D0%BF%D1%80%D0%BE%D1%84%D0%B5%D1%81%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D0%B1%D0%BE%D0%BA%D1%81-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%BA%D0%B0-news697338.html", "text": "Популярната с прозвището си „Бойната кралица на България“ професионална боксьорка от Варна Пламена Димова стана  световна шампионка, съобщи Би Ти Ви. Състезателката на клуб \"Боил\" победи Йоана Райдберг (Швеция) в категория до 52 кг. на гала вечер пред собствена публика в зала \"Конгресна\" в Двореца на културата и спорта. Успехът дойде след 10-рундова среща. Димова победи по точки. Състезателката се похвали с успеха си и в личния си профил във „Фейсбук“.", "date": "2017.10.14", "title": "Световна титла в професионалния бокс за българка"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8%D1%8F%D1%82-%D1%81%D0%BA%D0%B0%D0%BD%D0%B4%D0%B0%D0%BB%D0%B5%D0%BD-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D1%88%D0%B5%D1%84-%D1%81%D0%B5-%D1%81%D1%80%D0%B5%D1%89%D0%B0%D0%BB-%D0%BC%D0%BD%D0%BE%D0%B3%D0%BE%D0%BA%D1%80%D0%B0%D1%82%D0%BD%D0%BE-%D1%81-%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B8%D1%82%D0%B5-%D0%B8%D0%B7%D0%BC%D0%B0%D0%BC-news697372.html", "text": "Задържаният полицейски шеф от Пловдив Стоян Павлов е провеждал многократни срещи с телефонните измамници, съобщава Би Ти Ви. Една от тях е била на автомивка в града, другите две пред сградата на Трето районно управление, където той е работел. Срещите са заснети от видеокамери. На записите се вижда как по време на втората среща въпросните измамници му дават подкуп от 300 лв. Парите били пъхнати в цигарена кутия. Заместник-на„чалникът на Трето районно управление на МВР в Пловдив Стоян Павлов е заплашен от 3 до 10 г. затвор. Съдът в Пловдив гледа днес мярката му, като прокуратурата настоява той да бъде задържан за постоянно под стража. Парите са му били дадени от ало-измамници, които ги взели от възрастна жена. Те успели да я накарат да хвърли през терасата 1 300 лева. Прокуратурата стигнала до полицейския шеф случайно, след като подслушвала телефоните на групата измамници с техните шефове в Румъния. Разследващите разполагат с данни, че полицаят е покровителствал измамната група, която от началото на септември е успяла да вземе от наивни хора близо 180 000 лева.", "date": "2017.10.14", "title": "Арестуваният скандален пловдивски полицейски шеф се срещал многократно с телефонните измамници"}
{"url": "http://pik.bg/%D0%B1%D0%B5%D0%B7-%D1%82%D0%B5%D0%B7%D0%B8-%D1%82%D1%80%D0%B8-%D0%B7%D0%BE%D0%B4%D0%B8%D0%B8-%D0%B6%D0%B8%D0%B2%D0%BE%D1%82%D1%8A%D1%82-%D0%BD%D0%B8-%D0%B1%D0%B8-%D0%B1%D0%B8%D0%BB-%D0%BF%D0%BE-%D1%85%D1%83%D0%B1%D0%B0%D0%B2-news697374.html", "text": "Ha вceĸи e яcнo, чe пpeдcтaвитeлитe нa ĸoнĸpeтнa зoдия нe винaги имaт cxoдcтвo в xapaĸтepитe, или пoнe нe нa пpъв пoглeд, пише дело.бг. Πoзнaвaтe xopa oт eдин acтpoлoгичeн знaĸ, ĸoитo ca идeaлни пapтньopи, дpyги нe cтaвaт зa ceмeйcтвo. Имa xopa oт eднa зoдия, ĸoитo oбoжaвaт дa пътyвaт и тaĸивa, ĸoитo зa нищo нa cвeтa нe биxтe ги вдигнaли oт дивaнa вĸъщи. Bceĸи ce cблъcĸвaл чeлнo c пpeдcтaвитeли oт тpи зoдии, ĸoитo yмeят пo нaй-дeлиĸaтния нaчин дa cъcипят пcиxиĸaтa ни и дa взpивят дyшaтa ни. Toвa ca зoдии, зa ĸoитo тaйничĸo cмe cи мeчтaли дa бъдaт изтpити oт acтpoлoгичнaтa ĸapтa. Eтo бeз ĸoи зoдиaĸaлни знaци, cпopeд пoвeчeтo acтpoлoзи, cвeтът би бил eднo дocтa пo-вдъxнoвявaщo мяcтo. Изĸлючитeлнo впeчaтлявaщи, зaбaвни и дopи cимпaтични ca Boдoлeитe, нo cтpaннocттa, ĸoятo им oтивa, e тpyднo дa бъдe paзбpaнa. Бъдeтe изĸлючитeлнo внимaтeлни в ĸoнтaĸтитe cи c пpeдcтaвитeли oт тoзи зoдиaĸaлeн знaĸ, ĸaĸтo в пpoфecиoнaлeн, тaĸa и в личeн acпeĸт. Koлĸoтo мoжeм дa ги oбичaмe, тoлĸoвa и щe ни cĸъcaт нepвитe! Дa, тoвa ca Oвнитe – зoдиятa cъc cвpъx пpoтивopeчив xapaĸтep. He бeшe ли пo-дoбpe дa cи бяxa ocтaнaли нa Mapc – плaнeтaтa, ĸoятo пoĸpoвитeлcтвa тoзи oгнeн знaĸ. Πoтaйни, пoдмoлни, жecтoĸи, мaнипyлиpaщи, пpoтивopeчиви и oбceбвaщи. Koйтo пoзнaвa пpeдcтaвитeл нa тaзи зoдия, cъc cигypнocт e cтaвaл cвидeтeл нa 3-ceĸyнднaтa мy мeтaмopфoзa – oт нaй-любимия и paзбиpaщ чoвeĸ тoй/тя мoжe дa cтaнe нaй-гoлeмия ни ĸoшмap в живoтa. Bинaги имaйтe eднo нayм зa Cĸopпиoнитe.", "date": "2017.10.14", "title": "Без тези три зодии животът ни би бил по-хубав"}
{"url": "http://pik.bg/%D0%B0%D0%BB%D0%B1%D0%B0%D0%BD%D1%81%D0%BA%D0%B8%D1%8F%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%BE%D0%B4%D0%BE%D0%B1%D1%80%D0%B8-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%BC%D0%B0%D0%BB%D1%86%D0%B8%D0%BD%D1%81%D1%82%D0%B2%D0%B0%D1%82%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D1%86%D0%B8%D1%82%D0%B5-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%85%D0%B0-%D0%BE%D1%81%D1%82%D1%80%D0%BE-news697337.html", "text": "Македонската информационна агенция Албанският парламент одобри в петък закон за защита на малцинствата, с който се призна наличието на българско малцинство в страната, съобщава . 102 народните представители гласуваха „ЗА“ а десет бяха против приемането на проекта. В новоприетия закон, освен съществуващите преди това осем групи, се признава наличието и на българско малцинство, за първи път в албанската история, припомня македонската медия. Президентът на македонското дружество „Илинден“ изрази неодобрението си от факта, като каза, че албанските власти са се подали на българските заплахи и добави, че според него българско малцинство в Албания няма. От партията на македонците в тиранското Народно събрание също протестираха остро, определяйки действието като \"геноцид\" срещу македонците в страната, като също отрекоха наличие на българско малцинство.", "date": "2017.10.14", "title": "Албанският парламент одобри закона за малцинствата, македонците протестираха остро"}
{"url": "http://pik.bg/%D0%B0%D0%BC%D0%B1%D0%B8%D1%86%D0%B8%D0%B8-%D1%81%D0%B0%D1%89-%D0%B8%D1%81%D0%BA%D0%B0%D1%82-%D0%B4%D0%B0-%D0%B4%D0%BE%D0%BC%D0%B0%D0%BA%D0%B8%D0%BD%D1%81%D1%82%D0%B2%D0%B0%D1%82-%D0%BD%D0%B0-%D0%B7%D0%B8%D0%BC%D0%BD%D0%B0-%D0%B8-%D0%BB%D1%8F%D1%82%D0%BD%D0%B0-%D0%BE%D0%BB%D0%B8%D0%BC%D0%BF%D0%B8%D0%B0%D0%B4%D0%B8-%D0%BF%D0%BE%D0%B4%D1%80%D0%B5%D0%B4-news697329.html", "text": "Съединените щати имат амбицията да домакинстват на зимна и лятна Олимпиади подред. Това обяви пред електронното издание news18 председателят на Съвета на директорите на Националния олимпийски комитет на САЩ Лари Пробст. „Пред Асамблеята на Националния ни олимпийски комитет заявих, че проявяваме реален интерес към последователно домакинство на лятна и зимна Олимпиади  - коментира Пробст. – Най-добрият вариант е да получим Зимната олимпиада през 2030 година, като така не биха възникнали евентуални обърквания по подготовката ни за Игрите през 2028 година. Ако МОК разглеждат едновременно избора на столиците на Зимните олимпиади през 2026 и 2030 година, имаме готовност да се включим в тези дискусии“. Както е известно САЩ получи вече домакинството на лятната Олимпиада през 2028 година.", "date": "2017.10.14", "title": "Амбиции! САЩ искат да домакинстват на зимна и лятна Олимпиади подред"}
{"url": "http://pik.bg/%D1%81%D0%B0%D0%BC%D0%BE%D0%BB%D0%B5%D1%82-%D1%81%D0%B5-%D0%B5-%D1%80%D0%B0%D0%B7%D0%B1%D0%B8%D0%BB-%D0%BA%D1%80%D0%B0%D0%B9-%D0%B1%D1%80%D0%B5%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D0%BA%D0%BE%D1%82-%D0%B4%60%D0%B8%D0%B2%D0%BE%D0%B0%D1%80-news697375.html", "text": "Самолет е паднал в морето малко след излитането си от летището на най-големия град в Кот д`Ивоар Абиджан, съобщава Ройтерс, позовавайки се на очевидци. Според информацията, самолетът е излетял при силен дъжд. За момента няма информация за типа на въздушния съд и броят на хората, които са били на борда на самолета.", "date": "2017.10.14", "title": "Самолет се е разбил край бреговете на Кот д`Ивоар"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D0%B3%D0%B5%D1%80%D0%B1-%D0%BD%D0%B5-%D0%B2%D0%BE%D0%B4%D0%B8-%D0%B2%D0%BE%D0%B9%D0%BD%D0%B0-%D1%81-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%B4%D1%80%D1%83%D0%B3%D0%B8-%D1%8F-%D0%BF%D1%80%D0%BE%D0%B2%D0%BE%D0%BA%D0%B8%D1%80%D0%B0%D1%82-%D0%B8-%D0%B0%D0%B7-%D1%81%D0%B5-%D0%BE%D0%BF%D0%B0%D1%80%D0%B8%D1%85--news697321.html", "text": "Председателят на парламентарната група на ГЕРБ и заместник-председател на партията Цветан Цветанов коментира пред Би Ти Ви информациите за задържания в България за вдръзки с ИДИЛ сирийски гражданин. „Не смятам, че към изнесената информация от прокуратурата трябва да се добавя нещо – каза Цветанов. - Ще цитирам информация от Европол. Близо 5 000 души от Европа са отишли в Сирия, за да се бият на страната на \"Ислямска държава\". От Западните Балкани те са към 800 души. Бих помолил да не се коментира тази тема. Има много работа да се свърши. Трябва да се прецезират всички доказателства, за да можем да кажем със сигурност, че този човек е бил на висш ръководен пост в „Ислямска държава“. Всички страни в Европейския съюз трябва да споделят информациите за терористи, за да може да се правят необходимите анализи“. Цветан Цветанов взе отношение и по въпроса с фалшивите профили в социалните мрежи и измислените новини. \"Имам профил във „Фейсбук“ и съм имал проблеми с появата на фалшив мой такъв – призна Цветанов.- Веднага съм алармирал социалната мрежа за този проблем. Той е сериозен. Най-вече за децата. Разговарям с дъщерите си. Голямата вече е на 22 и помага при разговорите с по-малките. Много е важно да има информационни кампании по темата за фалшивите профили във „Фейсбук“ и как децата да се предпазят. Разговорите между родители и деца също са изключително важни. Социалните мрежи са голямо средство за манипулиране на общественото мнение и публикуването на фалшиви новини. Аз не съм доволен от работата на службите по тази тема. Ние в ГЕРБ направихме много задълбочен анализ след президентските избори. Вчера представих доклад точно за фалшивите новини. По време на президентските избори това беше системен подход. Тогава открихме едно лице с 22 профила, което произвежда по 60 новини на час. Всички сме жертва на фалшивите новини. Всеки чете онлайн новините\". Заместник-председателят на ГЕРБ каза още, че и при президент Росен Плевнелиев, и при евентуален президент Цецка Цачева, партията не би променила вижданията си за антикорупционния закон. „Съвсем нормално и закономерно е парламентът да избира ръководството на антикорупционния орган – категоричен бе Цветанов. – Защо говорите за война с президента. Няма такава. ГЕРБ не иска такова нещо. Някой друг я провокира. Някой друг използва термина за война, не ГЕРБ. Българският народ се произнесе на 26 март. Не искам да коментирам искането на ДПС за оставка на Валери Симеонов. Правителството постига големи успехи. Това го слушам при всяко мое посещение в чужбина. Включително и тази седмица чух само хубави думи за управлението ни в Брюксел, Мюнхен и Берлин. Това е много приятно. Всички искат да влязат във властта, но това става по демократичен начин чрез избори, които се проведоха март месец. Ще ползваме експертизата на Антон Тодоров. Не съм се чувал с него тази седмица“. Във връзка с протеста на пожарникарите Цветан Цветанов заяви, че исканията им са справедливи. „Всичко ще се реши с диалог. Отпуснати са средства за увеличение на техните заплати. Аз също съм на мнение, че хората, които са на терен и рискуват живоата си всеки ден, трябва да получат увеличение\", каза Цветанов.", "date": "2017.10.14", "title": "Цветан Цветанов изригна: ГЕРБ не води война с президента, други я провокират. И аз се опарих от измама във \"Фейсбук\""}
{"url": "http://pik.bg/%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B0-%D0%BF%D0%BE%D0%BC%D0%BE%D1%89-%D0%B7%D0%B0-%D0%B8%D1%80%D0%B0%D0%BA-%D0%BE%D1%82-604-%D0%BC%D0%B8%D0%BB%D0%B8%D0%BE%D0%BD%D0%B0-%D0%B5%D0%B2%D1%80%D0%BE-%D0%B1%D0%B5-%D0%B3%D0%BB%D0%B0%D1%81%D1%83%D0%B2%D0%B0%D0%BD%D0%B0-%D0%BE%D1%82-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-news697355.html", "text": "Европейската комисия гласува финансова помощ, предназначена за възстановяването на освободените от „Ислямска държава“ региони в Ирак, съобщава NewEurope, цитирани от Фокус. От началото на кризата Багдад е получил хуманитарна помощ в размер на над 600 млн. евро, като към нея ще бъде добавена и сегашната сума от 60.4 млн. евро. Федерика Могерини, вицепрезидент на Европейската комисия, заяви че „ние ще застанем заедно с иракският народ и власти, които показаха завидна смелост и сила в борбата с срещу ДАЕШ“. Могерини обеща Европейската комисия да продължи да бъде активна в политическата и финансова помощ за Ирак.", "date": "2017.10.14", "title": "Финансова помощ за Ирак от 60,4 милиона евро бе гласувана от Европейската комисия"}
{"url": "http://pik.bg/%D0%BD%D0%B8%D0%BD%D0%BE%D0%B2%D0%B0-%D1%81%D0%B5%D0%B7%D0%B8%D1%80%D0%B0-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D0%BE%D0%BD%D0%BD%D0%B8%D1%8F-%D1%81%D1%8A%D0%B4-%D0%B7%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%B4%D0%B5%D0%BB%D1%8F%D0%BD-%D0%B4%D0%BE%D0%B1%D1%80%D0%B5%D0%B2-news697356.html", "text": "При обсъждането на антикорупционна закон Нинова започна с цитати от книгата на Антон Тодоров \"Шайка\", като заяви, че през всички тези години в нито един закон думата корупция не е записана. Според нея е извращение  с власт да кажеш, че ако не гласуваш за партията, няма да получиш топъл обяд. Извращение  с власт било и привикване на секционни членове да дават отчет от къде БСП има 600 гласа повече. Нинова е категорична, че те са единствената алтернатива на това и парламентарната група на партията внася закон за предотвратяване на роднинските връзки и сезира Конституционния съд за оставката на Делян Добрев. С остър тон Нинова заяви,че в момента се развързва кесията, за да се заглушат скандалите. Социалистите не били против увеличението на заплатите. Лидерът на БСП запита, след като се отпускат пари за държавните болници, как те фалират, а до тях никнат частни здравни заведения. Нинова поиска алтернативният бюджет да бъде внесен между първо и второ четене на Законопроекта. Нинова завърши с предложение конгреса да се проведе на 28 октомври.", "date": "2017.10.14", "title": "Нинова сезира Конституционния съд за оставката на Делян Добрев"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D1%80%D0%B0%D0%BB%D0%B8%D1%86%D0%B0%D1%82%D0%B0-%D0%BD%D0%B0-%D0%B1%D0%B0%D0%BB%D0%B0%D0%B4%D0%B8%D1%82%D0%B5-%D0%B5%D0%BC%D0%B8-%D1%81%D1%82%D0%B0%D0%BC%D0%B1%D0%BE%D0%BB%D0%BE%D0%B2%D0%B0-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D0%BF%D1%80%D0%B5%D0%B4-%D0%B6%D1%8A%D0%BB%D1%82%D0%B8-news696961.html", "text": "Да се изправиш срещу смъртта и миг по-късно да дариш живот! Да се опитваш да пресушиш сълзите си от загубата на най-близкия си човек и същевременно да се усмихваш на щастието, което те гледа с две невинни и изпълнени с благодарност очи, че си му позволил да поеме първата си глътка въздух! Такъв сценарии поднесе съдбата на една от емблемите на българския поп фолк Еми Стамболова. Кралицата на баладите преживя неописуема мъка и върховно щастие само в рамките на седем дни, след като смъртта отреди баща й да не дочака раждането на втората си внучка. \"Родих Елиф през март миналата година. Кръстих я така, защото това е име, което татко искаше внучката му да носи. Аз я приемам като подарък за себе си, защото точно когато разбрах, че съм бременна, откриха на татко рак в последен стадии. Изкарах бременността много трудно психически. Той не дочака раждането на Елиф. Почина на 14 март миналата година, родих дъщеря ми на 21 март. Моята лекарка ми беше забранила да плача. Нито можех да потъгувам, нито да се зарадвам, че съм родила. Сълзите и усмивките се редуваха. Но се стегнах, няма как, имам две и семейство, трябва да живея за тях... \", признава за пръв път Еми Стамболова в трогателна изповед пред светското предаване на ПИК TV. Имат ли Еми и бащата на децата й, Халид, планове за трета рожба и ще бъдат ли двете красавици Емил и Елиф шаферки на сватбата им? Има ли шанс съвременната медицина да върне зрението на фолк легендата и защо босът на ВИС-2 Георги Илиев е бил готов да плати операцията й в чужбина?", "date": "2017.10.14", "title": "ЕКСКЛУЗИВНО В ПИК TV! Кралицата на баладите Еми Стамболова с разтърсваща изповед пред \"Жълтите новини\": Рак погуби татко седмица преди да родя! Жоро Илиев искаше да плати операцията на окото ми"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-18-%D0%B3%D0%BE%D0%B4%D0%B8%D1%88%D0%B5%D0%BD-%D1%88%D0%BE%D1%84%D1%8C%D0%BE%D1%80-%D0%BF%D1%80%D0%B5%D0%B3%D0%B0%D0%B7%D0%B8-%D0%B4%D0%B2%D0%B0%D0%BC%D0%B0-%D0%BF%D0%B5%D1%88%D0%B5%D1%85%D0%BE%D0%B4%D1%86%D0%B8-%D0%B2-%D0%B3%D0%BE%D1%80%D0%BD%D0%B0-%D0%BE%D1%80%D1%8F%D1%85%D0%BE%D0%B2%D0%B8%D1%86%D0%B0-news697343.html", "text": "18-годишен младеж е прегазил двама пешеходци в Горна Оряховица, съобщава Трафикнюз. Инцидентът е станал снощи около 22:30 часа на улица „Отец Паисий“ в града. Младежът е управлявал лек автомобил „Тойота“, като блъснал движещи се по тротоара пешеходци. От полицията са установили, че автомобилът се е движил с несъобразена скорост. Загинал на място е 40-годишен мъж, а в болницата по-късно е починал и другият блъснат - мъж на 20 години. И двамата са от Горна Оряховица. Шофьорът е с натъртвания и охлузвания. Пробата му за алкохол е била отрицателна. В автомобила е пътувало и 15-годишно момиче, което е с фрактура на глезена.", "date": "2017.10.14", "title": "Инцидент! 18-годишен шофьор прегази двама пешеходци в Горна Оряховица"}
{"url": "http://pik.bg/%D1%81%D0%BE%D1%86%D0%B8%D0%BE%D0%BB%D0%BE%D0%B7%D0%B8-%D0%BE%D1%87%D0%B0%D0%BA%D0%B2%D0%B0%D1%82-%D0%BF%D0%BE%D0%B1%D0%B5%D0%B4%D0%B0-%D0%BD%D0%B0-%E2%80%9E%D0%BD%D0%B0%D1%80%D0%BE%D0%B4%D0%BD%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F%E2%80%9C-%D0%BD%D0%B0-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2-%D0%B0%D0%B2%D1%81%D1%82%D1%80%D0%B8%D1%8F-news697322.html", "text": "Според австрийски социологически проучвания, „Народната партия“ на Себастиан Курц има преднина, ден преди изборите в страната, съобщава Politico, цитирани от Фокус. По данни на социологическата агенция Osterreich, формацията на Курц ще вземе около 33% от гласовете на утрешния вот, докато дясното формирование „Партия на свободата“ ги следва подпрепа от 27%. Програмата на дясната партия включва националистическа и антиимигрантска реторика, а нейният лидер Хайнц-Кристиян Щрахе заяви, че „ние сме единственият начин за промяна“. Повечето екзитполове обаче отдават на 31-годишния Себастиан Курц и неговата партия най-много гласове на изборите в неделя.", "date": "2017.10.14", "title": "Социолози очакват победа на „Народната партия“ на изборите в Австрия"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B7%D0%B0%D0%BF%D0%BE%D1%87%D0%B2%D0%B0-%D1%81%D0%BF%D0%B5%D1%88%D0%B5%D0%BD-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D0%B0%D0%B2%D1%82%D0%BE%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9C-news697354.html", "text": "Започва спешен ремонт на автомагистрала \"Тракия\" заради пропаднал участък между Пловдив и Стара Загора, съобщава Нова телевизия. Реконструкцията на пътя ще започне в началото на ноември. 17 километра от трасето ще се преасфалтират наново. Ремонтните дейности ще засегнат само основната лента. През това време движението ще се извършва в изпреварващата и аварийната лента. Преасфалтирането ще струва на държавата 4,5 милиона лева, съобщи министърът на регионалното развитие Николай Нанков. Той направи инспекция на ремонта, който тече в момента на един от най-натоварените пътища у нас – отсечката между Пловдив и Асеновград. Оказа се, че в проекта има пропуски, които ще оскъпят изграждането на модерното трасе.", "date": "2017.10.14", "title": "Важно! Започва спешен ремонт на автомагистрала „Тракия“"}
{"url": "http://pik.bg/%D1%81%D0%BC%D1%8A%D1%80%D1%82%D0%BE%D0%BD%D0%BE%D1%81%D0%BD%D0%B0-%D0%BC%D0%BE%D0%B4%D0%B0-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80%D0%B8-%D1%80%D0%B5%D0%BB%D0%B0%D0%BA%D1%81%D0%B8%D1%80%D0%B0%D1%82-%D1%81-%D0%BA%D0%BE%D0%BA%D1%82%D0%B5%D0%B9%D0%BB-%D0%BE%D1%82-%D0%B0%D0%BB%D0%BA%D0%BE%D1%85%D0%BE%D0%BB-%D0%B8-%D0%B2%D0%B0%D0%BB%D0%B5%D1%80%D0%B8%D0%B0%D0%BD-news697382.html", "text": "Нова опасна мода се шири сред пловдивските тийнейджъри, съобщава Марица. Ученици в 6-7-ми клас пият таблетки валериан в комбинация с алкохол, за да се отпуснат. „Миналата седмица две деца дойдоха да купят валериан, под предлог че ги е изпратила баба им. Направи ми впечатление обаче, че са по-запознати от мен с милиграмите”, коментира аптекар. След като се поровил из форумите, разбрал, че успокоителното е „на мода”. Валерианът е съвсем достъпен и евтин - продава се без рецепта, а 100 таблетки струват между един и два лева. В комбинация с алкохол обаче може да бъде много опасен, предупреждават лекарите. Подобен коктейл може да изпрати детето в токсикологията, а ако не му бъде оказана помощ навреме, да има дори фатален край. Все още „на мода” сред подрастващите е и сироп за кашлица, в който се съдържа съставка, производна на морфина. В допустими дози се използва за потискане на кашлицата. В по-голямо количество обаче има замайващ ефект. Сиропът не се продава без рецепта, но недобросъвестни аптекари си затварят очите.", "date": "2017.10.14", "title": "СМЪРТОНОСНА МОДА! Пловдивски тийнейджъри \"релаксират\" с коктейл от алкохол и валериан"}
{"url": "http://pik.bg/%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%80%D0%B0%D0%B4%D0%B5%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%BD%D0%B0-%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80%D0%B8%D1%82%D0%B5-%D1%81%D0%B0-%D0%BD%D0%B5%D0%BE%D1%81%D0%BD%D0%BE%D0%B2%D0%B0%D1%82%D0%B5%D0%BB%D0%BD%D0%B8-news697370.html", "text": "Протестите на пожарникарите са неоснователни, а закриването на  пожарни е управленски въпрос, който не би трябвало да ги вълнува. Това заяви вътрешният министър Валентин Радев, цитиран от Фокус. Радев следе при протестиращите пожарникари и покани техни представители на среща. „Има професионално ръководство. Те са решили да закрият 12 служби – уточни той. -  България е на първо място по брой на пожарникари на глава от население. Трябва да ги намалим и да увеличим доброволните отряди. Мисля, че професионалното ръководство е взело правилните си решения. Над 450 са новите пожарни“. Вътрешният министър призна, че заплатите на пожарникарите наистина трябва да бъдат увеличени. „До 10% незаети пожарникарски щатни бройки е здравословно да има. За мен е важно тези хора да знаят, че има устойчиво увеличение на заплатите. Считам, че няма основание за протести“, каза министърът. Радев добави, че ако служителите на МВР излязат на протест по време на председателството, ще се справят със сигурността. „Има много хора, които са на друго мнение. Питайте другите, които не са толкова активни. Не искам да се поддавам, но съм сигурен, че имат някакво основание. За да си зарежат семействата и да дойдат в събота, в това хубаво време тук, значи нещо ги боли. Затова дойдох да ги питам кое точно. Не може да ги боли за закриването на службите, това е управленски въпрос, тях не трябва да ги вълнува. Кой ви каза, че ще реагирам по-бавно? Дали ще стигнат по-бавно, дали ще стигнат вместо двама, трима, дали ще свършат бързо работата, това го решава професионалното ръководство“, каза още Валентин Радев.", "date": "2017.10.14", "title": "Вътрешният министър Валентин Радев изригна: Протестите на пожарникарите са неоснователни"}
{"url": "http://pik.bg/%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80%D0%B8-%D0%B8-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%B8-%D0%BE%D1%82-%D1%86%D1%8F%D0%BB%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-news697323.html", "text": "Ще се проведе протест на националния синдикат на пожарникарите и спасителите „Огнеборец“ към КНСБ, за който ви информирахме преди дни. Това съобщиха от пресцентъра на КНСБ. Предвидени са митинги пред Министерство на вътрешните работи и пред Министерство на финансите, както и шествие. \"Причината за протеста са неадекватните политики прилагани от политическото ръководство на МВР, водещи до закриване на районни и участъкови служби и недостатъчното финансиране на Главна дирекция ПБЗН – МВР и Дирекция „Национална система 112” за предстоящата 2018 г.\", посочват от синдиката. Основен акцент в протеста ще бъдат замразените доходи на служителите в МВР. Първият митинг ще се проведе от 12.00 до 13.00 часа, пред Министерство на вътрешните работи в градината на „Св. Седмочисленици”, в пространството между входа от ул. „6 септември“ и входа от ул. „Генерал Паренсов“. След този митинг ще тръгне шествие по ул. „6 септември“, ул. „ген. Гурко“, ул. „Г. С. Раковски” до Министерство на финансите – пред входа откъм улица „Славянска”, където ще се проведе втори митинг. Очаква се в протеста да се включат около 1000 души. Акцията е подкрепена от Синдиката на гражданската администрация в МВР, както и от Синдикат „Охрана“ към Министерство на правосъдието.", "date": "2017.10.14", "title": "Пожарникари и спасители от цялата страна излизат на протест"}
{"url": "http://pik.bg/%D1%83%D1%82%D0%BE%D1%87%D0%BD%D0%B5%D0%BD%D0%B8%D0%B5-%D0%BE%D1%82-%D0%BC%D0%B2%D1%80-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-%D0%BE%D0%B1%D1%8F%D0%B2%D0%B8%D1%85%D0%B0-%D1%87%D0%B5-%D0%BF%D1%80%D0%B8-%D0%BF%D1%8A%D1%82%D0%BD%D0%B8%D1%8F-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%81-%D0%B4%D0%B2%D0%B0%D0%BC%D0%B0-%D0%BF%D0%B5%D1%88%D0%B5%D1%85%D0%BE%D0%B4%D1%86%D0%B8-%D0%B2-%D0%B3%D0%BE%D1%80%D0%BD%D0%B0-%D0%BE-news697367.html", "text": "Един пешеходец е починал при пътния инцидент, станал снощи около 22:30 часа на ул. „Отец Паисий“ в Горна Оряховица, уточняват от пресцентъра на Областна дирекция на МВР – Велико Търново, цитирани от Фокус. Първоначално бе обявено, че жертвите са две. По първоначална информация лек автомобил “Тойота“, управляван от 18-годишен младеж от същия град, е блъснал пешеходци, движещи се по тротоара. Той е шофирал с несъобразена скорост и е загубил управление над автомобила. В резултат на това на място е загинал 40-годишен мъж.  Вторият пострадал – на 20 години, е в тежко състояние в горнооряховската болница. И двамата мъже са от Горна Оряховица. Шофьорът е с натъртвания и охлузвания. Тестът му за олкохол е бил отрицателен. Взета му е и кръвна проба. Пътникът, който се е возил до него – 15-годишно момче, е с фрактура на глезена. Причините за произшествието са в процес на изясняване. По случая е образувано досъдебно производство.", "date": "2017.10.14", "title": "Уточнение: От МВР Велико Търново обявиха, че при пътния инцидент с двама пешеходци в Горна Оряховица е починал един"}
{"url": "http://pik.bg/%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%80%D0%B0%D0%B4%D0%B5%D0%B2-%D1%81%D0%BB%D0%B5%D0%B7%D0%B5-%D0%BF%D1%80%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8%D1%82%D0%B5-%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80%D0%B8-news697362.html", "text": "Протестът на националния синдикат на пожарникарите и спасителите „Огнеборец“ към КНСБ започна, съобщи Фокус. Огнеборците са се събрали пред Министерство на вътрешните работи в градинката пред църквата „Св. Седмочисленици”. Причината за недоволството са неадекватните политики, прилагани от политическото ръководство на МВР, водещи до закриване на районни и участъкови служби и недостатъчното финансиране на Главна дирекция ПБЗН – МВР и Дирекция „Национална система 112” за предстоящата 2018 г.\", посочват от синдиката. Основен акцент в протеста ще бъдат замразените доходи на служителите в МВР. Протестиращите настояват за увеличение на заплатите с поне 15% и не са съгласни със заложените 55 млн. лв. в бюджета за МВР за догодина, което ще доведе до ръст на доходите им с 5 – 6 на сто. Ако исканията им не бъдат чути, пожарникарите плашат със съвместни протести с полицаите догодина, по време на европредседателството. При недоволните дойве лично министърът на вътрешните работи Валентин Радев. Той покани в кабинета си на среща представители на протестиращите. „За последните две години са дадени 300 милиона за пожарните – коментира министър Радев пред Би Ти Ви. – Сега дзоговори за още 100 милиона отиват там. От бюджета 1 милиард отиват за пожарникарите. Ще има увеличение на  заплатите от Нова година. Вече се разпределят 55 милиона лева, които са заложени в бюджета“.", "date": "2017.10.14", "title": "Вътрешният министър Валентин Радев слезе при протестиращите пожарникари"}
{"url": "http://pik.bg/%D0%BA%D0%BE%D0%BD%D1%82%D1%80%D0%B0-%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B8%D1%80%D0%B0%D0%BD-%D0%BE%D1%87%D0%B0%D0%BA%D0%B2%D0%B0%D1%85%D0%BC%D0%B5-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%B4%D0%B0-%D1%81%D0%B5-%D0%BF%D1%80%D0%BE%D0%B4%D0%B0%D0%B4%D0%B5-news697341.html", "text": "Всички знаехме, че приятелството на Доналд Тръмп ще се продаде на предложилия най-висока цена. Това написа иранският външен министър Мохамад Джавад Зариф в профила си в „Туитър“, цитиран от Франс Прес. Думите на Зариф са породени от факта, че американският държавен глава нарече Персийският залив „арабски залив“, по време на обръщение, като това е знак за близките отношения между Вашингтон и Саудитска Арабия. Припомня се, че от Рияд се опитват да наложат името \"Арабски залив\" още от 90-те години на миналия век. Пред Конгреса Доналд Тръмп поиска преразглеждане на иранското ядрено споразумение, като обаче отказа да изтегли участието на страната от него. Президентът планира също така налагане на санкции срещу лица и организации в Иран, които според него, подкрепят тероризма. Иранският премиер отрече обвиненията и заяви, че Техеран няма да добави или промени нищо от ядрената сделка.", "date": "2017.10.14", "title": "Контра! Външният министър на Иран: Очаквахме американското правителство да се продаде"}
{"url": "http://pik.bg/%D0%BE%D0%B1%D1%80%D0%B0%D1%82-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%BE%D1%82%D0%BB%D0%BE%D0%B6%D0%B8-%D0%B2%D0%B8%D0%B7%D0%B8%D1%82%D0%B0%D1%82%D0%B0-%D1%81%D0%B8-%D0%B2-%D0%B1%D0%B0%D0%B3%D0%B4%D0%B0%D0%B4-news697378.html", "text": "Турският премиер Бинали Йълдъръм изненадващо отложи планираното за утре посешение в Багдад, съобщава агенция Догу хабер ажансъ (ДХА), цитирана от Фокус. Отлагането е оповестено от източници в иракското външно министерство. Като причина е посочена „натоварената програма на турския министър-председател”. Очаква се отложеното посещение „да се осъществи в най-скоро време”, уточняват от  ДХА. Заради визитата на Йълдъръм в Багдад бяха предвидени изключителни мерки за сигурност.", "date": "2017.10.14", "title": "Обрат! Премиерът на Турция отложи визитата си в Багдад"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D0%BA%D1%88%D1%8A%D0%BD-%D0%B2-%D0%B1%D1%81%D0%BF---%D0%BD%D0%B8%D0%BD%D0%BE%D0%B2%D0%B0-%D1%81%D1%8A%D0%B1%D0%B8%D1%80%D0%B0-%D0%B5%D0%BB%D0%B8%D1%82%D0%B0-%D0%B4%D0%B0-%D1%80%D0%B5%D1%88%D0%B0%D0%B2%D0%B0-%D0%BF%D1%80%D0%BE%D0%B1%D0%BB%D0%B5%D0%BC%D0%B8%D1%82%D0%B5-%D0%B2-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%B2%D0%B8%D0%B4%D0%B5%D0%BE-news697342.html", "text": "Елита на БСП събира Корнелия Нинова на пленум днес. Как да започнат да печелят изборите и защо ги губят ще обсъждат социалистите. Две са основните точки на пленума - свикването на конгрес и актуалната политическа обстановка. Очаква се те да се окажат взривоопасни. \"Темата \"Корнелия Нинова и председатеството й\" не стоят. Нинова е избрана на конгрес\", каза преди началото на пленума депутатът Кирил Добрев. \"Блъфовете за бюджета от страна на БСП са недопустими\", заяви Георги Божинов. Думите му бяха посрещнати с възторг от социалистите. По думите му трябва да се направи анализ на частичните 66 избора, което показва, че една партия печели 23, друга 20, а социалистите едва 6. Все пак той предложи, ако в момента не са готови за този анализ, то той да се направии на предстоящия конгрес. По думите на Нинова става дума за изцяло алтернативен бюджет. Преди повече от месец е започната работа за алтернативния бюджет. Имало е срещи из цялата страна и в резултат на това са стартирали регионални срещи за образование и здравеопазване, което ще се обсъди на конгреса. По повод загубите, Нинова заяви, че вече има такава точка за предстоящия конгрес. Михаил Миков пък се провикваше от вратата, че отвън има повече от 30 души, които не могат да вземат участие в пленума. Зала \"Киев\" в парк хотел \"Москва\" не може да събере и половината от социалистите. Чавдар Николов заяви, че не може всеки октомври да се прави конгрес за бюджета. Той уточни, че Георги Юруков е бил уволнен от НОИ единствено по политически причини. Според него парламентарната група трябва да постави въпроса в Народното събрание. Димитър Дъбов пък беше категоричен, че не може бюджетът и председателството да са тема на конгреса. По думите му този форсмажор за две седмици да се прави конгрес отдавна не е правено. Стефан Бурчев от Плевен дори поиска социалистите да поискат вот на недоверие на управляващите, като имало много сектори по които да се работи. Георги Божинов настоя да се направи подробен анализ на организационно политическото ръководство на партията заради катастрофалните загуби на изборите. Нинова нахока червените, че ползват хватки за прегласуване, за да се избегнат важните теми. Причината за хаоса е тясната зала и хората, които не могат да гласуват. Това наложи разместване на социалистите, като тези, които не могат да гласуват да седнат отзад и обратното. Това внесе истински смут в залата. За отпадане на точка 3, която е да се проведе конгрес сред 2 седмици, гласуваха 50 души, а оставането на точката гласуваха 54 и 2 въздържали се. Нинова обяви, че е правела разговор със Станишев да го издигнат за пореден мандат на ПЕС именно на конгреса, като най-авторитетен орган. За номинацията на Станишев гласуваха 93, двама се въздържаха. Тази номинация по искане на Нинова обаче ще бъде потвърдена и на конгреса.", "date": "2017.10.14", "title": "САМО В ПИК!  Екшън в БСП - Нинова събира елита да решава проблемите в партията (ВИДЕО)"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BC%D1%8A%D0%B6-%D0%BF%D0%BE%D1%81%D1%82%D1%80%D0%B0%D0%B4%D0%B0-%D1%81%D0%BB%D0%B5%D0%B4-%D1%81%D1%80%D1%83%D1%82%D0%B2%D0%B0%D0%BD%D0%B5-%D0%BD%D0%B0-%D1%81%D1%82%D0%B5%D0%BD%D0%B0-%D0%BD%D0%B0-%D1%85%D0%BE%D1%82%D0%B5%D0%BB-%D0%B2-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-news697390.html", "text": "Тухлена стена се е срутила и е затрупа работник в хотел в Сандански, съобщава Струма. Според информацията,пострадалият е 60-годишен мъж от курортния град. Той е с травма на крака. Веднага е бил транспортиран до болницата в Сандански.", "date": "2017.10.14", "title": "Инцидент! Мъж пострада след срутване на стена на хотел в Сандански"}
{"url": "http://pik.bg/%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B8-%D1%82%D0%BE%D0%B2%D0%B0%D1%80%D0%B5%D0%BD-%D1%81%D0%B0%D0%BC%D0%BE%D0%BB%D0%B5%D1%82-%D0%B5-%D1%80%D0%B0%D0%B7%D0%B1%D0%B8%D0%BB%D0%B8%D1%8F%D1%82-%D1%81%D0%B5-%D0%B2-%D0%BA%D0%BE%D1%82-%D0%B4%60%D0%B8%D0%B2%D0%BE%D0%B0%D1%80-news697385.html", "text": "Самолетът, който се е разбил малко след излитането си от летището в Абиджан, Кот д`Ивоар, e бил украински, товарен, съобщава електронното издание  Koaci, позовавайки се на информация на силите за безопасност в Кот д`Ивоар. По предварителни данни самолетът е излетял около 11:30 часа българско време с товар за френската армия, но малко след излитането е паднал в морето. Отломки от разбилата се машина са изплували на брега, като в района са стартирали издирвателно-спасителни работи. Не се съобщава за евентуалните жертви и за причините за катастрофата.", "date": "2017.10.14", "title": "Украински товарен самолет е разбилият се в Кот д`Ивоар"}
{"url": "http://pik.bg/%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D0%B1%D0%B8%D1%8F%D1%87%D0%B8%D1%82%D0%B5-%D0%BE%D1%82-%D0%BC%D0%B0%D0%BD%D0%B0%D1%81%D1%82%D0%B8%D1%80%D0%B8%D1%89%D0%B5-%D0%B1%D0%B5-%D0%BD%D0%B0%D1%81%D1%80%D0%BE%D1%87%D0%B5%D0%BD%D0%BE-%D0%B7%D0%B0-%D0%BA%D1%80%D0%B0%D1%8F-%D0%BD%D0%B0-%D0%BD%D0%BE%D0%B5%D0%BC%D0%B2%D1%80%D0%B8-news697352.html", "text": "За края на ноември е насрочено делото във Врачанския окръжен съд срещу двамата от врачанското с. Манастирище, които отвлякоха и пребиха през декември миналата година. таксиметровия шофьор Венцислав Тодоров, съобщкава Конкурент. Преди случилото се, двамата нападатели изпили сериочни количества алкохол и взели наркотици. Милен Младенов и Евстати Евстатиев пребиха таксиджията, защото им поискал 40 лв. от Козлодуй до Хайредин. След поредица от издевателства и опити го удавят в язовор, го изоставили завързан за вратата на изпотрошената му кола. Откраднали му и 150 лв. оборот. Преди това брутално нападение Младенов имал присъда за заплаха за убийство, нападнал с кухненски нож полицай. Разминало му се с порицание. В друг случай е пребил бивш военен в центъра на с. Зверино, който по-късно починал от заболяване, свързано с преживения стрес. Познат с множеството си хулигански прояви, Евстатиев бил спипан с голямо количество канабис малка преди нападението над таксиджията. Той обаче не е осъждан докато учи икономика в Свищов. След поредица опити на двамата за промяна на мярката им неотклонение, за последно през януари Софийският апелативен съд реши двамата да останат зад решетките на следствения арест до приключването на разследването по случая.", "date": "2017.10.14", "title": "Делото срещу биячите от Манастирище бе насрочено за края на ноември"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%B3%D1%8A%D1%80%D0%BC%D1%8F%D1%82-%D0%BA%D1%80%D0%B0%D1%8F%D1%82-%D0%BD%D0%B0-%D0%BD%D0%B8%D0%BD%D0%BE%D0%B2%D0%B0-%D0%B5-%D0%B1%D0%BB%D0%B8%D0%B7%D0%BE-news697380.html", "text": "\"Краят на Нинова е близо\", това гърмят социалистите в кулоарите на днешния пленум, научи ПИК. Оказва се, че лидерската маска на Корнелия Нинова вече толкова е изтъркана, че вече всеки един е видял лицето й. Хора, които до преди няколко месеца са били с лидерката и са я поддържали, са свалили доверието си и са станали част от вътрешнопартийната опозиция. Депутатите също са раздвоени, защото им се предлагат политики, с които не са съгласни, което се видя и на днешния пленум. \"Опозицията набра голяма скорост и с абсолютно основание, тези които я подкрепяха или вече са против нея или стоят отстрани и искат да видят накъде ще задуха вятърът. А вятъра за нея става все по-студен и скоро ще падне сняг\", така определиха ситуацията в БСП и лидерството на Нинова не един и двама социалисти. Основен проблем на Нинова е, че е в обтегнати и дори ужасяващи отношения с елита на партията. \"Тя не се интересува от тези, които които я издигнаха, които я поддържаха тази една година, които й дадоха толеранс и си мисли, че като обикаля градовете и хората й говорят за проблемите, всичко е наред. Виждате  катастрофата на местните избори, за парламентарните да не говорим\", допълват разочаровани червени. Показателно бе и отношението на пленума. Още в самото начало всички скочиха на дневния ред и поискаха да се обсъждат важните неща, като загубата на два поредни избора, за които Нинова нито говори, нито поема някаква отговорност. Вместо това, соцлидерката с подаваща се оставка от джоба, говори за европредседателство и свиква конгрес за бюджета, нещо, което може да се реши и на пленум, но не и за истински важните неща в партията, която очевидно се е обърнала срещу нея. \"Това не е фирма, това не са й служители, които може да освобождава и заплашва. Видели сме лидери и лидери, които днес са на върха, а утре ги свалят за един ден\", казват още червените, като този ден може да е съвсем скоро, дори на Конгреса, който самата тя предизвиква, за да види настроенията в партията. Точно тези настроения може да обърнат палачинката, защото именно там може да се случи всичко и да се поиска нов избор на лидер.", "date": "2017.10.14", "title": "ЕКСКЛУЗИВНО В ПИК! Социалистите гърмят: Краят на Нинова е близо "}
{"url": "http://pik.bg/%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B7%D0%B0-%D0%BF%D1%80%D0%B8%D0%B7%D0%BD%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE-%D0%BC%D0%B0%D0%BB%D1%86%D0%B8%D0%BD%D1%81%D1%82%D0%B2%D0%BE-%D0%B2-%D0%B0%D0%BB%D0%B1%D0%B0%D0%BD%D0%B8%D1%8F-%D0%BF%D0%BE%D1%81%D1%82%D0%B8%D0%B3%D0%BD%D0%B0%D1%85%D0%BC%D0%B5-%D1%83%D1%81%D0%BF%D0%B5%D1%85-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8-news697391.html", "text": "Писмо до медиите от лидера на ВМРО Красимир Каракачанов разпространи пресцентърът на партията. Ето какво пише той в документа: След историческия пробив в отношенията с Македония вчера България постигна още един успех в политиката си на Балканите! Поздравявам всички родолюбци, които осъзнават важността на този акт! Днес една от кауза на ВМРО, която в своята 124-годишна история винаги се е борила за правата на българите на Балканите, се увенча с успех за целия български народ. Още в далечната 2008 г. аз се опитвах да убедя правителството на Тройната коалиция да не пропуска историческия шанс да използва кандидатстването на Албания в НАТО, за да реши въпроса за българското малцинството в Албания. Това не стана. Девет години по–късно, благодарение на „Обединени патриоти“ в управлението и национално отговорната политика на настоящия кабинет, ние все пак успяхме. След  десетилетия на битки, подмяна на историята и подривна дейност от страна на проюгосласки коминтерновски последователи, след тежки дебати и още по–тежки дипломатически преговори, албанският парламент призна съществуването на българско малцинство в страната. До този момент нашите сънародници обидно бяха пришивани към т.нар. македонската общност. Със 102 гласа „за“, 10 „против“ и 1 „въздържал се“ беше върната историческата справедливост. С това се слага край на опитите българското население в Албания да бъде асимилирано и да му бъде налагано чуждо, измислено национално самосъзнание. Това е венецът на общите усилия на политици, общественици и борци за запазване на българщината, които се обединиха, независимо от политическите си убеждения, в името на правата на българските общности по света. Този акт показа, че когато България има ясна цел и използва пълноценно своите външнополитически ресурси, всяка задача е изпълнима. В последните години тази борба водихме всички заедно както в самата Албания, така и в българските Народно Събрание и Министерски съвет. Това стана благодарение на работата на депутатите – патриоти в НС, ясната визия на премиера Борисов за ролята на България като фактор на балканския регион и специално подчертавам - усилията и енергичната дейност на външния министър Екатерина Захариева. Да не забравяме и работата на европейската политическа сцена чрез нашите депутати в Европейския парламент в лицето на Ангел Джамбазки от ВМРО и Андрей Ковачев от ГЕРБ. И успяхме, защото не се разделяхме, а работихме заедно в името на националния интерес. Аз намирам това за пряко продължение на договора за добросъседство с Република Македония. Случилото се тези дни с нашето малцинство в Албания е именно в духа на приятелството. Българите в македонските области и в земите на Албания може да се наричат по различни начини, но това не променя факта, че те са същите тези хора, които живеят и в Република България, и в Република Македония. Това са наши братя и ние уважаваме правото на всеки от тях да се определи както сметне за честно пред съвестта си. С историческата успех в Албания, ние отново дадохме пример за силата на девиза изписан на сградата на българското народно събрание „Съединението прави силата“. След десетилетия на плаха безлична и нихилистична външна политика България направи втората голяма крачка във външната политика, след Договора за добросъседство с Македония, с което заема своето място като  фактор на стабилност на Балканите. Фактор, който поставя над всички правата на българите на Балканите. И днес, когато това е факт, ние сме длъжни да продължим да поставяме над всичко правата и интересите на българските общности зад граница. Ние ще продължаваме да работим за такава национално отговорна и достойна външна политика. България над всичко!", "date": "2017.10.14", "title": "Каракачанов за признаването на българско малцинство в Албания: Постигнахме успех на Балканите"}
{"url": "http://pik.bg/%D0%BD%D0%B0%D0%B3%D0%BB%D0%BE%D1%81%D1%82-%D0%B8%D0%B7%D1%82%D0%B5%D0%B3%D0%BB%D0%B8%D1%85-6000-%D0%BB%D0%B2-%D0%BA%D1%80%D0%B5%D0%B4%D0%B8%D1%82-%D0%B1%D0%B0%D0%BD%D0%BA%D0%B0-%D1%85%D0%B8%D0%B5%D0%BD%D0%B0-%D0%BC%D0%B8-%D0%B8%D1%81%D0%BA%D0%B0-18-000-news697399.html", "text": "Прочетох следното изказване на един господин в интернет: \"В България всеки, който работи, може да си купи всичко наравно с европейците. Много лошо ви научи Тодор Живков - за работливи и мързеливи - едно и също. Направете си фирми и спрете да хленчите в носталгия по оня измислен строй\". По-голяма простотия не бях чела! Не съм комунист, но учих и следвах по Татово време. Родителите ми не търсеха стотици левове да си плащам семестрите. Преподавателите ми бяха добронамерени и скромни хора. Не ни караха да купуваме учебниците им от по 30-50 лв. А и ни учеха добре. Какво ни е учил Тодор Живков, не знам, но имаше спокойствие, сигурност. Имаше работа за всички. Ами днес как е бе, господине? Днес времето е най-вече на тъпите, неуките, шарлатаните и шмекерите. Главата му празна, а вратът му ще се строши от тежките златни ланци. Аз съм работила 40 години - 36 като учител и 4 като общински съветник. И за целия този труд - не достойна пенсия, а социална помощ от 141.92 лв. И това не от Тодор Живков, а от тези, които побъркаха и съсипаха хората - Иван Нейков, Иван Костов. Цял живот работя и тичам като пчеличка, рисувам, пиша, бродирам красиви гоблени и мизерствам. Защото, за да не падне къщичката ми, имах неблагоразумието да изтегля кредит от една банка хиена. Изтеглих 6.200 лв., а трябва да върна 18 000 лв. Затова днес се моля не за лечение, не за храна, а да съм жива да изплатя този ужас, тази жестока несправедливост да не тежа на шията на децата си. Е, и за това ли са виновни комунистите?!", "date": "2017.10.14", "title": "Наглост! Изтеглих 6000 лв. кредит, банка хиена ми иска 18 000"}
{"url": "http://pik.bg/%D0%BE%D1%82%D0%BD%D0%BE%D0%B2%D0%BE-%D0%B2-%D1%81%D0%B0%D1%89-%D0%B7%D0%B0-%D1%87%D0%B5%D1%82%D0%B2%D1%8A%D1%80%D1%82%D0%B8-%D0%BF%D1%8A%D1%82-%D0%B1%D0%B5-%D0%BE%D1%82%D0%BB%D0%BE%D0%B6%D0%B5%D0%BD%D0%BE-%D0%B8%D0%B7%D1%81%D1%82%D1%80%D0%B5%D0%BB%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D1%82%D0%B5%D0%BB%D0%B5%D0%BD-%D1%81%D0%BF%D1%8A%D1%82%D0%BD%D0%B8%D0%BA-news697347.html", "text": "Компанията United Launch Alliance (ULA) отложи за пореден, четвърти път изстрелването на ракетата-носител Atlas V със секретен разузнавателен спътник на борда за нуждите на националната сигурност на САЩ, съобщават от компанията, цитирани от РИА Новости. Причината за отлагането са лоши метеорологични условия. Изстрелването на ракетата с мисията NROL-52 бе планирано за 10:31 часа днес българско време от космодрума Канаверал във Флорида. По-рано изстрелването на ракетата бе отлагано на два пъти заради лошо време и веднъж по технически причини. „Планираното за днес изстрелване бе отменено“, се посочва в официалното съобщение на United Launch Alliance. Уточнява се, че изстрелването е насрочено за 15 октомври (неделя) в 10:28 часа българско време.", "date": "2017.10.14", "title": "Отново! В САЩ за четвърти път бе отложено изстрелването на разузнавателен спътник"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BF%D1%80%D0%BE%D1%84-%D0%B4%D1%80%D0%B0%D0%B3%D0%B0%D0%BD%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8%D0%BB%D0%B8-%D1%81%D0%BA%D0%B0%D0%BD%D0%B4%D0%B0%D0%BB%D0%B8%D1%81%D1%82%D0%B0-news696862.html", "text": "Е, наистина царе сме това, българите – от всичко можем да сътворим добър скандал. Независимо дали става дума кой кого засякъл на пътя (и се вади пищов) и се стигне до „Грипените“ (там вече се вадят люти политически компромати). Но в първия случай обикновено става дума за „битовизми”, които българинът помни максимум до три дни. Особено ако циганин е набил българин (доктор, лекар, че дори и полицай) – то си е чист „битов скандал”. Виж, ако българин се защити срещу циганска агресия, вече е „поредната брутална изява на расизъм”. Но пак се забравя за три дни... Във втория случай обаче нещата са много по-сериозни. И с много по-дълготрайни последици. Ако тръгна от по-назад, все ми излиза пред очите един лозунг от 9 септември 1944 г. – „Добре дошли, освободители”. И все още, макар и професионален историк, се питам от кого точно са ни освободили и от какво точно са ни освободили. Защото, както казваше Радой Ралин, и преди „освобождението” ни народът си е живял „във веселие и покорство”, та не е изпитвал и „по голяма нужда” от подобен акт. Виж, голямата нужда е дошла в следващите десетилетия... Но в замяна лозунгът на снимката от 9 септември хич не мязаше на ремсистки позив, а на старателно изрисуван от професионална ръка. Пък и „освободителите” – едни такива изкъпани, избръснати, в чисто нови униформи, все едно не идват от изнурителна „освободителна” война, а от военен парад. Ама за това – друг път. А сега към по-новите времена. Дълбоко подозирам, че в крайна сметка няма да купим „Грипените“, а някакви овехтели „Фалкони“. И че всъщност зад измислените от местните продажници „процедурни нарушения” се крият далеч по-сериозни неща. В пустините на Аризона в САЩ се намира най-голямото гробище на военни самолети в света. Сред тях – и Ф-15, и Ф-16. Говори се, че били от няколкостотин до 1300 броя. Само че американците не са толкова глупави да ги харизват на своите си цигани за скрап (а може и да не разполагат с толкова цигани). И старателно си ги консервират, а после не по-малко старателно си ги охраняват. За да ги пробутат след това на по-изостанали народи. Е, намериха си един такъв и на Балканите. Само дето ме е яд, че се оказахме тъкмо ние. Ама много се оказахме. Нарязахме си около 200 руски бойни самолета, които си бяха и изправни. За да освободим пазар сега за чужди. Унищожихме си и руските ракети С-300, за да не „дразним съюзниците”. Пък сега май същите тези „съюзници” си купуват С-400, пак руски. И дори и някой да се дразни, Ердоган вика „йок анадъм”. Подарихме на САЩ четири военни бази. Уж били „за съвместно ползване”. Демек нещо като коалиция между врабчето и слона. Дето щели да се редуват във взаимното си сексуално обслужване... Впрочем, за сведение на любезните читатели, от над 1000 военни бази по света американците ползват безплатно само в две държави – Австралия и България. Очевидно другите са доста по-бедни от тях, та си искат и пари... Ние, отново безплатно, предоставихме на ул. „Козяк”, срещу посолството на САЩ, и терен за паметник на американските летци, дето в началото на 1944 г. сринаха със земята половин София и убиха няколко хиляди мирни граждани. А не намерихме пари (и смелост или характер) да сложим срещу него поне паметна плоча на поручик Списаревски, който пожертва живота си в защита тъкмо на тези невинни софиянци. Но в замяна имаме смелостта да вървим от скандал в скандал. Напоследък даже и в презокеански размери...", "date": "2017.10.14", "title": "САМО В ПИК И \"РЕТРО\"! Проф. Драганов с ексклузивен коментар: Република България или Скандалистан"}
{"url": "http://pik.bg/%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D0%BE-%D0%B8%D1%80%D0%B0%D0%BD%D1%81%D0%BA%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B1%D0%B5-%D0%BF%D1%80%D0%B8%D0%B2%D0%B5%D1%82%D1%81%D1%82%D0%B2%D0%B0%D0%BD%D0%BE-%D0%BE%D1%82-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0%D0%BD%D1%86%D0%B8%D1%82%D0%B5-news697311.html", "text": "Членове на американската Републиканска партия приветстваха решението на президента Доналд Тръмп за иранското споразумение, съобщава електронното издание breitbart, цитирани от Фокус. Държавният глава на САЩ внесе за преразглеждане условията на ядрената сделка, въпреки че подчерта, че това не означава излизането на САЩ от нея. Белия дом обяви и намерението си да санкционира лица и организации в Иран, обвинени в подкрепяне на тероризма. Според сенатори, членове на партията, Тръмп е „поставил ново начало на американската външна политика“ и е дал „призив за събуждане в Иран“. Одобрение дойде включително и от хора, които се изявяваха като едни от най-големите критици на президента в Конгреса.", "date": "2017.10.14", "title": "Решението на Доналд Тръмп по иранското споразумение бе приветствано от републиканците"}
{"url": "http://pik.bg/%D0%B2-%D0%BA%D0%B0%D1%82%D0%B0%D0%BB%D1%83%D0%BD%D1%81%D0%BA%D0%B8%D1%8F-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%BF%D0%B0%D0%BA-%D0%BF%D1%80%D0%B8%D0%B7%D0%B8%D0%B2%D0%B8-%D0%BA%D1%8A%D0%BC-%D0%BA%D0%B0%D1%80%D0%BB%D0%B5%D1%81-%D0%BF%D1%83%D1%87%D0%B4%D0%B5%D0%BC%D0%BE%D0%BD-%D0%B7%D0%B0-%D0%BE%D0%B1%D1%8F%D0%B2%D1%8F%D0%B2%D0%B0%D0%BD%D0%B5-%D0%BD%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82-news697295.html", "text": "В Каталунския парламент се чуха за пореден път призиви към лидера на областта Карлес Пучдемон да обяви независимост на автономния район, съобщава The Local, циитран от Фокус. Този път призивът идва от един от коалиционните партньори на партията на Пучдемон. В отворено писмо, подписано от лидерите на формированието „Кандидатура за народно единство“, се отбелязва, че „обявяването на независима република е необходимо“. „Ако испанското правителство смята да продължава да ни заплашва с член 155 от Конституцията, сега, когато има това право, нека да продължи да го прави след като обявим независимост“, се казва още в писмото. Партията разкритикува Пучдемон за „пропусната възможност“, няколко дни след като лидерът обяви, че региона ще обяви независимост, но първо смята да проведе преговори с Мадрид.", "date": "2017.10.14", "title": "В Каталунския парламент! Пак призиви към Карлес Пучдемон за обявяване на независимост"}
{"url": "http://pik.bg/%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%BF%D0%BE%D0%B6%D0%B0%D1%80%D0%B8%D1%82%D0%B5-%D0%B2-%D0%BA%D0%B0%D0%BB%D0%B8%D1%84%D0%BE%D1%80%D0%BD%D0%B8%D1%8F-%D0%B4%D0%BE%D1%81%D1%82%D0%B8%D0%B3%D0%BD%D0%B0-36-%D0%B4%D1%83%D1%88%D0%B8-news697290.html", "text": "Броят на жертвите на пожарите в Калифорния достигна 36 души, съобщава Асошиайтед Прес, позовавайки се на информация на местните власти. Отбелязва се,  че в  Калифорния за първи загиват толкова много хора в резултат на една серия пожари. По последни данни огънят е унищожил не по-малко от 5,7 хиляди жилища и постройки. Евакуирани са вече над 90 000 жители. Към момента противопожарните служби се борят със 17 точки на горене, като в гасенето са включени над 9 000 пожарникари от десетки американски щати. Помагат им техни колеги от канада и Австралия.", "date": "2017.10.14", "title": "Броят на жертвите на пожарите в Калифорния достигна 36 души"}
{"url": "http://pik.bg/%D0%B4%D0%B8%D0%BF%D0%BB%D0%BE%D0%BC%D0%B0%D1%86%D0%B8%D1%8F-%D1%81%D0%B0%D1%89-%D1%89%D0%B5-%D0%BF%D0%BE%D0%BC%D0%B8%D1%80%D1%8F%D0%B2%D0%B0%D1%82-%D0%B1%D0%B0%D0%B3%D0%B4%D0%B0%D0%B4-%D0%B8-%D0%B5%D1%80%D0%B1%D0%B8%D0%BB-news697293.html", "text": "Министърът на отбраната на САЩ заяви, че Съединените щати се опитват да примирят Багдад и Ербил Американският военен министър Джеймс Матис обяви, че Вашингтон се опитва да намали напрежението между правителствата на Ирак и на Кюрдската регионална автономия, призовавайки ги да останат фокусирани върху борбата срещу джихадистите, съобщи Франс Прес, цитирани от Фокус. „Опитваме се да примирим страните и да измислим как да продължим напред, без да губим от поглед врага“, каза той пред журналисти. „Всички трябва да останат съсредоточени в борбата срещу „Ислямска държава“. Не можем да се обърнем един срещу друг в този момент. Не искаме да се стига до сблъсъци“, добави Матис. Въоръжените сили на Ирак си възвърнаха някои позиции в богатата на петрол провинция Киркук, която беше под контрола на кюрдските бойци в периода след лятото на 2014 година. Висшестоящ кюрдски чиновник каза, че няколко хиляди тежковъоръжени кюрдски бойци са разположени около град Киркук и имат нареждане да го защитават „на всяка цена“. Автономният иракски регион Кюрдистан установи контрол върху северната провинция, включително град Киркук, след като федералните Въоръжени сили избягаха от нея, по време на изненадващата офанзива на „Ислямска държава“ през юни 2014 година. В момента районът е ябълката на раздора между правителствата в Багдад и Ербил.", "date": "2017.10.14", "title": "Дипломация! САЩ ще помиряват Багдад и Ербил"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B5%D0%BA%D1%81%D0%BF%D0%B5%D1%80%D1%82%D0%B8-%D1%85%D0%B2%D1%8A%D1%80%D0%BB%D0%B8%D1%85%D0%B0-%D0%B1%D0%BE%D0%BC%D0%B1%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8%D1%8F%D1%82-%D1%83-%D0%BD%D0%B0%D1%81-%D1%81%D0%B8%D1%80%D0%B8%D0%B5%D1%86-%D0%B7%D0%B0-%D0%B2%D1%80%D1%8A%D0%B7%D0%BA%D0%B0-%D1%81-%D0%B8%D0%B4%D0%B8%D0%BB-%D0%BD%D0%B5-%D0%B5-%D0%B2%D0%B8%D1%81%D1%88-%D0%BA%D0%B0-news697310.html", "text": "Задържаният у нас сириец за връзка с ИДИЛ не е висш кадър, а обикновен търговец, обявиха в предаването \"Събуди се\" на Нова телевизия експертите Мажд Алгафари и проф. Николай Радулов. Прокуратурата обяви вчера, че мъжът, който има българско гражданство, е бил член на ръководството на терористичната организация, защото е притежавал документ за свободно придвижване из контролираните от нея територии. \"Този документ е нещо като едновремешните открити листове. Всеки един член на \"Ислямска държава\" го притежава, не е необходимо той да е висш кадър\", поясни Мажд Алгафари. \"Човекът е бил обикновен търговец на тютюн. Бил е следен от службите ни. Но именно като търговец на тютюн, а не като терорист. Арестът му е кризисен пиар, в никакъв случайн не е резултат от добре свършена работа\", поясни проф. Николай Радулов. Според него има и версия задържаният да е изпълнявал ролята на ятак. \"И Карлос Чакала е идвал в България, за да си почине. Задържаният може да е изпълнявал ролята на ятак -да намира места за бойци на ИДИЛ, за да си починат и да се възстановят\", поясни проф. Радулов.", "date": "2017.10.14", "title": "ЕКСКЛУЗИВНО! Експерти хвърлиха бомба: Задържаният у нас сириец за връзка с ИДИЛ не е висш кадър, а обикновен търговец"}
{"url": "http://pik.bg/%D0%B3%D1%80%D0%B8%D0%B3%D0%BE%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D1%89%D0%B5-%D0%B1%D1%8A%D0%B4%D0%B5-%D0%B2%D0%BE%D0%B4%D0%B0%D1%87-%D0%B2-%D1%81%D1%85%D0%B5%D0%BC%D0%B0%D1%82%D0%B0-%D0%BD%D0%B0-%D1%82%D1%83%D1%80%D0%BD%D0%B8%D1%80%D0%B0-%D0%B2-%D1%81%D1%82%D0%BE%D1%85%D0%BE%D0%BB%D0%BC-news697294.html", "text": "Григор Димитров ще бъде водач в схемата на тенис турнира в Стокхолм следващата седмица, съобщава сайтът на надпреварата. Българинът спечели първата си титла от турнири на Асоциацията на професионалните тенисисти при мъжете именно в тази надпревара през 2013 година, а година по-късно стигна до финала на турнира. Димитров ще стартира участието си направо от втория кръг, като първият му мач се очаква да бъде идната сряда.", "date": "2017.10.14", "title": "Григор Димитров ще бъде водач в схемата на турнира в Стохолм"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BD%D0%B0%D1%82%D0%BE-%D0%B7%D0%BE%D0%B2%D0%B5-%D1%81%D0%B0%D1%89-%D0%B8-%D1%82%D1%83%D1%80%D1%86%D0%B8%D1%8F-%E2%80%9E%D0%B4%D0%B0-%D1%80%D0%B5%D1%88%D0%B0%D1%82%E2%80%9C-%D0%B1%D1%8A%D1%80%D0%B7%D0%BE-%D0%BF%D1%80%D0%BE%D0%B1%D0%BB%D0%B5%D0%BC%D0%B8%D1%82%D0%B5-%D1%81%D0%B8-news697182.html", "text": "Генералният секретар на НАТО Йенс Столтенберг призова САЩ и Турция да „седнат и да намерят решение“ на кризата в отношенията между двете страни от Алианса, предава AFP. „Призовавам САЩ и Турция да седнат и да намерят решение, защото е важно за Алианса да можем да работим заедно, особено в този регион, защото Турция е ключът към нашата борба срещу тероризма“, заяви Столтенберг в интервю за агенцията.", "date": "2017.10.14", "title": "Шефът на НАТО зове САЩ и Турция „да решат“ бързо проблемите си"}
{"url": "http://pik.bg/%D0%B7%D0%BB%D0%B0%D1%82%D0%BD%D0%B0%D1%82%D0%B0-%D0%B5%D1%81%D0%B5%D0%BD-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B2%D1%80%D0%B5%D0%BC%D0%B5%D1%82%D0%BE-%D1%89%D0%B5-%D1%81%D0%B5-%D0%B7%D0%B0%D0%BE%D0%B1%D0%BB%D0%B0%D1%87%D0%B8-%D0%BD%D0%BE-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%89%D0%B5-%D0%BE%D1%81%D1%82%D0%B0%D0%BD%D0%B0%D1%82-%D0%B2%D0%B8%D1%81%D0%BE%D0%BA%D0%B8-news697277.html", "text": "Златната есен ще продължи и днес. През деня облачността ще се увеличи. По-значителна ще бъде над източната половина на страната и на отделни места в крайните източни райони слабо ще превали. Ще духа слаб до умерен северозападен вятър. Но топлото време остава. Максималните температури ще са между 17° и 22°. Такава е прогнозата за времето на Националния институт по метеорология и хидрология  към БАН . Атмосферното налягане е по-високо от средното за октомври (949 hPa) и още ще се повиши. Над Черноморието ще има предимно значителна облачност и на отделни места слабо ще превали. Преди обяд ще духа до умерен северозападен вятър, който след пладне ще отслабне. Максималните температури ще са 17-19°. Температурата на морската вода е 17-18°. Вълнението на морето ще е 1-2 бала. Над планините денят ще започне с предимно слънчево време. Още преди обяд от североизток облачността ще се увеличава и на отделни места в планините в източната половина на страната слабо ще превали. Ще духа силен, по билата – до бурен вятър от север-северозапад. Максималната температура на височина 1200 метра ще е около 11°, на 2000 метра – около 5°. През следващите дни ще се задържи сухо и сравнително топло за периода. В неделя облачността ще намалее и до края на деня ще се установи предимно слънчево време. Ще духа слаб до умерен северозападен вятър. В понеделник в западната половина от страната вятърът ще стихне, в източната все още ще е слаб до умерен, със северна компонента. Ще бъде предимно слънчево. Във вторник вятърът навсякъде ще стихне и сутрин на места в низините ще се образува мъгла или ниска облачност. По-късно през деня ще бъде предимно слънчево. Температурите слабо ще се повишат.", "date": "2017.10.14", "title": "ЗЛАТНАТА ЕСЕН ПРОДЪЛЖАВА! Времето ще се заоблачи, но температурите ще останат високи"}
{"url": "http://pik.bg/%D1%82%D1%80%D1%8A%D0%BC%D0%BF-%D0%B7%D0%B0%D1%81%D0%B8%D0%BB%D0%B2%D0%B0-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D0%BA%D1%83%D0%B1%D0%B0-%D0%B8-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news697222.html", "text": "Американският президент заяви, че САЩ ще продължат със санкциите срещу Куба и Венецуела, докато не се възстановят политическите и религиозни свободи в тези страни, предава Ройтерс, цитирани от Фокус. „Изправяме се пред бандитски режими от Иран до Северна Корея и предизвикваме комунистическата диктатура в Куба, както и социалистическото потисничество във Венецуела“, заяви американският президент на консервативна политическа конференция. „Няма да вдигнем санкциите на тези репресивни режими, докато не възстановят политическите и религиозни свободи на народите си“, добави той.", "date": "2017.10.14", "title": "Тръмп засилва санкциите срещу Куба и Венецуела "}
{"url": "http://pik.bg/%D0%B6%D0%B5%D0%BD%D0%B0-%D1%81%D0%BF%D0%B0%D1%81%D0%B8-%D0%B0%D0%BA%D1%83%D0%BB%D0%B0-%D0%B2%D0%B8%D0%B4%D0%B5%D0%BE-news697246.html", "text": "Ще ви покажем една наистина безстрашна спасителна акция.Става дума за жена, която спаси акула. Докато плувала спокойно, Мелиса Хатайер видяла еднометрова акула, която се заклещила до брега. Без да му мисли, тя хванала животното и го хвърлила обратно в морето, предаде Нова Телевизия.", "date": "2017.10.14", "title": "Жена спаси акула (ВИДЕО)"}
{"url": "http://pik.bg/%D1%81%D1%82%D0%BE%D1%82%D0%B8%D1%86%D0%B8-%D0%B4%D0%B5%D1%86%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0%D1%85%D0%B0-%D0%B2-%D0%B8%D1%82%D0%B0%D0%BB%D0%B8%D1%8F-news697249.html", "text": "Спасителен кораб със стотици деца мигранти от над 15 държави пристигна в Италия. Плавателният съд „Аквариус“, управляван от неправителствените организации „SOS Mediterranee“ и „Лекари без граници“, пристигна с общо 606 души на борда, сред които 241 деца, спасени вторник и сряда. Близо 180 от децата са били без придружител, съобщиха от неправителствените организации. Сред тях е имало и няколко седмично бебе, както и деца в предучилищна възраст. „Многото спасителни операции, осъществени от „Аквариус“ през последните дни в широка географска област, показват, че хуманитарната криза в Средиземно море все още продължава и дори се влошава“, заявиха от „SOS Mediterranee“. Сред спасените възрастни е имало 11 бременни жени, две от които в деветия месец. Мигрантите, които са потеглили от Либия за Италия, идват от различни страни, сред които Бенин, Еритрея, Етиопия, Нигерия, Сирия, Сомалия, Йемен. Мнозина от мигрантите са съобщили на социалните работници, че са станали жертви на сексуално насилие и мъчения в Либия, където са прекарали месеци като затворници.", "date": "2017.10.14", "title": "Стотици деца мигранти пристигнаха в Италия"}
{"url": "http://pik.bg/%D1%81%D0%BE%D1%86%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B6%D0%B5%D0%BB%D1%8C%D0%BE-%D0%B1%D0%BE%D0%B9%D1%87%D0%B5%D0%B2-%D0%BD%D1%81-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%B4%D0%B5%D0%BB%D0%B5%D0%B3%D0%B8%D1%80%D0%B0-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82%D0%B8%D1%82%D0%B5-%D1%81%D0%B8-%D0%BD%D0%B0-%D0%B8%D0%B7%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%B0%D1%82%D0%B0-%D0%B2%D0%BB%D0%B0%D1%81%D1%82-news697248.html", "text": "Народното събрание не може да делегира отговорностите си на изпълнителната власт и да дава възможност на Министерски съвет със свои актове да определя бюджетните отношения с общинските бюджети, включително и техния размер, което е груба намеса, защото те не са част от държавния бюджет,  заяви заместник-председателат на ПГ на „БСП за България“ Жельо Бойчев,  цитиран от \"Фокус\". „Миналата година, след като беше приет този законопроект, подготвихме и внесохме конституционна жалба и все още чакаме произнасяне на Конституционния съд. Ние сме много притеснени, защото това е поредица от законодателни промени, които се правят от това мнозинство в Народното събрание с което непрекъснато се ограничават отделни права на българските граждани и подкопават държавата. Основни конституционни принципи в България се погазват. Това е принципът на разделението на властите, принципът на правовата държава. Ясно е, кой носи законодателната власт и по никакъв начин не можем да приемем тази политика, която според политическите пристрастия или според това, кой е излъчил определен кмет и кой има мнозинство в Общинския съвет и ако то съвпада с мнозинството в държавата, избрало правителството, по този начин ще бъде разпределен повече финансов ресурс“, коментира Жельо Бойчев. Той допълни, че има достатъчно основание да се искат обявяване за противоконституционни на някои от новите поправки в Закона за публичните финанси, тъй като са нарушени основни принципи в Конституцията и разделението на властите.", "date": "2017.10.14", "title": "Соцдепутатът Жельо Бойчев: НС не може да делегира отговорностите си на изпълнителната власт"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BD%D0%B0%D0%B9-%D1%81%D0%B5%D0%BA%D1%81%D0%B0%D0%BF%D0%B8%D0%BB%D0%BD%D0%B8%D1%8F-%D0%BC%D1%8A%D0%B6-%D1%81-%D0%B1%D1%80%D0%B0%D0%B4%D0%B0-%D0%B2-%D1%81%D0%B2%D0%B5%D1%82%D0%B0-news697178.html", "text": "Британският принц Хари е притежателят на най-сексапилната брада сред известните мъже. Същевременно най-лишено от сексапил е лицевото окосмяване на холивудския актьор Брад Пит, пише в. \"Дейли стар\". Класацията на най-привлекателните и най-непривлекателните известни мъже с бради е съставена след допитване сред 1000 души, направено по поръчка на клиниката \"Краун\" за трансплантация на коса в Манчестър, Великобритания. Първенец по \"брадат сексапил\" е британският принц Хари, следван от канадския актьор Райън Гослинг и американския му колега Брадли Купър. В Топ 10 на най-горещите известни мъже с бради намират място още Хари Кейн, Дейвид Бекъм, Идрис Елба, Джордж Клуни, Бен Афлек, Хю Джакман и Джейк Гиленхал. Същевременно за водач сред именитите мъже с най-непривлекателно лицево окосмяване е обявен холивудският актьор Брад Пит. Лишени от сексапил бради си отглеждат също Хоакин Финикс, Гари Линекер, Джъстин Тимбърлейк и Джим Кери.", "date": "2017.10.14", "title": "Вижте най-сексапилния мъж с брада в света!"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BE%D1%82%D0%BA%D0%B0%D0%B7%D0%B2%D0%B0-%D0%B4%D0%B0-%D0%BF%D1%80%D0%B5%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%B8%D1%80%D0%B0%D0%BD%D1%81%D0%BA%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%BD%D0%BE-%D0%BD%D1%8F%D0%BC%D0%B0-%D0%B4%D0%B0-%D1%81%D0%B5-%D0%BE%D1%82%D0%BA%D0%B0%D0%B6%D0%B5-%D0%BE%D1%82-%D0%BD%D0%B5%D0%B3%D0%BE-news697300.html", "text": "AFP Reuters The Times of Israel BBC AFP Press TV CNN Washington Examiner Американският президент Доналд Тръмп обяви, че не смята да препотвърждава иранското ядрено споразумение, но подчерта, че това не означава, че САЩ се отказват от сделката. информира, че Тръмп е няма да иска нови санкции срещу Техеран, тъй като при подобно действие, Иран може да се откаже от споразумението, постигнато със световните сили през 2015 г., което би означавало да продължи да развива ядрената си програма. обаче предаде, че вместо това Белия дом ще наложи санкции върху определени лица и организации в Иран. Но и американската агенция потвърди информацията, че макар САЩ да не препотвърждават сделката, няма да се откажат от нея. Едновременно бяха обявени санкции срещу Ислямския революционен гвардейски корпус, без обаче организацията да бъде определена като „терористична“. По-рано информира, че Али Акбар Салехи, едно от висшите ирански официални лица, е заявил, че ако Тръмп определи Гвардията като терористична организация, това би било равносилно на обявяване на война. В петък, в официално си обръщение пред Света, Тръмп заяви, че смята да внесе ядреното споразумение за преразглеждане в Конгреса, едновременно определяйки режимът в Иран като фанатичен. предаде, че държавният глава е заявил, че Иран е нарушил сделката многократно от 2015 г., насам, въпреки че според ООН и Европейския съюз, Техеран спазва договорките. Не закъсня и международната реакция на изявлението на президента. предаде, че израелският премиер Бенямин Нетаняху, похвали президента за „смелите му действия срещу иранския терористичен режим“. Подобна бе и реакцията на Саудитска Арабия, според която вдигането на международните икономически санкции срещу Техеран през 2015 г. е позволило на страната да продължава да развива ядрената и ракетната си програма. В същото време, Великобритания, Германия и Франция препотвърдиха ангажиментите си по сделката, докато иранската медия излъчи реч на президента на страната Хасан Роухани, в която той нарече думите на Тръмп „куп от измислени обвинения“. Роухани заяви, че страната му е против предоговаряне на каквото и да е от условията по сделката. Същевременно, по данни на , часове след обръщението на американският държавен глава, в Техеран са се събрали стотици хора, крещящи „смърт за Америка“. Междувременно бившият държавен секретар на САЩ Джон Кери заяви, че с действията си Тръмп създава „международна криза“, пише американското издание . Агенция „Фокус“ припомня, че петте постоянни страни членки на съвета за сигурност на ООН и Германия, подписаха през 2015 г. споразумение с Иран, според което десетилетните икономическите санкции срещу Техеран се прекратяват, срещу което страната се задължи да не развива ядрената си програма.", "date": "2017.10.14", "title": "Тръмп отказва да препотвърди иранското споразумение, но няма да се откаже от него"}
{"url": "http://pik.bg/%D0%B3%D0%B5%D0%BE%D1%80%D0%B3%D0%B8-%D0%BF%D1%8A%D1%80%D0%B2%D0%B0%D0%BD%D0%BE%D0%B2-%D0%B8%D0%BC%D0%B0%D1%85-%D0%B1%D0%BB%D0%B5%D1%81%D1%82%D1%8F%D1%89%D0%B8-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-%D1%81%D1%8A%D1%81-%D1%81%D0%B8%D0%BC%D0%B5%D0%BE%D0%BD-%D1%81%D0%B0%D0%BA%D1%81%D0%BA%D0%BE%D0%B1%D1%83%D1%80%D0%B3%D0%B3%D0%BE%D1%82%D1%81%D0%BA%D0%B8-news697318.html", "text": "Президентът в България в периода 2002 – 2012 година Георги Първанов заяви, че е имал отлични отношения със Симеон Сакскобургготски по времето когато е бил президент, а Симеон – премиер. Първанов коментира в сутрешния блок на Би Ти Ви отношенията между президент и премиер в момента. „Очевидно е, че има сериозно напрежение не само между президент и премиер, но и между институциите в момента – заяви президента Първанов. – Бих казал, че има поведение на инат между президент и премиер“. Запитан, докато е бил президент с кой премиер е работил най-добре, Георги Първанов каза, че със Симеон Сакскобургготски е имал блестящи отношения, които двамата са демонстрирали не само в България, но и по света. Георги Първанов коментира, че е имал добри отношения и с Бойко Борисов по време на първото му правителство. „Имаше напрежение. Не мога да го отрека – призна Първанов. – Но дебата за ролята на президентската институция се състоя“. Георги Първанов каза още, че очаква управляващата в момента коалиция да има сериозни проблеми с групата на Валери Симеонов. „Фигурата на Валери Симеонов сериозно вреди на кабинета „Борисов“, категоричен бе Първанов. Коментирайки с кой е имал по-добри отношения – с Джордж Буш-младши или с Владимир Путин, Георги Първанов заяви, че Буш е бил много симпатичен, но не би правил сравнения с Путин. Той отбеляза, че е имал доста спорове с Буш за иракската война. „С Путин имахме добри делови и приятелски отношения. В един момент бяхме семейни приятели. Това много помага и за решаване на деловите отношения“, заяви Георги Първанов.", "date": "2017.10.14", "title": "Георги Първанов: Имах блестящи отношения със Симеон Сакскобургготски"}
{"url": "http://pik.bg/%D0%B4%D0%BD%D0%B5%D1%81-%D0%BF%D0%BE%D1%87%D0%B8%D1%82%D0%B0%D0%BC%D0%B5-%D1%81%D0%B2%D0%B5%D1%82%D0%B0-%D0%BF%D0%B5%D1%82%D0%BA%D0%B0-%D0%B5%D0%B4%D0%BD%D0%B0-%D0%BE%D1%82-%D0%BD%D0%B0%D0%B9-%D0%BE%D0%B1%D0%B8%D1%87%D0%B0%D0%BD%D0%B8%D1%82%D0%B5-%D1%81%D0%B2%D0%B5%D1%82%D0%B8%D1%86%D0%B8-news697289.html", "text": "Днес българите почитат Св. Петка - една от най-тачените и обичани светици от нашия народ. В народния календар празникът е известен още като Петковден. В представите на предците ни Св. Петка била медиатор между земния и отвъдния свят, покровителка на митичния праотец и закрилница на жената и рода. Вярват, че има свръхестествена сила да лекува бездетни и млади родилки. По стар обичай на Петковден жените споменават мъртвите и в тяхна памет раздават подковки, поръсени с варено жито, подсладен ориз, диня и грозде. В памет на светицата се прави семейна родова служба. Месят се малка питка „Св. Петка\" за здраве и благополучие на семейството. В миналото жителите на някои родопски селища свързвали Петковден с есенните женски жертвоприношения, известни като „черкуване за Господа\". Всяка стопанка колела бяла животно - обикновено кокошка, която готвела с ориз. От обредната храна раздавала на жените в махалата за здраве на семейството, да се плодят животните, да има берекет в нивите. А в двора на църквата правели общоселски курбан. В календара празникът е известен още като зимен Петковден. Той бележел края на стопанската година и началото на нечистите дни, които продължават до Димитровден (26 октомври). Когато нечистите дни отминат, започват сватбите. По къщите тръгват лятници и годежари. Стопанките организират седенки и надпявания. А на площада се вият широки петковденски хора. Именици днес са всички, които носят имената Петка, Петко, Петкана, Пенко, Петя, Петьо, Параскева, Параскев, Параско, Парашкев, Паца, Паша, Пачо, Пъшо.", "date": "2017.10.14", "title": "Днес почитаме Света Петка, една от най-обичаните светици "}
{"url": "http://pik.bg/%D1%88%D0%BE%D0%BA-%D1%82%D1%83%D1%80%D0%B8%D1%81%D1%82-%D1%86%D1%8A%D1%84%D0%BD%D0%B0-%D0%BF%D0%BE-%D0%B4%D0%BE%D0%BB%D0%BD%D0%B8-%D0%B3%D0%B0%D1%89%D0%B8-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%E2%80%9E%D1%81%D0%BE%D1%84%D0%B8%D1%8F%E2%80%9C-%D1%81%D0%BD%D0%B8%D0%BC%D0%BA%D0%B8-news697298.html", "text": "Ексцентричен турист шокира пътници и изпращачи на летище „София“, появявайки се по... долни гащи, съобщи Трафикнюз. Снимки на туриста  да чака невъзмутимо реда си на опашката на Терминал 2, се появиха във Фейсбук групата „Забелязано в София” и за минути се превърнаха в повод за шеговити подмятания. „Англичани се прибират от почивка” и „ Сгащили са го на митницата по бели гащи”, са само част от остроумните коментари, които веднага се появиха под кадрите. Според някои потребители, пътникът не е по бельо, а с гащи за велосипедисти. Снимки: Трафикнюз", "date": "2017.10.14", "title": "ШОК! Турист цъфна по долни гащи на летище „София“ (СНИМКИ)"}
{"url": "http://pik.bg/%D0%BF%D1%80%D0%B0%D0%B2%D1%8F%D1%82-%D0%B2%D1%80%D0%B5%D0%BC%D0%B5%D0%BD%D0%BD%D0%B0-%D1%81%D0%BF%D0%B8%D1%80%D0%BA%D0%B0-%D0%B4%D0%BE-%D0%BC%D0%B0%D0%BD%D0%B0%D1%81%D1%82%D0%B8%D1%80-%E2%80%9E%D1%81%D0%B2%D0%B5%D1%82%D0%B0-%D0%BF%D0%B5%D1%82%D0%BA%D0%B0%E2%80%9C-%D0%B4%D0%BD%D0%B5%D1%81-news697209.html", "text": "„Столичния автотранспорт“ ЕАД разкрива временна линия, която да извърши курсове на 14 октомври по маршрут: от автостанция Банкя по маршрута на автобусна линия 49 до разклона за манастир „Света Петка“ и надясно по пътя за манастира до временното обръщало на 2800 метра. Това съобщиха от пресцентъра на Столична община. Автобусът ще спира на всички съществуващи спирки на автобусна линия 49 в общия участък от маршрута. Първият автобус от автостанция Банкя ще тръгне в 9.00 часа, а последния от временното обръщало в 16.30 часа.", "date": "2017.10.14", "title": "Правят временна спирка до манастир „Света Петка“ днес"}
{"url": "http://pik.bg/%D1%82%D0%B0%D0%BF%D0%B0-%D0%BD%D0%B0-%D0%B3%D0%BA%D0%BF%D0%BF-%D0%BB%D0%B5%D1%81%D0%BE%D0%B2%D0%BE-%D0%BA%D0%B8%D0%BB%D0%BE%D0%BC%D0%B5%D1%82%D1%80%D0%B8%D1%87%D0%BD%D0%B0-%D0%BA%D0%BE%D0%BB%D0%BE%D0%BD%D0%B0-%D0%BE%D1%82-%D1%82%D0%B8%D1%80%D0%BE%D0%B2%D0%B5-%D0%B1%D0%BB%D0%BE%D0%BA%D0%B8%D1%80%D0%B0-%D0%BF%D1%83%D0%BD%D0%BA%D1%82%D0%B0-news697297.html", "text": "ГД \"Гранична полиция\". На българо-турската граница на ГКПП \"Лесово\" има 1,5 км колона от товарни автомобили на изход. Това сочат данни към 06.00 часа, публикувани в сайта на На границите със Сърбия, Македония, Гърция и Румъния трафикът е нормален на всички контролно-пропускателни пунктове.", "date": "2017.10.14", "title": "Тапа на ГКПП \"Лесово\", километрична колона от тирове блокира пункта"}
{"url": "http://pik.bg/%D0%BD%D0%BE%D0%B2%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%80%D0%B0%D0%B7%D1%82%D1%8A%D1%80%D1%81%D0%B8-%D0%BC%D0%B5%D0%BA%D1%81%D0%B8%D0%BA%D0%BE-news697304.html", "text": "Reuters Земетресение с магнитуд от 5.4 по скалата на Рихтер удари южната част на Мексико в петък, съобщи Американският геологичен институт, предава . Все още не е ясно дали това не е вторичен трус от земетресението, което нанесе огромни щети на Мексико сити в началото на септември, убивайки почти 500 души. Няма информация за пострадали или разрушения, съобщава още агенцията.", "date": "2017.10.14", "title": "Ново земетресение разтърси Мексико"}
{"url": "http://pik.bg/%D0%BF%D1%80%D0%B8%D0%B7%D0%B8%D0%B2-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D0%BF%D0%BE%D0%B8%D1%81%D0%BA%D0%B0%D1%85%D0%B0-%D0%B7%D0%B0%D1%81%D0%B8%D0%BB%D0%B2%D0%B0%D0%BD%D0%B5-%D0%BD%D0%B0-%D0%B3%D1%80%D0%B0%D0%BD%D0%B8%D1%87%D0%BD%D0%B8%D1%8F-%D0%BA%D0%BE%D0%BD%D1%82%D1%80%D0%BE%D0%BB-news697307.html", "text": "Вътрешните министри на страните-членки на Европейския съюз призоваха за засилване на граничния контрол по вътрешните и външни граници на Съюза, съобщава NewEurope, цитирани от Фокус. До призива се стигна след среща в Люксембург снощи. Призивът е обоснован от вълната на тероризъм, която заля Европа през последните три години. По-рано стана ясно, че някои от европейските държави смятат да удължат или въведат такива мерки на национално ниво. Сред тях са Дания, Франция, Швеция, Норвегия, Австрия и Германия.", "date": "2017.10.14", "title": "Призив! Вътрешните министри на Европа поискаха засилване на граничния контрол"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%83%D0%BD%D0%B8%D0%BA%D0%B0%D0%BB%D0%B5%D0%BD-%D1%81%D0%BA%D0%B0%D0%BB%D0%B5%D0%BD-%D0%BF%D0%B0%D1%80%D0%B0%D0%BA%D0%BB%D0%B8%D1%81-%D0%B2%D1%8A%D1%80%D1%88%D0%B8-%D1%87%D1%83%D0%B4%D0%B5%D1%81%D0%B0-%D0%B8-%D0%BB%D0%B5%D0%BA%D1%83%D0%B2%D0%B0-%D1%82%D0%B5%D0%B6%D0%BA%D0%BE-%D0%B1%D0%BE%D0%BB%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news697292.html", "text": "Според историците той съществува от почти десет века. . Пипало скалите, където капят сълзите на Света Петка. Измило лицето си. Взело и за дома шишенце със сълзи. Само след няколко дни се върнало с майка си щастливо. Преди години пристигнало семейство на посещение в параклиса. Както се качвала по стръмните стълби, така жената изведнъж спряла и започнала да плаче. Имала страх от височината и могла да помръдне. Мъжът й и други поклонници едва успели да я качат в храма. Трепереща, тя се поклонила пред иконите на света Петка, които са закачени навсякъде по скалните стени. Когато си тръгнала, излязла на стълбите и започнала бързо да слиза. Чак тогава се усетила, че не изпитва никакъв страх от височината. Синът й и дъщеря й я донесли на ръце до параклиса. Жената месеци се лекувала, но здравето й се влошавало все повече. Чула за параклиса над Трън и поискала да пренощува там. Децата й със страх я оставили. На следващия ден жената можела да върви сама. През 2009 г.  храмът бе обявен от Държавната агенция по туризъм и Камарата на строителите за едно от трите най-красиви и малко известни места в България. Оттогава поклонниците се увеличили двойно. Понякога по 2-3 автобуса от различни краища на България пристигат през уикендите. Според легендата Света Петка е живяла в него и затова той носи нейното име. Тя се заселила в пещерата над Трън през X век, след като дълго бягала от преследвачи. Те я гонили, защото проповядвала християнството. Много дълго време се чудела, къде изчезва димът, когато тя си пече хляб. И открила истината - имало изход от скалата към най-високата точка над днешния Трън. Един ден си омесила питка. Тъкмо отчупила първия залък, и чула тропот от конски копита. Разбрала, че това са преследвачите й, Света Петка избягала през тайния вход. Когато неверниците влезли в пещерата, понечили да си откъснат от прясно опечения хляб, но тутакси питката се вкаменила. От този случай пещерата се превърнала в параклис на името на света Петка. Те капят близо до тайния изход. На много хора те помогнали да излекуват очите си. Поклонници ги събират в шишенца и си ги носят вкъщи да си мият лицата с чудотворната течност.", "date": "2017.10.14", "title": "САМО В ПИК! Уникален скален параклис върши чудеса и лекува тежко болни (СНИМКИ)"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B8%D1%81%D0%BB%D0%B0%D0%BD%D0%B4%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D1%81%D1%8A%D1%81-%D1%81%D1%87%D1%83%D0%BF%D0%B5%D0%BD-%D0%BD%D0%BE%D1%81-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BF%D0%B0%D0%B4%D0%BD%D0%B0%D0%BB-%D0%B2%D1%8A%D0%B2-%D0%B2%D0%B0%D0%BD%D0%B0-news697303.html", "text": "Президентът на Исландия Гудни Йоханесон е загубил съзнание във вана. Падайки, той си счупил носа, съобщава ТАСС, като се позова на  \"Гардиън\". Британският ежедневник цитира самия Йоханесон, който коментира, че ваната се оказала прекалено топла и уютна. След като носът му бил зашит в болница, исландският президент се чувства добре. Йоханесон встъпи в длъжност на поста през август миналата година Дотогава той никога не се е занимавал с политика и не е членувал в никоя партия. Йоханесон решил да участва в президентските избори през юни 2016 година след публикуването на т. нар. Панамски документи, от които стана ясно, че редица исландски политици са имали офшорни сметки. Би Ти Ви", "date": "2017.10.14", "title": "Инцидент! Исландският президент със счупен нос, след като паднал във вана"}
{"url": "http://pik.bg/%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%BF%D1%83%D1%82%D0%B8%D0%BD-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%BF%D1%80%D0%B5%D1%87%D0%B8-%D0%BD%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B8-news697316.html", "text": "Руският президент Владимир Пуин няма да попречи и да навреди на нашето европредседателство, според министър Лиляна Павлова. \"Доколкото знам, неговото посещение у нас ще бъде в средата на годината. В крайна сметка животът продължава. Нито свършва, нито започва с европредседателство\", поясни тя в предаването \"Събуди се\" на Нова телевизия. Лиляна Павлова опави апел към всички, които живеят или работят  около НДК, хотел \"Маринела\" и летището, защото придвижването на време на европредседателството в тези райони щяло да бъде трудно. \"От януари до юни имайте търпение и разбиране\", каза министърката. България иска европредседателството да е и балканско. Ще настояваме за дигитална, въздушна и енергийна свъзрзаност на Балканите, както и за отпадането на роуминг таксите.", "date": "2017.10.14", "title": "Лиляна Павлова: Путин няма да попречи на европредседателството ни"}
{"url": "http://pik.bg/%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D1%89%D0%B5-%D1%80%D0%B5%D1%88%D0%B0%D0%B2%D0%B0-%D0%B7%D0%B0-%D0%B7%D0%B0%D0%B1%D1%80%D0%B0%D0%BD%D0%B0-%D0%BD%D0%B0-%D0%B1%D1%83%D1%80%D0%BA%D0%B8-%D0%B8-%D0%BD%D0%B8%D0%BA%D0%B0%D0%B1%D0%B8-%D0%B2-%D1%88%D0%B2%D0%B5%D0%B9%D1%86%D0%B0%D1%80%D0%B8%D1%8F-news697305.html", "text": "Правителството на Швейцария обяви, че в страната ще има референдум дали да бъде наложена забрана за части от облеклото, които покриват лицето, като маска или мюсюлманските бурки и никаби, предаде Асошиайтед Прес, цитирани от Би Ти Ви. Допитването е по инициатива на над 100 хил. души, подписали се за подлагане на всенародно гласуване на решението. Швейцарската система за пряка демокрация позволява важни политически въпроси да се решават от гражданите с пряко гласуване. Федералният съвет (б.р. правителството) ще определи датата на референдума, който едва ли ще бъде през тази година. Ако вотът бъде положителен, Швейцария ще се присъедини към Франция, Австрия и още няколко европейски страни, в които е забранена появата на публични места с аксесоари, закриващи лицето. Референдумът е по инициатива на група, включваща депутати от националистическата Швейцарска народна партия, която инициира и забраната за строителство на минарета в Конфедерацията.", "date": "2017.10.14", "title": "Референдум ще решава за забрана на бурки и никаби в Швейцария"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D0%B5-%D0%BF%D1%80%D0%B5%D0%BC%D0%B5%D1%81%D1%82%D0%B5%D0%BD%D0%B0-%D1%81%D0%BF%D0%B8%D1%80%D0%BA%D0%B0%D1%82%D0%B0-%D0%BD%D0%B0-%D1%83%D0%BB%D0%B8%D1%86%D0%B0-%E2%80%9E%D0%B3%D0%B5%D0%BD-%D0%B3%D1%83%D1%80%D0%BA%D0%BE%E2%80%9C-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-news697301.html", "text": "Временно е преместена спирката на градския транспорт на ул „ген. Гурко“, съобщиха от пресцентъра на Столична община. От 08:00 часа до 17:00 часа се забранява влизането на пътни превозни средства по дясната пътна лента на пътното платно в района на сградата на бул. „Васил Левски“ 71. Временно ще бъде изместена тролейбусната спирка по маршрута на тролейбусни линии 1, 2, 5 и 8 с код 1902 ул. „ген. Гурко“ на бул. „Васил Левски“ със 30 метра напред в посока ул. „Граф Игнатиев“. Промяната в организацията на движение се налага във връзка с строително- ремонти дейности.", "date": "2017.10.14", "title": "Важно! Временно е преместена спирката на  улица „ген. Гурко“ в столицата"}
{"url": "http://pik.bg/%D0%BF%D1%80%D0%B0%D0%B2%D1%8F%D1%82-%D0%BD%D0%BE%D0%B2-%D0%B2%D0%BE%D0%B4%D0%BE%D0%BF%D1%80%D0%BE%D0%B2%D0%BE%D0%B4-%D0%BD%D0%B0-%D0%BC%D1%83%D0%BB%D0%B4%D0%B0%D0%B2%D1%81%D0%BA%D0%B8%D1%8F-%D0%BC%D0%B0%D0%BD%D0%B0%D1%81%D1%82%D0%B8%D1%80-%E2%80%9E%D1%81%D0%B2-%D0%BF%D0%B5%D1%82%D0%BA%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0%D0%BD%D0%BA%D0%BE%D0%B2-%D1%83%D1%87%D0%B0%D1%81%D1%82%D0%B2%D0%B0-%D0%B2-%D1%85%D1%80%D0%B0%D0%BC%D0%BE%D0%B2%D0%B8%D1%8F--news697172.html", "text": "Министър Николай Нанков ще се включи днес, 14 октомври, в храмовия празник на мулдавския манастир „Св. Петка\", намиращ се в близост до село Мулдава, община Асеновград. Това съобщиха от пресцентъра на Министерство на регионалното развитие и благоустройството. Литургията по случай християнския празник Петковден ще бъде отслужена от Пловдивски митрополит Николай. Предстои да бъде изграден почти 5-километров водопровод за водоснабдяване на манастира. Съоръжението ще бъде проектирано от „Водоснабдяване и канализация“ ЕООД – Пловдив, като дружеството ще го включи в инвестиционната си програма и ще работи по реализацията на обекта.", "date": "2017.10.14", "title": "Правят нов водопровод на мулдавския манастир „Св. Петка\", министър Нанков участва в храмовия празник"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%8F%D1%81%D0%BD%D0%BE%D0%B2%D0%B8%D0%B4%D0%B5%D1%86-%D1%81-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B8%D0%B4%D0%B2%D0%B0-%D0%B2%D1%82%D0%BE%D1%80%D0%BE%D1%82%D0%BE-%D0%BF%D1%80%D0%B8%D1%88%D0%B5%D1%81%D1%82%D0%B2%D0%B8%D0%B5-%D0%B8%D1%81%D1%83%D1%81-%D1%85%D1%80%D0%B8%D1%81%D1%82%D0%BE%D1%81--news697071.html", "text": "Очаква ни много студена зима и идване на Исус Христос за Земята през 2018 г. Това е предсказал Едгар Кейси, съобщава esoreiter.ru. Ще има рекордно ниски температури в САЩ и големи снегонавявания. Според американския ясновидец, известен с прозвището \"Спящия пророк\", защото в състояние на транс, напомнящо сън, е правел предсказания, хората, които живеят в панелни жилища, ще бъдат пред голямо изпитание. Макар че е починал в далечната 1945 г., феноменът е предсказал какво ще се случи през 2018-та. В края на годината хората ще започнат да усвояват телепатията и до 2028 г. ще се окаже, че мобилните апарати са ненужни. През 2018-та ще се появи отново и Исус Христос, но в образа на 9-годишно момче, което ще лекува всички болести само с поставяне на ръка на болното място. Момчето месия ще бъде признат от всички църкви по света. Човечеството го чака духовно прераждане, пише esoreiter.ru, цитирани от \"Флагман\".", "date": "2017.10.14", "title": "СЕНЗАЦИЯ! Американски ясновидец с невероятна прогноза: Идва второто пришествие, Исус Христос се преражда през 2018"}
{"url": "http://pik.bg/%D1%80%D1%83%D1%81%D0%B8%D1%8F-%D0%BF%D0%BE%D1%81%D1%80%D0%B5%D0%B4%D0%BD%D0%B8%D1%87%D0%B8-%D0%B7%D0%B0-%D1%81%D1%80%D0%B5%D1%89%D0%B0-%D0%BC%D0%B5%D0%B6%D0%B4%D1%83-%D1%81%D0%B5%D0%B2%D0%B5%D1%80%D0%BD%D0%B0-%D0%B8-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-news697259.html", "text": "Русия се опитва да Това заяви председателят на горната камара на руския парламент Валентина Матвиенко, цитирана от местни медии. И двете страни са поканени на който ще се проведе от 14 до 18 октомври. Матвиенко обаче призна, че . Тя поясни иначе, че двете страни са склонни да разговарят с Русия. Председателят на Съвета на Федерацията вече Днес руският външен министър Сергей Лавров се уговори среща между КНДР и Южна Корея. 137-ия Интерпарламентарен съюз в Санкт Петербург, шансовете представители на двете държави да седнат на една и съща маса са малки посрещна севернокорейската делегация в Санкт Петербург. срещна с представител на Южна Корея.", "date": "2017.10.14", "title": "Русия посредничи за среща между Северна и Южна Корея"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2%D1%8A%D0%B2-%D0%B2%D1%80%D1%8A%D0%B7%D0%BA%D0%B0-%D1%81%D1%8A%D1%81-%D1%81%D0%BE%D1%84%D0%B8%D0%B9%D1%81%D0%BA%D0%B8%D1%8F-%D0%BC%D0%B0%D1%80%D0%B0%D1%82%D0%BE%D0%BD-news697308.html", "text": "Въвежда се временна организация на движението във връзка с провеждането на Софийския маратон, съобщават от пресцентъра на Столична община, цитирани от Фокус. От 10:00 до 16:00 часа на 15 октомври 2017 г. ще се проведе Софийски маратон по следния маршрут: старт от северозападното пътно платно на бул. „Евлоги и Христо Георгиеви” пред националния стадион „Васил Левски”, по северозападното пътно платно на бул. „Евлоги и Христо Георгиеви”, по ул. „Проф. Фритьоф Нансен“, наляво по тротоара на бул. „Патриарх Евтимий”, наляво по източното пътно платно на бул. „Витоша”, наляво по западното пътно платно на бул. „Пенчо Славейков, надясно по северното пътно платно на бул. „България“ до бул. „П. Ю. Тодоров”, обратно по южното пътно платно на бул. „България”, надясно по бул. „Петко Каравелов”, наляво по бул. „Арсеналски”, наляво по бул. „Черни връх”, надясно по югоизточното пътно платно на бул. „Евлоги и Христо Георгиеви”, надясно по западното пътно платно на бул. „Драган Цанков” до ул. „Митрополит Кирил Видински”, обратно по източното пътно платно по бул. „Драган Цанков”, надясно по югоизточното пътно платно на бул. „Евлоги и Христо Георгиеви” до „Орлов мост“, преминава по пешеходната зона, по северозападното пътно платно на бул. „Евлоги и Христо Георгиеви” до Национален стадион „Васил Левски”, където е финала. - До приключване на мероприятието на 15 октомври 2017 г. на югозападната част на моста на Национален стадион „Васил Левски”. - От 12:00 часа днес до приключване на мероприятието на 15 октомври 2017 г. на северозападната част на моста на Национален стадион „Васил Левски”. - От 12:00 часа днес до приключване на мероприятието на 15 октомври 2017 г. на ул. „Ген. Гурко” между бул. „Евлоги и Христо Георгиеви” и ул. „Любен Каравелов”. - От 22:00 часа днес до приключване на мероприятието на 15 октомври 2017 г. по източното пътно платно на бул. „Витоша” между бул. „Патриарх Евтимий” и ул. „Пенчо Славейков”. - От 14:00 часа днес до приключване на мероприятието на 15 октомври 2017 г. се забранява влизането на пътни превозни средства по ул. „Ген. Гурко” между бул. „Васил Левски” и бул. „Евлоги и Христо Георгиеви”. От 06:00 до 08:30 часа на 15 октомври 2017 г. по бул. „Евлоги и Христо Георгиеви” между бул. „Цар Освободител” и ул. „Граф Игнатиев”. От 08:30 до 16:00 часа на 15 октомври 2017 г. по: - бул. „Евлоги и Христо Георгиеви” между бул. „Цар Освободител” и ул. „Проф. Фритьоф Нансен”; - ул. „Проф. Фритьоф Нансен” между бул. „Евлоги и Христо Георгиеви” и бул. „Патриарх Евтимий”; - източното пътно платно на бул. „Витоша” между бул. „Патриарх Евтимий” и бул. „Пенчо Славейков”; - бул. Пенчо Славейков” между бул. „Витоша” и бул. „България”; - бул. „Петко Каравелов” между бул. „България” и ул. „Бяла Черква”; - ул. „Бяла черква” между бул. „Витоша” и бул. „Арсеналски”; - ул. „Арсеналски” между ул. „Бяла черква” и бул. „Черни връх”; - бул. „Черни връх” между ул. „Свети Наум” и бул. „България”; - бул. „Драган Цанков” между ул. „Митрополит Кирил Видински” и бул. „ Евлоги и Христо Георгиеви”; - по бул. „Драган Цанков” между бул. „П. Яворов” и ул. „Митропорит Кирил Видински”, посока център; - тунела на НДК, участъка водещ към бул. „Черни връх” и бул. „България” /бившето трасе на трамвай №6; - по бул. „България” между ул. „ Проф. Фритьоф Нансен” и бул. „П. Ю Тодоров”, с изключение на трамвайните мотриси. Автобусна линия №9 (в посока пл. „Орлов мост”): от бул. „Евлоги и Христо Георгиеви” надясно по бул. „Цар Освободител”, бул. „Васил Левски”, ул. „Шипка” и по маршрута си. Автобусите ще спират на временна спирка на бул. „Цар Освободител” на 50 м след бул. „Евлоги и Христо Георгиеви”. Автобусни линии №84 и 184: от бул. “Цариградско шосе”, надясно по бул. “Евлоги и Христо Георгиеви”, обратен завой при ул. “Шипка”, бул. “Евлоги и Хрисот Георгиеви” и по бул. “Цариградско шосе” по маршрутите. Автобусите ще спират на спирки “Пл. Орлов мост” на бул. “Цариградско шосе”, „Военна академия” в посока пл. „Орлов мост”. - в посока ж.к. „Западен парк”: от бул. „Евлоги и Христо Георгиеви” по бул. „Цар Освободител”, бул. „Васил Левски”, бул. “Патриарх Евтимий”, бул. „Прага” и по ул. „Св. Георги Софийски” по маршрута си; - в посока хотел „Плиска” – от ул. „Св. Георги Софийски” по бул. „Прага”, бул. „Ген. Скобелев”, бул. „Васил Левски”, ул. „Шипка”, по бул. „Евлоги и Христо Георгиеви” и по маршрута си. Автобусите ще спират на временна спирка на бул. „Цар Освободител” на 50 м след бул. „Евлоги и Христо Георгиеви” и на всички съществуващи тролейбусни и автобусни спирки в променения участък на маршрута. Автобусите да спират на временна спирка на моста след левия завой в посока връщане към автостанция „Гео Милев”. - в посока ж.к. „Гоце Делчев”: от бул. „Цариградско шосе” по бул. „Цар Освободител”, бул. „Васил Левски”, бул. “Патриарх Евтимий”, бул. „Прага”, ул. „Св. Георги Софийски”, бул. „Акад. Ив. Е. Гешов”, бул. „П. Ю. Тодоров” и по маршрута си; - в посока ж.к. „Младост 4”: по бул. „Акад. Ив. Е. Гешов” до ул. „Св. Георги Софийски”, бул. „Прага”, бул. „Ген. Скобелев”, бул. „Васил Левски”, бул. „Цар Освободител”, бул. „Цариградско шосе” и по маршрута си. Автобусите ще спират на всички съществуващи автобусни и тролейбусни спирки в променения участък на маршрута и на спирка пл. „Орлов мост” преди бул. „Евлоги и Христо Георгиеви” за автобусни линии № 280 и 306 в посока ж.к. „Гоце Делчев”. : от ул. „Св. Наум” наляво по бул. „Черни връх”, бул. „Джеймс Баучер”, ул. „Стоян Михайловски” и по маршрута си. Автобусите ще спират на съществуващите трамвайни спирки по бул. “Джеймс Баучър” и на временна спирка на бул. “Черни връх” на 60 метра след левия завой от бул. “Свети Наум”. (в посока Студентски град: от кръстовището на бул. „Акад. Ив. Е. Гешов” и бул. „България”, продължава по бул. „П. Ю. Тодоров”, ул. „Хенрик Ибсен”, бул. „Черни връх”, бул. „Св. Наум” и по маршрута двупосочно. Автобусите ще спират на всички съществуващи автобусни спирки в променения участък на маршрута и на временна спирка на бул. “Черни връх” на 60 метра след левия завой от бул. “Свети Наум”. - в посока ж.к. „Борово”: от бул. „Цариградско шосе” по бул. „Цар Освободител”, бул. „Васил Левски”, бул. “Патриарх Евтимий”, бул. „Прага”, ул. „Св. Георги Софийски”, бул. „Акад. Ив. Е. Гешов”, бул. „България” и по маршрута си; - в посока ж.к. „Дружба 2”: от бул. „България” по бул. „Акад. Ив. Е. Гешов”, ул. „Св. Георги Софийски”, бул. „Прага”, бул. „Ген. Скобелев”, бул. „Васил Левски”, бул. „Цар Освободител”, бул. „Цариградско шосе” и по маршрута си. Автобусите ще спират на всички съществуващи автобусни и тролейбусни спирки в променения участък на маршрута и на спирка пл. „Орлов мост” преди бул. „Евлоги и Христо Георгиеви” за автобусни линии №№ 280и 306 в посока ж.к. „Борово”. от бул. “Цариградско шосе” по бул. “Евлоги и Христо Георгиеви”, обратен завой при ул. “Шипка”, бул. “Евлоги и Христо Георгиеви” и по бул. “Цариградско шосе” по маршрутите. - в посока институт „Пирогов”: от бул. „Цариградско шосе” по бул. „Цар Освободител”, бул. „Васил Левски”, бул. „Прага”, ул. „Св. Георги Софийски”, бул. „Акад. Ив. Е. Гешов”, бул. „България” и по маршрута си; - в посока гара „Искър”: от бул. „Пенчо Славейков” наляво по бул. „Прага”, бул. „Ген. Скобелев”, бул. „Васил Левски”, бул. „Цар Освободител”, бул. „Цариградско шосе” и по маршрута си. Автобусите ще спират на всички съществуващи тролейбусни и автобусни спирки в променения участък на маршрута и на спирка пл. „Орлов мост” преди бул. „Евлоги и Христо Георгиеви” за автобусни линии №280 и 306 в посока институт „Пирогов”.", "date": "2017.10.14", "title": "Важно! Промени в  организацията на движението във връзка със Софийския маратон"}
{"url": "http://pik.bg/%D1%81%D1%82%D1%80%D0%B0%D0%BD%D0%B8%D1%82%D0%B5-%D0%BE%D1%82-%D0%B5%D1%81-%D0%BF%D1%80%D0%B5%D0%B4%D0%BB%D0%B0%D0%B3%D0%B0%D1%82-%D0%B4%D0%B0-%D0%BF%D1%80%D0%B8%D0%B5%D0%BC%D0%B0%D1%82-25-000-%D0%BC%D0%B8%D0%B3%D1%80%D0%B0%D0%BD%D1%82%D0%B8-news697267.html", "text": "Държавите членки на ЕС са се ангажирали да приемат 25 000 бежанци директно от Африка и Близкия изток през следващите две години. Това заяви еврокомисарят по миграцията Димитрис Аврамопулос в Люксембург, където имаше среща на министрите на вътрешните работи на страните членки, предаде Франс прес. \"Предлагайки законни пътища, няма да има вече нужда хората да си рискуват живота и да се оставят в ръцете на каналджии\", каза Аврамопулос. Европейската комисия си постави за цел през следващите две години ЕС да намери \"сигурна и законна\" алтернатива на опасното пресичане на Средиземно море чрез приемането на 50 000 бежанци. За разлика от спорните пренастанявания на кандидати за убежище от Италия и Гърция, установени със задължителни квоти, този път приемането на бежанци ще става на доброволен принцип. ЕК отдели 500 милиона евро, за да подпомогне желаещите страни - по 10 000 евро на приет човек.", "date": "2017.10.14", "title": "Страните от ЕС предлагат да приемат 25 000 мигранти"}
{"url": "http://pik.bg/%D0%BA%D1%80%D0%B8%D0%B7%D0%B0-%D0%BE%D1%89%D0%B5-%D0%B5%D0%B4%D0%B8%D0%BD-%D0%B4%D0%B5%D0%BF%D1%83%D1%82%D0%B0%D1%82-%D0%BD%D0%B0%D0%BF%D1%83%D1%81%D0%BD%D0%B0%D0%BB-%E2%80%9E%D0%B0%D0%BB%D1%82%D0%B5%D1%80%D0%BD%D0%B0%D1%82%D0%B8%D0%B2%D0%B0-%D0%B7%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F%E2%80%9C-news697193.html", "text": "Фракцията на „Алтернатива за Германия“ в саксонския парламент продължава да се разпада. В лично изявление Гюнтер Вилд обяви оставката си, съобщава националният ежедневник Франкфуртер алемайне цайтунг. Като причина 59-годишният политик посочи курса, по който партията е поела. Съгласно думите му, „Алтернатива за Германия“ вече привлича единствено хора, които искат изцяло да променят политическата система на либерално-демократичния ред.", "date": "2017.10.14", "title": "КРИЗА! Още един депутат напуснал „Алтернатива за Германия“"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BD%D0%B0%D0%BF%D0%B0%D0%B4%D0%BD%D0%B0-%D0%B8%D1%80%D0%B0%D0%BD-%D1%87%D0%B5-%D1%81%D0%B5-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0-%D0%BE%D1%82-%E2%80%9C%D1%84%D0%B0%D0%BD%D0%B0%D1%82%D0%B8%D1%87%D0%B5%D0%BD-%D1%80%D0%B5%D0%B6%D0%B8%D0%BC%E2%80%9C-news697255.html", "text": "Американският президент Доналд Тръмп осъди Ирани като фанатичен режим и заяви, че ще даде ядреното споразумение за преразглеждане в конгреса, предава BBC, цитирани от Фокус. Тръмп заяви, че Иран подкрепя тероризма. Поради тази причина, каза той, САЩ ще блокират „всички пътища към ядреното оръжие“, които Иран има. Според него властите в Техеран са нарушили многократно споразумението от 2015-та година. Той добави, че иранските власти са изнудвали и тормозили международните инспектори. Припомняме, че според ООН и страните от Европейския съюз Иран спазва споразумението.", "date": "2017.10.14", "title": "Тръмп нападна Иран, че се управлява от “фанатичен режим“"}
{"url": "http://pik.bg/%D0%BD%D0%B5%D1%82%D0%B0%D0%BD%D1%8F%D1%85%D1%83-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D1%82%D1%80%D1%8A%D0%BC%D0%BF-%D0%BD%D0%B0%D1%80%D0%B5%D1%87%D0%B5-%D0%B3%D0%BE-%D1%81%D0%BC%D0%B5%D0%BB-news697263.html", "text": "AFP, цитирана от \"Фокус\" Израелският министър-председател Бенямин Нетаняху поздрави американския президент Доналд Тръмп за „смелите му действия“, предава . Това се случи, след като Доналд Тръмп отказа да препотвърди иранското ядрено споразумение. Американският президент заяви, че ще представи споразумението за преразглеждане от конгреса. „Поздравявам президента Тръмп за смелото му действие днес, а именно изправянето срещу иранския терористичен режим“, заяви премиерът на Израел Бенямин Нетаняху.", "date": "2017.10.14", "title": "Нетаняху поздрави Тръмп, нарече го смел "}
{"url": "http://pik.bg/%D0%B4%D1%80%D0%B5%D0%B2%D0%BD%D0%BE-%D1%85%D1%80%D0%B0%D0%BD%D0%B8%D0%BB%D0%B8%D1%89%D0%B5-%D0%B7%D0%B0-%D0%B2%D0%BE%D0%B4%D0%B0-%D0%BE%D1%82%D0%BA%D1%80%D0%B8%D1%85%D0%B0-%D0%B2-%D0%BA%D1%80%D0%B5%D0%BF%D0%BE%D1%81%D1%82%D1%82%D0%B0-%D1%80%D1%83%D1%81%D0%BE%D0%BA%D0%B0%D1%81%D1%82%D1%80%D0%BE-news697258.html", "text": "Археолози откриха водохранилище в крепостта \"Русокастро\". Това съобщиха от Регионалния исторически музей /РИМ/ в Бургас. В средата на водохранилището са иззидани два масивни каменни стълба. Съоръжението е било покрито със сводова конструкция, огромни късове от която са пропаднали вътре. През 2018 година се предвижда, тежките отломки да бъдат извадени с кран, уточниха от музея. Водохранилището е имало втори етаж, към който води четиристъпално стълбище. От РИМ казаха, че откритите досега ценности - керамичния материал и монетни находки, ще бъдат изследвани и ще бъде направен подробен анализ. Ще се извърши и изследване на откритите животински кости от археозоолог. Тези тестове ще са особено любопитни, понеже от тях ще стане ясно, месо от какви животни са консумирали средновековните българи и византийци през 13-14 век, добавиха от музея. Разкопките на крепостта \"Русокастро\" се финансират от Министерството на културата, Националния исторически музей и Община Камено.", "date": "2017.10.14", "title": "Древно хранилище за вода откриха в крепостта \"Русокастро\""}
{"url": "http://pik.bg/%D0%B3%D1%83%D1%82%D0%B5%D1%80%D0%B8%D1%88-%D1%81%D0%B5-%D0%BD%D0%B0%D0%B4%D1%8F%D0%B2%D0%B0-%D0%B8%D1%80%D0%B0%D0%BD%D1%81%D0%BA%D0%BE%D1%82%D0%BE-%D1%8F%D0%B4%D1%80%D0%B5%D0%BD%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B4%D0%B0-%D0%BE%D1%86%D0%B5%D0%BB%D0%B5%D0%B5-news697243.html", "text": "AFP, цитирана от \"Фокус\" Генералният секретар на ООН Антонио Гутереш „се надява много“, иранското ядрено споразумение да бъде спасено, заяви негов говорител, цитиран от . Изявлението му идва, след като се очаква Доналд Тръмп да преразгледа споразумението. Говорителят на ООН Стефане Дужарич каза, че Гутереш смята споразумението за „важен пробив при консолидирането неразпространението на ядрената сила, както и напредък за световния мир и сигурност“.", "date": "2017.10.14", "title": "Гутериш се надява иранското ядрено споразумение да оцелее"}
{"url": "http://pik.bg/%D0%BD%D0%B0%D0%B4-600-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0%D1%85%D0%B0-%D1%81-%D0%BA%D0%BE%D1%80%D0%B0%D0%B1-%D0%B2-%D0%BF%D0%B0%D0%BB%D0%B5%D1%80%D0%BC%D0%BE-news697245.html", "text": "Корабът \"Акуариус\", нает от хуманитарната организация \"Ес О Ес Медитеране\", пристигна тази сутрин в италианския град Палермо с 604 мигранти на борда, от които 240 непълнолетни, предаде Франс прес. Мигрантите са били спасени в Средиземно море през последните 36 часа. Те са от Сирия, Египет, Мали, Судан, Мароко, Алжир и Бенин. Това е най-големият брой мигранти, пристигнали в Италия, откакто италианското правителство сключи сделка с либийските власти да ограничат миграционния поток от бреговете на Либия, отбеляза Асошиейтед прес. През август до Италия се добраха 3914 души, а през септември 6288.", "date": "2017.10.14", "title": "Над 600 мигранти пристигнаха с кораб в Палермо"}
{"url": "http://pik.bg/%D1%81%D1%82%D0%BE%D0%BB%D1%82%D0%B5%D0%BD%D0%B1%D0%B5%D1%80%D0%B3-%D1%81%D0%BA%D0%BE%D1%87%D0%B8-%D0%BD%D0%B0-%D1%82%D1%80%D1%8A%D0%BC%D0%BF-%D0%B2%D0%BE%D0%B5%D0%BD%D0%BD%D0%B0%D1%82%D0%B0-%D0%BD%D0%B0%D0%BC%D0%B5%D1%81%D0%B0-%D1%81%D1%80%D0%B5%D1%89%D1%83-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D1%89%D0%B5-%D0%B8%D0%BC%D0%B0-%D0%BE%D0%BF%D1%83%D1%81%D1%82%D0%BE%D1%88%D0%B8%D1%82%D0%B5%D0%BB%D0%BD%D0%B8-%D0%BF%D0%BE%D1%81%D0%BB%D0%B5%D0%B4-news697181.html", "text": "AFP Генералният секретар на НАТО Йенс Столтенберг предупреди в интервю за , че военната намеса срещу Северна Корея ще има „опустошителни последици\", след като американският президент Доналд Тръмп заяви, че дипломатическите усилия са се провалили. „Използването на военна сила ще има опустошителни последици, мисля, че никой не иска това, затова трябва да продължим да настояваме за договаряне на решение\", заяви Столтенберг от централата на НАТО в Брюксел.", "date": "2017.10.14", "title": "Столтенберг скочи на Тръмп: Военната намеса срещу Северна Корея ще има \"опустошителни последици\""}
{"url": "http://pik.bg/%D0%B8%D1%81%D0%BF%D0%B0%D0%BD%D0%B8%D1%8F-%D0%BF%D0%BE%D0%BD%D0%B8%D0%B6%D0%B0%D0%B2%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0%D1%82%D0%B0-%D0%B7%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8-%D1%80%D0%B0%D1%81%D1%82%D0%B5%D0%B6-%D0%B7%D0%B0%D1%80%D0%B0%D0%B4%D0%B8-%D0%BA%D1%80%D0%B8%D0%B7%D0%B0%D1%82%D0%B0-%D0%B2-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-news697167.html", "text": "Правителството на Испания обяви в петък, че ще понижи прогнозата за икономически растеж за 2018 г. заради кризата с Каталуния, предава \"Франс прес\", цитиран от \"Фокус\" . „Ако няма бързо решение, смятаме, че трябва да понижим икономическите прогнози за 2018 г.\", предупреди вицепремиерът Сорая Саенс де Сантамария пред репортери в Мадрид. През юли през юли Испания обяви, че очаква икономиката й да нарасне с 2.6% през следващата година.", "date": "2017.10.14", "title": "Испания понижава прогнозата за икономически растеж заради кризата в Каталуния"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D0%B5%D1%86-%D1%80%D0%B0%D0%B7%D0%BF%D1%80%D1%8A%D1%81%D0%BD%D0%B0-%D0%BD%D0%B0%D0%B4%D0%BD%D0%B8%D1%86%D0%B0%D1%82%D0%B0-%D1%81%D0%B8-%D1%81%D1%80%D0%B5%D0%B4-%D0%BC%D0%B8%D0%BD%D1%83%D0%B2%D0%B0%D1%87%D0%B8%D1%82%D0%B5-%D0%BD%D0%B0-%D0%BA%D1%80%D1%8A%D1%81%D1%82%D0%BE%D0%B2%D0%B8%D1%89%D0%B5-news697250.html", "text": "Американец разпръсна надницата си на банкноти по 1 и 2 долара сред минувачите на кръстовище в гр. Нортхамптън, щата Масачузетс, съобщи Асошиейтед прес. Около 28-годишния Пол Видич бързо се събраха хора, докато той хвърляше стотиците банкноти във въздуха. Той каза, че е много пестелив човек, но се е почувствал добре, докато е раздавал парите си. Сумата, раздадена от Видич, е 389 долара . Той обясни, че в действието му няма послание. Единственото, което искал да покаже е \"абсурдността на парите\" и как те могат да се отразят отрицателно върху обществото. Видич е дърводелец.", "date": "2017.10.14", "title": "Американец разпръсна надницата си сред минувачите на кръстовище"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D1%83%D1%81%D0%BF%D0%B5%D1%85---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BF%D0%BE%D1%81%D1%82%D0%B8%D0%B3%D0%BD%D0%B0-%D1%81-%D0%B0%D0%BB%D0%B1%D0%B0%D0%BD%D0%B8%D1%8F-news697286.html", "text": "Исторически успех в отношенията с Албания постигна премиерът Бойко Борисов. Ето какво съобщи самият той във фейсбук. \"Исторически пробив за България. След 104 години току-що Република Албания призна българската етническа общност в страната. Положихме изключителни дипломатически усилия, за да стигнем до този успех и да защитим правата на българите, които са били част от формирането на нашия народ, но остават извън съвременните ни граници. Благодаря на моя приятел - премиера на Албания Edi Rama, пред когото бях поставил въпроса, а той спази обещанието си Албания да не нарушава интересите на българската общност. Благодаря и на всички, които в последните години работиха това да стане факт. България ще подпомага европейската интеграция на Албания, в която виждаме наш истински партньор и близък приятел.\"", "date": "2017.10.14", "title": "Извънредно в ПИК! Борисов с исторически успех - ето какво постигна с Албания"}
{"url": "http://pik.bg/%D0%BE%D0%BE%D0%BD-%D0%BF%D1%80%D0%B8%D1%80%D0%BE%D0%B4%D0%BD%D0%B8%D1%82%D0%B5-%D0%B1%D0%B5%D0%B4%D1%81%D1%82%D0%B2%D0%B8%D1%8F-%D0%BE%D1%81%D1%82%D0%B0%D0%B2%D1%8F%D1%82-%D0%B1%D0%B5%D0%B7-%D0%BF%D0%BE%D0%B4%D1%81%D0%BB%D0%BE%D0%BD-14-%D0%BC%D0%BB%D0%BD-%D0%B4%D1%83%D1%88%D0%B8-%D0%B3%D0%BE%D0%B4%D0%B8%D1%88%D0%BD%D0%BE-news697242.html", "text": "Средно около 14 милиона души годишно остават без дом по света в резултат на внезапни природни бедствия като наводнения и бури. Това показват нови данни на ООН, цитирани от Ройтерс. Рискът от разселване може да нарасне, тъй като населението се увеличава, а последиците от климатичните изменения стават все по-тежки, съобщи Службата на ООН за намаляване на риска от бедствия и базираният в Женева Център за наблюдение на вътрешното разселване в доклад, публикуван в Международния ден за намаляване на опасността от бедствия. Земетресения, цунами, наводнения и тропически циклони са основните бедствия, които принуждават големи групи хора да напускат домовете си. Особено тежки са пораженията за страните в Азия, където живеят 60 процента от световното население. Осем от десетте страни с най-висок процент принудително преселили се хора и хора, изгубили дома си, се намират в Южна и Югоизточна Азия. Сред тях са Индия, където средно 2,3 милиона души годишно са принудени да напуснат дома си, и Китай, където броят на принудително преселилите се е средно 1,3 милиона годишно. Този брой не включва евакуираните заради заплаха или преселилите се поради суша или повишаване на морското равнище. Русия и САЩ също са сред държавите, където бедствия могат да станат причина голям брой да останат без подслон, ако не се постигне значителен напредък в управляването на риска от бедствия, посочва докладът. Данните подчертават предизвикателството да намалим броя на засегнатите от бедствия, заяви специалният представител на ООН за намаляване на риска от бедствия Робърт Гласър. Бежанците и хората, принудени да напуснат дома в страните си, вече са рекордно много, каза директорката на Центъра за наблюдение на вътрешното разселване Александра Билак. Новият модел е насочен към прогнозиране на риска от преселване в резултат на бедствие, което е неотложен световен приоритет, добави тя. Предвижда се също да се оказва помощ на урбанистите в изложените на висок риск от бедствия по-малки и големи градове да вземат предвид безопасността и устойчивостта на застроените райони и заплахите за милионите техни жители.", "date": "2017.10.14", "title": "ООН: Природните бедствия оставят без подслон 14 млн. души годишно"}
{"url": "http://pik.bg/%D0%B0%D0%BD%D0%BA%D0%B0%D1%80%D0%B0-%D0%B7%D0%B0%D0%B1%D1%80%D0%B0%D0%BD%D0%B8-%D0%BD%D0%B0-%D0%BA%D0%BE%D1%80%D0%B0%D0%B1%D0%B8-%D0%BE%D1%82-%D0%BA%D1%80%D0%B8%D0%BC-%D0%B4%D0%B0-%D0%B0%D0%BA%D0%BE%D1%81%D1%82%D0%B8%D1%80%D0%B0%D1%82-%D0%BD%D0%B0-%D1%82%D1%83%D1%80%D1%81%D0%BA%D0%B8-%D0%BF%D1%80%D0%B8%D1%81%D1%82%D0%B0%D0%BD%D0%B8%D1%89%D0%B0-news697218.html", "text": "Турция няма да приема кораби, идващи от пристанища на полуостров Крим. Това съобщи представител на корабоплавателните власти в Анкара, цитиран от БГНЕС. „Кораби, които идват в нашата страна от Крим, няма да получават разрешение за идване на нашите пристанища. Забраната се отнася до кораби под всички флагове“ заяви той. По думите му решението е предприето от турското министерство на транспорта, корабоплаването и комуникациите. Турският президент Реджеп Ердоган, който тази седмица беше на еднодневно посещение в Киев, заяви, че Анкара ще продължи да подкрепя териториалната цялост на Украйна. Въпреки това той не отговори на въпрос дали Анкара смята да въведе санкции срещу Русия в тази връзка. Русия анексира Крим през март 2014 г. след провеждането на референдум, който централните власти в Украйна приеха за незаконен.", "date": "2017.10.14", "title": "Анкара забрани на кораби от Крим да акостират на турски пристанища"}
{"url": "http://pik.bg/%D0%B7%D0%B0%D0%BC-%D0%BA%D0%BE%D0%BC%D0%B0%D0%BD%D0%B4%D0%B8%D1%80%D1%8A%D1%82-%D0%BD%D0%B0-%D0%B1%D1%80%D0%B8%D0%B3%D0%B0%D0%B4%D0%B8%D1%82%D0%B5-%E2%80%9E%D0%B0%D0%BB-%D0%BA%D1%83%D0%B4%D1%81%E2%80%9C-%D0%B8%D1%80%D0%B0%D0%BD-%D0%B5-%E2%80%9E%D0%B7%D0%B0%D1%80%D0%BE%D0%B2%D0%B8%D0%BB%E2%80%9C-%D0%B2-%D0%B7%D0%B5%D0%BC%D1%8F%D1%82%D0%B0-%D0%BC%D0%BD%D0%BE%D0%B7%D0%B8%D0%BD%D0%B0-%E2%80%9E%D0%BA%D0%B0%D1%82%D0%BE-%D1%82%D1%80%D1%8A%D0%BC%D0%BF%E2%80%9C-news697257.html", "text": "Заместник-командирът на бригадите „Ал-Кудс“ от Ислямския революционен гвардейски корпус на Иран заяви, че САЩ „ще съжаляват“ за действията си, пише Arutz Sheva, цитирана от \"Фокус\". „Не сме страна, която обича войната, но всяка въоръжена сила, която ни заплашва, ще съжалява“, каза командирът Исмаил Гани. „Тръмп вреди на Америка, заровили сме в земята много като него и знаем как да се бием със САЩ“, каза иранският командир. Той предупреди, че Ислямският революционен гвардейски корпус е „най-ефективната сила“ в Близкия регион.", "date": "2017.10.14", "title": "Зам.-командирът на бригадите „Ал-Кудс“: Иран е „заровил“ в земята мнозина „като Тръмп“"}
{"url": "http://pik.bg/%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-%D0%BD%D0%B0-%D1%81%D0%B0%D1%89-%D0%BA%D1%8A%D0%BC-%D0%B8%D1%80%D0%B0%D0%BD-news697268.html", "text": "Reuters, цитиран от \"Фокус\". Саудитска Арабия приветства новата американска политика към Иран, предава Риад заяви, че вдигането на санкциите срещу Иран през 2015-та година е позволило на Техеран да развие ракетната си програма, както и да засили подкрепата си за различни въоръжени групи в региона. Кралство Саудитска Арабия заяви, че Иран се е възползвал от допълнителните финансови потоци, за да подкрепя „Хизбула“ и хутите в Йемен.", "date": "2017.10.14", "title": "Саудитска Арабия подкрепи политиката на САЩ към Иран"}
{"url": "http://pik.bg/%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B8-%D0%BE%D1%82%D0%B3%D0%BB%D0%B5%D0%B4%D0%B0%D1%85%D0%B0-%D0%B3%D0%B8%D0%B3%D0%B0%D0%BD%D1%82%D1%81%D0%BA%D0%B8-%D1%82%D0%B8%D0%BA%D0%B2%D0%B8-%D0%B4%D0%BE%D0%BA%D0%B0%D1%80%D0%B0%D1%85%D0%B0-%D1%81%D0%B8-%D0%BD%D0%B0%D0%B4-%D1%82%D0%BE%D0%BD-%D0%BF%D1%80%D0%BE%D0%B4%D1%83%D0%BA%D1%86%D0%B8%D1%8F-news697275.html", "text": "Петър Михайлов, бивш пощаджия в Благоевград, а сега пенсионер, и съпругата му Райна, известна като майстор-готвач на курбани, произведоха тикви-гиганти в село Ощава, където преди месец имаше огромен горски пожар. В дворното си място те добили 40 тикви, някои от тях по 35-40 кг, а общото им тегло надхвърля един тон. Според Петър Михайлов за рекордния добив не са положили особени грижи, просто след засаждането на тиквите редовно са ги поливали и почиствали от треволяци. Сортът на тиквите не е известен, а семките са му били дадени от баба Мария Андреева, която живее в Ощава.", "date": "2017.10.14", "title": "Пенсионери отгледаха гигантски тикви, докараха си над тон продукция"}
{"url": "http://pik.bg/%D1%8E%D0%BD%D0%BA%D0%B5%D1%80-%D0%BE%D1%82%D1%81%D0%B5%D1%87%D0%B5-%D0%BD%D0%B5-%D0%BC%D1%80%D0%B0%D0%B7%D1%8F-%D0%B1%D1%80%D0%B8%D1%82%D0%B0%D0%BD%D1%86%D0%B8%D1%82%D0%B5-%D0%BD%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B8-%D0%BF%D0%BB%D0%B0%D1%82%D1%8F%D1%82-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news697176.html", "text": "Великобритания трябва да се ангажира да плати, каквото дължи на Европейския съюз, преди да могат да започнат преговори за бъдещите отношения с общността след напускането на страната, заяви днес председателят на Европейската комисия Жан-Клод Юнкер, цитиран от Ройтерс. \"Ден след ден британците откриват нови проблеми, както и ние. Това е причината, поради която този процес ще отнеме повече време, отколкото се мислеше първоначално\", каза Юнкер в реч пред студенти в Люксембург. \"За момента не можем да намерим истински компромис, що се отнася до оставащите финансови ангажименти на Великобритания. Тъй като не можем да направим това, няма да можем да кажем на Европейския съвет през октомври, че вече можем да преминем към втория етап от преговорите\", заяви той. \"Те трябва да платят, трябва да платят, не по невъзможен начин. Не съм обхванат от желание за отмъщение. Не мразя британците\", каза Юнкер.", "date": "2017.10.14", "title": "Юнкер отсече: Не мразя британците, но трябва да си платят за Брекзит"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D1%81%D1%82%D1%80%D0%B0%D1%88%D0%B8%D0%BB%D0%B8%D1%89%D0%B5%D1%82%D0%BE-%D0%B4%D0%BE%D0%BA%D1%83-%D1%83%D0%BC%D0%B0%D1%80%D0%BE%D0%B2-%D0%BE%D0%B1%D1%8F%D0%B2%D0%B5%D0%BD-%D0%B7%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82-%E2%84%961-%D1%83%D0%BC%D1%80%D1%8F%D0%BB-%D0%BE%D1%82-%D1%80%D0%B0%D0%B7%D1%8F%D0%B6%D0%B4%D0%B0%D1%89%D0%B0-%D0%B3%D0%B0%D0%BD%D0%B3%D1%80%D0%B5%D0%BD%D0%B0-news697192.html", "text": "Страшилището Доку Умаров, който бе начело на една от най-бруталните ислямски групировки на територията на ОНД, е умрял от разяждаща гангрена, съобщава \"Росбалт\". Според изданието, данните от аутопсията са неоспорими, а гангрената най-вероятно се е развила вследствие от осколъчна рана. По-рано бе разпространена версията, че Умаров е умрял от отравяне с високотоксично вещество. Тялото на Умаров бе намерено на територията на Ингушетия, след което бе пренесено в Москва. При транспортирането бяха взети специални мерки за безопасност. Останките на главатаря на севернокавказката банда Доку Умаров и четирима членове на шайката му, унищожени в хода на спецоперация през септември 2013 г., бяха открити от ФСБ. След гибелта на Шамил Басаев Умаров става \"терорист №1\", а името му е свързано с много терористични актове, в частност - взривяването на влака \"Невски експрес\" през 2009 г., взривовете в московското метро през март 2010 г. и експлозията на летище Домодедово през януари 2011 г.", "date": "2017.10.14", "title": "РАЗКРИТИЕ! Страшилището Доку Умаров, обявен за  \"терорист №1\", умрял от... разяждаща гангрена!"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BA%D0%BE%D0%B8-%D0%BF%D0%BE%D0%BB%D0%B8%D1%82%D0%B8%D1%86%D0%B8-%D1%81%D0%B0-%D1%80%D0%BE%D0%B4%D0%B5%D0%BD%D0%B8-%D0%BD%D0%B0-%D1%84%D0%B0%D1%82%D0%B0%D0%BB%D0%BD%D0%B8%D1%8F-13-%D0%B8-news697227.html", "text": "Днес е петък, 13-и. Числото 13 винаги е свързвано с много суеверия. Едни сляпо вярват в неговата зла сила, други - обратно - твърдят, че им носи късмет. Фатален или щастлив е животът на този, който е роден на тринадeсeтия ден от месеца? Числото 13 е символ и на изключителна издръжливост и работохолизъм, свързва се с реда, дисциплината, стремежа към властване, диктаторство, към постоянно надмощие. Министър-председателят Бойко Борисов е най-видният политик, чийто живот е свързан с тази специална дата. Той е роден на 13 юни 1959 г. в Банкя. 12 народни представители в 44-ия парламент също минават към отбора на „фаталистите” или на „щастливците”, съобщава \"Марица\". Най-много депутати, родени на 13-а дата , има при БСП. Антон Кутев от София (13.09.1968 г.) , Анелия Клисарова от Варна (13.12.1961 г), Валентина Найденова от Троян (13.02.1958 г), Георги Гьоков от Стара Загора (13.12.1961 г) и Иван Иванов от Шумен ( 13.08.1975 г). Следва групата на Обединените патриоти. От четиримата депутати, родени на специалната дата, пловдивчанинът Александър Сиди има днес рожден ден. Пред Марица.бг преди време той заяви, че е суеверен донякъде, но не се притеснява от петък 13. Той е роден в Стара Загора през 1981 година. За себе си казва, че има чувство за хумор и обожава да разказва еврейски вицове. Другият пловдивчанин от патриотите е Павел Шопов, който в това Народно събрание е депутат от Хасково. Юристът, е роден на 13.09.1955 г. Останалите двама „фаталисти” са Георги Колев от Хасково(13.08.1961 г) и Петър Петров от Сливен (13.06.1953 г) От ГЕРБ двама са родени на 13-о число. Ирена Димова от Монтана (13.11.1974 г) и Лъчезар Иванов от София (13.08.1962 г). От групата на ДПС „специален” е само Севим Али от Айтос, който е роден на 13.09.1981 година. Зам-областният управител, който беше кметът на “Източен” и изкара един мандат в парламента, Петър Петров също е в отбора на „щастливците”. Той е роден на 13 март 1955 година. “За мен 13-и е щастлива дата. Хората, родени на този ден, са лидери. Мога да дам много примери, но ще посоча само Бойко Борисов и Фидел Кастро, който между другото е роден в петък, 13 август 1926 година. „ сподели пред Марица.бг Петър Петров. На 13 юли 1970 г. в София е роден бившият финансовият министър Симеон Дянков . На 13 март 1959 година е родена Румяна Бъчварова- бивш вътрешен министър.", "date": "2017.10.14", "title": "Вижте кои политици са родени на фаталния 13-и"}
{"url": "http://pik.bg/%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B0%D1%80%D1%8F%D1%82-%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-%D0%B5%D0%B2%D1%80%D0%BE%D0%BF%D0%B0-%D0%BD%D0%B8-%D0%BF%D0%BE%D0%B4%D0%BA%D1%80%D0%B5%D0%BF%D1%8F-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B5-%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82-%D0%B7%D0%B0--news697201.html", "text": "Председателството е уникална възможност и шанс за това страна като България на общоевропейско ниво да покаже европейските си ценности и стремежа си да работи за силна и обединена Европа. Това каза еврокомисарят Мария Габриел по време на пресконференция в Председателството на ЕК, съобщава Фокус. „За нас е изключително силно да чуем колко последователен е президентът Юнкер и тази Комисия в подкрепата за България. Темата за Шенген нееднократно го е доказвала“, посочи тя. „Още повече в контекст, в който сирените пеят песни, които се чуват от много хора. В този момент да имаш куража да заявиш своята защита за Европа и да се усетиш, че не си сам, е нещо изключително силно“, коментира Мария Габриел. „Давате ни много вяра, че комисията е тази, от която Европа и гражданите имат нужда. Ние сме на кръстопът, но в този кръстопът не поставяме под съмнение изминалия си път, ценностите си и даваме перспектива и за други“, обърна се тя към представителите на ЕК. „Една огромна благодарност за посланията, за силата, която ни давате. За България е също толкова важно да оправдаем очакванията. Благодарности на българското правителство и всички представители на страната, с които сте се срещнали и са дали тази заявка, че думите значат действия, а действията значат резултати. Това е духът на комисията Юнкер и към който се надявам България успешно да се присъедини със успешно председателство“, каза още еврокомисарят.", "date": "2017.10.14", "title": "Еврокомисарят Мария Габриел: Европа ни подкрепя, председателството е уникална възможност за нас "}
{"url": "http://pik.bg/%D1%81%D0%B5%D1%80%D0%B3%D0%B5%D0%B9-%D1%81%D1%82%D0%B0%D0%BD%D0%B8%D1%88%D0%B5%D0%B2-%D1%81-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%BD%D0%BE%D1%81%D1%82-%D0%BA%D1%8A%D0%BC-%D0%B1%D1%81%D0%BF-news697398.html", "text": "На днешния си пленум още в самото начало социалистите единодушно взеха решение да номинират за трети мандат Сергей Станишев за лидер на ПЕС. Предложението бе направено от Корнелия Нинова, като се прие с аплодисменти от всички червени на пленума. Освен това решиха, ако има Конгрес на партията след две сидмици, тогава номинацията да се препотвърди. Не закъсня и благодарността от страна на Сергей Станишев към неговите другари. Той отправи своите послания към тях в страницата си във Фейсбук, като подчертава, че ще продължи да работи за повече публични инвестиции и за повече работни места за младежите.", "date": "2017.10.14", "title": "Сергей Станишев с благодарност към БСП"}
{"url": "http://pik.bg/%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B0%D0%BD%D0%B4%D1%80%D0%B5%D0%B9-%D0%BA%D0%BE%D0%B2%D0%B0%D1%87%D0%B5%D0%B2-%D1%81-%D0%BF%D1%80%D0%B8%D0%B5%D0%BC%D0%B0%D0%BD%D0%B5%D1%82%D0%BE-%D0%BD%D0%B0-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%BC%D0%B0%D0%BB%D1%86%D0%B8%D0%BD%D1%81%D1%82%D0%B2%D0%B0%D1%82%D0%B0-%D0%B0%D0%BB%D0%B1%D0%B0%D0%BD%D0%B8%D1%8F-%D0%BD%D0%B0%D0%BF%D1%80%D0%B0%D0%B2%D0%B8-%D1%81%D1%82%D1%8A%D0%BF%D0%BA%D0%B0-news697368.html", "text": "Радио „Фокус“ С приемането на Закона за малцинствата, Албания направи стъпка напред към евроинтеграцията. Това коментира в предаването „Метроном на Андрей Ковачев, евродепутат ЕНП/ГЕРБ. По думите му с признаването на българското малцинство на територията на Албания е възстановена една историческа справедливост, която е била потъпквана десетилетия. По повод острите реакция от страна на Македония Андрей Ковачев посочи, че те са провокирани от минали събития, които трябва да бъдат изчистени в процеса на европейската интеграция. „Ние по никакъв начин никога не сме казвали, че нямат право тези, които се чувстват например етнически македонци, това да заявят това. В закона те са също споменати. И обратно на пропагандата на спонсорираните от Скопие организации в Албания, ние никога не сме призовавали да бъде изтрито името „македонски“, защото това е решение на всеки гражданин - как се самоопределя. Това не застрашава по никакъв начин Македония. Това застрашава, разбира се, идеологията от времето на титова и комунистическа Югославия, идеологията на Коминтерна за това, че няма и никога не е имало български етнос в тези региони и че всички са нещо друго”, коментира Андрей Ковачев. Той допълни, че българите в Албания знаят и помнят своята фамилна история и близките си, които не са се поддали на манипулацията да се представят за други.", "date": "2017.10.14", "title": "Евродепутатът Андрей Ковачев: С приемането на Закона за малцинствата, Албания направи стъпка напред към евроинтеграцията"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%81%D0%B0%D0%BC%D0%BE%D0%BB%D0%B5%D1%82-%D1%81%D0%B5-%D0%BF%D1%80%D0%B8%D0%B7%D0%B5%D0%BC%D0%B8-%D0%B0%D0%B2%D0%B0%D1%80%D0%B8%D0%B9%D0%BD%D0%BE-%D0%B2-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-news697313.html", "text": "Пътнически самолет на авиокомпания Etihad Airways, изпълняващ рейс между Абу Даби и Сидни се е приземил аварийно в Аделаида, съобщава емирското издание Khaleej Times. Причината е активизиране в кабината на самолета на предупредителен сигнал. Според информацията, приземяването е било благополучно. На борда на самолета е имало 349 пасажери, които са били изведени от машината през аварийните изходи. Специалисти веднага са започнали проверка на системите за изясняване на това за каква ненизправност става дума. От авиокомпанията обявиха, че пътниците ще бъдат трансферирани до Сидни чрез полети на други авиокомпании.", "date": "2017.10.14", "title": "Инцидент! Самолет се приземи аварийно в Австралия"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B3%D0%B4%D0%B1%D0%BE%D0%BF-%D0%B2%D0%BB%D0%B5%D0%B7%D0%B5-%D0%B2-%D0%B7%D0%B0%D0%BB%D0%BE%D0%B6%D0%BD%D0%B8-%D0%BA%D1%8A%D1%89%D0%B8-%D0%B8-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D1%8F-%D0%BD%D0%B0-%D0%B1%D1%80%D0%B0%D1%82%D0%B0-%D0%BD%D0%B0-%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B1%D1%81%D0%BF-news697331.html", "text": "ГДБОП и жандармерията извършват специализирана акция в заложните къщи и заведенията на брата на депутата от БСП Георги Стоилов – Илия, в Русе, съобщи Би Ти Ви. Илия Стоилов е известен като човека, който държи нощните клубове с танцьорки в града. Претърсвания и изземвания са извършени в заведение на централната улица „Борисова“, в намиращата се в пресечката ѝ заложна къща „Монарх“, както и в едноименния нощен клуб на ул. „Райко Даскалов“. В момента те се охраняват от въоръжени полицаи с качулки. По думите на говорителя на главния прокурор Румяна Арнаудова все още е рано да се дава официална информация, но се касае за разследване на организирана престъпна група за рекет. По непотвърдена информация има задържани осем души. Депутатът от БСП Георги Стоилов заяви по телефона, че не знае подробности по случая и няма никаква представа за какво става въпрос.", "date": "2017.10.14", "title": "ИЗВЪНРЕДНО! ГДБОП влезе в заложни къщи и заведения на брата на депутат от БСП "}
{"url": "http://pik.bg/%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B0%D0%BB%D0%B0%D0%B3%D0%B0-%D0%B8%D0%BC%D0%B8%D0%B4%D0%B6%D0%B0-%D1%81%D0%B8-%D0%BD%D0%B0-%D1%81%D1%82%D1%80%D0%B0%D0%BD%D0%B0-%D0%BF%D1%80%D0%B5%D0%B4%D0%BB%D0%B0%D0%B3%D0%B0%D1%89%D0%B0-%D0%BA%D0%B0%D1%87%D0%B5%D1%81%D1%82%D0%B2%D0%B5%D0%BD-%D1%82%D1%83%D1%80%D0%B8%D0%B7%D1%8A%D0%BC-news697366.html", "text": "Радио „Фокус“ България все повече налага имиджа си на страна, която предлага качествен туризъм. Това коментира в предаването „Метроном“ на министърът на туризма Николина Ангелкова. „И неслучайно 4- и 5-звездните хотели, особено 5-звездните, се запълват, дори и в момента за лято 2018 г. почти вече няма места на база на ранните резервации в 5-звездните хотели. Което от една страна е много хубаво, от друга страна провокира инвестиционен интерес и в тази връзка и самите големи туроператори, които не са само такива, те са конгломерати, които имат и собствени авиолинии, и хотели, всъщност заявиха инвестиционни намерения за строителство на 5-звездни хотели по нашето българско Черноморие”, коментира Николина Ангелкова. Тя допълни, че темата за туризма ще бъде заложена на важно място в политическите дебати, които ще се проведат по време на Българското председателство на Съвета на ЕС. Министър Ангелкова каза още, че 2018 г. е обявена и за Година ЕС-Китай, което ще даде още една възможност, България да се възползва максимално от рекламни активности, организирани на ниво Европейски съюз, и от опцията за привличане на туристи от този голям пазар.", "date": "2017.10.14", "title": "Ангелкова: България налага имиджа си на страна, предлагаща качествен туризъм"}
{"url": "http://pik.bg/%D0%B3%D1%8A%D1%80%D1%86%D0%B8%D1%8F-%D0%B7%D0%B0%D0%BA%D0%BE%D0%BD%D1%8A%D1%82-%D0%B7%D0%B0-%D0%BC%D0%B0%D0%BB%D1%86%D0%B8%D0%BD%D1%81%D1%82%D0%B2%D0%B0%D1%82%D0%B0-%D0%B2-%D0%B0%D0%BB%D0%B1%D0%B0%D0%BD%D0%B8%D1%8F-%D0%B5-%D1%81%D1%82%D1%8A%D0%BF%D0%BA%D0%B0-%D0%BD%D0%B0%D0%B7%D0%B0%D0%B4-news697204.html", "text": "Independent Balkan News Agency Законът за малцинствата в Албания няма добавена стойност в съдържанието си, и е стъпка назад, заяви лидерът на партия „Единство за човешки права“ Вангел Дуле, цитиран от . Изявлението му дойде в отговор на албанския премиер Еди Рама и външния министър Дитмир Бушати, които похвалиха закона. „Това е закон, който няма добавена стойност. През 1995 г. Албания подписа конвенцията на Съвета на Европа за защита на малцинствата. В 1999 г. тя бе ратифицирана, и е част от законодателството ни, надделявайки над всеки закон. Тези 20 члена, които бяха променени в последния момент имат за цел, да заменят този документ. Това е стъпка назад“, заяви Дуле. Твърденията му бяха разкритикувани от министър Бушати, които заяви, че законът е много важен. Според албанския външен министър законът за малцинствата е създаден в широка консултация с международната общност.", "date": "2017.10.14", "title": "Гърция: Законът за малцинствата в Албания е \"стъпка назад\""}
{"url": "http://pik.bg/%D1%81%D0%B8%D1%80%D0%B8%D0%B9%D1%86%D0%B8-%D0%B8%D0%B7%D0%BB%D1%8F%D0%B7%D0%BE%D1%85%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B2-%D1%81%D0%BE%D1%84%D0%B8%D1%8F-%D1%81%D1%80%D0%B5%D1%89%D1%83-%D0%B0%D1%81%D0%B0%D0%B4-%D0%B8-%D1%80%D1%83%D1%81%D0%BA%D0%B0%D1%82%D0%B0-%D0%B2%D0%BE%D0%B5%D0%BD%D0%BD%D0%B0-%D0%BD%D0%B0%D0%BC%D0%B5%D1%81%D0%B0-news697445.html", "text": "Около 50 души се събраха пред посолството на Сирия с плакати показващи жертви на войната и знамена на сирийската революция. Протестът е в знак на несъгласие със ситуацията в Сирия, против режима на Башар Ал Асад и руската военна намеса, предава Би Ти Ви. Според хората е крайно време международната общност да помогне за изграждането на свободна и демократична Сирия. „Всички външни сили, на които се надявахме за мирно разрешение на проблема, всъщност започнаха да водят борба по между си на територията на Сирия. Събрали сме се тук, за да изразим гнева на сирийския народ срещу продължаващите вече седма година кръвопролития в страната, в подкрепа на стотиците затворници и жертви на режима, в подкрепа на хилядите прогонени от домовете им хора. Режимът на Асад струва много кръв и жертви на сирийския народ. ”, каза д-р Халед Данки, който живее в България от близо 30 години. Мълчаливият протест продължи около час. Подобни акции са планирани в много световни столици и градове, в които има сирийска общност. Хората се събират и пред представителства на руската държава. \"Денят на сирийската ярост\" е инициатива на активисти на революцията в страната.", "date": "2017.10.14", "title": "Сирийци излязоха на протест в София срещу Асад и руската военна намеса"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8%D1%8F%D1%82-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D1%88%D0%B5%D1%84-%D1%81%D1%82%D0%BE%D1%8F%D0%BD-%D0%BF%D0%B0%D0%B2%D0%BB%D0%BE%D0%B2-%D0%BD%D0%B5-%D1%81%D1%8A%D0%BC-%D1%83%D1%87%D0%B0%D1%81%D1%82%D0%B2%D0%B0%D0%BB-%D0%B2-%D1%81%D1%85%D0%B5%D0%BC%D0%B8-%D0%BD%D0%B0-%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B8-%D0%B8%D0%B7-news697400.html", "text": "Не съм участвал в схеми на телефонни измамници. Това каза пред съдията обвиняемият началник на сектор „Охранителна полиция“ в 3-то Районно управление на МВР в Пловдив Стоян Павлов, цитиран от радио Фокус-Пловдив. Стоян Павлов поиска от съда по-лека мярка за неотклонение от „задържане под стража“, докато в съдебната зала прокуратурата поиска най-тежката мярка за неотклонение. Според представителя на обвинението, има реална опасност Павлов да се укрие и да извърши друго престъпление. „Обвинението към лицето е изключително сериозно и тежко. То е във връзка с неговата служба и касае получаване на подкуп във връзка с неразкриване на телефонна измама. Ненапразно законът определя за такова престъпление от 3 до 10 години лишаване от свобода, съчетано с глоба и лишаване от права“, изтъкна прокурорът. От приложените справки от МВР и ДАНС към материалите по делото, има постъпили данни за това, че Павлов вече е бил обект на разследване, касаещо действията му и злоупотреби със служебно положение. Прокурорът изтъкна факта, че преди време подсъдимият е бил с наложено административно наказание – мъмрене, без да уточни за какво. От свидетелските показания става ясно, че Павлов не само не е изпълнил задължението си да преустанови престъпленията, след като е разполагал с факти за тях, а и не е предприел никакви действия, като дори е приел и подкуп. Прокурорът посочи, че съществуват записи от камера пред 3-то Районно управление на МВР в Пловдив, където напускайки работата си, Павлов се е срещнал с двете лица и е приел подкупа в цигарена кутия. Съществуват още СРС-та и записи на свидетелски показания. Адвокатът на подсъдимия Красимир Елдъров категорично отрече всички тези доказателства като каза, че нито едно от основанията на прокуратурата не е налице, за да бъде оставен в ареста неговият подзащитен, също че обвинението е „изтъкано на предположения“, а снимките показват Павлов без той да е заедно с двете лица. Те се виждали някъде в далечината. Елдъров заяви още, че няма нито един уличаващ Павлов факт, не съществува и подаване на пари в тези записи, като пари не са били намерени. Адвокатът каза, че срещата на Павлов с един от участниците в телефонни измами се е състояла по повод автомобилна обява. Предмет на разговор е бил автомобил, а не пари. „Няма никакви данни за престъпно деяние от негова страна“, каза Елдъров. Той е категоричен, че действията на прокуратурата и уличаването на Павлов чрез това „нелепо обвинение“ не почиват на никакви факти. „Нещо повече – те отправят грешно послание към обществото, че полиция и телефонни измамници вървят ръка за ръка“, заяви адвокатът. Елдъров изтъкна, че Павлов е специалист, с дълги години стаж в полицията. Според него може да се направи предположение, че някой се страхува Стоян Павлов да заеме друг пост, който вероятно се овакантява. Адвокатът на Стоян Павлов поиска от съда да постанови всякаква друга мярка, различна от „задържане под стража“. Очаква се всеки момент Окръжният съд да се произнесе.", "date": "2017.10.14", "title": "Скандалният пловдивски полицейски шеф Стоян Павлов: Не съм участвал в схеми на телефонни измамници"}
{"url": "http://pik.bg/%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B8-%D1%84%D1%80%D0%B0%D0%BD%D1%86%D0%B8%D1%8F-%D0%BE%D1%81%D1%82%D0%B0%D0%B2%D0%B0%D1%82-%D0%B0%D0%BD%D0%B3%D0%B0%D0%B6%D0%B8%D1%80%D0%B0%D0%BD%D0%B8-%D1%81-%D0%B8%D1%80%D0%B0%D0%BD%D1%81%D0%BA%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-news697270.html", "text": "AFP, цитирана от \"Фокус\". Лидерите на Великобритания, Франция и Германия заявиха, че остават ангажирани с международното ядрено споразумение с Иран, след като Доналд Тръмп отказа да го поднови, предава Британският премиер Тереза Мей, френският президент Еманюел Макрон и канцлерът Ангела Меркел заявиха, че „остават ангажирани с пълното прилагане от всички страни“, се казва в съвместно изявление от Даунинг Стрийт.", "date": "2017.10.14", "title": "Великобритания, Германия и Франция остават \"ангажирани\" с иранското споразумение"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B1%D0%B8%D0%B2%D1%88%D0%B0%D1%82%D0%B0-%D0%B6%D0%B5%D0%BD%D0%B0-%D0%BD%D0%B0-%D0%BB%D1%8E%D1%81%D0%B8-%D0%B8%D0%BB%D0%B0%D1%80%D0%B8%D0%BE%D0%BD%D0%BE%D0%B2-%D1%80%D0%B0%D0%B7%D0%B2%D0%B5%D0%B4%D0%B5-%D0%BF%D0%B8%D0%BB%D0%BE%D1%82%D0%B0-%D0%B4%D0%B8%D0%BC%D0%B8%D1%82%D1%8A%D1%80-%D0%B8%D0%BB%D0%B8%D0%B5%D0%B2-%D0%B8-%D0%BC%D1%83-%D1%80%D0%BE%D0%B4%D0%B8-%D0%B4%D0%B5-news693830.html", "text": "Тогава в живота на Димитър Илиев се появила бившата манекенка Преслава Нинкова. За известен период от време вместо собствената си фамилия, брюнетката носеше тази на своя съпруг - Иларионова. Люси свърза живота си с Преслава през септември 2006 г. на пищна сватба, която дори бе излъчвана по ведомствения тв канал на \"Пайнер\". Режисьорът и бивш вокал на момчешката банда \"Ъп Даун\" даваше мило и драго със съпругата му да си имат потомство, но се оказва, че тя не е на същата вълна и семейството бързо се разпада. Легендата на българския автомобилен спорт Димитър Илиев се е сдобил тихомълком с нова жена и с още един член на семейството. Един от тримата родни състезатели, печелили \"Рали България\", е станал баща на второ момиченце в началото на август. Любопитното обаче е, че неговата майка не е съпругата на Илиев - Венера, а... бившата жена на топрежисьора на клипове Люси Иларионов, научи ексклузивно ПИК. На семейството на Българския Шумахер му се носеше славата на едно от най-здравите в спортните среди. Пилотът и красивата Венера, която по онова време бе водеща на предаването \"Моторшоу\", минаха под венчилото на 23 февруари 2008 г., а сватбата им в \"Шератон\" събра над 300 отбрани гости. Пред кума си Пламен Кралев - друга легенда в автомобилния спорт, младоженците се врякоха във вечна вярност, но оказа се, че обетът им е изтраял до миналата година. Докато обаче бяха женени, с помощта на Люси Преслава направи кариера като модел, дори гастролира с еротична фотосесия на страниците на \"Плейбой\". Но след развода им бившата госпожа Иларионова бе забравена, а по едно време отговаряше за рекламациите в един от софийските магазини на \"Джъмбо\". През февруари самият Илиев в свое интервю разкрива между редовете, че бракът му е дал фира. \"С Венера се разведохме съвсем наскоро. Има такива моменти в живота на човек. Когато виждаш, че нещата не вървят, е по-добре всеки да продължи по своя път. По-добре ужасен край, отколкото ужас без край\", изплюва камъчето пилотът. В началото на август, шeст месеца след признанието, че се е развел с жена си, Митко се е сдобил с втората си дъщеря. Излиза, че в момента на откровението на Илиев за краха на семейния му живот с Венера, Преслава вече е била бременна. Според запознати бившата съпруга на легендата го е напуснала веднага, щом е разбрала, че мъжът й чака дете от друга. Иначе, за щастливото събитие - раждането на дъщеричката си, самият Илиев се е похвалил във своя \"Фейсбук\" със снимка. На нея са щракнати една върху друга четири ръце - неговата, тази на Преслава, на каката Руми и току що родената й сестричка, а приятелите на пилота му честитят бебока.", "date": "2017.10.14", "title": "ЕКСКЛУЗИВНО В ПИК! Бившата жена на Люси Иларионов разведе пилота Димитър Илиев и му роди дете (СНИМКИ)"}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%BE-%D1%86%D1%83%D0%BD%D0%B0%D0%BC%D0%B8-%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D0%BD%D0%B0-%D0%BB%D0%B5%D0%B2%D1%81%D0%BA%D0%B8---%D0%BD%D0%B0%D1%81%D0%BA%D0%BE-%D1%81%D0%B8%D1%80%D0%B0%D0%BA%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D0%BA%D0%B8%D1%80%D0%B8%D0%BB-%D0%B4%D0%BE%D0%BC%D1%83%D1%81%D1%87%D0%B8%D0%B5%D0%B2-%D0%B5-news697410.html", "text": "Легендата на Левски и българския футбол Наско Сираков продължи словесната си престрелка с боса на Лудогорец Кирил Домусчиев. Както е известно двамата се захапаха с остри думи по-рано през седмицата. \"Нямам намерение да се променям. Стоя зад всяка своя дума. Каквото мисля, си го казвам! Всеки си има своите слабости, всеки е допускал грешки, само Домусчиев е перфектен, така ли излиза?! Проблемът не е затова, че някой си играе игрички с някой друг. Хубаво е хората да имат някакво усещане, говоря конкретно за Домусчиев. Той винаги е последна инстанция по всякакви въпроси. Не бях виждал човек, който има претенции да разбира от всичко. Очаквам някоя сутрин да се яви в предаването на Гала и да обясни с назидателен тон как се правят яйца на очи. Но да ми говори за футбол и кой какво направил?! Недейте, всичко си има граници\", коментира голмайстор №1 на Левски за всички времена пред \"Тема Спорт\".", "date": "2017.10.14", "title": "Футболно цунами! Легендата на Левски - Наско Сираков, изригна: Кирил Домусчиев е..."}
{"url": "http://pik.bg/%D0%B2%D0%B8%D0%B6%D0%B4%D0%B0%D0%BB%D0%B8-%D0%BB%D0%B8-%D1%81%D1%82%D0%B5-%D1%82%D0%BE%D0%B2%D0%B0-13-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D1%81%D0%BE%D1%84%D0%B8%D1%8F-%D0%B3%D0%BE-%D0%B8%D0%B7%D0%B4%D0%B8%D1%80%D0%B2%D0%B0-news697457.html", "text": "Столичното Пето РУ издирва 13-годишния Мануел Пенков Николаев от София. Момчето напуснало дома си на 13 октомври около 17.30 часа с велосипед и оттогава е в неизвестност, съобщават от пресцентъра на МВР. Мануел Николаев е висок около 160 см, с тъмнокестенява коса и тъмнокафяви очи. Бил е облечен с тъмно синьо шушляково яке, светло сини дънки и обут с черни обувки. Носел е бежова платнена шапка и тъмно синя раница марка „Пума“. За последно е бил забелязан в района на магазин „Джъмбо“ в ж.к. „Дружба“. Умоляват се всички, които имат информация за 13-годишния, да се обадят на тел.112 или в най-близкото районно управление.", "date": "2017.10.14", "title": "Виждали ли сте това 13-годишно момче? Полицията в София го издирва"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%84%D0%B8%D0%BD%D0%B0%D0%BD%D1%81%D0%B8%D1%82%D0%B5-%D1%81%D0%B5-%D0%B8%D0%B7%D0%B2%D0%B8%D0%BD%D0%B8-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BD%D0%B0%D1%80%D0%B5%D1%87%D0%B5-%D0%B5%D1%81-%D0%B2%D1%80%D0%B0%D0%B3-news697262.html", "text": "Министърът на финансите на Великобритания Филип Хамънд се извини, след като нарече Европейския съюз \"враг\" в преговорите за Брекзит, предаде БТА, позовавайки се на Ройтерс. В интервю за телевизия Скай Нюз Хамънд се опита да разсее гнева, който предизвика у някои консерватори, които го обвиняват в твърде мек подход към Брюксел. \"Разбирам, че страстите са големи, но ние всички имаме еднакъв дневен ред. Врагът, противниците, от другата страна на масата, са хората, с които трябва да преговаряме, за да постигнем най-добрата сделка за страната ни\", каза Хамънд в интервюто. Малко по-късно той се опита да замаже нещата и написа в Туитър: \"Извинявам се, че използвах неподходяща дума. Ще продължим да работим с нашите приятели и партньори от ЕС за взаимноизгодна сделка за Брекзит.\" Хамънд отказа да отговори на въпроси на журналисти дали би гласувал за Брекзит, ако имаше втори референдум. Той само каза, че референдумът вече се е състоял и че всеки знае как е гласувал. Ройтерс припомня, че той водеше кампания против излизане от ЕС. По-рано тази седмица такъв въпрос беше зададен на Тереза Мей, която също отказа да отговори. Това предизвика известно безпокойство сред привържениците на Брекзит, че тя може би не е достатъчно твърда в намерението да извади Великобритания от ЕС.", "date": "2017.10.14", "title": "Британският министър на финансите се извини, след като нарече ЕС \"враг\""}
{"url": "http://pik.bg/%D0%BA%D0%BE%D0%BB%D0%B0-%D1%83%D0%B1%D0%B8-%D0%BD%D0%B0-%D0%BC%D1%8F%D1%81%D1%82%D0%BE-%D0%BF%D0%B5%D1%88%D0%B5%D1%85%D0%BE%D0%B4%D0%B5%D1%86-%D0%BD%D0%B0-%D0%B0%D0%BC-%D1%81%D1%82%D1%80%D1%83%D0%BC%D0%B0-news697448.html", "text": "Пешеходец е починал на място след удар от лек автомобил на 23 км на АМ „Струма“, в посока Дупница. Това съобщиха от пресцентъра на МВР. Инцидентът е станал около 21.00 часа на 13 октомври. Самоличността на пешеходеца не е установена. Водачът на лекия автомобил не е употребил алкохол. Образувано е досъдебно производство. Разследването по случая продължава.", "date": "2017.10.14", "title": "Кола уби на място пешеходец на АМ \"Струма\""}
