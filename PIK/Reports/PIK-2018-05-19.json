{"url": "http://pik.bg/%D0%B2%D0%B7%D0%B5%D0%BC%D0%B0%D1%82-400-%D0%BD%D0%BE%D0%B2%D0%B8-%D0%BB%D0%B8%D0%BD%D0%B5%D0%B9%D0%BA%D0%B8-news751515.html", "text": "Проект за реформа на центровете за спешна помощ на стойност 163 млн. лв. е подало здравното министерство пред Оперативна програма “Региони в растеж”. С тези пари трябва да бъдат закупени 400 нови линейки. Дейностите предвиждат модернизация на всички 237 обекта от системата за спешна медицинска помощ. Става дума за спешните отделения в 34 болници, 27 центъра за спешна медицинска помощ и 176 филиала. Там ще се обновява сградният фонд, ще се купят модерни медицинска апаратура и технологично обзавеждане. Сподели:", "date": "2018.05.19", "title": "Вземат 400 нови линейки  "}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BC%D1%8A%D0%B6-%D0%BF%D0%B0%D0%BB%D0%B8%D0%BB-%D0%B0%D1%81%D0%B0%D0%BD%D1%81%D1%8C%D0%BE%D1%80%D0%B8-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news751487.html", "text": "29-годишен мъж от Варна е бил задържан от полицията за умишлени палежи в пет асансьора в града, съобщава Булнюз. За времето от 20 февруари до 14 май той подпалил пет асансьора, намиращи се в ж.к. „Иван Рилски“, на ул. „Свобода“ и на бул. „Осми Приморски полк“. Разследващите са установили данни за умишлени действия. След проведени оперативно-издирвателни дейности и процесуално-следствени действия виновникът е задържан. Той е от Варна и е известен на МВР. Работата по документиране и доказване на престъпленията му продължава. По случаите се водят досъдебни производства под надзора на прокурор от Районната прокуратура във Варна. Сподели:", "date": "2018.05.19", "title": "Задържаха мъж, палил асансьори във Варна"}
{"url": "http://pik.bg/%D0%B3%D1%83%D1%80%D0%BC%D0%B5-%D0%B5%D1%82%D0%BE-%D1%81-%D0%BA%D0%B0%D0%BA%D0%B2%D0%BE-%D1%81%D0%B5-%D0%B3%D0%BE%D1%89%D0%B0%D0%B2%D0%B0%D1%82-%D0%B3%D0%BE%D1%81%D1%82%D0%B8%D1%82%D0%B5-%D0%BD%D0%B0-%D0%BA%D1%80%D0%B0%D0%BB%D1%81%D0%BA%D0%B0%D1%82%D0%B0-%D1%81%D0%B2%D0%B0%D1%82%D0%B1%D0%B0-%D0%BD%D0%B0-%D0%BC%D0%B5%D0%B3%D0%B0%D0%BD-%D0%B8-%D1%85%D0%B0%D1%80%D0%B8-news751560.html", "text": "Гостите, които ще честитят на младоженците, херцозите на Съсекс Хари и Меган в Уиндзорския дворец , ще бъдат посрещнати на сватбеното тържество с изискани ястия и нетрадиционна сватбена торта , отбелязва АП. Менюто се основава на сезонната британска продукция , като на поканените ще бъдат предложени шотландски скариди, британски аспержи и печено уиндзорско агнешко . Гостите ще могат да се насладят и на пилешко фрикасе с гъби смръчкула, грах и ризото, подправено с мента и свинско на скара. Гвоздеят на сватбеното тържество ще бъде нетрадиционната торта . Младоженците поръчаха на калифорнийската сладкарка Клеър Птак да приготви \"торта с лимон и сироп от бъзов цвят, която ще съчетава вкусовете на пролетта... покрита с маслен крем и украсена със свежи цветя\". Маркъл преди време е интервюирала Птак,\"която се фокусира върху използването на сезонни и органични съставки в тортите си, за бившия си лайфстайл блог, който беше закрит миналата година. Клеър Птак е родена в Калифорния, САЩ, и работи в ресторанта \"Chez Panisse\" в Бъркли под ръководството на шеф Алис Уотърс, преди да се премести в британската столица. Сподели:", "date": "2018.05.19", "title": "ГУРМЕ! Ето с какво се гощават гостите на кралската сватба на Меган и Хари"}
{"url": "http://pik.bg/%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-%D1%81-%D0%BD%D0%BE%D0%B2-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B8-%D1%81%D1%82%D0%B0%D1%80%D0%B8-%D0%BC%D0%B8%D0%BD%D0%B8%D1%81%D1%82%D1%80%D0%B8-news751530.html", "text": "AFP, цитирани от \"Фокус\". Новият президент на Каталуния Жоаким (Ким) Тора включи в регионалното си правителство двама бивши министри, към момента намиращи се в затвор в Мадрид, както и други двама бивши министри намиращи се в изгнание в чужбина, съобщава Тора назначи своето правителство с декрет, но то все още може да бъде блокирано от правителството в Мадрид, което настоява администрацията на каталунския президент да бъде „законна и действаща“, което ще бъде трудноосъществимо за въпросните четирима министри. Правителството в Мадрид има директна власт в каталунския парламент, след като активира член 155 от испанската конституция, който отне автономията на Каталуния. Сподели:", "date": "2018.05.19", "title": "Каталуния с нов президент и стари министри"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B1%D1%83%D0%BC-%D0%BD%D0%B0-%D0%B2%D0%B0%D1%80%D0%B8%D1%86%D0%B5%D0%BB%D0%B0-%D0%B2-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-news751521.html", "text": "Бум на варицела отчитат в Сандански. Само за няколко дни с шарка са се заразили 23 деца, а сред болните има и хора между 29 и 45 години. Сподели:", "date": "2018.05.19", "title": "ВНИМАНИЕ! Бум на варицела в Сандански"}
{"url": "http://pik.bg/%D0%B1%D0%BE%D0%B3%D0%B0%D1%82%D0%B8-%D1%81%D0%BC%D0%B5-%D0%BF%D1%80%D0%B5%D0%B1%D1%80%D0%BE%D0%B8%D1%85%D0%B0-816-%D0%BC%D0%B8%D0%BB%D0%B8%D0%BE%D0%BD%D0%B5%D1%80%D0%B8-news751516.html", "text": "Още 150 милиoнepи ca ce пoявили в България дo ĸpaя нa мapт тaзи гoдинa в cpaвнeниe c пъpвoтo тpимeceчиe нa 2017-а. Общo те дъpжaт нaд 2,450 милиapдa лeвa. Toвa пoĸaзвaт дaннитe нa Бългapcĸaтa нapoднa бaнĸa зa дeпoзититe и ĸpeдититe ĸъм ĸpaя нa пъpвoтo тpимeceчиe нa 2018 г. Cпopeд изчиcлeниятa пpeз тoзи пepиoд дeпoзититe нa дoмaĸинcтвaтa в ĸaтeгopиятa нaд 1 милиoн лeвa ca дocтигнaли 816 бpoя. Te ca ce yвeличили c 54 бpoя, или cъc 7,1%, в cpaвнeниe cъc cъщoтo тpимeceчиe нa пpeдxoднaтa гoдинa. B cpaвнeниe c тpимeceчиeтo в ĸpaя нa 2017 г. oбaчe тe зaпиcвaт cпaд oт 2%. Bce пaĸ тpябвa дa ce oтбeлeжи, чe бpoят нa гoлeмитe дeпoзити и ĸpeдити нe мoже дa пoĸaже ĸoлĸo тoчнo ca милиoнepитe в cтpaнaтa, тoй ĸaтo eдин и cъщ чoвeĸ мoжe дa имa пoвeчe oт eдин влoг и няколко зaeма. Сподели:", "date": "2018.05.19", "title": "БОГАТИ СМЕ! Преброиха 816 милионери"}
{"url": "http://pik.bg/%D0%BF%D1%80%D0%B5%D1%81%D0%BB%D0%B0%D0%B2%D1%81%D0%BA%D0%BE%D1%82%D0%BE-%D0%B7%D0%BB%D0%B0%D1%82%D0%BE-%D0%B2-%D0%BB%D1%83%D0%B2%D1%8A%D1%80%D0%B0-%D0%BF%D1%80%D0%B5%D0%B7-%D1%8E%D0%BD%D0%B8-news751518.html", "text": "Археологическият музей на Велики Преслав подреди изложба, посветена на 40-годишнината от откриването на ювелирното преславско златно съкровище. След пълната му консервация в Римско-германския централен музей в Майнц (Германия) ще могат да се видят най-после заедно всички експонати на уникалното съкровище от Х в. сл.Хр. Преславското златно съкровище е едно от най-големите у нас. Открито е през 1978 г. край старопрестолния град. То съдържа над 120 златни и позлатени украшения: златна диадема, огърлици, медальони, обици, копчета, пръстени и плочки от 14- и 22-каратово злато. Сред тях има бижута, изработени в Константинопол и Преслав. Изложбата ще продължи до края на май, а след това ще гостува на парижкия Лувър. Сподели:", "date": "2018.05.19", "title": "Преславското злато в Лувъра през юни"}
{"url": "http://pik.bg/%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%B8%D1%82%D0%B5-%D1%80%D0%BE%D0%B7%D0%BE%D0%BF%D1%80%D0%BE%D0%B8%D0%B7%D0%B2%D0%BE%D0%B4%D0%B8%D1%82%D0%B5%D0%BB%D0%B8-%D1%89%D0%B5-%D0%BF%D0%BE%D0%BB%D1%83%D1%87%D0%B0%D1%82-%D0%B4%D1%8A%D1%80%D0%B6%D0%B0%D0%B2%D0%BD%D0%B0-%D0%BF%D0%BE%D0%BC%D0%BE%D1%89-news751488.html", "text": "Министърът на земеделието, храните и горите Румен Порожанов се срещна в Карлово с розопроизводителите и кметовете на населените места в региона, съобщиха от пресцентъра на министерството. Поводът са протестите на земеделски стопани заради ниски изкупни цени на розовия цвят. “Държавата няма как да изкупи розовия цвят, нито пък да влияе на цените. И без протест на пътищата щях да дойда”, заяви министър Порожанов. Той обеща розопроизводителите, които са регистрирани и са претърпели загуби да получат държавна помощ “де минимис”. Ще се работи и за приемане на Закон за розата, който да регламентира процеса от посадъчния материал до преработката в дестилериите. „Ясно трябва да разграничим коректните дестилерии от тези, които работят с вносна суровина. Необходимо е в бърз порядък да се приеме този закон”, каза министърът на земеделието. В момента има нелоялни производители, които ползват вносни продукти от Иран, Турция и Тунис, смесват ги с българското розово масло и по този начин компрометират качеството и марката му на световните пазари. Това заедно с увеличените розови насаждения с по 10% годишно води и до намалението на изкупните цени тази година. Министър Порожанов обяви, че на 20 май (неделя) в 11:00 часа в министерството на земеделието ще проведе среща и с дестилериите, които преработват розовия цвят. На нея са поканени и асоциациите на розопроизводителите и кметове на населените места в региона. Сподели:", "date": "2018.05.19", "title": "Регистрираните розопроизводители ще получат държавна помощ"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%BA%D0%B8%D1%82%D0%B0%D0%B9-%D0%BE%D0%B1%D0%B5%D1%89%D0%B0-%D0%B4%D0%B0-%D1%81%D0%B5-%D0%B1%D0%BE%D1%80%D0%B8-%D1%81%D1%80%D0%B5%D1%89%D1%83-%D0%B7%D0%B0%D0%BC%D1%8A%D1%80%D1%81%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D1%80%D0%B8%D1%80%D0%BE%D0%B4%D0%B0%D1%82%D0%B0-news751492.html", "text": "Президентът на Китай Си Дзинпин заяви, че страната му ще се бори срещу замърсяването и ще работи за достигането на ново равнище на екологична цивилизация, предава Xinhua, цитирана от „Фокус“. Китай ще работи за координиране между екологичното и социалното развитие и екологичната цивилизация, заяви Си Дзинпин по време на двудневна национална конференция за опазване на природата. Китайският президент заяви, че държавата ще пренасочи повече енергия в това да насърчава екологичната цивилизация и разрешаването на проблемите на околната среда, подкрепени от политическите предимства на централизираното и обединено лидерство на Китайската народна република и социалистическата система, както и постиженията направени през 40-те години на реформи и отваряне към света. Сподели:", "date": "2018.05.19", "title": "Президентът на Китай обеща да се бори срещу замърсяването на природата"}
{"url": "http://pik.bg/%D1%80%D0%B0%D0%B4%D0%B5%D0%B2-%D0%B8%D0%B7%D0%BA%D0%B0%D0%B7%D0%B0-%D1%81%D1%8A%D0%B1%D0%BE%D0%BB%D0%B5%D0%B7%D0%BD%D0%BE%D0%B2%D0%B0%D0%BD%D0%B8%D1%8F-%D0%BD%D0%B0-%D0%BA%D1%83%D0%B1%D0%B8%D0%BD%D1%81%D0%BA%D0%B8%D1%8F-%D1%81%D0%B8-%D0%BA%D0%BE%D0%BB%D0%B5%D0%B3%D0%B0-%D0%B7%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BD%D0%B0-%D0%BF%D1%8A%D1%82%D0%BD%D0%B8%D1%87%D0%B5%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82-news751498.html", "text": "Президентът Румен Радев изразява съболезнования на своя кубински колега президента Мигел Диас-Канел по повод катастрофата на пътнически самолет край Хавана, при която загинаха над 100 души. Това съобщиха от прессекретариата на държавния глава. Президентът Радев изразява съпричастност и съчувствие от името на българския народ и от свое име към семействата и близките на загиналите, както и надежда за възстановяването на оцелелите при тежката катастрофа. Сподели:", "date": "2018.05.19", "title": "Радев изказа съболезнования на кубинския си колега за катастрофата на пътнически самолет"}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE-%D0%B2%D1%80%D0%B5%D0%B4%D0%BD%D0%B8-%D0%BF%D1%80%D0%B8%D0%BB%D0%BE%D0%B6%D0%B5%D0%BD%D0%B8%D1%8F-%D0%B8%D0%B7%D1%82%D1%80%D0%B8%D1%82%D0%B8-%D0%BE%D1%82-%E2%80%9E%D0%B3%D1%83%D0%B3%D1%8A%D0%BB-%D0%BF%D0%BB%D0%B5%D0%B9%E2%80%9C-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0%D1%82-%D0%BF%D0%BE%D0%B4-%D0%B4%D1%80%D1%83%D0%B3%D0%B0-%D1%84%D0%BE%D1%80%D0%BC%D0%B0-news751472.html", "text": "Вредоносни приложения, които бяха отстранени от редакторите в каталога „Гугъл Плей“, започват да се появяват отново там, но с други „одежди“. До този извод стигнаха експерти от компанията Symantec, специализирани в разработването на операционни системи в сферата на информационната безопасност и защитата на данни, съобщава Профит. Минимум седем от приложенията с деструктивна функционалност, изтрити от „Гугъл Плей“ в последно време, се появиха наново. Разработчиците им са скрили троянеца в клавиатурата, калкулатора, в системите за чистене на памет, записване на позвънявания, блокиране на достъпа и т.н. Според експертите проблемът е, че разработчици с различни имена пускат едни и същи вредоносни приложения. Те смятат, че „Гугъл“ трябва по-внимателно да се отнесе към въпроса. Странно е, отбелязват още те, че вградената антивирусна програма не разпознава троянските коне нито от пръв поглед, нито дори от седми. Практиката сочи, че свалянето на приложения от „Гугъл Плей“ рядко е свързано с големи щети и рискове за потребителите. Установено е, че повечето жертви на вредоносни приложения са имали контакт със странични за каталога сайтове, откъдето именно идва сериозният риск. Сподели:", "date": "2018.05.19", "title": "Опасно! Вредни приложения, изтрити от „Гугъл Плей“, се завръщат под друга форма"}
{"url": "http://pik.bg/%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%B1%D0%B5%D0%BB%D0%B0%D1%89%D0%B8%D1%86%D0%B0-%D0%B8%D0%B7%D0%BB%D1%8F%D0%B7%D0%BE%D1%85%D0%B0-%D0%BD%D0%B0-%D0%BC%D0%B8%D1%80%D0%B5%D0%BD-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%B2%D1%8A%D0%B7%D0%BC%D0%BE%D0%B6%D0%BD%D0%B0-%D0%BD%D0%BE%D0%B2%D0%B0-%D0%BA%D0%B0%D1%80%D0%B8%D0%B5%D1%80%D0%B0-news751491.html", "text": "Жителите на Белащица излязоха на мирен протест срещу възможна нова концесия за добив на строителни материали, съобщава БНР. Те казаха: „Стоп на кариерите в Белащица“. От фирмата концесионер нямаше представител на протеста. Те са депозирали инвестиционното си намерение в кметството, където всеки може да се запознае с текста. Хората са против инвестиционното намерение на „Холсим кариерни материали Пловдив“ АД за съживяването на кариера от преди 28 години. Те са убедени, че гърмежите, високите вибрации и праха от кариерата оказват катастрофални последици върху качеството на живот. Фактите показват, че концесионерите досега не са извършили никакво възстановяване на терена на действащата кариера. Жителите на Белащица, подкрепени от съседните селища, са категорични, че ще продължат да протестират, докато бъдат чути от държавата. Сподели:", "date": "2018.05.19", "title": "Жителите на Белащица излязоха на мирен протест срещу възможна нова кариера"}
{"url": "http://pik.bg/%D0%B2%D0%BE%D0%B9%D0%BD%D0%B0%D1%82%D0%B0-%D1%81%D0%B5-%D1%80%D0%B0%D0%B7%D1%80%D0%B0%D1%81%D1%82%D0%B2%D0%B0-%D0%B5%D0%B2%D1%80%D0%BE%D0%BF%D0%B0-%D0%BE%D1%82%D0%B3%D0%BE%D0%B2%D0%B0%D1%80%D1%8F-%D0%BD%D0%B0-%D1%82%D1%80%D1%8A%D0%BC%D0%BF-%D1%81%D0%BB%D0%B0%D0%B3%D0%B0%D1%82-%D0%B2%D0%B8%D1%81%D0%BE%D0%BA%D0%B8-%D0%BC%D0%B8%D1%82%D0%B0-%D0%BD%D0%B0-%D1%81%D1%82%D0%BE%D0%BA%D0%B8-%D0%BE%D1%82-%D1%81%D0%B0%D1%89-news751552.html", "text": "Европейският съюз официално е съставил списък с американски стоки, които могат да бъдат обложени с вносни мита в отговор на митата на САЩ върху вноса на стомана и алуминий, предаде ДПА. Списъкът е предаден на Световната търговска организация, която го публикува вчера. Ответните мита ще носят 1,6 млрд. д. годишно, посочва ЕС в документа. Сумата се равнява на стойността на американските мита. Списъкът включва селскостопански продукти като царевица, ориз, фъстъчено масло и портокалов сок. Уиски, тютюневи изделия и дънки също ще бъдат облагани с допълнителни тарифи. Включени са и различни стоманени продукти, мотоциклети и лодки. Повечето продукти в списъка ще бъдат обложени с мита 25 процента. Сподели:", "date": "2018.05.19", "title": "ВОЙНАТА СЕ РАЗРАСТВА! Европа отговаря на Тръмп, слагат високи мита на стоки от САЩ"}
{"url": "http://pik.bg/%D0%BD%D0%B0%D0%B4-200-%D0%BA%D0%BE%D0%BB%D0%B8-%D0%B8-%D0%BC%D0%BE%D1%82%D0%BE%D1%80%D0%B8-%D1%83%D1%87%D0%B0%D1%81%D1%82%D0%B2%D0%B0%D1%85%D0%B0-%D0%B2-%D1%82%D1%80%D0%B0%D0%B4%D0%B8%D1%86%D0%B8%D0%BE%D0%BD%D0%BD%D0%B8%D1%8F-%D1%80%D0%B5%D1%82%D1%80%D0%BE-%D0%BF%D0%B0%D1%80%D0%B0%D0%B4-%D0%B7%D0%B0-%D1%81%D0%BF%D0%B0%D1%81%D0%BE%D0%B2%D0%B4%D0%B5%D0%BD-news751479.html", "text": "Над 200 коли и мотори бяха разположени днес на площад \"Александър Невски\" за традиционния Ретро парад София 2018, предаде \"Булфото\". Парадът е организиран за 29-ти път от Българския автомобилен клуб \"РЕТРО\" съвместно със Съюза на българските автомобилисти и Столична община. Сподели:", "date": "2018.05.19", "title": "Над 200 коли и мотори участваха в традиционния ретро парад за Спасовден"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-%D0%B8-%D0%BC%D0%B5%D0%B3%D0%B0%D0%BD-%D0%B3%D1%80%D0%B5%D1%8F%D1%82-%D0%BE%D1%82-%D1%89%D0%B0%D1%81%D1%82%D0%B8%D0%B5---%D0%B5%D1%82%D0%BE-%D0%B7%D0%B0%D1%88%D0%B5%D0%BC%D0%B5%D1%82%D1%8F%D0%B2%D0%B0%D1%89%D0%B0%D1%82%D0%B0-%D1%80%D0%BE%D0%BA%D0%BB%D1%8F-%D0%BD%D0%BE%D0%BC%D0%B5%D1%80-2-%D0%BD%D0%B0-%D0%B1%D1%83%D0%BB%D0%BA%D0%B0-news751553.html", "text": "Принц Хари и новата му съпруга Меган Маркъл решиха да счупят тотално традициите и избраха да отидат сватбеното си тържество с електрически \"Ягуар\". Тази вечер царската двойка, новосъздаденият херцог и херцогинята на Съсекс, се отправи към приемането им в \"Фрогмор Хаус\" в замъка Уиндзор. Около 200 избрани гости ще споделят тяхното щастие и ще имат честта да вдигнат тост за тяхната любов, а Мегън ще държи реч пред присъстващите. За да се придвижат младоженците избраха сребристо син Jaguar E-Type Concept Zero, който произведен през 1968 г., а днес се зарежда с електричество. Сподели:", "date": "2018.05.19", "title": "ЕКСКЛУЗИВНО! Принц Хари и Меган греят от щастие - ето зашеметяващата рокля номер 2 на булката (СНИМКИ)"}
{"url": "http://pik.bg/%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-%D0%BC%D1%8A%D0%B6-%D1%81-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%BD%D0%B8-%D1%86%D0%B8%D0%B3%D0%B0%D1%80%D0%B8-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news751482.html", "text": "При проведена специализирана полицейка операция във връзка с незаконната търговия и разпространението на акцизни стоки без бандерол, проведена на 18 май (петък) във Врачанско, е извършена проверка на лек автомобил „Опел Вектра“, управляван от 32-годишния А.Б. от Беленци. При проверката е установено, че пътуващия с него мъж от същото село, държи кутия с контрабандни цигари с 13 къса в нея. На 24-годишния А.Д. е съставен акт по Закона за акцизите и данъчните складове. По случая в районното полицейско управление в Роман е образувана преписка. Сподели:", "date": "2018.05.19", "title": "Закопчаха мъж с контрабандни цигари във Врачанско"}
{"url": "http://pik.bg/%D0%B3%D0%B5%D0%BE%D1%80%D0%B3%D0%B8-%D0%BF%D1%8A%D1%80%D0%B2%D0%B0%D0%BD%D0%BE%D0%B2-%D0%B0%D0%B1%D0%B2-%D0%B5-%D0%B0%D0%BD%D1%82%D0%B8%D0%B2%D0%BE%D0%B5%D0%BD%D0%BD%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news751474.html", "text": "АБВ е антивоенната партия на България, особено при колебливото поведение на управляващи и парламентарна опозиция. Това каза президентът на Република България (2002-2012 г.) Георги Първанов Той поясни, че АБВ никога няма да подкрепи военна операция, която е без решение на Съвета за сигурност на ООН. Първанов допълни, че войната е твърде сложно нещо, за да се остави на американците. „Очаквам в рамките на този форум ние да обявим своето действие, своята първа битка на деня – да покажем характер, воля. Това е битка не на отрицанието, това е битка за нещо съзидателно, градивно, за нещо перспективно. Искам да подчертая още един важен приоритет, който също е много актуален. Има го в документите. Сигурно няма да имаме много време да обсъждаме в дълбочина, но нека да се чуе от този форум и от всички вас на нашите приятели, на нашите сънародници – АБВ е антивоенната партия на България особено при онова колебливо, да не кажа по-силно поведение на управляващи и парламентарна опозиция. Днес повече от всякога ясно и категорично трябва да кажем, че ние сме против всички тези опити да се инспирира за щяло и нещяло военен конфликт“, каза Първанов. Според него не може България да бъде постоянният член на така наречените коалиции на желаещите, образувани атхок в името на неясни цели и интереси. „Отдавна в АБВ заявихме и не бяхме достатъчно последователни, но аз възраждам, поставям отново на масата и като послание към новото ръководство – мисията на АБВ да водим битка с посредствеността на двуполюсния модел в Българската политика. Не може повече да се търпи това положение, при което двата полюса вегетират върху самоцелната конфронтация по дребнотемието, върху агресията и омразата“, каза Първанов. Сподели:", "date": "2018.05.19", "title": "Георги Първанов: АБВ е антивоенната партия на България"}
{"url": "http://pik.bg/%D1%83%D0%B6%D0%B0%D1%81-%D0%B2%D0%B7%D1%80%D0%B8%D0%B2-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-%D0%B2%D0%B7%D1%80%D0%B8%D0%B2-%D1%83%D0%B1%D0%B8-%D0%BE%D1%81%D0%B5%D0%BC-%D0%B4%D1%83%D1%88%D0%B8-%D0%B8-%D1%80%D0%B0%D0%BD%D0%B8-40-news751538.html", "text": "Voice of America, цитирани от \"Фокус\". Серия от експлозии е убила поне осем души и е ранила над 40 други в източен Афганистан, провинция Нангархар, заявиха местните власти пред Говорителят на източната провинция Нангархар Аттауллах Хогянай е заявил пред Voice of America, че експлозиите са били отчетени в провинциалната столица Джалалабад през нощта, на стадион по време на мач по крикет. Хогянай заяви, че и трите експлозии са се случили в стадиона около 23:30 местно време на 18 май. Директорът на здравния отдел на Нангархар е заявил, че някои от ранените са в критично състояние. Властите тепърва трябва да разкриват вида на експлозията и са заявили пред медиите, че полицията се намира на мястото на престъплението и че в момента тече разследване. Никоя групировка не е поела отговорност за атаките. Сподели:", "date": "2018.05.19", "title": "УЖАС! Взрив в Афганистан, взрив уби осем души и рани 40"}
{"url": "http://pik.bg/%D1%83%D0%B4%D0%B0%D1%80-%D0%BE%D1%82%D0%BA%D1%80%D0%B8%D1%85%D0%B0-200-%D0%BA%D0%B3-%D0%BD%D0%B5%D0%BB%D0%B5%D0%B3%D0%B0%D0%BB%D0%B5%D0%BD-%D1%82%D1%8E%D1%82%D1%8E%D0%BD-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news751473.html", "text": "Общо 200 кг. нелегално произведен и подготвен за незаконна търговия тютюн откриха полицаи в дома на врачанин, съобщиха от областната дирекция на МВР, цитирани от Конкурент. На 18 май служители на сектор \"Противодействие на икономическата престъпност\" проведоха акция с цел пресичане, разкриване и документиране на престъпленията, свързани със съхранението и разпространяването на акцизни стоки без български акцизен бандерол на територията на Враца. При проведените оперативни мерки е установен и спрян за проверка лек автомобил \"Мерцедес С450\", управляван от криминално проявения и осъждан А.А. 40-годишният мъж е бил придружен от униформените до дома си във Враца, където са намерени 15 чувала с малки разфасовки. Във всяко едно от пликчетата, приготвени за продажба имало ситно нарязан тютюн без бандерол. Общото количество на нелегалната стока е 200 кг. По случая е образувано досъдебно производство. Врачанинът е задържан в ареста за срок до 24 ч. Сподели:", "date": "2018.05.19", "title": "Удар! Откриха 200 кг. нелегален тютюн във Врачанско"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%80%D1%83%D1%81%D0%BA%D0%B8-%D0%B5%D0%BA%D1%81%D0%BF%D0%B5%D1%80%D1%82-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B2%D1%83%D1%87%D0%B8%D1%87-%D1%89%D0%B5-%D0%BE%D1%81%D1%82%D0%B0%D0%BD%D0%B5-%D0%B2-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%BA%D0%B0%D1%82%D0%BE-%D0%BF%D1%80%D0%B5%D0%B4%D0%B0%D0%BB-%D0%B7%D0%B5%D0%BC%D1%8F%D1%82%D0%B0-%D0%BD%D0%B0-%D0%BF%D1%80%D0%B5%D0%B4%D1%86%D0%B8%D1%82-news751475.html", "text": "EADaily, цитиран от \"Фокус\". Според ръководителя на Центъра по изучаване на съвременните балкански кризи към института по славянски изследвания към РАН и член на Сената на Република Сръбска Елена Гускова президентът на Сърбия Александър Вучич отдавна е взел решени по повод Косово, предава Според Гускова сръбският президент е имал шанс да промени сценария на отношенията с Прищина, когато замести Борис Тадич на поста министър-председател. Както припомня експертът, Тадич е преговарял със сепаратистите, но никога не е сключвал договор с тях. „Можеше да се откаже от всичко, за което се е съгласил Тадич, и да започне от нулата. Той не, той взе всички точки на споразумението, дори отиде по-далеч, като ги разшири“, допълни тя, добавяйки, че в този случай правата на косовските сърби все още не са защитени. Според Гускова днес Западът вече говори открито за необходимостта да вземе окончателно решение по отношение на Косово и Метохия. И Вучич напълно разбира, че трябва да подпише договор през 2018 г., който ще доведе Косово възможно най-близо до независимостта, каза експертът. \"И очевидно ще е необходимо да се водят преговори с Русия, която в Съвета за сигурност на ООН трябва да подкрепи Сърбия. И искам да кажа, че Вучич съвсем съзнателно пристъпва към това, знаейки добре, че сърбите няма да му простят това. Той се опитва да се оправдае с факта, че сърбите винаги си спомнят военните, че винаги обичат тези, които се бият. А политиците винаги се смятат за честни. Но ние трябва да разберем напълно, че това е много важно историческо решение за Сърбия, и ако сегашните лидери смятат, че алтернатива на това решение не е налице, експертите смятат, че алтернативата е там. Основното е да се използват всички дипломатически възможности в тази ситуация, включително подкрепата на Русия. Това не е направено до края“, смята историкът. В отговор на въпрос дали Александър Вучич продължава да разчита на безусловната подкрепа на Русия в Съвета за сигурност на ООН Гускова отбеляза, че Сърбия и днес прави възможно сътрудничество със страните-членки на НАТО. \"Ние знаем, че броят на военни учения, които провеждат от въоръжените сили на Сърбия с НАТО и с Русия, не е сравним: само две упражнения с Русия и 22 със страните членки на НАТО през 2015 г. Също така има толкова много договори, както са подписани за военното сътрудничество с държави-членки на НАТО а с Русия - има само двама те са много беззъби. В областта на сближаване с НАТО Вучич не седи на два стола. Той седи на един стол“, убеден е експертът. Според нея присъединяването към Сърбия към НАТО остава една от основните задачи, заложени от западните държави. И ако Вучич се съгласи да подпише споразумение за Косово, по същия начин ще се намери някоя ръка, които подпише споразумение с НАТО, без оглед на решение за военен неутралитет на Сърбия. Според Гускова става ясно, че Белград вече е взел решение и сръбското ръководство е готово да признае независимостта на Косово. „Съответно Русия няма да се противопостави на този процес, защото това е сръбската земя, а сърбите решават дали да я дадат, да я продадат или да се откажат от нея. Но историята наистина ще помни Александър Вучич, защото ще даде Косово и Метохия на албанците и се отказва част от сръбската територия, за която се бориха поколенията на неговите предци“, обобщава Елена Гускова. Сподели:", "date": "2018.05.19", "title": "СКАНДАЛ! Руски експерт: Александър Вучич ще остане в историята като предал земята на предците си"}
{"url": "http://pik.bg/%D0%BF%D0%B5%D1%82-%D0%BD%D0%BE%D1%89%D0%BD%D0%B8-%D0%B0%D0%B2%D1%82%D0%BE%D0%B1%D1%83%D1%81%D0%BD%D0%B8-%D0%BB%D0%B8%D0%BD%D0%B8%D0%B8-%D1%82%D1%80%D1%8A%D0%B3%D0%B2%D0%B0%D1%82-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news751476.html", "text": "Пет автобусни линии - № 1, 6, 12, 21 и 44 - ще возят пътници до 24 часа през нощта, съобщава Марица.бг. Удължаването на маршрутите е одобрено от общинската транспортна комисия, а на 23 май ще се гласува в местния парламент. Ако съветниците подкрепят предложението на кмета Иван Тотев, нощните рейсове ще тръгнат от 1 юни. Според заместник-кмета Златин Велев линиите са подбрани така, че да обслужват крайните квартали в шестте района. Сега градският транспорт работи до 22:00 – 22:30 часа. Сподели:", "date": "2018.05.19", "title": "Пет нощни автобусни линии тръгват в Пловдив"}
{"url": "http://pik.bg/%D0%B7%D0%B0%D0%B5%D0%B2-%D0%BE%D0%B1%D1%8F%D0%B2%D0%B8-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news751541.html", "text": "„Нова ТВ“, цитирани от \"Фокус\". Премиерът на Македония Зоран Заев заяви след лидерската среща между него и президента Георге Иванов, че е информирал държавното ръководство за всички подробности около преговорите с Гърция, които са се водили с пълна отговорност и посветеност към държавните интереси, предава македонската „Правителствата на Република Македония и Гърция обсъждаха вариант и решение, което може да бъде приемливо и за двете страни. Република Илинденска Македония е името, за което е възможен компромис от страна на Гърция. На английски: Republic of Ilinden Macedonia. Това предложение подсилва основата на нашата република, а Илинден показва историческия континуитет на нашите стремежи, нашата държавност и гордост“, заяви Заев, който допълни, че с това възможно решение „запазваме нашето достойнство, потвърждаваме нашата македонска идентичност и гарантираме мултиетничността на Македония“. Заев също е изпратил послание до Гърция, че с това решение се прави цялостно разграничение от региона „Македония“ в Гърция. „Илинденското въстание е за социални права и свободи, а ние нямаме никакви териториални претенции към нито една съседна държава, включително и Гърция. Потвърждавам, че и аз, и моят народ нямаме никакви териториални претенции и потвърждаваме неприкосновеността на границите и почитането на наследството на Гърция и гръцкия народ“, допълни още Заев. Сподели:", "date": "2018.05.19", "title": "Заев обяви решението за името на Македония"}
{"url": "http://pik.bg/%D1%82%D1%80%D0%BE%D0%B9%D0%BA%D0%B0%D0%B4%D0%B6%D0%B8%D1%8F-%D0%B2%D0%BB%D0%B0%D0%B4%D0%BE-%D0%BA%D0%B0%D1%80%D0%B0%D0%BC%D0%B0%D0%B7%D0%BE%D0%B2-%D1%81%D0%B5-%D0%B4%D0%B8%D0%BF%D0%BB%D0%BE%D0%BC%D0%B8%D1%80%D0%B0%D0%BB-%D1%81-%D0%B8%D0%B7%D0%BC%D0%B0%D0%BC%D0%B0-%D1%81%D0%BB%D0%B0%D0%B4%D0%BA%D0%B0%D1%80%D0%BA%D0%B0-%D0%BE%D1%82-%D1%81%D1%82%D0%BE%D0%BB%D0%B8%D1%87%D0%B5%D0%BD-%D1%85%D0%BE%D1%82%D0%B5%D0%BB-%D0%BC%D1%83-%D0%B2%D0%B7%D0%B5%D0%BB%D0%B0-%D0%B4%D1%8A%D1%80-news751078.html", "text": "Владо Карамазов не винаги е бил звезда. Като тийнейджър секс символът на родния театър бил най-голямата издънка в класа си. Той едва взел диплома за средно образование и то само благодарение на брат си, който бил истинският талант в семейството. Учителите пишели тройки на Владо единствено от уважение към баткото-отличник. Карамазов не се гордее с образованието си в средното училище, но и не счита за нужно да крие колко слаб ученик е бил. Че е завършил на късмет, личи от свидетелството му за професионална квалификация, което актьорът не се притеснява за показва публично. То се издава заедно с диплома за завършено средно образование. Тройките не са били изключение в бележника на бъдещата звезда. В дипломата му има \"Среден\" по английски език и по два специални предмета - \"Икономика\" и \"Отчетност на общественото хранене\". Оказва се, че в тийнейджърските години Владимир Александров, както е истинското име на актьора, се е готвил не за театъра, а за кухнята. Понеже изкарал двойки на изпитите по математика и след 7-и, и след 8-и клас, нямало как да влезе в престижна гимназия и се записал в Техникума по обществено хранене. Там вече учел по-големият му брат Иван. Той бил талант, а Владо пълен провал. Толкова бил зле в кухнята, че предпочитал да бели картофи цял ден, отколкото да доближи печката и да сготви дори една супа. Записал се в специалност \"Сладкарство\" само защото и брат му учел същото. \"Пишеха ми тройки по милост заради него\", признава по-късно звездата. Години наред той крие, че дипломата му за средно образование всъщност е взета с измама. Държавният му изпит е в кухнята на един от големите хотели в София. Пада му се да прави торта \"Гараш\" и шоколадово руло. Бъдещият сладкар обаче не знае нито рецептата за едното, нито за другото. Успява да омагьоса главната сладкарка на хотела. Казал, че иска да става актьор, че не знае как се прави торта и руло и че е отчаян. Мислел, че никога няма да вземе диплома, което означавало край с мечтите му за НАТФИЗ. Жената се смилила над него и тайно забъркала и тортата, и рулото. Благодарение на това в дипломата на Карамазов гордо блести шестица на държавния изпит по практика. Веднъж взел диплома, Карамазов само веднъж посяга към миксера и фурната. Решава да направи торта за семейството си. Опитът му завършва с такова фиаско, че той завинаги забравя за готвенето, пише седмичник. Сподели:", "date": "2018.05.19", "title": "ТРОЙКАДЖИЯ! Владо Карамазов се дипломирал с измама! Сладкарка от столичен хотел му взела държавния изпит "}
{"url": "http://pik.bg/%D1%86%D0%B8%D0%BF%D1%80%D0%B0%D1%81-%D0%BE%D0%B1%D1%8F%D0%B2%D0%B8-%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BD%D0%B0-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8%D1%82%D0%B5-%D0%BF%D0%B0%D1%80%D1%82%D0%B8%D0%B8-%D0%B7%D0%B0-%D1%85%D0%BE%D0%B4%D0%B0-%D0%BD%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%B7%D0%B0-%D0%B8%D0%BC%D0%B5%D1%82%D0%BE-news751477.html", "text": "„Локално“, цитиран от \"Фокус\". Гръцкият премиер Алексис Ципрас по време на телефонни разговори с лидерите политическите партии е повторил правителствената позиция за съставно име за всестранна употреба, конституционна ревизия и прилагане на същата като предпоставка за интеграцията на Македония в международните организации, предава македонската електронна медия Ципрас е информирал председателите на партиите, че правителството няма да пристъпи към конкретни дискусии, ако първо не са изпълнени предпоставките. „ Необходима предпоставка са промените в конституцията на съседната държава, което ще елиминира всякакъв вид иредентизъм, както и необходимостта те да се приложат. Това е основата за интеграцията на Македония в международните организации. Премиерът информира политическите лидери във връзка с името, че позицията на правителството е да не се пристъпва към конкретни дискусии, ако първо не са изпълнени горните условия“, съобщават от правителството на Гърция по отношение на телефонните разговори с лидерите, без да се предоставя допълнителна информация с кого точно е говорили какъв отговор е получил от своите събеседници. Сподели:", "date": "2018.05.19", "title": "Ципрас обяви лидерите на политическите партии за хода на преговорите за името"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%80%D1%83%D1%81%D0%B8%D1%8F-%D0%BE%D1%82%D0%BC%D0%B5%D0%BD%D0%B8-%D0%B2%D0%B8%D0%B7%D0%B8%D1%82%D0%B0%D1%82%D0%B0-%D1%81%D0%B8-%D0%B2-%D0%BB%D0%B0%D1%82%D0%B8%D0%BD%D1%81%D0%BA%D0%B0-%D0%B0%D0%BC%D0%B5%D1%80%D0%B8%D0%BA%D0%B0-news751480.html", "text": "От Министервството на външните работи на Русия съобщиха, че Сергей Лавров отменя планираното си посещение в Латинска Америка, съобщава РИА Новости. Посочва се, че външният министър на Русия няма да може да посети Аржентина и Куба, тъй като ще участва в серия мероприятия по линия на сформирането на новото правителство на Русия. От Външното министерство уточняват, че на заседанието на Г-20 в Буенос Айрес Русия ще бъде представяна на ниво заместник-министър. Сподели:", "date": "2018.05.19", "title": "Външният министър на Русия отмени визитата си в Латинска Америка"}
{"url": "http://pik.bg/%D0%B5%D1%82%D0%BE-%D0%BA%D0%BE%D0%B9-%D0%B5-%D0%BD%D0%B0%D0%B9-%D0%BF%D0%BE%D0%BB%D0%B5%D0%B7%D0%BD%D0%B8%D1%8F%D1%82-%D0%B7%D0%B5%D0%BB%D0%B5%D0%BD%D1%87%D1%83%D0%BA-news751470.html", "text": "Според д-р Ранган Чатърджи, автор на \"The Four Pillar Plan\" и кореспондент на програмата на BBC \"Doctor in the House\", има само един зеленчук, който задължително трябва да ядем и това са броколи, съобщава The Independent, цитиран от Профит. \"Броколите имат способността да спасяват животи\", пише той в статия за MailOnlinе. Предимствата oт консумацията на този зеленчук от семейство Кръстоцветни, към което спадат още зелето и карфиола, са много и започват да се проявяват още докато се преработва и преминава през тънките черва. Броколите съдържат редица полезни минерали, а омега 3 мастните киселини в състава им намаляват нивата на лошия холестерол Несмилаемите фибри от броколите подобряват работата на дебелото черво, според  д-р Чатърджи. Това, от своя страна, води до по-добро състояние на храносмилателната система, а от там и до подобрен имунитет. Като цялостен показател за здравето, доброто състояние на червата е много важно, тъй като има \"дълбоко влияние не само върху храносмилателната система, но и върху настроението и мозъчните функции\" и може също да повлияе на нашето тегло и потенциални ставни болки, твърди д-р Чатърджи. Въпреки че отдавна е известно как здравето на червата влияе върхо цялостното състояние на организма, връзката между чревните бактерии и доброто състояние на ума е сравнително нова за науката. Според медицинското училище в Харвардския университет, стомашните неразположения на даден човек може действително да са причина за безпокойство, стрес или депресия \", защото мозъкът и стомашно-чревната система са тясно свързани\". Т.е когато ядете здравословни храни като броколи, можете да намалите риска от проблеми с психичното здраве. Броколите също така предлагат многобройни други предимства за сърцето и очите, както и профилактиката на рака според предишни проучвания. Уверете се обаче, че готвите и консумирате броколите си по най-ефикасния начин, което означава, че трябва да избягвате пърженето и вместо това да го приготвяте на пара или да го консумирате сурово. Сподели:", "date": "2018.05.19", "title": "Ето кой е най-полезният зеленчук"}
{"url": "http://pik.bg/%D0%BF%D1%80%D0%BE%D1%84-%D0%BF%D0%BB%D0%B0%D0%BC%D0%B5%D0%BD-%D0%BF%D0%B0%D0%B2%D0%BB%D0%BE%D0%B2-%D0%BE%D1%82%D0%BA%D0%B0%D0%B7%D1%8A%D1%82-%D0%BD%D0%B0-%D1%81%D0%B2-%D1%81%D0%B8%D0%BD%D0%BE%D0%B4-%D0%B4%D0%B0-%D0%BF%D1%80%D0%B8%D1%81%D1%8A%D1%81%D1%82%D0%B2%D0%B0-%D0%BD%D0%B0-%D0%B3%D0%BE%D0%B4%D0%B8%D1%88%D0%BD%D0%B8%D0%BD%D0%B0%D1%82%D0%B0-%D0%B2-%D0%BE%D1%85%D1%80%D0%B8%D0%B4-%D0%B5-%D0%B0%D0%BD%D1%82%D0%B8%D0%B8%D1%81%D1%82%D0%BE%D1%80%D0%B8%D1%87%D0%B5%D1%81-news751478.html", "text": "Отказът на Светия Синод да присъства на годишнината на Охридската архиепископия е антиисторически. Това каза историкът проф. Пламен Павлов в ефира на Радио „Фокус“. По думите му това решение дава възможност на някои граждани и митрополити в Македония да говорят, че те са съвсем отделна църква и че нямат нищо общо с нас, което е дълбоко невярно. Според проф. Павлов участието на наши представители в тържествата в Охрид за 1000-годишнината на Охридската архиепископия ще даде възможност да се каже открито, че става дума за част от българската църковна история и че Българската патриаршия е единствената църква, която може да бъде църква-майка на Охридската архиепископия или на Македонската православна църква. “Това, което аз си мисля, че може да бъде направено все още, е Светият Синод на Българската православна църква да свика заседание и да отмени това за мен наистина непонятно и да не кажа - позорно решение. Още повече, гласовете са осем на пет, и то - при отсъствието на Негово светейшество патриарх Неофит. Т. е., ако той присъстваше, гласовете щяха да бъдат вероятно по някакъв друг начин. Ние не можем да приемем, че Българската църква може да решава такива морално-етични исторически въпроси с разделение, тъй като осем на пет – това си е абсолютно разделение. Такива въпроси трябва да се решават със съгласие. Така че, тези приказки, че ще изпаднем в схизма, че едва ли не ще отпаднем от световния живот на Православието, за мен са абсолютно несъстоятелни. Няма никакви индикации за подобно нещо”, каза той. Проф. Пламен Павлов призова Светия Синод да преразгледа решението си и да участва достойно в отбелязването на 1000-годишнината от учредяването на Охридската епископия, тъй като тя е важна част от историческия път на Българската православна църква. Сподели:", "date": "2018.05.19", "title": "Проф. Пламен Павлов: Отказът на Св. Синод да присъства на годишнината в Охрид е антиисторически"}
{"url": "http://pik.bg/%D0%BE%D0%B1%D1%89%D0%B8%D0%BD%D0%B0-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-%D0%B1%D0%B5-%D0%B4%D0%BE%D0%BC%D0%B0%D0%BA%D0%B8%D0%BD-%D0%BD%D0%B0-%D0%BA%D0%BE%D0%BD%D1%84%D0%B5%D1%80%D0%B5%D0%BD%D1%86%D0%B8%D1%8F-%D0%B7%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D0%BE%D0%BD%D0%BD%D0%B8%D1%82%D0%B5-%D1%82%D0%B5%D1%85%D0%BD%D0%BE%D0%BB%D0%BE%D0%B3%D0%B8%D0%B8-news751483.html", "text": "Община Кюстендил бе домакин за трети пореден път на конференция за информационните технологии, съобщи БНР. Участваха десетки преподаватели и специалисти в сферата. Дигитално изобразително изкуство, технологии и ИТ-предприемачество бяха сред основните теми на форума. Bъвеждане на учениците от града в новите технологии и възможностите, които предоставя ИТ-секторът, бяха основните теми на лекциите и заниманията, които продължиха през целия ден в залата на общинския парк хотел \"Кюстендил\". „Радостно е това, че немалко от дошлите в залата са били на семинара и миналите години“, отбеляза ИТ-специалистът Георги Прусийски. Гост на срещата бе и заместник-кметът на Кюстендил по духовните дейности Светослав Василев. Сподели:", "date": "2018.05.19", "title": "Община Кюстендил бе домакин на конференция за информационните технологии"}
{"url": "http://pik.bg/%D0%B2%D0%B8%D1%81%D0%BE%D0%BA%D0%B8%D1%82%D0%B5-%D0%BD%D0%B8%D0%B2%D0%B0-%D0%BD%D0%B0-%D0%B2%D0%B0%D1%80%D0%B8%D1%86%D0%B5%D0%BB%D0%B0-%D0%B8-%D1%81%D0%BA%D0%B0%D1%80%D0%BB%D0%B0%D1%82%D0%B8%D0%BD%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BE%D1%81%D1%82%D0%B0%D0%B2%D0%B0%D1%82-news751486.html", "text": "Броят на болните от варицела и скарлатина в Пловдив и областта продължава да се задържа в сравнително високи нива, съобщава Трафикнюз. За последния отчетен период случаите на варицела са 97 срещу 99 в началото на май. Ръст се отчита при болните от скарлатина. През последния отчетен период са засегнати 15 души, а преди това техният брой е бил 8 Броят на засегнатите от чревни инфекции също нараства –30 души през последната седмица срещу 22 през предходния отчетен период. 3 са случаите на вирусен хепатит. Сподели:", "date": "2018.05.19", "title": "Високите нива на варицела и скарлатина в Пловдив остават"}
{"url": "http://pik.bg/%D0%BA%D1%80%D0%B8%D0%B7%D0%B0-%D0%BA%D0%B0%D1%82%D0%B5%D1%82%D0%BE-%D0%B5%D0%B2%D1%80%D0%BE-%D1%81-200-%D0%BB%D0%B2-%D0%BF%D0%B5%D0%BD%D1%81%D0%B8%D1%8F---%D0%B0%D0%BA%D1%82%D1%80%D0%B8%D1%81%D0%B0%D1%82%D0%B0-%D1%81%D0%B0%D0%BC%D0%BE-%D1%81-12-%D0%B3%D0%BE%D0%B4%D0%B8%D0%BD%D0%B8-%D1%82%D1%80%D1%83%D0%B4%D0%BE%D0%B2-%D1%81%D1%82%D0%B0%D0%B6-news751025.html", "text": "Във ферма за пчели крои планове да превърне двора на къщата си в Кокаляне Катерина Евро. Актрисата от \"Оркестър без име\" е решена да се отдаде на пчеларството, за да си докарва доход за времето, в което окончателно ще приключи с актьорската професия и за което, както стана ясно наскоро, ще ѝ се полага мизерната пенсия от 200 лв. 61-годишната Евро разбрала за горната сума, когато преди няколко дни решила да си направи справка в НОИ. Оказало се, че има само 12 от изискуемите за жените 34 години трудов стаж. Актрисата обаче вече има стратегия, чрез която да не остане гладна на стари години. Катерина се е запалила по идеята да се заеме по-сериозно с пчеларството и производството на мед, който щяла да пласира в артсредите. В двора си в Кокаляне майката на Сашко Кадиев има един кошер, а добития от нея домашен мед консумира цялото семейство. Смята да ги увеличи с още три-четири. \"Сега все още си работя, изкарвам пари, но не съм от тези майки, които да просят от децата си: \"Майче, дай ми пари\". А и Сашко е малко стиснат. Абе, с кошерите и меда ще се оправям на старини\", амбицирана е борбената Евро. Сподели:", "date": "2018.05.19", "title": "КРИЗА! Катето Евро с 200 лв. пенсия - актрисата само с 12 години трудов стаж"}
{"url": "http://pik.bg/%D0%BC%D0%B2%D1%80-%D0%B2-%D0%B1%D0%BE%D0%B9%D0%BD%D0%B0-%D0%B3%D0%BE%D1%82%D0%BE%D0%B2%D0%BD%D0%BE%D1%81%D1%82-%D0%B7%D0%B0-%D0%BB%D0%BE%D1%88%D0%BE%D1%82%D0%BE-%D0%B2%D1%80%D0%B5%D0%BC%D0%B5-news751536.html", "text": "Създадена е организация с оглед предприемане на превантивни действия при евентуално влошаване на метеорологичната обстановка в страната, съобщиха от пресцентъра на МВР. Следи се непрекъснато прогнозата за времето, поддържа се постоянна връзка с Националния институт по метеорология и хидрология към БАН и Изпълнителната дирекция борба с градушките. Осъществена е координация с областните дирекции на МВР и областните управители. В Главна дирекция „Пожарна безопасност и защита на населението“ се събира информация от цялата страна, с особено внимание се следят евентуални симптоми на поява на буря „супер клетка“ от която пострадаха жителите на Плевен и с. Гривица. Министерството на вътрешните работи има готовност при необходимост да реагира на подадени сигнали от граждани. На този етап няма застрашени райони и опасност за хората. Сподели:", "date": "2018.05.19", "title": "МВР в бойна готовност за лошото време"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%B8-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B3%D1%8A%D1%80%D1%86%D0%B8%D1%8F-%D0%B5%D0%B4%D0%B8%D0%BD%D0%BE%D0%B4%D1%83%D1%88%D0%BD%D0%B8-%D0%BD%D0%B5%D0%BE%D0%B1%D1%85%D0%BE%D0%B4%D0%B8%D0%BC-%D0%B5-%D1%88%D0%B8%D1%80%D0%BE%D0%BA-%D0%BA%D0%BE%D0%BD%D1%81%D0%B5%D0%BD%D1%81%D1%83%D1%81-%D0%B7%D0%B0-%D1%80%D0%B5%D1%88%D0%B0%D0%B2%D0%B0%D0%BD%D0%B5-%D0%BD%D0%B0-%D1%81%D0%BF-news751467.html", "text": "Гръцкият премиер Алексис Ципрас информира президента на страната Прокопис Павлопулос, за хода на преговорите за решаване на спора за името, съобщава македонската „Нова ТВ“, цитирани от „Фокус“. „Ние представляваме линията, която имаме вече две десетилетия и се поддържа от по-голямата част от политическите сили“, заяви Ципрас. Той допълни, че предпоставка за решение е конституционната ревизия в Македония, при която да не се допуска всяка форма на иредентизъм и че правителството търси възможно най-голям консенсус. Прокопис Павлопулос също е подчертал необходимостта от широк консенсус. “Политическите сили имат различия, но за националните въпроси е необходим най-големият възможен консенсус, за да бъде устойчиво решението и Гърция да има по-голяма сила за преговорите“, коментира той. Ципрас смята, че е безсмислено да се говори за всяко име, ако преди това не са изпълнят двете ключови условия, поставени от гръцка страна. Гръцкият премиер смята, че преговорите са в критична фаза за намиране на взаимно приемливо решение, проблем, който според него натоварва гръцката външна политика в продължение на десетилетия. Сподели:", "date": "2018.05.19", "title": "Президентът и премиерът на Гърция единодушни: Необходим е широк консенсус за решаване на спора с името"}
{"url": "http://pik.bg/%D0%B3%D0%B5%D0%BE%D1%80%D0%B3%D0%B8-%D1%85%D0%B0%D1%80%D0%B8%D0%B7%D0%B0%D0%BD%D0%BE%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0%D1%81%D0%B8%D0%BB%D0%B8-%D1%80%D0%BE%D0%BB%D1%8F%D1%82%D0%B0-%D1%81%D0%B8-%D0%BD%D0%B0-%D0%BC%D0%B5%D0%B4%D0%B8%D0%B0%D1%82%D0%BE%D1%80-%D0%B8-%D0%BF%D0%B0%D1%80%D1%82%D0%BD%D1%8C%D0%BE%D1%80-%D0%BD%D0%B0-%D0%B1%D1%80%D1%8E%D0%BA%D1%81%D0%B5%D0%BB-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-news751465.html", "text": "България засили ролята си на медиатор и партньор на Брюксел на Балканския полуостров след срещата на върха на 17 май. Това каза в ефира на радио \"Фокус\" политическият анализатор Георги Харизанов, във връзка с проведената в София среща на високо равнище ЕС-Западни Балкани. Той уточни, че страната ни е играчът, в чиито ръце е правенето на политика съвместно между Брюксел и проблемните държави на Балканите. „Всъщност това е дипломацията – да успееш да накараш Ципрас и Заев да си подадат ръка пред камерите, или да успееш да накараш Тачи и Вучич да седнат на една маса – така изглежда дипломацията. От икономическа гледна точка разширяването на ЕС би било изцяло положителен процес – нови пазари, ново свободно движение на конкурентна работна ръка, нови държави, в които да се произвеждат по-евтини продукти. Политически риск винаги има в едно разширяване, но мисля, че от гледна точка на ползите този риск е напълно оправдан. Въпросът е, разбира се, че тези държави трябва да стигнат до определено ниво на развитие, поне, ако не и по-добро от нивото на България и Румъния през 2007 година, когато бяха приети в ЕС. Мисля си, обаче, че за съжаление страни като Босна и Херцеговина, както и Македония, са още твърде далеч от тези стандарти“, обясни политическият анализатор. Георги Харизанов допълни, че ако обществеността или критиците на управляващите са очаквали конкретика в заключителната декларация след срещата – такава няма, тъй като тя по правило отсъства от повечето дипломатически документи на ЕС. Той обаче подчерта, че на срещата съвсем категорично е засвидетелствана подкрепа от страна на ЕНП към исканията на българското правителство по така наречения пакет „Мобилност“, който предстои да се гласува в Европейския парламент и срещу който протестираха превозвачите в страната. Сподели:", "date": "2018.05.19", "title": "Георги Харизанов: България засили ролята си на медиатор и партньор на Брюксел на Балканите"}
{"url": "http://pik.bg/%D0%BD%D0%B5%D1%80%D0%B2%D0%BD%D0%BE%D1%81%D1%82%D1%82%D0%B0-%D0%BD%D0%B8-%D0%BA%D0%B0%D1%80%D0%B0-%D0%B4%D0%B0-%D1%81%D0%B5-%D1%82%D1%8A%D0%BF%D1%87%D0%B5%D0%BC-%D1%81-%D1%85%D1%80%D0%B0%D0%BD%D0%B0-%D0%B2%D0%B8%D0%B6%D1%82%D0%B5-%D0%B7%D0%B0%D1%89%D0%BE-news751455.html", "text": "Познато  ли ви е следното - чувствате се стресирани и ако преди малко до вас е имало цял пакет с чипс, то сега в него са останали само трохи. Това несъзнателно поставяне на някаква храна в устата има биологично обяснение. Когато сте тревожни, мозъкът има тази особеност да се фокусира върху незабавна награда – в случая вкусна хапка, а вие - да забравяте всякакви дългосрочни цели като отслабване. В същото време хормонът на стреса може да изпраща сигнали за глад, което ви кара да ядете, дори да не сте наистина гладни. Лошата новина е, че успокояващите храни, на които залагате в такива моменти, няма да ви осигурят желания ефект. Едно проучване на университета в Минесота сочи, че посягането към шоколад, сладолед и бисквити не действа положително върху настроението ни, нито ни въздържа от прекомерна консумация. Временното разсейване и удоволствие, които идват с това похапване, ще ви оставят с горчив привкус, когато процесът на ядене е приключил. Първата стъпка за прекратяването на порочния кръг – стрес – хранене – дебелеене – стрес, е да осъзнаете, че консумирате храна, защото сте тревожни и изнервени, казва д-р София Ридин-Грей, експерт по поведенческо здраве. Щом направите това, опитайте се да откриете кой е източникът на тревогата, допълва тя. Когато знаете защо посягате към нездравословна храна, това може да ви помогне да направите различен избор, казва д-р Ридин-Грей. Накрая изберете или създайте ритуал, който ви успокоява. Може да седите на тихо 5 минути дневно,  да играете тенис след работа, да прекарвате на време в градината и т.н. Напишете какво чувствате – това е друг инструмент, който помага на хората, които се хранят, водени от емоциите. Отворете дневника си и започнете редовно да пишете. Ще видите как пазарските чанти вече съдържат по-малко чипс, бисквити и сладолед. Сподели:", "date": "2018.05.19", "title": "Нервността ни кара да се тъпчем с храна. Вижте защо!"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D0%BE%D0%BF%D0%B5%D1%80%D0%B0%D1%86%D0%B8%D0%B8-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-%D0%B5%D1%82%D0%BE-%D0%B7%D0%B0-%D0%BA%D0%B0%D0%BA%D0%B2%D0%BE-news751464.html", "text": "Шест специализирани полицейски операции са проведени на18 май (петък) на територията на област Враца, съобщава Конкурент. Акциите са били насочени към установяване на малолетни и непълнолетни в и около нощните увеселителни заведения, проверка за наличие на стоки без бандерол, повишаване чувството за сигурност на гражданите, противодействие на битовата престъпност и предотвратяване на кражби. Проверени са общо 135 лица и 53 моторни превозни средства. Съставени са 14 акта и 21 фиша. Сподели:", "date": "2018.05.19", "title": "Полицейски операции във Врачанско. Ето за какво"}
{"url": "http://pik.bg/%D1%82%D0%B5%D1%82%D0%BE%D1%80%D0%B8%D1%81%D1%82%D0%B8%D1%87%D0%B5%D0%BD-%D0%B0%D1%82%D0%B5%D0%BD%D1%82%D0%B0%D1%82-%D0%B2-%D1%80%D1%83%D1%81%D0%B8%D1%8F-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-news751532.html", "text": "Двама полицаи и един гражданин са загинали в резултат на терористична атака срещу църква в руския град Грозни, заяви източник от местното полицейско управление, цитиран от Sputnik, цитирани от \"Фокус\"- По-рано в събота, лидерът на Чечения Рамзан Кадиров заяви пред журналисти, че четири терористи са успели да влязат в църквата „Свети Михаил“ в Грозни с намерение да вземат заложници. В резултат на намесата на специалните сили, четиримата терористи са били елиминирани. Сподели:", "date": "2018.05.19", "title": "Тетористичен атентат в Русия, има загинали"}
{"url": "http://pik.bg/%D0%B5%D1%81-%D1%81%D1%8A%D1%81-%D1%81%D0%BF%D0%B8%D1%81%D1%8A%D0%BA-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%81%D1%82%D0%BE%D0%BA%D0%B8-%D0%BA%D0%BE%D0%B8%D1%82%D0%BE-%D1%89%D0%B5-%D0%B1%D1%8A%D0%B4%D0%B0%D1%82-%D0%BE%D0%B1%D0%BB%D0%BE%D0%B6%D0%B5%D0%BD%D0%B8-%D1%81-%D0%BF%D0%BE-%D0%B2%D0%B8%D1%81%D0%BE%D0%BA%D0%B8-%D0%BC%D0%B8%D1%82%D0%B0-news751428.html", "text": "ЕС е депозирал в Световната търговска организация списък с американски стоки, които ще бъдат обложени с по-високи мита, съобщава БНР. Така Брюксел възнамерява да отговори на очакваното от Съединените щати въвеждане на наказателни мита върху вноса на стомана и алуминий от Европа. Американските продукти, които ЕС е изброил в списъка си до Световната търговска организация, са портокалов сок, уиски, тютюн, дънки, фъстъчено масло и мотори. Вносът им в Европа ще бъде обложен с 25 процента от 20 юни, ако в края на месеца Вашингтон включи и ЕС в списъка с държави, срещу които президентът Доналд Тръмп въведе наказателни мита. Те са в сила от 23 март в размер на 25% върху стомана и 10% върху алуминий, но до 1  юни ЕС остава извън ограничителните мерки. Общият размер на допълнителните мита, които ЕС би въвел след тази дата, е 1,4 млрд. евро. В Брюксел все още се изчисляват щетите за европейската икономика, в случай, че Вашингтон все пак наложи наказателните мита върху европейския внос на стомана и алуминий. На срещата на върха в София лидерите на ЕС се обединиха около четири точки, по които биха водили търговски преговори със Съединените щати. Ако Вашингтон се откаже от ограничителните мерки, Брюксел е готов на компромис за реформата на Световната търговска организация, реципрочност при пазарния достъп на индустриални стоки и участието в обществени поръчки, и възможност за американски доставки на втечнен газ за Европа. Сподели:", "date": "2018.05.19", "title": "ЕС със списък на американски стоки, които ще бъдат обложени с по-високи мита"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D0%BA%D0%BB%D1%8F%D1%82%D0%B8%D0%B5-%D1%81%D1%8A%D1%81%D0%B8%D0%BF%D0%B2%D0%B0-%D0%B0%D0%BD%D0%B8%D1%82%D0%B0-%D0%BC%D0%B5%D0%B9%D0%B7%D0%B5%D1%80-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D1%81%D1%8A%D1%81-%D1%81%D0%B8%D0%BB%D0%B8%D0%BA%D0%BE%D0%BD%D0%BA%D0%B0%D1%82%D0%B0-%D1%81%D0%BB%D0%B5%D0%B4-%D1%83%D0%B1%D0%B8%D0%B9%D1%81%D1%82%D0%B2-news751038.html", "text": "Проклятие застигна Анита Мейзер! Бившата миска, която от светска персона се преквалифицира в затворничка в Сливен, разпродава имотите си в добилата печална слаба кооперация във Варна, на последния етаж на която живота си загуби мъжът й Николай Димов, научи ПИК. Във фаталната нощ на 13 август 2016 г. Димов издъхна, задушен от свинските опашки, пристегнати около врата му. Мейзер трябвало да снима клипчета как здравенякът Николай къса опашките само със силата на мускулите си. Според самата Анита мъжът й лесно скъсал пластмасовите каишки около ръцете и краката си, след което я накарал да сложи две на врата му. Призовал я да пристегне по-силно. Докато Димов се мъчел да скъса свинските опашки, Мейзар излязла до близки магазин. Когато се върнала, открила Николай мъртъв. За убийството му по непредпазливост тя получи ефективна присъда от 4 години и половина, както и да предлагане на подкуп на разследващ полицай. След като Анита Мейзер бе тикната в затвора, в злокобния апартамент на последния етаж на прокълнатата кооперация продължи да живее нейната дъщеря Джулия. Младата жена изглежда е нямала проблем с факта, че в същото жилище пастрокът й е издъхнал. Проблем с това обаче явно са имали не само някои от живущите в кооперацията, а и варненци. Още повече, след като из Морската столица се понесла мълва, че духът на Николай Димов обитава лобното си място. Съкооператори на Мейзар разказвали, че месец след убийството и преди Джулия да се нанесе в прокълнатия апартамент, нощем от него се носели тропоти, сякаш духът на Димов не можел да си намери покой. Няколко месеца по-късно наемателите на единия от двата отдавани под наем от Анита Мейзер апартаменти, го освободили. Преди убийството на партерния етаж в помещение, също собственост на силиконката, просъфтявал салон за разкрасяване. Клиантелата обаче рязко секнала и наемателката се принудила да затвори бизнеса си. В момента имотите на Анита Мейзар във въпросната кооперация, включително и фаталния мансарден апартамент, са обявени за продан или за отдаване под наем. Широк транспарант с големи букви е опънат на витрините на фалиралия разкрасителен салон, видя ПИК. Сподели:", "date": "2018.05.19", "title": "САМО В ПИК! Проклятие съсипва Анита Мейзер! Ето какво се случва със силиконката след убийството на мъжа й (СНИМКА)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BD%D0%B5%D1%88%D0%BA%D0%B0-%D1%80%D0%BE%D0%B1%D0%B5%D0%B2%D0%B0-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D0%BE%D0%B1%D0%B8%D1%87%D0%B0%D1%85-%D0%B7%D0%B5%D1%82-%D1%81%D0%B8-%D0%B6%D0%BE%D1%80%D0%BE-news751499.html", "text": "На 11 май зетят на Нешка Робева - музикантът Георги Матев, напусна света на живите. Популярният китарист е издъхнал в съня си. Матев беше известен освен с участието си в различни музикални проекти и тв предавания и с последното си хоби – кулинарията. В последните години Матев менажираше известна верига ресторанти и се подвизаваше като жури на различни готварски формати. Нешка Робева и дъщеря ѝ запазиха мълчание до деня на погребението му на частните гробища в Бояна. Няколко часа след това легендарната треньорка по художествена гимнастика изля душата си в социалните мрежи чрез затрогващо послание към вече покойния си зет. Ето какво написа Нешка: „Сбогом, Жоро, На 11 май, в съня си призори, потегли към нови светове Жоро Матев. Жоро беше съпруг на дъщеря ми Аглика и баща на Рада… Беше мой зет и съратник... С него и бенда му правихме музиката към два от спектаклите… (“Бежанци“ и „Среща в спомена“). Аз – често недоволна, все не можех да обясня какво точно искам… Той - нетърпелив и избухлив, сдържаше гнева си пред мен… Но накрая, когато публиката избухваше в аплодисменти, това огромно дете ме взимаше в прегръдките си, щастливо и засмяно, забравило сръднята... Защото Жоро беше точно това – едно голямо, много бързо пораснало дете - наивно и незлобливо… Отличен кулинар и лакомник. Бонвиван. Талантлив музикант. Интелигентен и обаятелен събеседник - типичен близнак. Прекрасен приятел… Той просто премина през този свят, отдавайки се на живота така, както го разбираше… Аз го приемах такъв, какъвто е, и го обичах... Сбогом, Жоро, почивай в мир“. Сподели:", "date": "2018.05.19", "title": "САМО В ПИК И \"РЕТРО\"! Нешка Робева с разтърсваща изповед: Обичах зет си Жоро"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BD%D0%B0%D0%BC%D0%B5%D0%BA%D0%BD%D0%B0-%D1%87%D0%B5-%D1%84%D0%B1%D1%80-%D1%81%D0%B0-%D0%B2%D0%BD%D0%B5%D0%B4%D1%80%D0%B8%D0%BB%D0%B8-%D1%81%D0%B2%D0%BE%D0%B9-%D1%87%D0%BE%D0%B2%D0%B5%D0%BA-%D0%B2-%D0%BF%D1%80%D0%B5%D0%B4%D0%B8%D0%B7%D0%B1%D0%BE%D1%80%D0%BD%D0%B8%D1%8F-%D0%BC%D1%83-%D0%B5%D0%BA%D0%B8%D0%BF-news751432.html", "text": "Американският президент Доналд Тръмп засили нападките си срещу Министерството на правосъдието, като намекна, че ФБР може би е внедрило свой информатор в предизборния му щаб през 2016 г. или е вербувало някого от кампанията му, съобщи Ройтерс. Тръмп се въздържа да обвини бюрото, че го е шпионирало и предпочете да говори за сведения, че най-малко един човек от ФБР бил \"имплантиран\" с политическа цел в кампанията му, но не каза чии са тези твърдения. \"Ако това е вярно, това е най-големият политически скандал на всички времена\", написа Тръмп в Туитър. Бившият кмет на Ню Йорк Рудолф Джулиани, който сега е един от личните адвокати на президента, почти незабавно омаловажи спекулациите на Тръмп за някакъв информатор. Пред Си Ен Ен той каза, че той лично не е сигурен, че е имало такъв човек, и добави, че и президентът не е сигурен. Нито Тръмп, нито Джулиани дадоха някакви доказателства за внедряване на някого от правителството в щаба на Тръмп. Дълго време ни се казваше, че е имало някакво проникване, каза Джулиани. По едно време президентът мислеше, че е бил подслушван, добави той. Според в.\"Ню Йорк таймс\" ФБР е ползвало услугите на таен осведомител по време на разследването за действията на екипа на Тръмп по време на предизборната кампания. Според източници на вестника такава роля играел американски университетски преподавател, работещ във Великобритания, предаде ТАСС. Той поддържал връзка с двама души, които тогава били съветници на Тръмп - Джордж Пападопулос и Картър Пейдж. И двамата са разследвани във връзка с твърденията за евентуална намеса на Русия в американската предизборна кампания. По повод разследването на специалния прокурор Робърт Мълър Тръмп и някои негови съюзници са казвали, че хора от министерството на правосъдието се стремят да саботират администрацията му, отбелязва Ройтерс. ФБР отказа да коментира твърденията за негов източник в екипа на Тръмп. Сподели:", "date": "2018.05.19", "title": "Тръмп намекна, че ФБР са внедрили свой човек в предизборния му екип"}
{"url": "http://pik.bg/%D1%80%D1%83%D1%81%D0%BA%D0%B8%D1%82%D0%B5-%D0%B2%D0%BE%D0%B5%D0%BD%D0%BD%D0%B8-%D0%B4%D0%BE%D1%81%D1%82%D0%B0%D0%B2%D0%B8%D0%BB%D0%B8-%D1%81%D0%B5%D0%B4%D0%B5%D0%BC-%D1%82%D0%BE%D0%BD%D0%B0-%D1%85%D1%80%D0%B0%D0%BD%D0%B8%D1%82%D0%B5%D0%BB%D0%BD%D0%B8-%D0%BF%D1%80%D0%BE%D0%B4%D1%83%D0%BA%D1%82%D0%B8-%D0%B2-%D0%B8%D0%B7%D1%82%D0%BE%D1%87%D0%BD%D0%B0-%D0%B3%D1%83%D1%82%D0%B0-news751398.html", "text": "TACC, зитирана от \"Фокус\". Руските военни са доставили седем тона хранителни продукти в град Ербин в провинция Източна Гута, съобщават от Центъра за умиротворяване на враждуващите групировки към Руското Министерство на отбраната в Дамаск, предава „Доставихме седем тона хранителни продукти от първа необходимост: ориз, брашно, месни консерви, питейна вода, за която има сериозен недостиг в града“, заявяват от Центъра. В града, както и в другите градове от Източна Гута текат активни ремонтно-възстановителни работи, а бежанците се връщат в домовете си. Сподели:", "date": "2018.05.19", "title": "Руските военни доставили седем тона хранителни продукти в Източна Гута"}
{"url": "http://pik.bg/%D1%83%D0%B6%D0%B0%D1%81-%D0%BD%D0%B0-%D0%B5-79-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%80%D0%B5%D0%B6%D0%B0%D1%82-%D0%BB%D0%B0%D0%BC%D0%B0%D1%80%D0%B8%D0%BD%D0%B8-%D0%B4%D0%B0-%D0%B8%D0%B7%D0%B2%D0%B0%D0%B4%D1%8F%D1%82-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-news751501.html", "text": "Тежка катастрофа блокира Е-79 край санданското село Ново Делчево. Огнеборците бяха вдигнати на крак, както и спешни екипи. Лек автомобил \"Опел\", управляван от 40 г. жена е отнел предимството на товарен автомобил за разнос на петричка фирма, съобщава \"Струма.бг\". При инцидента сериозно е пострадало 21- годишно момиче возещо се в \"Опела\", което веднага е вкарано в операционна зала в Югозападна болница, но без опасност за живота. Пострадал е и мъжът в същата кола, който е с леки травми. На място веднага са пристигнали и два екипа на Спешна помощ от Петрич и Сандански. Също така и екип на пожарна безопасност, който помогнали за изваждането на пострадалите, останали под ламарините на силно смазания автомобил. Като по чудо тежкия пътен инцидент се размина без човешки жертви и тежко пострадали с опасност за живота. Сподели:", "date": "2018.05.19", "title": "УЖАС НА Е-79! Тежка катастрофа, режат ламарини да извадят семейство"}
{"url": "http://pik.bg/%D0%B2%D0%B8%D1%81%D1%88-%D0%B2%D0%BE%D0%B5%D0%BD%D0%B5%D0%BD-%D0%BE%D1%82-%D0%BA%D0%BD%D0%B4%D1%80-%D0%B5-%D0%B8%D0%B7%D0%B1%D1%8F%D0%B3%D0%B0%D0%BB-%D0%B2-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-news751403.html", "text": "Севернокорейски офицер, придружен от цивилен, е избягал в Южна Корея, като двамата са преминали през Жълто море, съобщава Франс Прес, цитирани от „Фокус“. „Забелязана е малка лодка северно от остров Баеньон, близо до границата между двете Кореи, като в нея са се намирали майор от севернокорейската армия и един цивилен по данни на южнокорейската агенция Yonhap. Те са били пресрещнати от бреговата охрана на Южна Корея и са изявили желание да останат в Южна Корея. Това е 14-о бягство на севернокорейски военен от 2 000 година насам. Сподели:", "date": "2018.05.19", "title": "Висш военен от КНДР е избягал в Южна Корея"}
{"url": "http://pik.bg/%D0%B4%D0%BD%D0%B5%D1%81-%D0%B5-%D1%81%D0%B2%D0%B5%D1%82%D0%BE%D0%B2%D0%B5%D0%BD-%D0%B4%D0%B5%D0%BD-%D0%BD%D0%B0-%D1%85%D0%B5%D0%BF%D0%B0%D1%82%D0%B8%D1%82%D0%B0-news751437.html", "text": "19 май е Световният ден за борба с хепатита. Той се отбелязва от 2006 година по инициатива на Европейската организация на пациентите с чернодробни заболявания и на Световната здравна организация за подкрепа на пациентите, носители на вируса на хепатит. Сред най-рисковите групи са хората на възраст 40-65 г., които са имали кръвопреливане или медицинска манипулация в миналото. Според експерти, за да бъде елиминирано заболяването, регулярно трябва да се провеждат скрининги сред населението, тъй като болестта протича безсимптомно и пациентите разбират нея, едва когато вече са настъпили усложнения. Статистиката сочи, че всеки дванадесети човек по света е носител на вируса на хепатит без да подозира за това. Причината за това е безсимптомното протичане на болестта. Хепатит B, наричан още \"тихият убиец\", е заболяване на черния дроб, което протича остро и хронично. У нас най-често боледуващи от остър вирусен хепатит В са хората между 18 и 29 години. Веднъж станал хроничен, хепатит В е нелечим до края на живота. Разпространява се предимно по кръвен път - кръвни манипулации, споделени игли при наркозависими, кръвопреливане, по полов път, при раждане от заразена майка на новородено. Болестта убива над 1 милион души годишно. По света има над 350 милиона хронично болни. Приблизително 70% от инфектираните с вируса на хепатит С развиват хроничен хепатит C. Разпространява се чрез инфектирана кръв - чрез кръвни манипулации, кръвопреливане, споделяне на игли при наркозависими, стоматологични интервенции, татуиране, акупунктура, хемодиализа, в редки случаи и при полов контакт - около 1%. \"Болест на мръсните ръце\" - така пък се нарича хепатитът в неговия А вариант. По данни на Световната здравна организация около 1.4 млн. души по света страдат годишно от хепатит А и въпреки че в по-голямата част от случаите страдащите се излекуват напълно и развиват доживотен имунитет, при някои пациенти заболяването протича изключително тежко, като оставя заразения нетродуспособен за 30 до 50 дни. По света има повече от 170 милиона болни от хепатит. Сподели:", "date": "2018.05.19", "title": "Днес е световен ден на хепатита"}
{"url": "http://pik.bg/23-%D0%B3%D0%BE%D0%B4%D0%B8%D1%88%D0%B5%D0%BD-%D0%B4%D1%80%D0%BE%D0%B3%D0%B8%D1%80%D0%B0%D0%BD-%D1%88%D0%BE%D1%84%D1%8C%D0%BE%D1%80-%D0%B1%D0%B5%D0%B7-%D0%BA%D0%BD%D0%B8%D0%B6%D0%BA%D0%B0-%D0%B2%D0%B4%D0%B8%D0%B3%D0%BD%D0%B0-%D0%BD%D0%B0-%D0%BA%D1%80%D0%B0%D0%BA-%D0%BD%D0%B5%D1%81%D0%B5%D0%B1%D1%8A%D1%80%D1%81%D0%BA%D0%B8%D1%82%D0%B5-%D1%87%D0%B5%D0%BD%D0%B3%D0%B5%D1%82%D0%B0-news751377.html", "text": "23-годишен дрогиран шофьор без книжка вдигна на крак несебърските ченгета. В четвъртък около 2 часа през нощта при бясна гонка в новия град на Несебър младият мъж от Ямбол бе зрелищно арестуван. Той е отказал да спре на подаден сигнал на униформени, а след това е духнал с колата, но е настигнат и задържан. Шофьорът е нямал книжка, а полевите тестове показали, че е и здраво дрогиран – с метафетамин и амфетамин. По информация на \"Флагман\" арестуваният е Ивелин Видев, на 23 години от Ямбол. Ивелин работил в Несебър за поредна година и добре познава местния ъндърграунд. Сподели:", "date": "2018.05.19", "title": "23-годишен дрогиран шофьор без книжка вдигна на крак несебърските ченгета"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%B0%D0%B4%D0%B2%D0%BE%D0%BA%D0%B0%D1%82%D1%81%D0%BA%D0%B8%D1%8F-%D1%81%D1%8A%D0%B2%D0%B5%D1%82-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%82-%D0%BA%D0%BE%D0%B9-%D1%81%D0%B5-%D0%BE%D0%BF%D0%B8%D1%82%D0%B0-%D0%B4%D0%B0-%D0%B7%D0%BB%D0%B5%D0%BF%D0%BE%D1%81%D1%82%D0%B0%D0%B2%D0%B8-%D1%8E%D1%80%D0%B8%D1%81%D1%82%D0%B8%D1%82%D0%B5-%D1%87%D1%80%D0%B5%D0%B7-news751481.html", "text": "Скандал разтресе Висшия адвокатски съвет, научи ПИК. Неизвестен засега човек се е опитал да злепостави юристите, свързвайки ги с подкрепа на Истанбулската конвенция и спорните текстове за джендърите, които разбуниха обществото преди месеци. Според съобщение до медиите от вчера юристите заявили, че българската конституция не препятства ратификацията за Истанбулската конвенция. За капак такова съобщение се появило на сайта на Висшия адвокатски съвет. Оказва се обаче, че това е пълно менте, което не е подкрепено от мнозинството от ВАС и юристи реагираха светкавично. Вчера адвокатите са се събрали на спешно заседания по случая. \"Ние не споделяме това становище! Тепърва предстои да изясняваме кой го е качил и как на сайта ни\", това заяви ексклузивно пред ПИК известният адвокат и зам.-председател на съвета адвокат Людмил Рангелов. \"Аз по случайност разбрах за него и се изненадах. Не сме приемали такова нещо и не знам какъв е източникът му. Трябва да изясним също и дали то е резултат от поредица недоразумения, или е премислено поведение\", каза пред ПИК известният адвокат Людмил Рангелов. \"Ако бъде приета, Истанбулската канвенция не мисля, че ще е полезен документ.Тя крие много неясноти и подводни камъни, както и предлага сериозно изменение на редица закони. И тези закони, които имаме сега, еднакво добре защитават всеки човек, независимо дали е мъж, жена или дете. Стига да се спазват\", поясни адвокат Рангелов. Конвенцията според него дава бъдеще, което не било ясно докъде щяло да ни доведе. Юристът разкри, че в идните дни ще стане ясно кой се е опитал за злепостави адвокатския съвет. Сподели:", "date": "2018.05.19", "title": "САМО В ПИК! СКАНДАЛ В АДВОКАТСКИЯ СЪВЕТ: Разследват кой се опита да злепостави юристите чрез Истанбулската конвенция и подкрепа за джендърите"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D0%BB%D0%B0%D0%BA%D1%8A%D1%82-%D1%81%D0%BE%D1%84%D0%B8%D1%8F-%D0%B1%D1%83%D1%80%D0%B3%D0%B0%D1%81-%D0%B5%D0%B4%D0%B2%D0%B0-%D0%BD%D0%B5-%D0%B8%D0%B7%D0%B1%D1%83%D1%85%D0%BD%D0%B0-news751500.html", "text": "Само бързата реакция на машинистите предотвратила избухването на пожар. Друга машина дошла от София, за да продължи композицията пътя си към морския град. Бързият влак София-Бургас аварира тази сутрин. Инцидентът е станал на гара Веринско (между София и Ихтиман). Локомотивът започнал да дими. Той бил ремонтиран наскоро, разказали машинистите. Сподели:", "date": "2018.05.19", "title": "ИЗВЪНРЕДНО! Влакът София-Бургас едва не избухна"}
{"url": "http://pik.bg/%D1%81%D1%82%D0%B0%D0%BD%D0%B8-%D0%B4%D0%B5%D0%BB%D0%B5%D0%B3%D0%B0%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%B2-%D0%B4%D0%B5%D0%BD%D1%8F-%D0%BD%D0%B0-%D0%BE%D1%82%D0%B2%D0%BE%D1%80%D0%B5%D0%BD%D0%B8%D1%82%D0%B5-%D0%B2%D1%80%D0%B0%D1%82%D0%B8-%D0%B2-%D0%BD%D0%B4%D0%BA-%D0%BD%D0%B0-21-%D0%BC%D0%B0%D0%B9-news751459.html", "text": "Всеки гражданин ще може да стане \"делегат\" на Българското председателство и да седне в стола на европейските лидери като германския канцлер Ангела Меркел или френския президент Еманюел Макрон. Това ще се случи в Деня на отворените врати в НДК, който ще се проведе от 9 до 16 ч на 21 май (понеделник), и ще бъде открит от министър Лиляна Павлова. \"Тогава най-важните гости в Дома на Българското председателство ще са гражданите. Те ще могат да участват в организирани обиколки на сградата, чрез които ще представим как протичат срещите от календара на първото Българско председателство и как ЕС работи за бъдещето на Европа, за да продължи тя да бъде най-доброто място за живеене в света\", заяви министър Павлова. Тя подчерта, че в този ден специално внимание ще се обърне на \"най-младите делегати\" – децата и учениците. Събитието се организира в партньорство със Съвета на ЕС и Европейската комисия като гостите ще имат възможност да получат информация и материали за Европейския съюз. По време на обиколката в понеделник всеки един гост ще може да разгледа залите 7 и 9, както и знаковата зала 3, където на 17 май се проведе Срещата на върха ЕС-Западни Балкани. Точно там е и кръглата маса, около която заседаваха лидери на общността и партньорите от Западните Балкани. В Деня на отворените врати всеки посетител ще може да избере къде да се снима, в чий стол да седне и да усети духа на Българското председателство. НДК отваря врати точно в 9 ч, когато ще приеме първите посетители, а последната група ще влезе в 16:00 часа. Обиколките ще продължават по 45 минути и ще завършват във фоайето на НДК, където на разположение на гостите ще са информационните материали на Българското председателство, Съвета на ЕС и Европейската комисия. Посетителите ще могат да се включат и в знаковите за всяко председателство \"семейни снимки\". В тях ще могат да участват всички желаещи. Снимките ще бъдат публикувани в галерия на сайта на Българското председателство, както подобава за всички срещи на високо ниво. Събитието е публично и ако не желаете да бъдете снимани или снимките да се публикуват, информирайте изрично своя гид преди началото на обиколката. Ще се радваме да споделите впечатленията си в снимки с хаштаговете #EU2018BG и #NDKOpenDoors във Фейсбук, Туитър и Инстаграм, а в края на деня ще съберем най-интересните от тях в албум на страницата на Българското председателство.  Гидове на групите ще бъдат служители на Министерството за Българското председателство на Съвета на ЕС, които от първо лице ще разказват за провели се събития и ще могат да отговарят на въпроси и за организацията на историческата за България Среща на върха ЕС – Западни Балкани. Най-голямото събитие от Българското председателство беше посетено от рекордния брой от 800 български и чуждестранни журналисти, дошли от 40 държави от 4 континента. По време на обиколката гражданите ще се запознаят и с някои от произведенията на изкуството, изработени специално за интериора на НДК, неизменна част от атмосферата на политическите срещи. При влизането си всички посетители ще преминават през проверка за сигурност, задължителна за всяко събитие от Българското председателство. За да преминете по-бързо, не носете остри и опасни предмети, обемни раници, багажи или храна. Гардеробът на Зала 1 ще бъде на разположение на посетителите на Деня на отворените врати.  За да се избегнат затруднения с намирането на места за паркиране, съветваме гражданите да ползват градския транспорт. \"Очакваме ви в понеделник в 9:00 часа на вход А4 на Националния дворец на културата (това е входът откъм Пилоните с надпис \"Делегати\")\", казаха от екипа на министър Павлова. Сподели:", "date": "2018.05.19", "title": "Стани \"делегат\" на Българското председателство в Деня на отворените врати в НДК на 21 май"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%BD%D0%B0-%D0%B2%D0%B8%D0%B4%D0%B5%D0%BE%D0%B7%D0%BE%D0%BD-%D1%81-%D0%B4%D0%B5%D1%81%D0%B8-%D0%B1%D0%B0%D0%BD%D0%BE%D0%B2%D0%B0-news751490.html", "text": "Росен Плевнелиев придружава половинката си Деси Банова на всеки контролен преглед на бъдещото им дете, научи „Ретро“. Бившият президент посещавал кабинета на личния гинеколог на синоптичката и наблюдавал прегледа от една ръка разстояние. Макар да е минавал по този път многократно и трепетите на млад татко да са му чужди, Росен с интерес се взирал в монитора на видеозона и задавал повече въпроси дори от бременната Банова. Тъй като въображението не било силната му страна, не можел добре да разграничава формите на плода и непрестанно имал нужда да му обясняват кое какво е. Този път Плевнелиев бил твърдо решен да проследи пътя на четвъртото си дете още от началото и дори възнамерявал да доплати в болницата, която били избрали за раждането, за да присъства в родилната зала и да дава кураж на бъдещата си съпруга. Макар Деси да е все още в средата на бременността, бившият държавен глава от ден на ден ставал все по-притеснен. По негово настояване Банова преминала през всякакви изследвания, които да установят, че детето се развива добре. Въпреки че към момента всичко вървяло нормално, синоптичката и политикът имали намерение да се възползват от най-новите услуги в медицината и да замразят стволови клетки от пъпната връв в чуждестранна клиника. По подобен начин постъпиха и други родни звезди, сред които Асен Блатечки и Диляна Попова, както и дъщерята на Данчо Караджов – Лора. Съхранението на генетичния материал излиза между 40 и 50 хиляди лева, но гарантира 100-процентово лечение на редица заболявания. Според източници на „Ретро“ Деси Банова ще роди във Втора специализирана акушеро-гинекологична болница за активно лечение „Шейново“. Преди седем години тя се довери на д-р Велев за раждането на дъщеря си Йоанна и многократно е изтъквала не само професионализма на екипа му, но и на всички специалисти в държавната болница. Сподели:", "date": "2018.05.19", "title": "САМО В ПИК И \"РЕТРО\"! Плевнелиев на видеозон с Деси Банова"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B5%D1%81-%D0%B5-%D0%BF%D1%80%D0%B8%D0%B2%D1%8A%D1%80%D0%B7%D0%B0%D0%BD-%D0%BA%D1%8A%D0%BC-%D1%8F%D0%B4%D1%80%D0%B5%D0%BD%D0%B0%D1%82%D0%B0-%D1%81%D0%B4%D0%B5%D0%BB%D0%BA%D0%B0-%D1%81-%D0%B8%D1%80%D0%B0%D0%BD-news751446.html", "text": "РИА Новости, зитирана от \"Фокус\". Европейският комисар по въпросите за енергетиката Мигел Ариас Каниете заяви,че ЕС остава напълно привързан към ядреното споразумение с Техеран и разчита на по-нататъшно развитие на икономическите отношения с Иран, предава „Докато Иран се придържа към своите задължения по договора, ЕС също ще изпълнява своите“, заяви Каниете след срещата си с ръководителя на Организацията за ядрената енергетика на Иран Али Акбар Салехи в Иран. Той отбеляза, че възможните последици от прекратяването на договора биха били „катастрофални“. „От една страна искаме да снижим влиянието от санкциите на САЩ върху европейския бизнес, а от друга да поддържаме ръста на търговията и икономическите отношения между ЕС и Иран… Ние сме напълно привързани към запазването на икономическото споразумение“. Сподели:", "date": "2018.05.19", "title": "БОМБА! ЕС е привързан към ядрената сделка с Иран"}
{"url": "http://pik.bg/%D0%BD%D0%B5-%D1%80%D0%B0%D0%B7%D1%80%D0%B5%D1%88%D0%B8%D1%85%D0%B0-%D0%BD%D0%B0-%D0%B0%D1%82%D0%B0%D0%BD%D0%B0%D1%81-%D1%81%D0%BA%D0%B0%D1%82%D0%BE%D0%B2-%D0%B4%D0%B0-%D0%B8%D0%B7%D0%BA%D0%B0%D1%87%D0%B8-%D0%B5%D0%B2%D0%B5%D1%80%D0%B5%D1%81%D1%82-%D0%B1%D0%B5%D0%B7-%D1%88%D0%B5%D1%80%D0%BF-%D0%B7%D0%B0%D1%80%D0%B0%D0%B4%D0%B8-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D1%81-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-news751503.html", "text": "След няколко дни преговори в Тингри без успех Атанас Скатов е пристигнал на базовия лагер на връх Еверест с намерение да се опита да убеди службите на място да го пуснат да се катери сам към върха. Китайските власти не са разрешили той да тръгне без шерп, съобщава БНТ. Мерките за сигурност са засилени и те са категорични, че без шерп няма да допуснат алпинист до върха. \"Базовият лагер е напълно празен, тъй като всички алпинисти са вече по горните лагери. Цял ден правя опити да намеря шерп на място, но удрям на камък. Накрая се намери един, който ми поиска 10 000 долара - сума, с която не разполагам. При това положение се налага да си тръгна от Тибет. Много исках да кача връх Еверест още веднъж с посвещение и този път без кислород. Познавам маршрута и съм добре аклиматизиран. Гледам го срещу мен, времето е прекрасно вече няколко дни и още няколко ще е подходящо за качване. Направих всичко,което зависеше от мен, пробвах всякакви варианти, но властите в Тибет са непреклонни\", каза българският алпинист. Днес той трябва да се отправи към Катманду и признава, че съжалява. Очаква се Скатов да прибере в България до дни. На 13 май той осъществи изкачване на връг Чо Ою като част от проекта му за изкачване на 14-е осемхилядника на планетата без консумация на животинска храна. Сподели:", "date": "2018.05.19", "title": "Не разрешиха на Атанас Скатов да изкачи Еверест без шерп заради трагедията с Боян Петров"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B6%D0%B5%D0%BD%D0%B8-%D0%B2%D0%B8%D0%B6%D1%82%D0%B5-%D0%BA%D0%BE%D0%B8-%D1%81%D0%B0-%D0%BF%D0%B5%D1%82%D1%82%D0%B5-%D1%82%D0%B8%D0%BF%D0%B0-%D0%BC%D1%8A%D0%B6%D0%B5-%D0%BA%D0%BE%D0%B8%D1%82%D0%BE-%D1%89%D0%B5-%D1%81%D1%80%D0%B5%D1%89%D0%BD%D0%B5%D1%82%D0%B5-%D0%BF%D1%80%D0%B5%D0%B4%D0%B8-%D0%B4%D0%B0-%D0%BD%D0%B0%D0%BC%D0%B5%D1%80%D0%B8%D1%82%D0%B5-%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%B8%D1%8F-news751452.html", "text": "Много малко хора могат да се похвалят с това, че първата им любов се е оказала и последна, пише дама.бг. Обикновено всички ние преминаваме през много разочарования, преди да намерим подходящия. А преди той да се появи на хоризонта, обикновено излизаме с мъже като тези: Когато го видя за първи път, краката ти те подкосиха. Той е толкова сладък, чаровен и красив – точно твой тип! Колко жалко, че не може да каже две смислени приказки на кръст... Красивият му външен вид компенсира за известно време липсата на общи интереси, но много бързо започва да ти става скучно, защото в любовта най-важното не е красивият външен вид. Този тип може да ти звъни всяка вечер през уикенда, за да се „размотавате“ и да „покупонясвате“, обаче никога не разговаря с теб през останалото време, не се интересува как си и изобщо не търси сериозна връзка. Въпреки че иска просто секс от теб и едва ли си единствената, с която се среща, той е много чаровен и забавен, така че първоначално ти е трудно да го зарежеш. Той знае точно какво да направи, за да лапнеш въдицата. Когато все пак се видите, те кара да се чувстваш много специална, засипва те с комплименти и ти сваля звезди, но не иска и да чува за това да го запознаеш с приятелите си. Несериозният тип изобщо не се интересува от теб, докато мъж №3 се интересува от всяко нещо, свързано с теб, но по един обсебващ и плашещ начин. Много бързо става ясно, че той те харесва много повече, отколкото ти него, но няма никакво намерение да се отказва. Той е от онзи тип мъже, които ще започнат да ти звънят на пожар, защото от половин час не отговаряш на съобщенията им, които ще ти се разсърдят, ако не си чуваш телефона, които ще те карат да се чувстваш виновна, че си излязла с приятелки в петък вечер, а не с тях. Обсебващият мъж иска да те притежава и да те контролира и постоянно му е нужно да го уверяваш, че го обичаш. Бягай, преди нещата да са станали още по-грозни. Този мъж изглежда като сбъдната мечта – привлекателен, чаровен, забавен. С него имате много общи теми и разговорите са толкова приятни. Но тъкмо когато започваш да мечтаеш за общото ви бъдеще, той изчезва, понякога и без обяснение. Дълго време след това ти е трудно да приемеш, че такъв страхотен мъж ти се е изплъзнал. Обикновено няма за какво да съжаляваш, той най-вероятно не е бил толкова прекрасен, за колкото се е представял. Този мъж е готов да започне сериозна връзка с теб, но след това ще те манипулира както си поиска. Той знае какво точно да каже и как да се държи, за да те накара да се чувстваш виновна и длъжна да му угодиш. Преди никога не си подозирала, че можеш да бъдеш толкова лесно манипулирана, но ето че се случва. Да се освободиш от влиянието му няма да е никак лесно, а раздялата обикновено е много болезнена и завършва с един куп обиди от негова страна. Сподели:", "date": "2018.05.19", "title": "ВНИМАНИЕ, ЖЕНИ! Вижте кои са петте типа мъже, които ще срещнете, преди да намерите единствения"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%BF%D1%80%D0%B0%D0%B2%D0%BE%D1%81%D0%BB%D0%B0%D0%B2%D0%BD%D0%B0-%D0%B8%D0%B7%D0%BB%D0%BE%D0%B6%D0%B1%D0%B0-%D0%B3%D0%BE%D1%81%D1%82%D1%83%D0%B2%D0%B0-%D0%B2-%D0%BA%D0%B0%D1%82%D0%BE%D0%BB%D0%B8%D1%87%D0%B5%D1%81%D0%BA%D0%B0-%D0%BA%D0%B0%D1%82%D0%B5%D0%B4%D1%80%D0%B0%D0%BB%D0%B0-%D0%B2-%D0%BF%D0%B0%D0%BB%D0%B5%D1%80%D0%BC%D0%BE-news751502.html", "text": "Картините са дело на български художници от Дебърската школа Уникално по рода си събитие беше единственото българско участие на Седмицата на културата в Палермо, Сицилия. По този повод в катедралата Chiesa del Santissimo Salvatore в сърцето на Палермо беше открита изложбата \"Kostinbrod - cammino, fede, storia' , представяща уникалните стенописи от храм \"Св. Петка\" в костинбродското село Богьовци. Стенописите са дело на майстори от Дебърската школа, като техните творби се открояват с висок реализъм и художествена стойност. Църквата е със статут паметник на културата от местно значение, а с времето стенописите са реставрирани и обектът все повече се развива като туристическа дестинация. Това е впечатлило организаторите на изложбата, които предоставиха експозиционна площ не къде да е, а в католическа катедрала. Самата изложба беше открита от принцът на Палермо-Бернардо Торторичи Монтаперто ди Раффадали, Принц на Раффадали и Дука на Сан Николо’ и от кмета на община Костинброд Трайко Младенов. На откриването присъстваха и представители на общинска администрация и общински съветници от Костинброд, представители на местни медии, както и много гости и туристи на Палермо. Посетителите имаха възможност да се сдобият с информационни издания относно историята на храм \"Св. Петка\" и резиденцията на Константин Велики в Костинброд. Стотици туристи в Палермо имат възможност да се насладят на изложбата, която представя един от бисерите на богатото културно наследство на запад от София. Уникалното в случая е, че изложба, представяща част от културното наследство на източното православие гостува в католически храм. Това е добър пример, че обединена Европа трябва да акцентира на общите черти в културите и политиката, а не на разделителните линии и граници. Приносът на изложбата е безспорен както за община Костинброд на местно ниво, така и за България, защото това беше единственото българско участие в Седмицата на културата в Палермо. За първи път подобно културно мероприятие, организирано от община Костинброд, се представя на такова високо ниво. От друга страна православния свят има с какво да се гордее, защото източноправославните традиции и култура намират широко поле за представяне и социализация извън рамките на православния свят. Сподели:", "date": "2018.05.19", "title": "Уникално! Православна изложба гостува в католическа катедрала в Палермо"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81%D0%BF%D1%80%D1%8F%D0%BB-%D0%BB%D0%BE%D0%B1%D0%B8%D1%81%D1%82%D0%BA%D0%B0-%D0%BD%D0%B0%D1%80%D0%B5%D0%B4%D0%B1%D0%B0-%D0%B7%D0%B0-%D0%BC%D0%BE%D0%BD%D0%BE%D0%BF%D0%BE%D0%BB-%D0%BD%D0%B0-%D1%85%D1%80%D0%B0%D0%BD%D0%B8-%D0%B7%D0%B0-%D1%83%D1%87%D0%B8%D0%BB%D0%B8%D1%89%D0%B0%D1%82%D0%B0---news751489.html", "text": "Валери Симеонов е спрял монополизирането на доставките на храни за българските училища, става ясно от публикуваната стенограма от заседанието на Министерски съвет. Вицепремиерът е оказал натиск за изтегляне на Проект за изменение на Наредбата за условията и реда за прилагане на схеми за предоставяне на плодове и зеленчуци и на мляко и млечни продукти в учебните заведения. Според Симеонов, механизмът за обезпечаване на училищата с плод и мляко в момента работи много добре и се подсигурява от 300-500 дребни фирми, които трябва да са приоритет за правителството като малки и средни предприятия и осигуряват реализацията на рекордните 95% от програмата „Плод и мляко“. Промяната на наредбата по средата на учебния сезон първо е ненавременна и второ текстовете дават неконкурентно предимство на производителите пред малките търговци, което ще създаде монополно положение. По думите на вицепремиера, предложенията са резултат от натиска на един от крупните производители в млечния бранш – Димитър Зоров, собственик на „Пършевица“, приближен до ръководството на Министерството на земеделието, горите и храните. След дискусия между Симеонов, министрите Порожанов, Ананиев и Вълчев, премиерът Бойко Борисов нарежда точката да се изтегли от Министерски съвет и наредбата да бъде обсъдена в по-широк състав с участието на вицепремиера Симеонов, Министъра на земеделието, Министъра на здравеопазването, Министъра на образованието и Министъра на икономиката. Точка 28 Проект на Постановление за изменение и допълнение на Наредбата за условията и реда за прилагане на схеми за предоставяне на плодове и зеленчуци и на мляко и млечни продукти в учебните заведения – схема „Училищен плод“ и схема „Училищно мляко“, приета с Постановление №251 на Министерския съвет от 2016 г. БОЙКО БОРИСОВ: Симеонов! ВАЛЕРИ СИМЕОНОВ: Предлагам тази наредба въобще да не се приема, тъй като променя вече създаден добре работещ механизъм за обезпечаването на училищата с плод и мляко. Този механизъм се обезпечава от близо 300-500 дребни фирми, малки фирми, фирми, които във всички случаи трябва да бъдат във фокуса на правителството. При една такава промяна в наредбата има риск по-голямата част от тези фирми да останат без работа и да се прехвърли това задължение на производителите, което на пръв поглед е благовиден предлог, но всъщност става въпрос за малко, не повече от девет на брой производители, които биха могли да заменят тези между 300 и 500 търговци. Тези търговци, за да извършват захранването на училищата, са си закупили хладилни цистерни за млякото, между 1, 5, 10 в зависимост от големината. Тези търговци са създали хладилни бази, закупили са си съответните площи, създали са помещения, хладилни бази за съхраняване за продължително време на плодове, защото както се досещате, България не може да осигури тези четири вида плод целогодишно, прибягва се до съхраняване, до предлагане на цитрусови плодове, което е допустимо и т. н. С други думи, една добре работеща система, както казвам, която обезпечава 95% от средствата и от учениците са обезпечени. Такъв висок процент по реализация на програма аз не знам дали има някое министерство. И сега изведнъж, по средата на периода, без всякакво основание ние всичко това го променяме, за да дадем възможност на няколко производители и то само на мляко, и то да не кажа направо – на Зоров, за него става въпрос пак за пореден път, да му се даде възможността той да се включи в тази схема и да измести всички тези дребни търговци. До кога ще бъде това нещо? Така е, тя неговата активност не е спряла, той стигна до моя кабинет вече с натиска си. Тази наредба, която, повтарям, до момента работи, обезпечава 95% изпълнение на програмата и усвояване на средствата, сега ще я пипаме и ще променяме абсолютно всичко. Тези хора, които ще получат предимства, а това са производителите, те даже нямат поточна линия за пакетиране. Кашкавалът, сиренето и другите млечни продукти се пакетират в едни специални опаковки, то се иска отделна поточна линия. Иска се хладините цистерни, хладилните камиони, иска се складовите площи, които те ги нямат. Тепърва започва една пренастройка на системата, но от 95% накрая ще стане така, че по отношение на тази програма ние ще имаме я 59%, я не. И всички тези хора, които до момента работят, плащат си данъците съвестно, защото няма как да не ги плащат, те са вързани с училищата, изведнъж всички тези хора ги хвърляме на улицата, за да могат няколко човека да окрупнят нещата и да се получи пак някакъв монопол. Така че, аз съм категорично против. Ако трябва да се пипа наредбата, може би трябва да се пипне по посока на облекчаването на условията за плодовете от региона, в някакъв регион да зачертаем, в някакъв кръг да насърчаваме местния производител, но до там. И пак повтарям – кое налага по средата на периода да се пипа тази наредба? Така че, призовавам да не се подкрепя тази наредба. БОЙКО БОРИСОВ: Порожанов! РУМЕН ПОРОЖАНОВ: Разбира се, че не мога да се съглася с казаното от вицепремиера Симеонов. Няколко числа. Става дума за две схеми – за училищен плод и училищно мляко. Всяка от двете е с бюджет от 9,8 млн. закръглено. Първо, искам да внеса едно уточнение, че производителите пакетират малките опаковки, а не търговците. Те ги пакетират съгласно изискванията, съгласно грамажа, съгласно БДС. Така че те ги получават търговците от производителите. В момента схемата за училищни плодове и зеленчуци се обслужва 93,64% от търговците и 4% от производителите. Истината е, че производителите в тази схема за плодове и зеленчуци трудно биха покрили изискванията да вкарват големия асортимент плодове, които са разписани, 12 на брой. В другата схема – за доставката на мляко и млечни продукти, съотношението е 90,37 за търговците и 9,10 за производителите. Предложението за промяна в тази наредба не е в средата на нищото. Тя се прави сега, защото в момента ще се договаря новата учебна година. Предложението е да се засили възможността производителите да правят директни доставки. В цяла Европа е така. Регламентът, да не цитирам регламенти за насърчаването на късите вериги, се дават по приоритет на производителите, включително има регламенти и директиви, които насърчават разпределението на добавената стойност в цялата верига на доставки, по която производителите са най-ощетените. И в момента с това изменение се дава възможност на производителите да кандидатстват, защото в момента училищата могат да ги заобикалят, както си искат. И единствено ако има някакво преразпределение, тук сте прав (но тук двете асоциации на млечните преработватели са единни по тази тема) и ако има някакво преразпределение, то няма да е толкова драматично за въпросните търговци. Така че, аз съм категоричен, че наредбата трябва да бъде приета. Благодаря ви. БОЙКО БОРИСОВ: Симеонов! ВАЛЕРИ СИМЕОНОВ: Няма никаква пречка и към настоящия момент производителите да участват в този процес. Те участват равноправно с търговците. Какво означава това, директорът си прави избора, директорът е този, който отговаря пред родителите и там контролът е много, много сериозен и твърд, къс контрол има, директно от родителите на които децата се оплакват – днес не получих това и не получих онова. И в момента производителите могат да участват, нищо не пречи те да се борят за своето място в доставката на плодове и на мляко. Нищо не им пречи и в момента. Директорите, обаче, са тези, които носят отговорност за всичко, което извършват. Какво означава това да им се даде възможност? Като че ли някой умишлено ги е игнорирал? Няма такова нещо! От друга страна, да не забравяме, все пак, че в България няма стандарт за българското мляко. Един производител нищо не гарантира, че като му се даде предимство, което вие предлагате в тази наредба, на втория месец и на третия месец, ако няма мляко, няма да вкара палмово мляко, защото няма стандарт, няма контрол. Никъде не може да се докаже, че това, което той предлага, всъщност е негово производство. Между другото, аналогичен е въпросът и с плодовете. В момента в България плодове няма и не могат да се намерят, защото цели окръзи търсят плодове, карат от Силистра, карат от не знам си къде, плодовете свършват и се минава пак на вносен плод. Но да се разбута тази система, да се даде предимство, с което да се задължат (защото вие това правите), да се задължат директорите да избират производителя и ако няма вече, тогава да отидат… Това първото нещо, между другото, ще падне в КЗК и там вече има едно такова решение. РУМЕН ПОРОЖАНОВ: Може, ли господин премиер? Стандарт има и той е Български държавен стандарт за млякото. Всеки един продукт по училищно мляко – кашкавал, сирене, млека, е с Български държавен стандарт. Отговорност за този стандарт носят производителите, а не търговците. Тук е възможността производителят да не бъде игнориран, защото всеки директор на училище може да си поиска три оферти, включително две фиктивни с един производител и търговецът, както е до момента практиката, да бъде избран на база на опита, който има в добрите взаимоотношения със съответното заведение, което доставя услугите. В конкретния случай единственото, което се дава възможност е, ако аз като производител пожелая да кандидатствам в училище „Х“ да мога да си дам офертата там. Благодаря ви. ВАЛЕРИ СИМЕОНОВ: Стандарт няма и това го потвърдиха вашите представители на работната среща, която беше проведена в Министерския съвет в присъствието и на дирекция „Икономическа и социална политика“. РУМЕН ПОРОЖАНОВ: Объркали са се специалистите. ВАЛЕРИ СИМЕОНОВ: Българското мляко няма, прясното мляко няма стандарт. БОЙКО БОРИСОВ: Ананиев! КИРИЛ АНАНИЕВ: Господин премиер, има зрънце истина и в двете изказвания. Но ако питате мен, може би трябва да се поработи още малко и да се гледа на другото заседание на Министерския съвет. БОЙКО БОРИСОВ: Вълчев! КРАСИМИР ВЪЛЧЕВ: Директорите на образователните институти ще направят това, което е написано в наредбата. Аз малко съм запознат с тези изисквания за разпределение на добавената стойност, но тази политика си има своите основания, своята логика. Не мога да преценя дали това ще направи по-добро… БОЙКО БОРИСОВ: Имам следното предложение: оттегляме точката, Валери Симеонов да извика при него министъра на земеделието, храните и горите Порожанов, на образованието и науката Вълчев, на здравеопазването Ананиев, защото цялата тази програма, смисълът й е да имаме по-здрави деца. И Караниколов да отиде. Всичко да се види – стандарти, задачи, еди какво си и тогава, като ни внесете точката, да може тогава да я разгледаме. ОК? Отлагаме точка 28. Да се детайлизират нещата, да стане още по-добре, ако ще се променя. Сподели:", "date": "2018.05.19", "title": "РАЗКРИТИЕ НА ПИК! Валери Симеонов спрял лобистка наредба за монопол на храни за училищата - оказал ли е крупен бизнесмен натиск върху министрите? (СТЕНОГРАМА)"}
{"url": "http://pik.bg/%D0%BD%D0%BE%D0%B2-%D0%BB%D0%B8%D0%B4%D0%B5%D1%80-%D1%80%D1%83%D0%BC%D0%B5%D0%BD-%D0%BF%D0%B5%D1%82%D0%BA%D0%BE%D0%B2-%D0%BE%D0%B3%D0%BB%D0%B0%D0%B2%D0%B8-%D0%B0%D0%B1%D0%B2-news751524.html", "text": "Третият конгрес на АБВ избра Румен Петков за председател на партията, съобщава Агенция „Фокус“. От общия брой на гласувалите 591 делегати, „против“ са били 3-ма, а 9 – „въздържали се“. На форума бе утвърден и състав на Националния съвет на партията. Тепърва предстои да се учредява Изпълнително бюро. Сподели:", "date": "2018.05.19", "title": "НОВ ЛИДЕР! Румен Петков оглави АБВ"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%80%D0%B0%D0%B7%D0%B3%D0%BE%D0%B2%D0%B0%D1%80%D1%8F-%D1%81-%D0%B1%D0%B0%D1%80%D0%BE%D0%BD%D0%B5%D1%81%D0%B0-%D0%BD%D0%B5%D0%B2%D0%B8%D0%BB-%D0%B4%D0%B6%D0%BE%D0%BD%D1%81-%D0%BE%D1%82-%D0%BA%D0%B0%D0%BC%D0%B0%D1%80%D0%B0%D1%82%D0%B0-%D0%BD%D0%B0-%D0%BB%D0%BE%D1%80%D0%B4%D0%BE%D0%B2%D0%B5%D1%82%D0%B5-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8-news751485.html", "text": "Председателят на Комисията по вътрешна сигурност и обществен ред и председател на ПГ на ГЕРБ Цветан Цветанов проведе работен разговор с баронеса Невил-Джонс - член на Камарата на лордовете и бивш министър по сигурността и борбата с тероризма на Великобритания (2010-2011 г.), съобщиха от пресцентъра на партията. Двамата се срещнаха в рамките на глобалния форум за сигурност „ГЛОБСЕК“ в Братислава. Председателят на ПГ на ГЕРБ и баронеса Невил-Джонс обсъдиха предстоящото участие на Цветанов на форум, посветен на сигурността на Западните Балкани, който ще се проведе в Камарата на лордовете в Лондон в края на юни. Двамата коментираха и доклада на Камарата за ролята на Великобритания в региона след излизането й от ЕС. Баронеса Невил-Джонс подчерта важността, която Великобритания отдава на региона и потвърди, че е осъзната нуждата от ангажираност със страните на Балканите след Брекзит, особено по отношение на сътрудничеството в сектор „Сигурност“. Цветан Цветанов акцентира върху необходимостта от запазване на високо ниво на сътрудничество между Великобритания и системите за обмен на информация на ЕС между правоохранителните служби. „Така няма да има загуба на оперативни способности, които биха могли да навредят на колективната сигурност на ЕС“, посочи председателят на Комисията по вътрешна сигурност и обществен ред. Сподели:", "date": "2018.05.19", "title": "Цветан Цветанов разговаря с баронеса Невил-Джонс от Камарата на лордовете на Великобритания"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BA%D0%BE%D0%B8-%D1%81%D0%B0-%D0%BF%D0%B5%D1%82%D1%82%D0%B5-%D0%B7%D0%BE%D0%B4%D0%B8%D0%B8-%D0%BD%D0%B0%D0%B9-%D1%81%D0%BA%D0%BB%D0%BE%D0%BD%D0%BD%D0%B8-%D0%BA%D1%8A%D0%BC-%D0%B8%D0%B7%D0%BD%D0%B5%D0%B2%D1%8F%D1%80%D0%B0-news751418.html", "text": "Основната причина за изневярата е липсата на емоционална близост между партньорите - когато любовта вече си е отишла или във връзката има сериозна криза. Много хора, въпреки че са недоволни от връзката си, не събират смелост да я прекратят, а се впускат в изневяра, надявайки се, че тя ще ги направи поне малко щастливи. Днес ви представяме 5-те зодии, които са най-склонни да останат във връзка повече от необходимото и в крайна сметка да изневерят. Нека представителите на тези зодии не ни се сърдят! Кралят на емоционалната изневяра Раците са много емоционални и отговорни личности. Те са лоялни и жертвоготовни, когато става дума за приятелите и семейството им, но в любовта нещата стоят по друг начин. Ако Ракът не усеща достатъчна близост с партньора си, ако вижда, че не го разбират, той може да потърси разбиране на друго място. Ракът не изневерява заради тръпката, той изневерява, когато се чувства неразбран и недооценен. Фантазии са по-хубави от реалността Рибите са много креативни и артистични, те имат богато въображение и обичат да си фантазират. В някои случаи, когато реалността е твърде разочароваща, Рибите започват да се затварят все повече в измисления си свят и накрая решават да превърнат фантазиите си в реалност. Тъй като хората от този знак са доста състрадателни, една изневяра ще ги накара да се почувстват страшно виновни и за известно време са много мили към партньорите си. Когато обаче досадната реалност отново им дотегне, Рибите отново са готови да изневерят и да сбъднат някоя своя фантазия. А защо просто не си тръгнат? Защото ги е страх да не наранят чувствата на другия! Каква ирония, нали? Всичко в името на вниманието Когато Лъвът не получава достатъчно внимание от половинката си, той не се свени да го потърси някъде другаде. Тези хора много държат на страстта, на тръпката и приключението, ако усетят, че другият ги приема за даденост и вече не е толкова запленен от тяхната особа, те ще направят всичко възможно, за да го пленят отново. Готови са дори да създадат излишни драми само и само да им обърнат внимание. Затова често животът им прилича на латино сериал! Ако един Лъв изневери, той най-вероятно ще си признае или след това ще скъса с половинката си, за да започне нова връзка. След това може да изневери и на следващата, докато не срещне човек, който наистина ще го обожава. Свободата Водолеите са много любознателни и свободолюбиви, те обичат да пробват нови неща и да се впускат в приключения. Най-важното за тях е да са свободни да правят каквото си поискат. Ако връзката им е станала твърде монотонна или партньорът им ги задушава, те отново ще забленуват за свободата и може да изневерят. Ако го направят, ще бъдат разкъсвани от угризения, защото знаят колко зле са постъпили. Но в крайна сметка новите неща ги привличат твърде силно и ако половинката им не обича експериментите и приключенията, Водолеите ще си потърсят нова любов. Скуката ги убива Истината е, че ако Козирогът е с човек, който го цени, задоволява нуждите му и се държи мило с него, той едва ли някога ще изневери. Ако във връзката му все още има някаква искра, нищо не може да го изкара от правия път. Но ако Козирозите не са доволни от връзката си, ако тя е станала твърде скучна и двамата нямат какво да си кажат, могат и да се решат на изневяра. Козирозите обикновено изневеряват само физически – те може много да държат на партньора си, но скуката ги задушава и понякога искат да изпитат нещо ново. Дълго време след тази тръпка, те няма да не изневерят отново. Важно е да отбележим, че много трудно ще хванете Козирог в крачка, защото хората от тази зодия са умели лъжци. Сподели:", "date": "2018.05.19", "title": "Вижте кои са петте зодии, най-склонни към изневяра"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B8%D0%B2%D0%B0-%D0%BD%D0%B8%D0%BA%D0%BE%D0%BB%D0%BE%D0%B2%D0%B0-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D1%82%D0%B5%D0%BC%D0%B8%D0%B4%D0%B0-%D0%B8-%D1%85%D1%83%D0%BB%D0%B8%D1%82%D0%B5%D0%BB%D1%8F-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-news751454.html", "text": "Най-страшна е драстичността на случая „Емил Джасим“, когато говорим за независимостта на съдебната система. Това заяви в предаването „ТВ Форум“ на телевизия СКАТ журналистът от агенция ПИК Ива Николова. Николова, Зорница Илиева и Румен Воденичаров бяха гости в предаването, като коментираха скандала с ВСС и съдиите, които позорно застанаха зад хулителя на Апостола Васил Левски и българщината Емил Джасим. Николова коментира, че в случилото се след изказванията на Джасим и делото, което той заведе срещу ПИК, най-страшна е драстичността на този случай. Тя коментира, че и самата съдийка по делото срещу ПИК- Силвия Хазърбасанова, не е могла да обясни решението си (ВИЖТЕ В ОЩЕ ПО ТЕМАТА). „Попитах я за решението й, а тя само се усмихна – разказа Николова. – След това в Съдийската колегия писаха декларации, че им е оказван натиск. Най-страшна в случая е драстичността около случая „Емил Джасим“ и говори за това доколко независима е съдебната ни система. Не е случайно, че много хора, изпатили си от тази система, след това печелят дела в Страсбург“. За срещата на върха в София Ива Николова заяви, че сме станали свидетели на сериозно преформатиране на международните отношения „Не бе случайно, че веднага след срещата Ангела Меркел и Евманюел Макрон отидоха на срещи с Путин -  коментира Николова – Иначе се отпуснаха средства за конкретни проекти. С присъщия ни провинциализъм обаче акцентирахме на това, че на срещата са яли трюфели и са си правили разходки с коли нагоре-надолу. А такова събиране, каквото бе срещата в София, изисква къртовски труд по организацията му. Взеха се решения и за дигитализацията, които са много важни. Сега важното е, че предстои визита у нас на китайския премиер, който пристига с ясна кошница от проекти. Случва се нещо изключително сериозно“. Ива Николова взе отношение и по протеста на превозвачите. „Там проблемите идват от Еманюел Макрон, който има много сериозни вътрешни проблеми – заяви Николова. – Вместо обаче да гледа първо да си ги реши, той гледа другаде. Защото с това, което опитва да прокара, съсипва българския бизнес“. По темата около издирването на алпиниста Боян Петров Ива Николова разви хипотезата, че щом алпинистът си е оставил инсулина, може и да е избрал сам да остане в планината завинаги. Във връзка с темата около рестартирането на проекта АЕЦ Белене, Ива Николова бе категорична, че е хубаво да се търсят нови проекти, които да бъдат развивани. „Беляне е необходим за България проект – заяви Николова. – Става дума за едно печелившо предприятие. А колкото да вдигането на цените, това е в реда на нещата, когато става дума за бизнес“. За рекламата на хазарта Николова заяви, че подобни реклами създават страшни зависимости. „Виждаме стари хора, които с последните си пари си купуват билетчета – коментира Николова. – Абсолютно подкрепям исканите ограничения. Да се прилага срещу рекламите по телевизиите“. Сподели:", "date": "2018.05.19", "title": "ИЗВЪНРЕДНО В ПИК! Ива Николова с остър коментар за скандала с Темида и хулителя на Левски "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BD%D0%B5%D0%BF%D0%BE%D0%B1%D0%B5%D0%B4%D0%B8%D0%BC-%D0%BF%D0%BE%D1%80%D0%BE%D0%BA-%D1%81%D1%82%D0%B0%D0%BD%D0%B8%D0%BC%D0%B8%D1%80-%D0%B3%D1%8A%D0%BC%D0%BE%D0%B2-%D0%BF%D0%B0%D0%BA-%D0%BF%D0%BE%D1%81%D0%B5%D0%B3%D0%BD%D0%B0-%D0%BA%D1%8A%D0%BC-%D0%B0%D0%BB%D0%BA%D0%BE%D1%85%D0%BE%D0%BB%D0%B0-%D0%BF%D0%B0%D0%BF%D0%B0%D1%80%D0%B0%D1%88%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news750972.html", "text": "Благодарение на Магърдич Халваджиян, който го ангажира за настоящия сезон на \"Като две капки вода\", уволненият от Кукления театър заради системното кръшкане Станимир Гъмов отново има източник работа, за която да му плащат, но явно не си е взел поука и все още не е победил страстта си към веселите напитки. Не е тайна, че вината за това е на Преслава! Докато двамата живяха заедно в Къщата на \"ВИП Брадър\", Гъмето яко хлътна по добричлийката. Тя обаче не отвърна на чувствата му и актьорът изпадна в жестока депресия, по време на която тешеше в алкохол мъката си от несподелената любов. Този начин на живот обаче му навреди сериозно в професионален план и колегите му от театър се надигнаха на бунт, недоволни, че след тъжък махмурлук Гъмов на няколко пъти пропуснал представленията си, та са налагало те да покриват ролята му. Към днешна дата Лошото момче на театъра не е абсолютен трезвеник. Наскоро папараците на светското предаване на ПИК TV \"Жълтите новини\" го засякоха край залата, в която преподава актьорско майсторство на участниците в \"Капките\". От вече летните температури явно гърлото на Гъмича е пресъхнало до дъно, щом не издържа да дочака да се скрие зад стените на залата, а отвори кенчетата бира директно на улицата и жадно-жадно да започна да лочи кехлибарената течност. Все пак около Гъмов има и една добра новина. Актьорът отвори нова страница в личния си живот. Вече е загърбил несподелената любов към Преслава и има нова тръпка. Фотографите на \"Ретро\" успяха да щракнат ментора в \"Капките\" и непозната блондинка как се целуват уста в уста. Сподели:", "date": "2018.05.19", "title": "САМО В ПИК! НЕПОБЕДИМ ПОРОК: Станимир Гъмов пак посегна към алкохола (ПАПАРАШКИ СНИМКИ)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%B3%D0%B8-%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%BD%D0%B0-%D0%BA%D1%80%D0%B0%D0%BB%D1%81%D0%BA%D0%B0%D1%82%D0%B0-%D1%81%D0%B2%D0%B0%D1%82%D0%B1%D0%B0---%D0%B2%D0%B8%D0%B6%D1%82%D0%B5-%D0%BD%D0%B0%D0%B9-%D0%BA%D1%80%D0%B0%D1%81%D0%B8%D0%B2%D0%B8%D1%82%D0%B5-%D1%82%D0%BE%D0%B0%D0%BB%D0%B5%D1%82%D0%B8-%D0%B2%D0%B8%D0%B4%D0%B5%D0%BE%D1%81-news751453.html", "text": "Световно известни знаменитости вече пристигнаха на кралската сватба. ЕДни от първите са Дейвид и Виктория Бекам, Джордж и Амал Клуни, Сър Елтън Джон, който ще е пее специално за младоженците и още много други световно известни имена. Феновете, които от дни лагеруват пред \"Сейнт Джордж\" имаха възможност да се снимат със звездите. Опра Унфри пък влезе в параклиса още преди час, като размени няколко думи с останалите гости. Към тържеството се запъти и бившата приятелка на принц на Хари - Челси, която бе избрала за важния ден къса рокля в тъмно син цвят и отворени обувки. Интересен стайлинг има дизайнерката Виктория Бекъм, която е облечена изцяло в черно. Малко преди важното събитие, снимки в социалната мрежа сподели и тениситската Серена Уилямс, която пък заложи на бежовия цвят за своя тоалет. Сподели:", "date": "2018.05.19", "title": "ЕКСКЛУЗИВНО В ПИК! Ето ги звездите на кралската сватба - вижте най-красивите тоалети (ВИДЕО/СНИМКИ)"}
{"url": "http://pik.bg/%D0%B8%D1%80%D0%B0%D0%BD-%D0%BF%D1%80%D0%B8%D0%B7%D0%BE%D0%B2%D0%B0-%D0%BC%D1%8E%D1%81%D1%8E%D0%BB%D0%BC%D0%B0%D0%BD%D1%81%D0%BA%D0%B8%D1%82%D0%B5-%D1%81%D1%82%D1%80%D0%B0%D0%BD%D0%B8-%D0%B4%D0%B0-%D0%BF%D1%80%D0%B5%D1%80%D0%B0%D0%B7%D0%B3%D0%BB%D0%B5%D0%B4%D0%B0%D1%82-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8%D1%82%D0%B5-%D1%81%D0%B8-%D0%B2%D1%80%D1%8A%D0%B7%D0%BA%D0%B8-%D1%81%D1%8A%D1%81-%D1%81%D0%B0%D1%89-news751373.html", "text": "Reuters, цитиран от \"Фокус\". Иранският президент Хасан Роухани призова мюсюлманските страни по света да преразгледат икономическите си връзки със САЩ в отговор на това, че те преместиха посолството си в Израел от Тел Авив в Ерусалим, предава „Призовавам страните напълно да прекъснат своите отношения с ционисткия режим на Израел и също да преразгледат търговските си и икономически връзки с Америка“, заяви Роухани по време на срещата на високо равнище на мюсюлманските държави, която в момента се провежда в Истанбул. Сподели:", "date": "2018.05.19", "title": "Иран призова мюсюлманските страни да преразгледат търговските си връзки със САЩ"}
{"url": "http://pik.bg/270-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BD%D0%B5-%D0%B1%D1%8F%D1%85%D0%B0-%D0%B4%D0%BE%D0%BF%D1%83%D1%81%D0%BD%D0%B0%D1%82%D0%B8-%D0%BE%D1%82-%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%B1%D0%BE%D1%81%D0%BD%D0%B0-%D0%B8-%D1%85%D0%B5%D1%80%D1%86%D0%B5%D0%B3%D0%BE%D0%B2%D0%B8%D0%BD%D0%B0-%D0%BD%D0%B0-%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D1%85%D1%8A%D1%80%D0%B2%D0%B0%D1%82%D0%B8-news751412.html", "text": "Правоохранителните органи на Босна и Херцеговина са спрели група от 270 бежанци, отправили се към Хърватия и са я върнали в Сараево, предава Regnum, цитирани от „Фокус“. Мигрантите от Сирия, Ирак, Турция, Алжир и Афганистан са се опитали да проникнат на територията на Хърватия, за да достигнат до страните от Западна Европа. Босна и Херцеговина е една от промеждутъчните държави на пътя от Близкия изток до ЕС. Въпреки подписаният през 2015 г. договор между Турция и ЕС за закриване на границата за бежанци към ЕС, многочислени мигранти все пак намират начини да проникват на територията на Съюза. Сподели:", "date": "2018.05.19", "title": "270 мигранти не бяха допуснати от властите в Босна и Херцеговина на територията на Хърватия"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D1%80%D0%B5%D0%BC%D0%BE%D0%BD%D1%82%D0%B8-%D0%BF%D0%BE-%D1%82%D1%80%D0%B0%D0%BC%D0%B2%D0%B0%D0%B9%D0%BD%D0%B0-%D0%BB%D0%B8%D0%BD%D0%B8%D1%8F-%E2%84%9620-news751409.html", "text": "Въвежда се временна организация на движението в София за извършване на текущи ремонти по линия на трамвай 20,  съобщиха от пресцентъра на Столична община, цитирани от „Фокус“. До 20 май 2018 г. (неделя) във връзка с извършване на ремонти и профилактика на релсовия път се въвежда временна организация на движението, съответно: От 04:30 до 16:00 часа: - Трамвайна линия № 20 ще се движи от депо „Искър“ до трамвайно обръщателно колело „Гео Милев“; - Разкрива се временна автобусна линия № 20-ТМ с маршрут: от автостанция „Гео Милев“ по ул. “Иван Димитров – Куклата”, надясно по бул. “Шипченски проход”, надясно по бул. “Михай Еминеску”, по бул. “Ситняково” до ж.п. гара „Подуене“, наляво по бул. “Мадрид”, надясно по ул. “Проф. Милко Бичев”, надясно по бул. “Ген. Данаил Николаев” и направо по бул. “Ситняково” по маршрута до автостанция „Гео Милев“. Автобусите ще спират: -на съществуащите автобусни спирки по маршрута; -на трамвайните спирки по бул. “Шипченски проход” и двупосочно на трамвайните спирки с кодове 1821 и 1822 “Ул. Алеко Константинов” на бул. “Мадрид”. След 16:00 часа временната автобусна линия № 20-ТМ се закрива и се възстановява движението по трамвайна линия № 20 по постоянния маршрут. До 18:00 часа на 20 май 2018 г. (неделя): Трамвайна линия № 22 ще се движи от ж.к. „Красна поляна“ до трамвайно обръщателно колело „Гео Милев“. Разкрива се временна автобусна линия № 22-ТМ с маршрут: от автостанция „Изток“ (начална спирка на автобусни линии №№ 90, 117 и 118) по ул. “Летоструй”, надясно по бул. “Ботевградско шосе” до ж.п. гара „Подуене“, направо по бул. “Мадрид”, надясно по ул. “Проф. Милко Бичев”, надясно по бул. “Ген. Данаил Николаев” и наляво по бул. “Ботевградско шосе” по маршрута до автостанция „Изток“. Автобусите ще спират на съществуващите автобусни спирки по маршрута и двупосочно на трамвайните спирки с кодове 1821 и 1822 “Ул. Алеко Константинов” на бул. “Мадрид”. След 18:00 часа на 20 май 2018 г. (неделя) временната автобусна линия № 22-ТМ се закрива и се възстановява движението по трамвайна линия № 22 по постоянния маршрут. Сподели:", "date": "2018.05.19", "title": "Важно! Промени в движението в столицата заради ремонти по трамвайна линия №20"}
{"url": "http://pik.bg/%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B8-%D0%BD%D0%B0-%D0%BA%D0%B0%D0%BC%D0%B5%D1%80%D0%B8%D1%82%D0%B5-%D0%B8-%D0%BA%D0%BB%D0%B0%D1%81%D0%BD%D0%B8%D1%82%D0%B5-%D1%81%D1%82%D0%B0%D0%B8-%D0%BF%D1%80%D0%B5%D0%B4%D0%B8-%D0%BC%D0%B0%D1%82%D1%83%D1%80%D0%B8%D1%82%D0%B5-10-000-%D0%BA%D0%B2%D0%B5%D1%81%D1%82%D0%BE%D1%80%D0%B8-%D0%B4%D0%B5%D0%B1%D0%BD%D0%B0%D1%82-%D0%BF%D1%80%D0%B5%D0%BF%D0%B8%D1%81-news751381.html", "text": "Училищата в трескава подготовка преди старта на матурите. Хиляди квестори и камери ще следят за преписващи. В понеделник на изпит по български език и литература ще се явят над 55 000 дванадесетокласници. Матурата е с продължителност от четири астрономически часа. За втора поредна година тя ще се проведе на модули - именно това, според Образователното министерство, е довело до по-малко опити за преписване миналата година. Само 11 бяха анулираните работи в цялата страна през 2017 г., което е двойно по-малко от предишни години. За тези, които се канят да преписват, на пост ще дебнат над 10 000 квестори. Те ще \"охраняват\" класните стаи, коридорите и дори санитарните възли. Учениците ще имат право да излизат от стаята само между отделните модули, след като вече са запечатали и предали работата си по предишния, съобщава Нова телевизия. Основното притеснение миналата година беше дали времето е достатъчно за всяка от отделните части. Затова от МОН въвеждат ново правило от тази година. Квесторите ще имат ангажимента да записват продължителността на работа на всеки един зрелостник по всеки един от модулите. След края на матурите ще се направи анализ дали да не се увеличи, или съкрати времето на всеки един от модулите. Срещу опитите за преписване и тази година се включва видеонаблюдението в реално време. Такова ще има във всяка от близо 4200 класни стаи. Директорите успокояват, че това не влиза в противоречие с новия Закон за защита на личните данни. Мобилните телефони са забранени както за учениците, така и за квесторите. Изпитът започва точно в 8.00 часа. След този час на територията на училището и двора няма да се допускат външни лица. Сподели:", "date": "2018.05.19", "title": "Последни проверки на камерите и класните стаи преди матурите! 10 000 квестори дебнат преписвачите "}
{"url": "http://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%89%D0%B5-%D1%81%D0%B5-%D0%BA%D0%B0%D0%B7%D0%B2%D0%B0-%D1%80%D0%B8%D0%BC-%D0%B0-%D0%B7%D0%B0%D1%89%D0%BE-%D0%BD%D0%B5-news751404.html", "text": "новото име на държавата да бъде Република Илинденска Македония. Горките гърци, дали се усещат, че абревиатурата на името е РИМ. Ами сега, как ще спорят коя е наследница на по-древна цивилизация? Македонците за една нощ ще се събудят римляни. И ще са комшии на елините. Каква балканска идилия! Да му мислят истинските римляни. Но защо да няма Западен и Източен Рим, както е имало Западна и Източна римска империя преди векове? А ние ще сме съседи с римляни. Екзотика. Така е на Балканите. Весело и шарено. Обичаме да се кичим с различни имена, да си кръщаваме училища и улици на исторически личности, за да си помпаме самочувствието. Както се казва, светът тръпне в очакване какво ще е името на Македония.  Може пък нещо друго да се появи, още по-историческо. Македония е напът да изпълни съкровената си мечта - да бъде най-старата от най-старите цивилизации. Вече никой няма да се подиграва с Дисниленда, както шеговито се нарича струпването на статуи на герои от древността в центъра на Скопие сред сгради в бароков стил. Всичко ще стане само с едно щракване на пръсти, ако се приеме Сподели:", "date": "2018.05.19", "title": "Македония ще се казва... РИМ. А защо не?"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF%D0%B5%D0%BA%D1%81%D0%BF%D0%B5%D1%80%D1%82%D1%8A%D1%82-%D0%BF%D0%BE-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D0%B9%D0%BE%D1%80%D0%B4%D0%B0%D0%BD-%D0%B1%D0%BE%D0%B6%D0%B8%D0%BB%D0%BE%D0%B2-%D1%81-%D0%B3%D0%BE%D1%80%D0%B5%D1%89%D0%B8-%D0%BF%D1%80%D0%BE%D0%B3%D0%BD%D0%BE%D0%B7%D0%B8---%D0%BA%D0%B0%D0%BA%D0%B2%D0%B0-%D0%B5-%D0%BE%D0%BF%D0%B0%D1%81%D0%BD%D0%BE%D1%81%D1%82-news751250.html", "text": "- Предполагам, че напрежението ще продължи дълго време. Съжалявам, че решението на Тръмп за преместване на посолството беше реализирано именно сега, когато Близкият изток се тресе от конфликти. Това беше дълго отлагано решение. Европейските държави отказаха да преместят посолствата си в Йерусалим, което е добре. Има нагласа за търсене на решение за разрешаване на израелско-палестинския конфликт. - Не мога да кажа. Може да се разсъждава в различни насоки. Трябва да се гледа в широк спектър - ставащото в Сирия, в Иран... Тепърва ще видим. - За нова интифада. Докато не се намери широко ударно решение, ще има подобни едностранни действия. Остава въпросът обаче защо нямаше координация на САЩ с европейските съюзници? Както вече казах, повечето европейски лидери изразиха несъгласие с действието на Тръмп. - Израел има специфично сътрудничество със САЩ. Те са ключов съюзник на Америка. Както и САЩ е ключов съюзник на Израел. Те са пряко свързани. А за присъствието на Нетаняху на парада в Москва може би се търсят други послания. - Ситуацията в самия регион ще продължи да се изостря с опити за терористични актове и със стрелби. Война няма да има. Палестинците като народ са разединени. Можем да очакваме изстрелване на ракети срещу Израел. Дано конфликтът не се разпространи и в други арабски държави. А в Европа може да се очакват атаки срещу посолства или различни компании на САЩ. - Такива атаки ще продължат. Радикализация съществува и тя ще нараства. В Европа трудно ще се правят атентати като тези от 2014 и 2017 г. Но ще продължат да се правят евтини - като намушквания с нож, нападения с автобус и кола. Не изключвам терористични актове на информационно ниво. - \"Ислямска държава\" може да се счита за разгромена като територия и структура. Но идеологията й не е унищожена. Със сигурност тя има последователи в целия свят. Да, базите й в Сирия и Ирак бяха унищожени. Но тя продължава да съществува като идеология. И дали ще се трансформира в някакъв друг вид, това е въпрос на време. Може да съществува и като отделни клетки. - Опасност за нас винаги има. Но слава богу тя не е голяма. За Европа опасността идва от вътрешната радикализация. В Германия и Франция има цели затворени общества, които отказват да се интегрират. В България се надявам да не си отгледаме такива радикализирани групи. Сподели:", "date": "2018.05.19", "title": "САМО В ПИК! Топекспертът по сигурността Йордан Божилов с горещи прогнози - каква е опасността от нови атентати в Европа и застрашена ли е България"}
{"url": "http://pik.bg/%D0%BC%D0%B0%D0%B4%D0%BE%D0%BD%D0%B0-%D0%B8%D0%B7%D0%B4%D0%B0%D0%B2%D0%B0-%D0%BF%D1%8A%D1%80%D0%B2%D0%B8%D1%8F-%D1%81%D0%B8-%D1%81%D0%B8%D0%BD%D0%B3%D1%8A%D0%BB-%D1%81%D0%BB%D0%B5%D0%B4-3-%D0%B3%D0%BE%D0%B4%D0%B8%D1%88%D0%BD%D0%B0-%D0%BF%D0%B0%D1%83%D0%B7%D0%B0-news751388.html", "text": "Мадона обяви, че ще издава нов сингъл. Той е първият й от три години, съобщи Контактмюзик, цитиран от БТА. Съобщението за новата песен, озаглавена \"Beautiful Game\", кралицата на попа направи във Фейсбук. За реализирането й Мадона е работила с дългогодишния си френски продуцент Мируей. Двамата си партнираха и за песните \"Confessions on the Dance Floor\" ( 2005), \"American Life\" (2003), \"Music\" (2000), както и за песента \"Die Another Day\" от филма за Джеймс Бонд от 2002 г. \"Не умирай днес\". На обложката на сингъла изпълнителката носи корона с религиозни символи, подобна на тази, която носеше на червения килим на бала в музея на изкуството \"Метрополитън\" в Ню Йорк преди седмица. Религиозният мотив не е нещо изненадващо за Мадона. Нейният хит \"Like a Prayer\" предизвика скандал през 1989 г. Критиците твърдяха, че видеото към песента използва образа на Христос по богохулен начин. По-рано тази година 59-годишната звезда обяви, че записва нова музика в студио в Лондон. Тя разкри, че планира да тръгне на турне през 2018 година. Сподели:", "date": "2018.05.19", "title": "Мадона издава първия си сингъл след 3-годишна пауза"}
{"url": "http://pik.bg/%D0%B8%D1%81%D0%BA%D1%80%D0%B5%D0%BD%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D0%B8%D1%81%D0%BA%D0%B0%D0%BC-%D0%B4%D0%B0-%D0%BE%D1%81%D1%82%D0%B0%D0%BD%D0%B5-%D0%B2-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%BA%D0%B0%D1%82%D0%BE-%D0%BA%D1%80%D0%B0%D1%81%D0%B8%D0%B2%D0%B0-%D0%BB%D0%B5%D0%B3%D0%B5%D0%BD%D0%B4%D0%B0-news751427.html", "text": "Искам Боян да остане в историята като една легенда, като нещо красиво. Това заяви пред сутрешния блок на Нова телевизия жената на алпиниста Боян Петров Радослава Ненова. „Не желая да има траур и черни ленти – категорична бе Ненова. - Дори на мястото, където работи – в Природонаучния музей, помолих да не спускат черно знаме, а българското”. Тя сподели още, че иска да получи дневника на алпиниста, където той записвал абсолютно всичко, което преживява по време на експедиция. „Искам да събера всичко, написано от него, и да направя една книга”, каза още Ненова. Тя е категорична, че след изчезването на Боян, не се сърди на планината, а напротив – обича я. „Със сина ми ще ходим в Тибет като на място, където ще се срещаме с Боян, а не като пред голяма надгробна плоча”, добави още Радослава. Тя специално благодари на всички, които са я подкрепили в тежките дни. „От Външно министерство направиха и невъзможното, за което съм им безкрайно благодарна“, добави Радослава. Сподели:", "date": "2018.05.19", "title": "ИСКРЕНА ИЗПОВЕД! Жената на Боян Петров: Искам да остане в историята като красива легенда"}
{"url": "http://pik.bg/%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BD%D0%B5%D0%B2%D1%80%D0%BE%D1%85%D0%B8%D1%80%D1%83%D1%80%D0%B3%D1%8A%D1%82-%D0%BF%D1%80%D0%BE%D1%84-%D0%BD%D0%B8%D0%BA%D0%BE%D0%BB%D0%B0%D0%B9-%D0%B3%D0%B0%D0%B1%D1%80%D0%BE%D0%B2%D1%81%D0%BA%D0%B8-%D0%B7%D0%B0-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5%D1%82%D0%BE-%D1%81%D1%8A%D0%B7-news751424.html", "text": "Началникът на  клиниката по неврохихургия в „Пирогов“ проф. Николай Габровски е трето поколение неврохирург. Той е носител на медицински „Оскар“ за професионализъм и иновации. Професор Габровски бе гост в сутрешния блок на Нова телевизия. „Имам още сериозен път в професията – коментира професор Габровски. - За човешкия мозък се знае много, но не знаем в дълбочина как функционира той. И в следващите десетилетия това ще изучаваме. Ние неврохихурзите сме принудени да се придържаме към правила, нямаме много възможности за експерименти. Убеден съм, че мозъкът е огромно тайнство, което ще продължим да опознаваме. Ето, ще ви дам един пример. Това, което виждаме с окото е познато едва ли не до молекулно ниво. Всичко е известно, но нямаме никакво понятие за това какво представлява процесът на виждане. Ако мозъкът, например, е един телевизор и сигналът се предава от камера на този телевизор, въпросът е както стои зад тази камера“. Професор Габровски коментира, че лекарската професия е изключително тежка. „Това е така, защото лекарите работят с хора, които са в положение на огромен стрес – разясни професор Габровски. - Те са уплашена за живота, здравето, близките си. Това създава огромно напрежение в тази професия. В хирургията тези неща градират, защото трябва да се взимат тежки решения. Така че основното, на което се осланяме е опита и интуицията. Хирургическите специалности до голяма степен имат военен подход, при който целия екип дава максималното от себе си за постигането на целта“. Професор Габровски е категоричен, че технологиите се променят с дни и тога е от огромна полза и за медицината. Нещата се развиват не само в медицината, всичо се променя от ден на ден – коментира професор Габровски. - Огромното предимство за мен като лекар е огромното количество информация, която се натрупва. При научни изследвания винаги сме се сблъсквали с така наречената извадка. Понякога такива изследвания могат да отнемат години. В момента благодарение на технологиите се събират невероятни масиви от информация, която дава съвсем друго ниво на познание и начина ни на мислене. Това ще промени отношението ни като цяло“. Професор Николай Габровски взе отношение и по въпроса за състоянието на здравеопазването ни в момента като цяло. „Отговорите за състоянието на здравеопазването ни трябва да идват постепенно – окментира проф. Габровски. - Нещата се натрупват в продължение на много години.В момента явно са стигнали до граница, след която трябва да се взимат решения. Системата на здравеопазване е много чувствителна и сега трябва да се взимат решения. Опитът да се създават напрежения между лекари и пациенти е неправилен, защото утре всеки лекар може да стане пациент. Това е изкуствено създаване на конфронтация. Да се наблюдава някакво зрелище. Сравнено със Западна Европа парите за здравеопазване не са достатъчни и това е факт. Сигурен съм, че парите са станали обаче повече, а качеството е станало много по-добро. Това, което се получава от пациентите като качество на здравеопазване е много по-добро в сравнение с преди десет години. Пациентът това не го забелязва, но това е факт. В момента имаме много по-голяма възможност да диагностицираме заболяванията. Това означава, че си вършим по-добре работата, имаме тази възможност. Данните показват това. Има една по-ранна диагностика и по-добре свършена работа от страна на лекарите“. Сподели:", "date": "2018.05.19", "title": "ОСТЪР КОМЕНТАР! Неврохирургът проф. Николай Габровски за състоянието на здравеопазването: Създава се изкуствено напрежение между лекари и пациенти"}
{"url": "http://pik.bg/%D0%B6%D0%B5%D0%BD%D0%B0-%D0%BF%D0%BE%D0%B4%D0%BF%D0%B0%D0%BB%D0%B8-%D0%B2%D1%85%D0%BE%D0%B4%D0%BD%D0%B0%D1%82%D0%B0-%D0%B2%D1%80%D0%B0%D1%82%D0%B0-%D0%BD%D0%B0-%D0%BC%D0%BB%D0%B0%D0%B4-%D0%BC%D1%8A%D0%B6-%D0%BE%D1%82-%D0%B1%D0%B0%D1%87%D0%BA%D0%BE%D0%B2%D0%BE-news751382.html", "text": "Сигнал за палеж бе получен вчера в РУ – Асеновград. Около 3 часа в петък 31-годишен мъж от Бачково се оплакал, че била запалена входната врата на дома му. Огънят е потушен, без да има пострадали хора и причинени сериозни щети. При проведените издирвателни действия като заподозряна е 39-годишна жена, страдаща от психично заболяване. За случая е уведомена Районна прокуратура – Асеновград, образувано е досъдебно производство. Сподели:", "date": "2018.05.19", "title": "Жена подпали входната врата на млад мъж от Бачково"}
{"url": "http://pik.bg/%D1%81%D0%BF%D0%BB%D0%B0%D1%88%D0%B2%D0%B0%D0%BD%D0%B5-%D0%B7%D0%B0%D0%BF%D0%B0%D0%BB%D0%B8%D1%85%D0%B0-%D0%BA%D0%BE%D0%BB%D0%B0%D1%82%D0%B0-%D0%BD%D0%B0-%D1%82%D0%B8%D1%80%D0%B0%D0%B4%D0%B6%D0%B8%D1%8F-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news751391.html", "text": "Запалиха автомобила на 56-годишен шофьор на ТИР в Благоевград. Емил Илчев признава, че се страхува за живота си. Шофьорът на тежкотоварен камион за международни превози заяви, че това не е първия опит за сплашване. \"На първи май някой ми беше изпочупил с бухалка стъклото и ми беше срязал гумите на колата. Това беше сигнал, че ще ми се случи нещо по-голямо\", каза Илчев пред БНР. В последните няколко месеца Илчев е в конфликт с бившия си работодател. Той е сигнализирал за тези проблеми на Инспекцията по труда. След проведена инспекция, органите констатират, че има нарушения на трудовото законодателство - неизплатени възнаграждения, командировки и непризнаване на направени разходи по вина на работодателя заради техническа неизправност на камиона. 56-годишният мъж твърди, че е бил пребит от собственика на формата, в която до скоро е работил. Мъжът е подал сигнал в полицията след запалването на личния му автомобил. Той е обяснил на властите и за опасенията си заявявайки, че се страхува за живота си. \"Оттогава заживях в страх. Смятам да напусна България\", обяснява още Илчев. Сподели:", "date": "2018.05.19", "title": "СПЛАШВАНЕ! Запалиха колата на тираджия в Благоевград"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B2%D1%8A%D1%80%D1%85%D0%B0-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-%D0%BF%D0%BE%D0%BB%D1%83%D1%87%D0%B8%D1%85%D0%B0-news751422.html", "text": "\"Западните Балкани получиха дори повече, отколкото очакваха\", заяви в ефира на Би Ти Ви Лиляна Павлова, \"Ясната подкрепа беше изразена абсолютно безапелационно в София. Няма нито един европейски лидер, който да не изрази своето задоволство от срещата. То витаеше във въздуха. Е, казахме си и неща както викаме ние българите \"Право куме в очи\". Аз съм по-голям оптимист сега, отлколкото преди серещата\",поясни Павлова. За обсъжданото име на Македония -Република илинденска Македония,тя каза: \"Това е едно от имената, но единственото. И Ципрас, и Заев казаха, че има поредица от имена на масата. Когато ги попитахме дирекно да кажат какво ще е името, те помолиха завреме. Имат нужда да дебатират.\" \"За мене беше много важно да покажем България какво сме дали на света, че се модерни, дигитални\", каза Павлова. Разходката на лидерите по моста на влюбените щяла да остане в историята министър на Българското председателство на Съвета на ЕС Сподели:", "date": "2018.05.19", "title": "ГОРЕЩА ТЕМА! Лиляна Павлова с горещ коментар за срещата на върха: Западните Балкани получиха повече, отколкото очакваха"}
{"url": "http://pik.bg/%D1%81%D1%82%D1%80%D0%B5%D0%BB%D0%B5%D1%86%D1%8A%D1%82-%D0%BE%D1%82-%D1%82%D0%B5%D0%BA%D1%81%D0%B0%D1%81-%D0%BF%D0%BE%D0%B4%D0%B1%D0%B8%D1%80%D0%B0%D0%BB-%D0%B6%D0%B5%D1%80%D1%82%D0%B2%D0%B8%D1%82%D0%B5-%D1%81%D0%B8-news751401.html", "text": "CNN, цитиран от \"Фокус\". Стрелецът от Тексас е подбирал жертвите си, предава американският телевизионен канал При разпита Димитриос Пагурицис е признал, че стрелял избирателно , като е стрелял по хора, които не харесва. Той е сътрудничил на полицията при изясняване на обстоятелствата около трагичния инцидент, при който загинаха 10 души – девет ученици и един учител. Ранни са още десет души, като двама от тях са в критично състояние. Между загиналите има пакистански ученик, съобщават от посолството на азиатската страна във Вашингтон. Губернаторът на Тексас Грег Абът от Републиканската партия е изразил съболезнования към семействата на загиналите и е призовал за законодателни промени, които да предотвратят подобни трагедии. „Ние трябва да направим повече от това да се молим за жертвите и семействата им. Време е в Тексас да се вземат мерки, за да сме сигурни, че тази трагедия няма да се повтори. Сподели:", "date": "2018.05.19", "title": "Стрелецът от Тексас подбирал жертвите си"}
{"url": "http://pik.bg/%D1%81%D0%BB%D0%B5%D0%B4-%D1%81%D0%BE%D1%84%D0%B8%D0%B9%D1%81%D0%BA%D0%B0%D1%82%D0%B0-%D1%81%D1%80%D0%B5%D1%89%D0%B0-%D0%BD%D0%B0-%D0%B2%D1%8A%D1%80%D1%85%D0%B0-%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%82%D0%B5-%D0%BB%D0%B8%D0%B4%D0%B5%D1%80%D0%B8-%D0%B1-news751421.html", "text": "В София водещите европейски лидери бяха предпазливи, но това не ме изненада. Това заяви  външният министър Екатерина Захариева в коментар за срещата на върха в ЕС, която се проведе в София през седмицата пред сутрешния блок на Нова телевизия. „Срещата бе безспорен успех, който не  се е случвал в последните 10-15 години и то по идея на България – заяви Екатерина Захариева. - Всички европейски лидери бяха в София, тези на балканските страни, на водещите банкови институции в Европа. Няма как да се говори, че нищо не се е случило и да се неглижира. В момента по инициатива на България и поради факта, че поставихме като приоритет Западните Балкани, ЕС обяви стратегия с конкретни ангажименти. Декларацията от София говори много. С ясни и конкретни ангажименти“. Министър Захариева призна, че водещите лидери от Европа са били доста предпазливи на срещата. „Факт е, че европейските лидери бяха доста предпазливи да приемат конкретни ангажименти за дати, но това не ме изненада – коментира министър Захариева. - След над 10 години криза - икономическа, мигранстка и бежанска криза, това е напълно нормално. Това е сътресение в ЕС. Европа не е готова за разширяване на Балканите, но това ще стане в перспектива. Има страни, които ще бъдат готови към 2025 година, други малко по-късно. Това е и една от причините, водещите евролидери да не се ангажират с конкретни дати. Когато има необратимост на процесите, тогава ще се случи. Европа трябва да се реформира през тези години. Нормално е да има различия“. Министър Захариева бе категорична, че членството в ЕС и НАТО са на първо място в стратегията ни. „В София се случи препотвърждаване на европейския ангажимент и това е безспорен успех. Имаше нужда от това препотвърждаване – коментира вцепремиерът. - Често чувам и то от европейски анализатори и лидери, че сме бавни и неефективни. Нека обаче не забравяме какво е постигнал ЕС. Бавни сме, защото понякога решенията трябва да взимат 28. Министър Захариева говори и за преговорите за името на Македония. „Изненада ме Илинденска Македония като име – каза министър Захариева. - Бе подчертано обаче, че това не е края на преговорите по въпроса. Двамата премиери и в София коментираха, че разговорите продължават. Ако името Илинденска Македония наистина е предложено от премиера Зоран Заев и анализаторите, го приемам като потвърждение, че признават общата история. Илинденско-Преображенското въстание е на македонските и тракийските българи, участвали са над 70 офицери. Чу се това име, за нас беше изненада. Други 5 имена бяха на масата. Дали това ще бъде името, не знам“. В София премиерите на Македония и Гърция си говориха доста дълго и оповестиха, че са направили голяма крачка в преговорите. Изрично подчертаха, че това не е краят на преговорите“. Външният министър на България коментира и операцията по издирването на Боян Петров в Хималаите. „Случи се нещо бчезпрецедентно – заяви министър Захариева. – Три страни си подадоха ръка в издирването на Боян. Подходих като човек. Веднага се свързахме с китайските ни партньори. Бях в шок, когато разбрах, че има проблеми с хеликоптера. Наистина направихме и невъзможното“. Сподели:", "date": "2018.05.19", "title": "След софийската среща на върха външният министър Екатерина Захариева: Европейските лидери бяха предпазливи, но това не е изненада"}
{"url": "http://pik.bg/%D0%BA%D1%80%D0%B0%D0%BB%D1%81%D0%BA%D0%B0%D1%82%D0%B0-%D1%81%D0%B2%D0%B0%D1%82%D0%B1%D0%B0-%D0%BD%D0%B5%D0%BF%D0%BE%D0%B7%D0%BD%D0%B0%D1%82%D0%B0%D1%82%D0%B0-%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BD%D0%B5-%D0%B7%D0%BD%D0%B0%D0%B5%D0%BC-%D0%B7%D0%B0-%D0%B1%D1%8A%D0%B4%D0%B5%D1%89%D0%B0%D1%82%D0%B0-%D1%85%D0%B5%D1%80%D1%86%D0%BE%D0%B3%D0%B8%D0%BD%D1%8F-%D0%BD%D0%B0-%D1%81%D1%8A-news751439.html", "text": "Меган Маркъл не слиза от първа страница на светските издания в последно време, заради предстоящата си сватба с британския принц Хари. Информацията за бившата актриса е полюсна – от силна одобрение, през семейни скандали до тъмно минало. Но не позволявайте на медиите да ви подведат, Маркъл е много повече от бъдещата съпруга на внука на кралица Елизабет Втора. Родена в Лос Анджелис, тя е най-известна с ролята си в сериала „Костюмари“, в който играе Рейчъл Зейн. Освен това тя е създател на лайфстайл сайт и марката The Tig, а също и моден дизайнер. За съжаление, преди броени месеци на красавицата й се наложи да се откаже от това поприще, за да стане член на кралската фамилия. Работата си като активист, защитаващ правата на жените за програмата „Политическо участие и лидерство на жените“, тя обаче ще запази. Business Insider, цитиран от Profit.bgразказва за разнообразните роли в живота и постиженията на Меган Маркъл. Най-известна с ролята си на Рейчъл Зейн в сериала „Костюмари“, тя дебютира на малкия екран в сериала General Hospital през 2002 г. Участвала е също в сериали като „От местопрестъплението: Ню Йорк“ и „Касъл“, както и във филми като „Секс, наркотици и Лас Вегас“ и „Шефове гадняри“. Преди да се премести в двореца Кенсингтън, тя живее в Торонто, където се снима сериалът „Костюмари“. Именно там се запознава с бъдещия си съпруг принц Хари през май миналата година, докато той е на посещение в града, за да представи спортната инициатива Invictus Games. Макар че стана известна с роля в сериал, Маркъл е много повече от актриса. Тя бе и ще продължи да бъде официален активист на „Програмата за политическо участие и лидерство на жените“ на ООН. Освен това тя е произнасяла реч по време на честванията на Международния ден на жените през 2015 г. През декември 2014 г. тя пътува до Афганистан с генерал Мартин Депсни, главнокомандващ на обединения щаб на армията на САЩ. Тя също така участва на срещата на високо равнище „Един млад свят“ в Отава през септември, когато се срещна с канадския премиер Джъстин Трюдо. До преди няколко месеца Меган имаше и собствен блог, в който пише за гражданските права и предоставянето на повече правомощия на жените. Бъдещата Херцогиня несъмнено е привърженик на благотворителни каузи и защитник на правата на дамите по света. Бившата актриса използваше холивудската си слава за разпространение на подобни възгледи. Дейността й далеч надхвърляше суетата на звездния блясък, присъща на повечето актриси от Червения килим. Като годеница на принц Хари тя заяви, че ще доразвива дейността си, а бъдещите й планове обхващат широк мащаб от социални мероприятия. Сподели:", "date": "2018.05.19", "title": "КРАЛСКАТА СВАТБА! Непознатата Меган Маркъл - ето какво не знаем за бъдещата херцогиня на Съсекс"}
{"url": "http://pik.bg/%D0%BA%D1%80%D0%B0%D0%BB%D1%81%D0%BA%D0%B0%D1%82%D0%B0-%D1%81%D0%B2%D0%B0%D1%82%D0%B1%D0%B0-%D0%B5%D1%82%D0%BE-%D0%BA%D1%8A%D0%B4%D0%B5-%D1%89%D0%B5-%D1%81%D0%B5-%D0%B2%D0%B5%D0%BD%D1%87%D0%B0%D1%8F%D1%82-%D0%BC%D0%B5%D0%B3%D0%B0%D0%BD-%D0%B8-%D1%85%D0%B0%D1%80%D0%B8-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news751434.html", "text": "Внукът на британската кралица Елизабет Втора принц Хари и годеницата му Меган Маркъл ще сключат брак в параклиса \"Сейнт Джордж\" на замъка Уиндзор след няколко часа. Размяната на обети ще бъде извършена от архиепископа на Кентърбъри Джъстин Уелби, а самата брачна церемония ще бъде ръководена от епископ Дейвид Конър, настоятел на храма в Уиндзор. Замъкът „Уиндзор” в гр. Уиндзор, Бъркшир, е една от най-посещаваните туристически дестинации в Англия. Сградата е един от символите и стожерите на британската национална идентичност. „Уиндзор” е а със своите 1000 стаи може да се похвали с титлата „най-големият обитаван замък в света”. Общата площ на двореца и околностите надвишава 5 хектара/13 акра. , които постепенно били заменени от масивни каменни отбранителни зидове, а отвътре крепостта набъбнала с постройки за най-различни цели. Редица историци сочат обекта като , ето защо замъкът е признат за най-скъпия светски строителен проект в Англия през Средните векове. От 900 г. до днес „Уиндзор” е устоял на обсади и граждански войни, но е съхранил историята на Англия чрез архитектура, богати архиви и огромна колекция от произведения на изкуството, събирани в продължение на девет века от кралските фамилии. Замъкът е бил убежище по време на чумните епидемии, както и скривалище през Втората световна война. Всеки един от английските крале е оставил своя следа в градежа и богатствата на замъка. Любопитен факт е, че През 1916 г. крал Джордж V променя името на мястото, за да разграничи кралската фамилия от нейните германски корени (династия Сакс-Кобург и Гота). пък вдига Кръглата кула и по-солидна външна крепостна стена. Строежът е в готически стил и се намира на хълма върху стара постройка от XII век, която е разширявана и издигана, за да покрие растящите нужди от нови помещения. Кръглата кула съхранява огромен обем кралски архиви, а в подземията се пазят средновековни гравюри и лъвски глави, традиционни символи на Англия от XIV в. построява във вътрешността на крепостта първия луксозен кралски дворец, а Едуард III го разширява, като строи допълнителни сгради за администрацията на кралския двор. Дворецът съчетава тежки барокови интериори с ефирен стил рококо и изящна готика. а поради пищните си зали - и център за удоволствия - приеми, балове, блестящи спектакли. Замъкът се превръща в малък град, когато в близост се изграждат престижните колежи - Итън, Оксфорд и Кеймбридж. Кралица Елизабет Втора обикновено идва в замъка \"Уиндзор\" през ранното лято и още веднъж през зимата – най-често за Коледа. Уиндзор е отворен за туристически посещения, но само ако върху масивните му кули не се вее знамето на страната. Развяващият се флаг означава, че кралицата в момента е там и не са възможни посещения. , тъй като е прекарала голяма част от детството си там. Ето защо не е изненадващо, че нейните почитатели споделят мъката ѝ, когато през 1992 г. опустошителен пожар унищожава 100 стаи в апартаментите за церемониално и лично ползване. Възстановителните работи на стойност 53 милиона долара завършват пет години по-късно. При реставрацията са използвани същите техники, като тези при строежа на замъка от Уилям Завоевателя преди 900 години. Най-интересните неща, които могат да се видят в замъка Уиндзор са която се извършва дори когато кралицата не е в резиденцията (макар и с по-малка пищност и кралски знаци); , един изключителен замък в миниатюра, проектиран през 1923 г. от архитекта сър Едуин Лътиънс; създадена за Джордж IV през 1820 г.; параклисът „Сейнт Джордж”, който заедно с Уестминстърското абатство е пантеон на много английски монарси. Под плоския гроб на нивото на земята в центъра пък се намира и неговата трета съпруга – Джейн Сиймур. В параклиса се провеждат и церемониите, свързани с Ордена на жартиерата. се намира близо до Уиндзор. Там деца и възрастни с удоволствие са разхождат, возят се на атракциони, участват в конкурси и занимателни игри. В \"Миниленд\" може да се видят умалени копия на всички забележителности на Лондон. Преди седмица там бе изложен и умален модел на днешната сватбена церемония, заедно с кралското семейство, изработено от лего кубчета. , където ще се проведе църковната венчавка на принц Хари и Меган Маркъл по-късно днес, е част от крепостта „Уиндзор”. Построен през XIV в. храмът се отличава със стилни високи колони и израстващи от пода букети от житни класове нежно докосват богатия таван. Параклисът с красиви викториански цветни стъкла и дърворезби по столовете е седалище на Рицарския орден на Жартиерата, създаден от Едуард III през 1348 г., затова и над всеки стол се виждат личните знамена на кралските рицари. Днес параклисът е църковен колеж, а заради уникалната си архитектура е признат за “едно от най-върховните постижения на късния английски вертикален готически стил”. Срещу параклиса са помещенията за воините рицари. включително няколко сватби, кръщенета и погребения. Според списание People, първата кралска сватба, която се провежда в параклиса \"Св. Георги\", се е състояла през 1863 г., когато крал Едуард VII се жени за кралица Александра. които се провеждат там, включват втората сватба на бащата на Хари - принц Чарлз, с Камила Паркър Боулс през 2005 г., както и сватбата на принц Едуард, граф на Уесекс, по-малкия брат на Чарлс, през 1999 г. Изборът на параклиса \"Свети Георги\" - като място за сватбената церемония, казва много за двойката, като той е сравнително ниско в стълбицата на провеждане на кралски събития. каза говорител на британското кралско семейство пред репортери по-рано тази година. \"Те са доволни, че красивата територия на замъка Уиндзор ще бъде мястото, на което ще започнат живота си като семейна двойка\". Сподели:", "date": "2018.05.19", "title": "КРАЛСКАТА СВАТБА! Ето къде ще се венчаят Меган и Хари (ВИДЕО/СНИМКИ/ОБНОВЕНА)"}
{"url": "http://pik.bg/%D0%BF%D0%BE%D0%BD%D0%B5-20-%D0%B6%D0%B5%D1%80%D1%82%D0%B2%D0%B8-%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%81-%D0%BA%D0%B0%D0%BC%D0%B8%D0%BE%D0%BD-%D0%B2-%D0%B8%D0%BD%D0%B4%D0%B8%D1%8F-news751405.html", "text": "Най-малко 19 човека са загинали, а други поне седем са пострадали при катастрофа с участието на камион в Бхавнагар, щата Гуджарат в северозападната част на Индия, съобщава агенция ANI. Според информацията, натоварен с чували цимент камион, на който са били натоварени и хора, се е преобърнал в района на село Баваяли в района Бхавнагар в ранните часове днес. Властите са започнали разследване за причините за случилото се. Сподели:", "date": "2018.05.19", "title": "Поне 20 жертви на катастрофа с камион в Индия"}
{"url": "http://pik.bg/%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%B2-%D0%B3%D1%8A%D1%80%D1%86%D0%B8%D1%8F-%D0%BE%D1%82%D1%85%D0%B2%D1%8A%D1%80%D0%BB%D1%8F-%D0%BF%D1%80%D0%B5%D0%B4%D0%BB%D0%B0%D0%B3%D0%B0%D0%BD%D0%BE%D1%82%D0%BE-%D0%BD%D0%BE%D0%B2%D0%BE-%D0%B8%D0%BC%D0%B5-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news751402.html", "text": "Ekathimerini, пише \"Фокус\". Председателят на основната опозиционна партия в Гърция „Нова демокрация“ Кирякос Мицотакис и бившият външен министър на страната Евангелос Вениземос отхвърлят „Република Илинденска Македония“ като възможно име за решаването на спора с Македония, пише Мицотакис е информиран от министър-председателя Алексис Ципрас, че името е обсъждано с македонския премиер Зоран Заев по време на срещата им в София. Според лидера на „Нова демокрация“ Илинден е исторически и пряко свързан с опитите да се създаде македонска нация, включваща Солун и Егейско море. На свой ред Венизелос заяви, че името е „въплъщение на иредентизма“ (б.р. - намиращ сепод чужда власт). Сподели:", "date": "2018.05.19", "title": "Опозицията в Гърция отхвърля предлаганото ново име на Македония"}
{"url": "http://pik.bg/%D0%B5%D1%82%D0%BE-%D0%B3%D0%B8-%D0%BD%D0%B0%D0%B9-%D0%BF%D0%B8%D1%89%D0%BD%D0%B8%D1%82%D0%B5-%D0%BA%D1%80%D0%B0%D0%BB%D1%81%D0%BA%D0%B8-%D1%81%D0%B2%D0%B0%D1%82%D0%B1%D0%B8-%D0%B2-%D0%BD%D0%BE%D0%B2%D0%B8%D1%8F-%D0%B2%D0%B5%D0%BA-%D1%81%D0%BD%D0%B8%D0%BC%D0%BA%D0%B8-news751443.html", "text": "На днешния, 19 май, британският принц Хари ще се венчае за американската си годеница – актрисата Меган Маркъл. Жители на Великобритания и почитатели на кралската фамилия от цял свят тръпнат в очакване на големия ден. В деня на сватбата на годината ви представяме няколко монархически съюза от последните години. Млади европейски принцове и принцеси избират да съчетаят живота си с обикновени хора без синя кръв, а традицията отстъпва място на модата от XXIвек. - Синът на принц Ернст-Аугуст от Хановер - 32-годишният Кристиан, се ожени за дългогодишната си приятелка - 25-годишната Алесандра де Осма. Двамата си казаха „да“ на 16 март тази година на пищна церемония в Лима, Перу, откъдето е красивата булка. Церемонията се състоя в бароковата църква „San Pedro” в присъствието на кралското семейство и много именити гости. Хиляди хора бяха излезли от домовете си, за да поздравят прекрасните младоженци. Бившият модел Алесандра де Осма бе облечена в класическа сватбена рокля, с високо деколте, покрита с нежна дантела и дълъг шлейф. На главата й блестеше тиара, покрита с диаманти. Принц Кристиан пристигна под ръка със своята майка, която бе облечена в цикламена рокля. От своя страна принцът привлече погледите с интересния избор на вратовръзка – тъмносиня на бели точки, която идеално допълваше визията му. Кристиан, който е втори в линията на наследяване на трона, и Алесандра, която сега е адвокат, се запознават през 2005 година, когато той е на екскурзия в Перу, а тя е негов екскурзовод. Но любовта им пламва по-късно. Първото им официално появяване като двойка бе през 2011 година. Двамата сключиха граждански брак през ноември 2017 година в Лондон. - По-големият брат на принц Кристиан и наследник на една от големите европейски аристократични фамилии, принц Ернст Аугуст, се ожени за руската модна дизайнерка Екатерина Малишева през октомври миналата година. Сватбата се състоя в семейното имение на династията - Хановер, въпреки несъгласието на баща му - Ернст Аугуст-старши. На церемонията в църквата Маркткирхе в Хановер присъстваха много знаменитости и представители на аристократични семейства от цяла Европа. Младоженецът беше придружен от брат си принц Кристиан и сестра си принцеса Александра. Присъстваха и децата на принцеса Каролин Монакска, която е омъжена за баща му, принца на Хановер. Булката беше с класическа бяла рокля с перлени бродерии и шлейф, създадена от ливанската дизайнерка Сандра Мансур. Сватбата се състоя, въпреки че бащата - принц Ернст Аугуст Хановерски, се противопостави на този съюз, разтревожен за съдбата на семейни имоти в Германия, по-специално земи и гори в Долна Саксония. - Сръбският принц Филип Караджорджевич, един от тримата синове на престолонаследника Александър, се венча в Белград на 8 октомври миналата година. Той спази обичая, като взе за жена дама с потекло - принцеса Даница Караджорджевич. На сватбената церемония присъстваха испанската кралица София, представители на кралските фамилии от Гърция, Дания и Лихтенщайн, председателката на сръбския парламент Мая Гойкович, американският посланик в Белград Кайл Скот, представители на религиозните общности и на дипломатическия корпус. Кумове на сватбата бяха по-големият брат на принца Петър Караджорджевич и шведската принцеса Виктория. Принц Филип има и брат близнак - принц Александър. Тримата братя са деца на принц Александър II, син на последния сръбски крал Петър II. - Миналата година се състоя и първата кралска сватба в Сърбия от 1922 г. насам. Тогава принц Михайло, син на втория брат на Петър II - Томислав, се венча за любимата си Любица в Опленац. - Първата кралска сватба след падането на комунизма в Албания се състоя на 10 октомври 2016 г. Крал Лека II каза „да” на годеницата Елиа Захария на пищна венчавка с много именити гости и представители на около 20 кралски семейства от целия свят. Това е едва втората сватба в историята на страната, тъй като албанското кралско семейство бе прогонено през 1939 г., след нахлуването на италианските фашисти. След Втората световна война, когато комунистите вземат властта, крал Зог и семейството му са обявени за предатели, лишени са от властта и са премахнати от учебниците по история. - Покрай еуфорията около сватбената церемония на княза на Монако принц Албер и дългогодишната му приятелка, плувкинята от Африка Чарлийн Уитсток, през 2011 г. в медиите се прокрадна и скандална \"новина\". Чарлийн безмалко щяла да се превърне в булката беглец и да зареже сватба за 80 милиона. Но според слуховете предвидливият жених скрил паспорта на любимата си. Африканката се опитала да избяга от Монако, узнавайки, че нейният бъдещ съпруг е осиновил третото си незаконнородено дете. Още през 2011 г. адвокатът на 53-годишния принц, естествено, отрече информацията, но детектив, разследващ странната находка, подтвърдил, че \"на Чарлийн са й взели паспорта”, а в ръцете й е намерен еднопосочен билет за родината. През 2018-та предстоят още две кралски сватби - Британската принцеса Юджини, бартовчедка на принцовете Уилям и Хари, ще се омъжи през есента за дългогодишния си годеник. Сватбата на принцеса и Джак Бруксбанк ще бъде организирана в параклиса \"Сейнт Джордж\" в замъка Уиндзор, където утре ще се оженят принц Хари и годеницата му Меган Маркъл. 27-годишната внучка на кралица Елизабет Втора е осма поред за наследяване на британския престол. Юджини е по-малката от двете дъщери на херцозите на Йорк Андрю и Сара. Мъжът, който предстои да стане най-новия член на английското кралско семейство, е бивш сервитьор, който се отказва от висшето си образование и от работа във финансовата индустрия в Лондонското сити, за да се занимава със заведения. След брака си с Бруксбанк принцеса Юджини ще запази титлата си и също така ще има възможността да приеме презимето на съпруга си. - Предстояща сватба скандализира императорското семейство на Китай. Принцеса Мако, най-голямата сред внуците на японския император Акихито и императрица Мичико, се сгоди за обикновен гражданин, което е в разрез с традициите на страната. По закон след брака с мъж без аристократично потекло принцесата ще загуби титлата си и ще стане обикновена гражданка. След сватбата на Мако японското императорско семейство ще наброява едва 18 души. По-малкият брат на принцесата, 10-годишният принц Хисахито, е единственото момче сред внуците на императора и потенциален наследник на Трона на Хризантемата. Мако и Хисахито имат още една сестра, принцеса Како. Техни родители са по-малкият син на императора принц Акишино и съпругата му принцеса Кико. Престолонаследникът принц Нарухито и съпругата му принцеса Масако имат 15-годишна дъщеря, принцеса Аико. Принцеса Мако и Кей Комуро оповестиха годежа си в началото на септември миналата година, след като получиха одобрението на император Акихито. Двамата ще се венчаят на 4 ноември 2018 г. Сподели:", "date": "2018.05.19", "title": "Ето ги най-пищните кралски сватби в новия век (СНИМКИ)"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%83%D0%B8%D0%BD%D0%B4%D0%B7%D0%BE%D1%80-%D1%80%D0%B0%D1%81%D1%82%D0%B5-%D0%BF%D1%8A%D1%80%D0%B2%D0%B8%D1%82%D0%B5-%D0%B3%D0%BE%D1%81%D1%82%D0%B8-%D0%BD%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%B7%D0%B0%D0%BF%D0%BE%D1%87%D0%BD%D0%B0%D1%85%D0%B0-%D0%B4%D0%B0-%D0%BF%D1%80%D0%B8%D1%81%D1%82%D0%B8%D0%B3%D0%B0%D1%82-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8%D0%BE-news751442.html", "text": "принц Хари и годеницата му Меган Маркъл започнаха да пристигат. Церемонията ще се състои в параклиса \"Сейнт Джордж\" на замъка Уиндзор след един час, както първо ПИК съобщи с картина на живо преди час (ВИЖТЕ В ОЩЕ ПО ТЕМАТА). По протокол дамите са с шапки. Първите гости за сватбата на Хиляди хора от цял свят се събраха близо до мястото, където ще стане венчавката, много от тях прекараха нощта на къмпинг, за да си осигурят най-добрата гледка към известни личности, политици и приятели, които ще присъстват на събитието. Сподели:", "date": "2018.05.19", "title": "НАПРЕЖЕНИЕТО В УИНДЗОР РАСТЕ! Първите гости на сватбата започнаха да пристигат (ВИДЕО/СНИМКИ/ОБНОВЕНА)"}
{"url": "http://pik.bg/%D0%B1%D0%B5%D0%B7%D0%B1%D0%BE%D0%B6%D0%BD%D0%B8%D0%BA-%D1%85%D0%B2%D0%B0%D0%BD%D0%B0%D1%85%D0%B0-%D0%BC%D1%8A%D0%B6-%D0%B7%D0%B0-%D0%BA%D1%80%D0%B0%D0%B6%D0%B1%D0%B0-%D0%BE%D1%82-%D1%86%D1%8A%D1%80%D0%BA%D0%BE%D0%B2%D0%B5%D0%BD-%D1%85%D1%80%D0%B0%D0%BC-news751275.html", "text": "От проведените действия по разследването е установено, че извършител на деянието е 33-годишният И. Н. от Горна Оряховица. След доклад на материалите в прокуратурата той е привлечен като обвиняем. Взета му е мярка за неотклонение „подписка“. На 13 май в управлението е получен сигнал от свещеник в друг храм в града, че от храма е извършена кражба на 20 лв. От проведените действия по разследването е установено, че извършител на деянието е 43-годишният Т. М. от с. Глогинка, известен на полицията и осъждан. Той е задържан с полицейска мярка за 24 часа. По случая е образувана преписка. Кражби от два църковни храма в Горна Оряховица разкриха местни криминалисти, съобщиха от Областна дирекция на МВР – Велико Търново. През февруари тази година от църковен храм в Горна Оряховица е направен опит да бъдат откраднати 200 лв., като кражбата останала недовършена поради намесата на служител на храма. Сподели:", "date": "2018.05.19", "title": "БЕЗБОЖНИК! Хванаха мъж за кражба от църковен храм"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%B4%D0%B2%D0%B0-%D0%BC%D0%B5%D1%81%D0%B5%D1%86%D0%B0-%E2%80%9E%D0%BC%D1%8A%D0%BB%D1%87%D0%B0%D0%BD%D0%B8%D0%B5%E2%80%9D-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D1%80%D0%BE%D0%B4%D0%B8%D0%BB%D0%BA%D0%B0-%D0%BE%D1%82-%D0%BA%D0%B0%D0%BA%D0%B2%D0%BE-%D1%81%D0%B8-%D0%BE%D1%82%D0%B8%D0%B4%D0%B5-%D1%81%D0%B5%D0%BC%D1%80%D0%B0-news749735.html", "text": "Два месеца след смъртта на родилка в Кърджали, все още не са ясни причините, довели до фаталния край. Припомняме, че 23-годишната Семра Дургут почина при раждане сутринта на 9 март в болницата в областния родопски град. Тя постъпила ден преди това заради преносване на плода. Първоначалната версия гласеше, че до фаталния край се стига заради вътрешен кръвоизлив по време на раждането, причинен от рядко заболяване. „Съпругата ми не беше болна. Правели сме много изследвания”, пък бе категоричен съпругът на починалата Раим Х. Двамата се върнали от Холандия заради раждането. Младото семейство живеело в чернооченското село Водач, съобщава \"Родопи24\". Веднага след случая започна разследване за установяване причините за смъртта на родилката. Назначена бе тройна съдебно-медицинска експертиза. Изключително опитни специалисти по акушерство и гинекология, водени от професор Владимир Пилософ, са ангажирани да изясняват причините за смъртта на 23-годишната родилка. Те са част от Комисията, която извършва проверка, назначена от Изпълнителна агенция „Медицински одит”, по лично настояване на изпълнителния директор на МБАЛ „Д-р Атанас Дафовски” доц.д-р Тодор Черкезов. До момента обаче все още не са ясни резултатите. „Официално ще уведомим обществеността когато проверките приключат и резултатите станат ясни”, посочиха от здравното заведение. Лекари с дългогодишен опит изказват предположения, че е много вероятно да става въпрос за изключително рядък случай в медицинската практика. Починалата родилка и бебето й бяха погребани в село Водач. Съпругът пък отново заминал за Холандия, наскоро обаче той се е върнал в селото, посочиха за 24rodopi.comжители на Водач. Сподели:", "date": "2018.05.19", "title": "МИСТЕРИЯ! Два месеца „мълчание” за смъртта на родилка! От какво си отиде Семра?"}
{"url": "http://pik.bg/%D0%B0%D0%BA%D1%82%D1%83%D0%B0%D0%BB%D0%B8%D0%B7%D0%B8%D1%80%D0%B0-%D1%81%D0%B5-%D0%BF%D1%80%D0%BE%D0%B5%D0%BA%D1%82%D1%8A%D1%82-%D0%B7%D0%B0-%D1%81%D0%B2%D0%B5%D1%82%D0%BE%D1%84%D0%B0%D1%80-%D0%BD%D0%B0-%D0%BF%D1%8A%D1%82%D1%8F-%D0%BF%D1%80%D0%B5%D0%B7-%D0%B2%D0%BB%D0%B0%D0%B4%D0%B0%D1%8F-news751356.html", "text": "В момента се актуализира проектът за организиране на реверсивно движение със светофарна уредба на пътя София - Перник през Владая при изхода на село Владая в посока София при контролно-пропускателния пункт, съобщиха от Агенция \"Пътна инфраструктура\". Търси се решение за повишаване на безопасността и организацията на движението в този участък, тъй като от София влизането във Владая е с ляв завой, а лентите за движение са само три. Агенцията прави това уточнение по повод информации в медиите, че инициативен комитет от Владая организира протести и блокади на пътя. Предстои среща на представители на Агенцията и на инициативния комитет по повод движението по първокласния път в участъка от км 276+162 до км 278+566. За провеждането й членовете на инициативния комитет са уведомени с писмо на 8 май т. г. и такава среща ще се състои до края на месеца. В нея ще участват както експерти от АПИ и Областно пътно управление - София, така и служители от Столична община, на район Витоша и сектор \"Пътна полиция\". Целта е на нея да бъде взето съвместно решение и да бъдат набелязани стъпки за повишаване безопасността и безконфликтно придвижване на превозните средства и пешеходците в участъка. В момента на път I-1 в района на Владая ежедневно има две ленти за движение в посока София - Перник, а в края на празнични и повече от два почивни дни се осигуряват две ленти в посока Перник - София, посочват от Агенцията. Сподели:", "date": "2018.05.19", "title": "Актуализира се проектът за светофар на пътя през Владая"}
{"url": "http://pik.bg/%D0%BF%D1%83%D1%82%D0%B8%D0%BD-%D1%80%D1%83%D1%81%D0%B8%D1%8F-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D0%B4%D0%B0-%D0%B4%D0%BE%D1%81%D1%82%D0%B0%D0%B2%D1%8F-%D0%BF%D1%80%D0%B8%D1%80%D0%BE%D0%B4%D0%B5%D0%BD-%D0%B3%D0%B0%D0%B7-%D0%BF%D1%80%D0%B5%D0%B7-%D1%83%D0%BA%D1%80%D0%B0%D0%B9%D0%BD%D0%B0-news751327.html", "text": "Руският президент Владимир Путин заяви, че Русия ще продължи да доставя природен газ през Украйна независимо, че е планирана втора тръба до Германия, съобщава БГНЕС. \"Ние ще продължим с доставките на газ (през Украйна), докато ни е икономически оправдано\", заяви Путин на пресконференция по време на визитата на германския канцлер Ангела Меркел. Сподели:", "date": "2018.05.19", "title": "Путин: Русия ще продължи да доставя природен газ през Украйна "}
{"url": "http://pik.bg/%D0%B0%D0%B1%D0%B2-%D1%81%D0%B5-%D1%81%D1%8A%D0%B1%D0%B8%D1%80%D0%B0-%D0%BD%D0%B0-%D1%82%D1%80%D0%B5%D1%82%D0%B8-%D0%BA%D0%BE%D0%BD%D0%B3%D1%80%D0%B5%D1%81-news751298.html", "text": "ПП АБВ Третият редовен конгрес на ПП АБВ ще се проведе в София на 19 май. Това съобщиха от пресцентъра на . Събитието ще се състои от 11.00 часа в зала „ЕФЕ“ на хотел „Маринела“. Сподели:", "date": "2018.05.19", "title": "АБВ се събира на трети конгрес"}
{"url": "http://pik.bg/%D0%B3%D1%80%D0%B0%D0%B4%D1%83%D1%88%D0%BA%D0%B0%D1%82%D0%B0-%D0%B2-%D0%BF%D0%BB%D0%B5%D0%B2%D0%B5%D0%BD%D1%81%D0%BA%D0%BE-%D1%81%D1%8A%D1%81%D0%B8%D0%BF%D0%B0-%D1%85%D0%B8%D0%BB%D1%8F%D0%B4%D0%B8-%D0%B4%D0%B5%D0%BA%D0%B0%D1%80%D0%B8-%D0%B7%D0%B5%D0%BC%D0%B5%D0%B4%D0%B5%D0%BB%D1%81%D0%BA%D0%B8-%D0%BF%D0%BB%D0%BE%D1%89%D0%B8-news751310.html", "text": "Земеделското министерство установи, че градушката в Плевенско е унищожила близо 5 хил. декара земеделски площи. Най-много са пострадалите площи с пшеница, царевица и слънчоглед, предаде БНТ. Комисии ще уточняват точно какви са щетите. Според министър Порожанов, реакцията на Агенцията за борба с градушките при наближаването на градоносния облак към Плевен и Бяла Слатина е била адекватна, но фронтът е бил изключително силен. Стихията е дошла откъм Сърбия и Румъния. \"Тази пролет е най-тежката, а очакванията са от тук нататък да е така от гледна точка на климатични условия и начално стартиране на градушки. Никога досега не е било така. В момента ние сме заредени със съответните ракети, но превенцията не дава 100% резултат\", коментира министър Порожанов пред БНТ. Министър Порожанов съобщи още, че на 15 май е изтекъл срокът за подаване на заявления по директните плащания. Обработката им върви с ускорени темпове и това ще даде възможност за навременно изплащане на субсидиите към производителите. Сподели:", "date": "2018.05.19", "title": "Градушката в Плевенско съсипа хиляди декари земеделски площи"}
{"url": "http://pik.bg/%D0%BA%D0%BE%D0%BD%D1%86%D0%B5%D1%81%D0%B8%D0%BE%D0%BD%D0%B5%D1%80%D0%B8%D1%82%D0%B5-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D0%BF%D0%BB%D0%BE%D0%B2%D0%B4%D0%B8%D0%B2-%D0%B8%D0%BD%D0%B2%D0%B5%D1%81%D1%82%D0%B8%D1%80%D0%B0%D1%82-%D0%B2-%D0%BD%D0%B5%D0%B3%D0%BE-%D0%BD%D0%B0%D0%B4-160-%D0%BC%D0%B8%D0%BB%D0%B8%D0%BE%D0%BD%D0%B0-%D0%B5%D0%B2%D1%80%D0%BE-news751357.html", "text": "Над 160 милиона евро ще инвестират концесионерите на летище Пловдив, което е двойно повече от предвидените в концесията. Това стана ясно на среща между министъра на транспорта Ивайло Московски и представители на консорциумът между \"Хайнан\" и \"Пловдив Еърпорт Инвест\". В първоначалния вариант на концесията беше предвидено инвестициите в обекта да са малко над 79 милиона евро за срок от 35 години. След приключване на процедурите ще бъде подписан концесионният договор. За всяка календарна година концесионерът ще извършва фиксирано плащане в размер на 600 000 лева без ДДС, както и променливо такова, което ще бъде 6% от нетните приходи от всички дейности за съответната година, свързани с ползването на обекта на концесията. Китайските инвеститори са заявили намерение да превърнат летището в сериозен транспортен хъб с пътнически терминал и два карго терминала, които да могат да обработват голям брой камиони. Предвижда се да бъде подсилена и разширена пистата на летището, както и изградена ремонтна база за самолети, подобно на тази на летище София. Това е първият голям транспортен проект в България с участието на китайска компания. Сподели:", "date": "2018.05.19", "title": "Концесионерите на летище Пловдив инвестират в него над 160 милиона евро "}
{"url": "http://pik.bg/%D0%BC%D0%B0%D0%B9%D1%81%D0%BA%D0%B8-%D0%BA%D0%B0%D0%BF%D1%80%D0%B8%D0%B7%D0%B8-%D0%BF%D1%80%D0%BE%D0%BB%D0%B8%D0%B2%D0%BD%D0%B8-%D0%B4%D1%8A%D0%B6%D0%B4%D0%BE%D0%B2%D0%B5-%D1%89%D0%B5-%D1%81%D0%B5-%D0%B8%D0%B7%D0%BB%D0%B5%D1%8F%D1%82-%D0%BD%D0%B0%D0%B4-%D1%81%D1%82%D1%80%D0%B0%D0%BD%D0%B0%D1%82%D0%B0-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%89%D0%B5-%D0%B7%D0%B0%D0%BF%D0%BE%D1%87%D0%BD%D0%B0%D1%82-%D0%B4%D0%B0-%D0%BF%D0%B0%D0%B4-news751343.html", "text": "Националния институт по метеорология и хидрология към БАН. Дъждове ще се изсипят днес над страната и темпуратурите ще паднат. Това показва прогнозата на Днес главно в югоизточната половина на страната ще се развива мощна купесто-дъждовна облачност, ще има гръмотевични бури и на места валежите ще са интензивни и значителни по количество. Има условия за градушки. След обяд от запад валежите ще спират и облачността ще се разкъсва и намалява. Вятърът ще е слаб до умерен от север-северозапад. По-хладно, с максимални температури в повечето места между 20° и 25°. Атмосферното налягане ще се повиши, ще бъде малко по-високо от средното за месеца. По Черноморието ще е предимно облачно. Главно в следобедните часове ще има валежи от дъжд. Ще има гръмотевична дейност, на места с обилни валежи и силни пориви на вятъра. Ще е по-хладно, с максимални температури на въздуха между 18° и 22°. Температурата на морската вода е 17-21°. Вълнението на морето ще е 1-2 бала. Над планините облачността ще е предимно значителна, с валежи от дъжд и гръмотевична дейност. Около и след обяд от запад валежите ще започнат да спират. Вятърът ще е слаб до умерен от югозапад, през деня ще се ориентира от северозапад, а по време на гръмотевична дейност ще се усилва и променя посоката си. Максимална температура на височина 1200 метра – около 15°, на 2000 метра – около 8°. В неделя сутринта все още ще превалява на отделни места, главно в Източна България, а след обяд - в отделни планински райони. Вятърът ще се ориентира от североизток, слаб, в източните райони до умерен. И в началото на следващата седмица времето ще остане с пролетен характер – с превалявания и гръмотевици. Вятърът ще се ориентира от изток-югоизток. Ще има и слънчеви часове, но и развитие на купесто-дъждовна облачност след обяд и в часовете до полунощ. В понеделник краткотрайни превалявания ще има на места из цялата страна, докато във вторник, главно в Западна България. Температурите ще са около и малко по-високи от обичайните – през по-голямата част от дните максималните ще са между 23° и 28°. Сподели:", "date": "2018.05.19", "title": "МАЙСКИ КАПРИЗИ! Проливни дъждове ще се излеят над страната, температурите ще започнат да падат"}
{"url": "http://pik.bg/%D0%BA%D0%BE%D0%BB%D0%BA%D0%BE-%D0%BF%D1%8A%D1%82%D0%B8-%D0%BF%D1%80%D0%B0%D0%B2%D1%8F%D1%82-%D1%81%D0%B5%D0%BA%D1%81-%D0%B4%D0%B2%D0%BE%D0%B9%D0%BA%D0%B8%D1%82%D0%B5-%D0%BD%D0%B0-%D0%B2%D0%B0%D1%88%D0%B0%D1%82%D0%B0-%D0%B2%D1%8A%D0%B7%D1%80%D0%B0%D1%81%D1%82-news751344.html", "text": "Хората между 40 и 49 години се отдават на интимни ласки веднъж седмично. Средният брой на сексуалните контакти, които хората имат през живота си, е 5778. Ако проявявате любопитство към креватните занимания на другите двойки и се питате как се представяте спрямо тях - дали ги изпреварвате с „една дължина“ или изоставате в сексуално отношение, можете да откриете отговора в няколко проучвания, цитирани от в. \"Дейли стар\". Допитване, направено от института \" Кинси \" например показва, че младите хора - на възраст между 18 и 29 години , правят секс средно два пъти седмично. Във възрастовата група между 30 и 39 години честотата на половия акт варира между един и два пъти в седмицата, съобщава БТА. Допитване, осъществено сред близо 4000 читатели на в. \"Дейли стар\", показва, че 29 процента от участниците правят секс \"няколко пъти\" седмично. Около една четвърт – 24%, \"мачкат чаршафите\" веднъж в седмицата. Късметлиите, които упражняват \"креватна атлетика\" всеки ден, са шест процента. Пет процента споделят, че правят секс по няколко пъти дневно. Проучване сред американци показва, че честотата на половите контакти намалява, след като партньорите \"надянат\" брачните халки. Според допитването само 48 процента от омъжените дами водят редовен полов живот четири години след сключването на брак. Сподели:", "date": "2018.05.19", "title": "Колко пъти правят секс двойките на вашата възраст"}
{"url": "http://pik.bg/%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D1%81-%D1%80%D0%B0%D0%B7%D0%B1%D0%B8%D0%BB%D0%B8%D1%8F-%D1%81%D0%B5-%D1%81%D0%B0%D0%BC%D0%BE%D0%BB%D0%B5%D1%82-%D0%BA%D1%80%D0%B0%D0%B9-%D1%85%D0%B0%D0%B2%D0%B0%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D1%81%D0%B0-108-news751400.html", "text": "108 са жертвите на разбилия се пътнически самолет в непосредствена близост до международното летище \"Хосе Марти\" на 20 километра от кубинската столица Хавана, съобщава „Фокус“. Самолетът е бил със 110 души на борда. Пътниците са били 104 души плюс шест души екипаж съставен от мексикански граждани. Трима души са били извадени живи от останките, но единият от тях е починал в болницата. Ранените се намират в болница в критично състояние. Машината Boeing 737-200 е собственост на мексиканската авиокомпания Global Air, но е била взета под аренда от държавната кубинска авиокомпания Cubana de Aviacion. Самолетът е извършвал вътрешен полет от столицата Хавана до югоизточния кубински град Олгин, отдалечен на 670 километра и е бил пилотиран от чуждестранен екипаж. Катастрофата е станала няколко минути след излитането от международното летище „Хосе Марти“ в Хавана, като самолетът се е разбил в селскостопанска зона в непосредствена близост до летището. Летището в Хавана не затворено. При опит самолета да се върне обратно на летището в Хавана е закачил далекопровод, което вероятно е довело до катастрофата. Почти всички пътници са били кубински граждани с изключение на членовете на екипажа. Самолетът е бил много стар на почти 39 години, като е преминавал в ръцете на американски, канадски, африкански и мексикански компании, включително е бил експлоатиран от Военноморските сили на САЩ. Първите линейки са пристигнали на мястото на катастрофата 12 минути след инцидента. Два часа по-късно над района се е излял проливен дъжд, който значително е затруднил спасителните работи. Кубинският президент е обявил двудневен национален траур от 19 до 21 май Засега няма информация за загинали или пострадали български граждани. Сподели:", "date": "2018.05.19", "title": "Последни подробности за трагедията с разбилия се самолет край Хавана: Жертвите са 108"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B3%D1%80%D0%B8%D0%B3%D0%BE%D1%80%D0%B8%D0%B9-%D0%BB%D0%B5%D0%BF%D1%81-%D0%BE%D1%82%D0%BA%D0%B0%D1%80%D0%B0%D0%BD-%D0%BF%D0%BE-%D1%81%D0%BF%D0%B5%D1%88%D0%BD%D0%BE%D1%81%D1%82-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news751273.html", "text": "Руският музикален идол Григорий Лепс бе откаран в болница със счупвания на ребрата. Както съобщава Пети канал, артистът се намира в една от московските болници. По предварителни данни, Лепс е получил сериозни травми при падане от стълба. Подробности за инцидента не се съобщават. Пиарката на певеца Наталия Мостакова потвърди пред РИА Новости фактът, че Лепс се намира в болница, но отказа да даде повече информация да състоянието му. Григорий Лепс е един от най.-популярните съвременни руски изпълнители. Роден е през 1962 г. в Сочи. Носител е на званието \"Заслужил артист на Руската Федерация\". Сподели:", "date": "2018.05.19", "title": "ИНЦИДЕНТ! Григорий Лепс откаран по спешност в болница "}
{"url": "http://pik.bg/%D0%B7%D0%BE%D0%BE%D0%BF%D0%B0%D1%80%D0%BA%D1%8A%D1%82-%D0%B2-%D1%81%D0%BE%D1%84%D0%B8%D1%8F-%D0%BF%D1%80%D0%B0%D0%B7%D0%BD%D1%83%D0%B2%D0%B0-%D1%80%D0%BE%D0%B6%D0%B4%D0%B5%D0%BD-%D0%B4%D0%B5%D0%BD-%D0%BA%D0%B0%D0%BA%D0%B2%D0%B8-%D0%B8%D0%B7%D0%BD%D0%B5%D0%BD%D0%B0%D0%B4%D0%B8-%D1%81%D0%B0-%D0%BF%D1%80%D0%B8%D0%B3%D0%BE%D1%82%D0%B2%D0%B5%D0%BD%D0%B8-%D0%B7%D0%B0-%D1%83%D0%B8%D0%BA%D0%B5%D0%BD%D0%B4%D0%B0-news751267.html", "text": "Сурикатите в софийския зоопарк направиха първи стъпки по трева и под директно слънце в новото разширение на заграждението им по повод 130-тата годишнина от създаването на зоопарка. Кметът Йорданка Фандъкова им обърна специално внимание и след позволението на гледачите ги нахрани с малки червеи. Преди това откри изложба за историята на зоопарка в снимки. От днес до неделя има празнична програма за рождения ден на зоологическата градина. Зоопаркът е основан с указ на княз Фердинанд в далечната 1887 година. Князът е обичал животните, но от частна колекция зоопаркът се е превърнал в най-големия на полуострова и е преживял две световни войни. Това разказа директорът му Добромир Бориславов. Ретроспективната изложба представя историята на зоопарка , а чрез телефон, подобно на музеите, посетителите ще могат да научат по нещо за всяко животно. Днес от 11:00 ч., започват концерти с деца за деца, а по-късно изпълнителите ще са интересни и на по-големите. Какво още са подготвили, разказа директорът на зоопарка – Добромир Бориславов: „В рамките на събота и неделя ще започне една инициатива за направата на 130-метрова рисунка от деца, която ще се опитаме да ѝ намерим място в зоопарка, след като организираме това събитие. А в неделя ще има представление на театър „ Слон “ и постановка с кукли „ Вода “. Тя ще се случи в залата на големите котки на закрито вечерта“. В Зоопарка живеят близо 280 вида животни, но има и нови много рeдки попълнения , които посетителите ще трябва да отрият сами. Подсказка е, че новите животни приличат на анимационни. Добромир Бориславов каза, че има желание да намери партньори на видовете, които живеят по двойки, за да не бъдат самотни. Работното време ще бъде удължено, но цената на билета остава същият – 4 лв. за възрастни. Сподели:", "date": "2018.05.19", "title": "Зоопаркът в София празнува рожден ден! Какви изненади са приготвени за уикенда"}
{"url": "http://pik.bg/%D0%B8%D0%B7%D0%BE%D0%B1%D1%80%D0%B5%D1%82%D0%B0%D1%82%D0%B5%D0%BB%D0%BD%D0%B8-%D1%88%D0%BE%D1%84%D1%8C%D0%BE%D1%80%D0%B8-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D1%86%D0%B0%D0%BA%D0%B0%D1%82%D0%B0-%D0%BD%D0%B0-%D1%80%D0%B0%D0%B4%D0%B0%D1%80%D0%B8%D1%82%D0%B5-%D0%BF%D0%BE-%D0%BF%D1%8A%D1%82%D1%8F-news751342.html", "text": "Радар детектор, монтиран в купето или под бронята, спасява бързаците на пътя от триногите камери на КАТ. Това увериха представители на българска фирма, която произвежда и разпространява джаджите, съобщава „Телеграф“. 28-те ултрамодерни нови радари на Пътна полиция следят по пътищата у нас за превишена скорост от няколко месеца и засичат по над 1000 нарушители дневно. За да ги спасят от електронни фишове, от дружеството рекламират продукта си Whistler GT – 468 Ghi във всички Фейсбук групи, където шофьорите споделят информация къде и кога полицаи дебнат за джигити, „Цената е 365 лева, но можете да вземете продукта с 10% намаление, ако го поръчате през социалната мрежа“, правят промоция от фирмата. „От Пътна полиция може и да казват, че триногите засичат нарушение от 600 метра, но в действителност правят снимка на 120-130 метра от уреда“, категорични бяха дилърите на радар детектори. Информацията бе потвърдена от ръководството на КАТ. Сподели:", "date": "2018.05.19", "title": "Изобретателни шофьори намериха цаката на радарите по пътя "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B7%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-%D0%BA%D0%BE%D0%BB%D0%BA%D0%BE-%D1%89%D0%B5-%D1%81%D1%82%D1%80%D1%83%D0%B2%D0%B0-%D0%B2%D0%B5%D0%BD%D1%87%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-%D0%B8-%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A-news751122.html", "text": "Всички знаят, че сватбите са скъпи. Предстоящата сватба на Меган Маркъл и принц Хари във Великобритания обаче ще изведе нещата до следващото ниво. Сватбени агенти с опит в организирането на подобни мащабни събития изчисляват, че цената на насрочената за 19 май сватба може да достигне 1 млн. паунда (1.4 млн. долара) или повече. Цената на специалната охрана на събитието обаче значително повишава общите разходи. Въпреки това, разходите дори и по най-пищните сватби обикновено не надхвърлят 10 млн. паунда (13.5 млн. долара), според Джейми Саймън, който отговаря за организирането на събития в британската компания Banana Split. Кралската двойка също така се очаква да получи някои от нещата безплатно, което също ще се отрази на общите разходи, пише CNN Money. Вижте някои от очакваните разходи, свързани с голямото събитие: Слуховете за това на кой дизайнер се е спряла за булчинската си рокля Маркъл не спират от месеци. Водещ претендент е Ralph & Russo – луксозна английска марка, чиити дрехи носи тя на официалните снимки от годежа й. Смята се, че роклята в черно и златисто с която е Маркъл на снимките, е била с цена от 75 000 долара. Според Марк Ниемиерко, който организира сватби за знаменитости, сватбената рокля на Маркъл може да струва около 250 000 паунда (340 000 долара). Една рокля също така може да не е достатъчна за този повод. Маркъл може да последва примера на херцогинята на Кембридж Кейт, която на своята сватба облече втора рокля за вечерния прием. Охраната на последната кралска сватба между Уилям и Кейт през 2011 г. е струвала близо 6.4 млн. паунда (8.7 млн. долара), според Association Press. От правителството са предоставили на полицията 3.6 млн. паунда (4.9 млн. долара), за да платят на служителите за извънредния труд. Сватбата на Уилям и Кейт обаче беше в Централен Лондон, докато принц Хари и Маркъл ще се венчаят в замъка Уиндзор, който се намира в покрайнините на английската столица. Това би трябвало да намали разходите по обезпечаване на сигурността. В деня на сватбата ще се използват три основни места: параклис за церемонията, зала за следобедния прием, на който са поканени 600 души, и друга зала за вечерното празненство, на което са поканени 200 души. Церемонията и първият прием ще бъдат в замъка Уиндзор. Вечерното празненство ще бъде във Frogmore House, която също е на територията на замъка. Тези места са част от множеството имоти на монархията, което означава, че не би трябвало да се плащат наеми за тях. Въпреки това базираният в Лондон сватбен агент Ейми Дън твърди, че разходите може да се увеличат значително заради персонала и логистиката. Храната и напитките не излизат никак евтино, когато организираш прием за 600 души за обяд и друг за 200 души за вечеря. Кралското семейство обаче не се очаква да прекалява с разходите, според Ниемиерко, който е работил по организацията на сватби, на които е присъствал принц Хари. „Кралските особи не харчат толкова, колкото всички си мислят. Те не са семейство Кардашиян,“ казва той. Според Ниемиерко, кралицата, която ще е домакин на следобедния прием, ще похарчи по 100 паунда (135 долара) на човек за своите 600 гости. Това означава общо 60 000 паунда (81 500 долара). Вечерният прием, на който домакин ще е бащата на Хари – принц Чарлс, може да струва около 250 паунда (340 долара) на човек, според Ниемирко. Това означава общо 50 000 паунда (68 000 долара) за 200 гости. Базираният в Лондон сладкар Клер Птак, собственик на Violet Bakery, е била избрана, за да осигури плодовата торта за големия ден. От пекарната отказват да коментират цената, но не е необичайно по-сложните торти за такива случаи да струват хиляди. „Не е важно колко голяма е тортата, а колко е сложна,“ казва Саймън от Banana Split. Неговата компания е организирала сватба, на която тортата струвала близо 10 000 паунда (13 500 долара). Цветята може да натежат сериозно на бюджета на събитието. Лондонският флорист Филипа Крадок е натоварена със задачата да украси параклиса за сватбената церемония. Нейният екип планира да използва бели градински рози и божури, а много от цветята ще бъдат осигурени от градини, които са собственост на кралското семейство, според Кенскингтънския дворец. Това може да помогне за намаляване на рахзодите. Въпреки това цветната украса за събитие от подобен мащаб ще струва „най-малко 50 000 паунда (67 800 долара) и това е консервативна оценка“, казва Саймън. Наемането на оркестър за сватбата може да струва хиляди, тъй като трябва да бъдат покрити и разходите за транспорт на оркестъра, паркинг, застраховка и да се плати на техниците, които се занимават с озвучаването и осветлението. Джеф Уокър, ръководител на британската Ambassador Band, твърди, че цената за 16 души плюс осветление би била около 16 000 паунда (21 500 долара). Според Саймън от Banana Split, наемането на звезди, които да пеят по време на сватбата, ще увеличи значително разходите и може да добави милиони към сметката. Има обаче и известни изпълнители, които биха пяли на кралската сватба срещу минимално възнаграждение, казва Ниемиерко. Поканите за сватбата са дело на британската печатница Barnard & Westwood, която обаче отказва да коментира цената. Според Саймън, луксозният комплект печатни материали за подобна сватба би могъл да струва 25 паунда (34 долара). Той включва поканата, марки, благодарствени картички и услугите на калиграф, който да напише адресите на пликовете. Това означава, че разходите за печатни материали за 600 гости възлиза на около 15 000 паунда (20 300 долара). Кралската двойка е поканила и 1 200 обикновени хора, които ще се включат в празненствата в замъка Уиндзор. Ако те получат същия комплект, това би добавило още 30 000 паунда (40 700 долара) към разходите, пише Профит. Сподели:", "date": "2018.05.19", "title": " ЕКСКЛУЗИВНО ЗА СВАТБАТА НА ГОДИНАТА! Колко ще струва венчавката на принц Хари и Меган Маркъл - вижте менюто, гостите и програмата"}
{"url": "http://pik.bg/%D1%80%D0%BE%D0%BA%D0%BB%D1%8F%D1%82%D0%B0-%D0%BD%D0%B0-%D0%BA%D0%B5%D0%B9%D1%82-%D0%BC%D0%B8%D0%B4%D1%8A%D0%BB%D1%82%D1%8A%D0%BD-%D0%B2%D1%82%D0%BE%D1%80%D0%B0-%D0%B2-%D0%BA%D0%BB%D0%B0%D1%81%D0%B0%D1%86%D0%B8%D1%8F-%D0%B7%D0%B0-%D0%BD%D0%B0%D0%B9-%D0%BA%D1%80%D0%B0%D1%81%D0%B8%D0%B2%D0%B8%D1%82%D0%B5-%D0%B1%D1%83%D0%BB%D1%87%D0%B8%D0%BD%D1%81%D0%BA%D0%B8-%D0%BE%D0%B4%D0%B5%D0%B6%D0%B4%D0%B8-%D0%BD%D0%B0-%D0%B2%D1%81%D0%B8%D1%87%D0%BA%D0%B8-%D0%B2%D1%80%D0%B5%D0%BC-news751328.html", "text": "Днес ще получим дългоочаквания отговор на въпроса с каква рокля и на кой дизайнер ще се появи на сватбата си Меган Маркъл. Ето обаче кои рокли и на кои звезди влизат в топ 10 на най-красивите булчински рокли на всички времена, след направено проучване сред британците. Оказва се, че на първо място е Грейс Кели - почти 60 години след сватбата й с принц Рение, съобщават от eva.bg. Нейната рокля е най-приказната и най-желаната от всички бъдещи булки. Направена е от дизайнерката на костюми към MGM Хелън Роуз и струва скромните £5400, но е подарък от студиото. На второ място в класацията е Кейт Мидълтън, следвана от Джаки Кенеди с роклята за сватбата й с Джон Кенеди, Амал Клуни, Миранда Кер с роклята за сватбата с Евън Шпигел, Салма Хайек, Джаки Ейнсли (сватбата й с Гай Ричи), Кийра Найтли и Ким Кардашиян с роклята Givenchy за сватбата с Кание през 2014. Сподели:", "date": "2018.05.19", "title": "Роклята на Кейт Мидълтън втора в класация за най-красивите булчински одежди на всички времена"}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%B7%D0%B0%D0%B4%D0%B0%D0%B2%D0%B0-%D1%81%D0%B5-%D0%B5%D0%BF%D0%B8%D0%B4%D0%B5%D0%BC%D0%B8%D1%8F-%D0%B7%D0%B0-%D0%BA%D0%BE%D1%8F%D1%82%D0%BE-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0-%D0%BD%D1%8F%D0%BC%D0%B0-%D0%B4%D0%B0-%D0%B8%D0%BC%D0%B0-news751365.html", "text": "Британски учени предупреждават, че в близко бъдеще може да възникне епидемия, за която няма да има ефикасни лекарства, пише научното списание \"Сайънс\". Изданието цитира изследването на специалисти от лондонския \"Импириъл колидж\" и от университета в Ексетър. От разработката им става видно, че паразитиращите гъби еволюират толкова бързо, че в скоро време те могат да станат невъзприемчиви към лечение, а това ще породи епидемии сред хората, животните и растенията, предава БТА. Според учените в най-близко бъдеще паразитиращите гъби ще се превърнат в подобие на устойчивите на антибиотици супербактерии. За това ще спомогне дългото и редовно използване на препарати за лечение на гъбичния стоматит - заболяване с гъбични поражения върху кожата на хората. Според данните гъбичните инфекции взимат повече жертви сред хората, в сравнение с рака на гърдата и маларията, а смъртността от гъбичните заболявания е сравнима с тази от туберкулозата и СПИН-а. Сподели:", "date": "2018.05.19", "title": "ОПАСНО ПРЕДУПРЕЖДЕНИЕ! Задава се епидемия, за която лекарства няма да има"}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D1%88%D0%BE%D0%BA-%D0%B2-%D1%81%D0%BE%D1%87%D0%B8-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BD%D0%B0%D0%BF%D1%80%D0%B0%D0%B2%D0%B8-%D0%BC%D0%B5%D1%80%D0%BA%D0%B5%D0%BB-news751296.html", "text": "Успех! Това каза на руски германският канцлер Ангела Меркел на Дмитрий Медведев, предаде лента.ру. Днес ръководителят на правителството на Федералната република пристигна в руския черноморски курорт Сочи. Там тя бе посрещната от президента на страната домакин Владимир Путин. Той подари на гостенката букет цветя и заяви, че днес бе формирано новия кабинет в Москва начело с Дмитрий Медведев. \"Успех\", каза Меркел на руски към колегата си. След двустранните преговори Меркел и Путин дадоха съвместна пресконференция. Двамата лидери потвърдиха, че и Германия, и Русия имат много допирни точки и желаят да работят заедно за решаването на регионални и глобални проблеми. Сподели:", "date": "2018.05.19", "title": "Тотален шок в Сочи! Ето какво направи Меркел"}
{"url": "http://pik.bg/%D0%BF%D1%80%D0%B0%D0%B2%D1%8F%D1%82-%D0%BA%D1%83%D1%80%D0%B1%D0%B0%D0%BD-%D0%BD%D0%B0-%D0%B7%D0%B5%D0%BC%D0%B5%D0%BD%D1%81%D0%BA%D0%B8%D1%8F-%D0%BC%D0%B0%D0%BD%D0%B0%D1%81%D1%82%D0%B8%D1%80-news751269.html", "text": "Традиционен празник с курбан и надиграване ще се проведе утре край Земенския манастир, съобщиха от община Земен. Празникът е посветен на патрона на манастира св. Йоан Богослов и се организира ежегодно преди 24 май. Традицията, която води началото си от 19 век е била прекъсната в годините на социализма и е отново възстановена след 1989 година. И тази година земенчани и техните гости ще се съберат край манастира, където ще бъдат отслужени водосвет и молебен. Земенският манастир е паметник на културата с национално значение. Построен е през 11 век. Църквата е останала непокътната през вековете и впечатлява с оригиналната си кубична форма и с уникалните си стенописи, считани за образци на българското изобразително изкуство. Тя е и една от най- посещаваните забележителности в региона. Сподели:", "date": "2018.05.19", "title": "Правят курбан на Земенския манастир"}
{"url": "http://pik.bg/%D0%B5%D1%82%D0%BE-%D0%BA%D0%BE%D0%B9-%D1%85%D0%B0%D0%BB%D1%84-%D0%BD%D0%B0%D0%BF%D1%83%D1%81%D0%BA%D0%B0-%D1%8E%D0%B2%D0%B5-news751288.html", "text": "Ганайският полузащитник на Ювентус Квадво Асамоа съобщи в профила си в известна социална мрежа, че напуска отбора след изиграването на последния кръг в Серия \"А\" през уикенда. 29-годишният ганаец е свободен агент и се очаква от новия сезон да премине в редиците на друг италиански гранд - Интер. Асамоа се присъедини към Ювентус от състава на Удинезе през 2012 година и с екипа на \"старата госпожа\" спечели шест пъти титлата в Италия, четири пъти купата и 3 пъти суперкупата, пише \"Гол\". През този сезон Асамоа записа 26 мача за Ювентус, но в тях не реализира нито едно попадение. Сподели:", "date": "2018.05.19", "title": "Ето кой халф напуска Юве"}
{"url": "http://pik.bg/%D0%B5%D1%81-%D0%B7%D0%B0%D0%BF%D0%BB%D0%B0%D1%88%D0%B8-%D1%82%D1%80%D1%8A%D0%BC%D0%BF-%D1%81-%D0%BE%D1%82%D0%B2%D0%B5%D1%82%D0%BD%D0%B8-%D0%BC%D0%B5%D1%80%D0%BA%D0%B8-%D0%B7%D0%B0%D1%80%D0%B0%D0%B4%D0%B8-%D0%BC%D0%B8%D1%82%D0%B0%D1%82%D0%B0-news751306.html", "text": "AFP, цитирана от \"Фокус\". Европейският съюз съобщи на Световната търговска организация, че е готов да предприеме ответни мерки срещу наложените от САЩ мита за стоманата и алуминия, включително и въвеждайки вносни тарифи за мотоциклети и бърбън, предава „Днес ЕС извести СТО със списък от американски стоки, на които САЩ може в бъдеще да наложи допълнителни мита“, съобщава Европейската комисия. Сподели:", "date": "2018.05.19", "title": "ЕС заплаши Тръмп с ответни мерки заради митата"}
{"url": "http://pik.bg/%D1%88%D0%BE%D0%BA-%D0%BC%D0%BE%D0%B4%D0%B5%D0%BB-%D0%BD%D0%B0-%D0%BF%D0%BB%D0%B5%D0%B9%D0%B1%D0%BE%D0%B9-%D0%B8-7-%D0%B3%D0%BE%D0%B4%D0%B8%D1%88%D0%BD%D0%BE%D1%82%D0%BE-%D0%B9-%D0%BC%D0%BE%D0%BC%D1%87%D0%B5%D0%BD%D1%86%D0%B5-%D0%BD%D0%B0%D0%BC%D0%B5%D1%80%D0%B5%D0%BD%D0%B8-%D0%BC%D1%8A%D1%80%D1%82%D0%B2%D0%B8-%D0%B2-%D1%85%D0%BE%D1%82%D0%B5%D0%BB-news751393.html", "text": "47-годишният модел на Плейбой Стефани Адамс и 7-годишното й момченце са намерени мъртви в хотел в Ню Йорк, съобщава \"Ню Йорк Поуст\". По предварителна информация, майката се е самоубила като преди това е убила детето си - Винсънт. За трагичния инцидент е съобщил пред медията главният детектив на полицията в Ню Йорк Уилям Обри. Стефани Адамс става \"Мис Плейбой\" през ноември 1992 г. След трагичната новина за смъртта на Стефани и 7-годишния Винсънт почитателите на красавицата заляха социалните мрежи с тъжни коментари. Потребител на Туитър написа: \"Толкова ми е мъчно за това, което се случи със Стефани Адамс и сина й! Нека почиват в мир!\". Сподели:", "date": "2018.05.19", "title": "ШОК! Модел на Плейбой и 7-годишното й момченце намерени мъртви в хотел! "}
{"url": "http://pik.bg/%D1%85%D0%B8%D0%BB%D1%8F%D0%B4%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%85%D0%B0-%D0%B2-%D0%B7%D0%BD%D0%B0%D0%BA-%D0%BD%D0%B0-%D1%81%D0%BE%D0%BB%D0%B8%D0%B4%D0%B0%D1%80%D0%BD%D0%BE%D1%81%D1%82-%D1%81-%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%86%D0%B8%D1%82%D0%B5-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-news751285.html", "text": "AFP, цитирана от \"Фокус\". Хиляди души са се събрали в Истанбул на митинг за демонстрация, свикана от турския президент Реджеп Тайип Ердоган в знак на солидарност с палестинците и за осъждане на Израел след кървавите сблъсъци на Ивицата Газа, предава Голяма тълпа се е събрала на митинг на „Йени капъ“ край бреговете на Мраморно море под лозунга „Проклето потисничество, подкрепа на Йерусалим“. Очаква се на събитието реч да изнесе и Ердоган. Сподели:", "date": "2018.05.19", "title": "Хиляди протестираха в знак на солидарност с палестинците в Истанбул"}
{"url": "http://pik.bg/%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%B7%D0%B0-%D0%BD%D0%BE%D0%B2%D0%BE%D1%82%D0%BE-%D0%B8%D0%BC%D0%B5-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B8%D0%BB%D0%B8%D0%BD%D0%B4%D0%B5%D0%BD-%D0%B5-%D0%B2%D0%B0%D0%B6%D0%BD%D0%B0-%D1%87%D0%B0%D1%81%D1%82-%D0%BE%D1%82-%D0%BE%D0%B1%D1%89%D0%B0%D1%82%D0%B0-%D0%BD%D0%B8-%D0%B8%D1%81%D1%82%D0%BE%D1%80%D0%B8%D1%8F-news751318.html", "text": "„Алсат-М“, цитирана от \"Фокус\". Българският външен министър Захариева заяви, коментирайки слуховете, че „Република Илинденска Македония“ е вариант за решаването на спора за името, че Илинден е важна част от общата история на България и Македония. Българският министър на отбраната Красимир Каракачанов на свой ред заяви, че Илинденското въстание е българско въстание, предава македонската медия „Илинденската Македония на мен ми звучи, сякаш те признават, че имаме обща история и общо минало, защото това е много важна част от българската история и много важен момент за тяхната история. Така че ми звучи, че те осъзнават, че имаме общо минало и обща история. Но това е нещо, което разбрах, че това абсолютно ново предложение, тъй като знаете, че петте, които бяха дълго на масата, с години, не включваха „Илинденска Македония“, заяви Екатерина Захариева, външният министър на България. \"Нямаме претенции за, но ние сме против това да променяме историята и да преследваме хората с българско самосъзнание в Македония. „Илинденска Македония“ е едно от възможните имена за Македония, които бяха обсъдено вчера от лидерите на Македония и Гърция. Чух за Илинденската Македония, и за Вардарска, Северна. Илинденското въстание е българско въстание, част от общата ни история“, на свой ред заяви Каракачанов. Сподели:", "date": "2018.05.19", "title": "Захариева за новото име на Македония: Илинден е важна част от общата ни история"}
{"url": "http://pik.bg/%D0%BB%D0%B0%D0%B2%D1%80%D0%BE%D0%B2-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%B8-%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D0%BD%D0%B8%D0%BA%D0%BE%D0%B3%D0%B0-%D0%BD%D0%B5-%D1%81%D0%B0-%D0%B3%D1%83%D0%B1%D0%B8%D0%BB%D0%B8-%D1%81%D0%BF%D0%BE%D1%81%D0%BE%D0%B1%D0%BD%D0%BE%D1%81%D1%82%D1%82%D0%B0-%D1%81%D0%B8-%D0%B4%D0%B0-%D0%B2%D0%BE%D0%B4%D1%8F%D1%82-%D0%BE%D1%82%D0%BA%D1%80%D0%B8%D1%82--news751349.html", "text": "РИА Новости, цитирана от \"Фокус\". Руският външен министър Сергей Лавров заяви, че президентът на Русия Владимир Путин и германският канцлер Ангела Меркел никога не са губили способността си да водят открити преговори, а диалогът им е ефективен, предава „Мисля, че никога не сме се отдалечавали от добрите отношения. Винаги сме се старали да оставим настрани излишното. Струва ми се, че нашите германски приятели също разбират, че трябва да се ръководят от своите национални интереси. И при такова положение съм уверен, че имаме много взаимоизгодни, полезни проекти“, заяви Лавров. Той отбеляза, че президентът и канцлерът са свързани с много добри лични отношения. „И дори когато са се срещали в периоди на изострена световна ситуация, те никога не са губили своята способност да разговарят откровено, не са крили никакви сложни въпроси, поставяли са ги открито и са ги коментирали открито. Затова и смятам настоящия формат на равнище президент-канцлер за много ефективен“, убеден е министърът. Сподели:", "date": "2018.05.19", "title": "Лавров: Владимир Путин и Ангела Меркел никога не са губили способността си да водят открит диалог"}
{"url": "http://pik.bg/%D0%B5%D0%B4%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-%D0%BE%D1%82-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%BA%D1%80%D0%B8%D1%81-%D0%BA%D0%BE%D1%80%D0%BD%D0%B5%D0%BB-news751317.html", "text": "На 18 май се навърши една година от смъртта на фронтмена на Soundgarden и Audioslave Крис Корнел. Той почина на 52-годишна възраст, след като се самоуби в банята на хотелската си стая след концерт на Soundgarden в Детройт. По повод годишнината съпругата му Вики Корнел организира бдение на гробището „Hollywood Forever” в Лос Анджелис, където бе погребан. Началният час е 19,00 часа местно време. \"С много вълнение се обръщам към вас сега, когато годишнината от кончината на съпруга ми наближава. Крис беше обичан силно от толкова много хора. Децата и аз сме ви страшно благодарни за това, че сте с нас в тези толкова трудни времена. Вашата любов създаде едно сплотена общност от хора, която повече прилича на семейство, което заедно скърби, подкрепя се и ни помага да лекуваме мъката. Без вас едва ли щяхме да се справим през тези 12 месеца\", написа Вики Корнел в поканата към феновете в Туитър. Бдението ще бъде отворено за всички вас, нашето голямо семейство. Каним ви да се присъедините към нас в този ден на молитва, спомени и взаимно уважение. Добре знаем, че феновете са милиони и не всеки ще може да присъства физически. За наш ще бъде голяма част, ако в този ден споделите снимки и спомени да това какво беше Крис за вас. Ще усетим вашата любов, независимо колко далече се намирате\", написа още Вики Корнел. \"Запалете свещичка, кажете молитва, произнесете неговото име… Loud Love\", призова тя. Крис Корнел беше един от характерните гласове на гръндж движението от 90-ге години на миналия век. Той е роден на 20 юли 1964 г. Създател е и фронтмен на Temple of the Dog. Той създава групата в почит към своя бивш съквартирант Андрю Ууд. Известен е с това, че гласът му покрива диапазон от четири октави. Крис Корнел издава три солови албума - Euphoria Morning (1999), Carry On (2007) и Scream (2009). Сподели:", "date": "2018.05.19", "title": "Една година от смъртта на Крис Корнел"}
{"url": "http://pik.bg/%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D1%81%D1%8A%D0%BE%D0%B1%D1%89%D0%B0%D0%B2%D0%B0-%D0%B4%D0%BD%D0%B5%D1%81-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news751350.html", "text": "„Канал 5“, цитиран от \"Фокус\". Македонският министър-председател заяви, че утре, на 18 май, ще проведе лидерска среща в Скопие, на която ще даде информация за протичането на преговорите за решаването на спора с името, а след това ще се обърне и към обществото, предава скопският телевизионен Премиерът не се впуска в спекулации за това кое е предложението за преодоляване на спора и дали е това име е „Република Илинденска Македония“, но потвърди, че има една алтернатива, която би могла да доведе до решение на проблема между Македония и Гърция. Заев даде това изявление в Струга, където участва в публичен дебат по политиките за младежта. Междувременно президентът Иванов потвърди участието на утрешното заседание по името с изявление. Сподели:", "date": "2018.05.19", "title": "Зоран Заев съобщава днес името на Македония"}
{"url": "http://pik.bg/%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%BD%D1%8F%D0%BC%D0%B0%D0%BC%D0%B5-%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D1%81-%D0%B8%D0%BC%D0%B5%D1%82%D0%BE-%E2%80%9E%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0-%D0%B8%D0%BB%D0%B8%D0%BD%D0%B4%D0%B5%D0%BD%D1%81%D0%BA%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F%E2%80%9C-news751282.html", "text": "Според вицепремиера и министър на отбраната Красимир Каракачанов , за България няма проблем един от вариантите за ново име на Република Македония да е \"Република Илинденска Македония\". Това министър Каракачанов каза на брифинг след края на двуседмичното обучение на части на Специалните сили на България и Македония в района на ГКПП \"Станке Лисичково\". \" Нас не ни притеснява . На първи август миналата година подписахме един договор, че заедно ще отбелязваме общите ни празници . Илинден е датата на най-голямото въстание. Аз мисля, че ние нямаме проблеми с името“, посочи той, цитиран от БТА. „ За нас е важно, когато става дума за двустранните отношения, да няма тази практика, каквато имаше досега - да се краде нашата история, да се преиначава, да се фалшифицира, а вече въпросът с името е въпрос, който Гърция и Македония трябва да си решат. Ние се опитваме да подпомагаме този процес, за да решаваме проблемите на Балканите. Ако двете страни се разберат за името \"Илинденска Македония\", за нас няма никакъв проблем. По тази тема съм умерен оптимист“, коментира още Каракачанов. По отношение на конкурса за закупуване на нови изтребители министърът каза: „ Израел още през 2016 година заяви желание да участва в конкурса, като са предлагали Ф-16 втора ръка, същите както тези от Португалия. Но и до ден днешен не съм намерил нито един документ, който да ми подскаже защо не са били допуснати до конкурса.“ „Мога само да гадая. И тъй като имаше запитване от тяхна страна дали ще бъдат допуснати - да, ще бъдат допуснати. Знаят офертата, ще я получат. Оттук нататък ако предложат изгодни за България условия, може да продължим и с разговорите. Ще разширим офертата. Ще поканим \" Рафал \", ще поискаме оферта и за нов \" Юрофайтър \", за да има повече конкуренция“, отбеляза още министър Красимир Каракачанов. Сподели:", "date": "2018.05.19", "title": "Каракачанов: Нямаме проблеми с името „Република Илинденска Македония“"}
{"url": "http://pik.bg/%D0%BD%D0%B5%D0%B2%D0%B8%D0%B6%D0%B4%D0%B0%D0%BD-%D0%B1%D1%83%D0%BD%D1%82-%D0%BD%D0%B0-%D1%80%D0%BE%D0%B7%D0%BE%D0%BF%D1%80%D0%BE%D0%B8%D0%B7%D0%B2%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE-%D0%B2%D0%B8%D0%B4%D0%B5%D0%BE-news751279.html", "text": "Розопроизводители от карловското село Розино излязоха на спонтанен протест и блокираха подбалканския път София - Бургас. Причината е ниската изкупна цена на розовия цвят и това, че от днес преработвателите са отказали да го изкупуват. Протести имаше и в общините Карлово и Хисаря. Розопроизводителите разсипаха тонове розов цвят на главния път София-Бургас и го затвориха за движение от сутринта. Те поискаха гарантирана изкупна цена на цвета не по-ниска от 2.50 за килограм. До момента цвета се е изкупувал за лев и 80. „Твърдо казваме, че има картел, не може тези хора да си играят със съдиите на хората, с хляба на другия4, казват протестиращите. Чоно Дамянов е розопроизводител от село Климент. Семейството му отглежда 10 декара с рози. Твърди, че тази година ще отчете най-големите загуби от началото на бизнеса си. „Да не говорим колкото са ми разходите до тук по поддръжката и пръскането на розите, обработката на земята до тука аз съм на загуба”, казва Чоно Дамянов. Розовите насаждения около Розино са над 1000 декара и това е основният поминък за хората в сърцето на Розовата долина. Розопроизводителите посочиха, че ако исканията им не бъдат чути са готови да обявят гладна стачка и да протестират пред Народното събрание. Сподели:", "date": "2018.05.19", "title": "Невиждан бунт на розопроизводителите в Пловдивско  (ВИДЕО)"}
{"url": "http://pik.bg/%D0%B1%D0%BE%D0%BC%D0%B1%D0%B0%D1%80%D0%B4%D0%B8%D1%80%D0%B0%D1%85%D0%B0-%D0%BB%D0%B5%D1%82%D0%B8%D1%89%D0%B5-%D0%B2-%D1%81%D0%B8%D1%80%D0%B8%D1%8F-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-news751335.html", "text": "Най-малко 11 бойци на силите на режима в Дамаск са загинали в експлозии, разтърсили днес сирийско военно летище в Централна Сирия, предадоха световните агенции, цитирани от БТА. \"Силни експлозии разтърсиха оръжейни и горивни складове във военно летище в провинция Хама. Загинали с най-малко 11 души сред силите на режима и съюзнически бойци, а ранените и изчезналите са десетки\", каза директорът на центъра Рами Абдел Рахман. Причините за взривовете засега остават неизвестни, но не се изключват технически проблем, който може да е предизвикал експлозиите, или пък те да са били причинени от високи температури. От това военно летище обикновено се извършват атаки на сирийските сили по позиции на бунтовниците в провинциите Хама и Идлиб. Инцидентът става в особено напрегнат контекст. През последните седмици Израел извърши много въздушни удари срещу военни бази на режима в Сирия, както и срещу мишени, представени като ирански. Иран е важен съюзник на режима в Дамаск. Сподели:", "date": "2018.05.19", "title": "Бомбардираха летище в Сирия, има загинали"}
{"url": "http://pik.bg/%D1%80%D0%BE%D0%B4%D0%BD%D0%B0-%D1%82%D0%B5%D0%BC%D0%B8%D0%B4%D0%B0-146-%D0%B4%D0%BD%D0%B8-%D0%B1%D0%B5%D0%B7-%D0%BE%D0%B1%D0%B2%D0%B8%D0%BD%D0%B8%D1%82%D0%B5%D0%BB%D0%B5%D0%BD-%D0%B0%D0%BA%D1%82-%D0%B7%D0%B0-%D0%B8%D0%B7%D1%80%D0%BE%D0%B4%D0%B0-%D1%83%D0%B1%D0%B8%D0%BB-%D0%BC%D0%B0%D0%BB%D0%BA%D0%B0%D1%82%D0%B0-%D0%B4%D0%B0%D0%BC%D0%BB%D0%B0-news749776.html", "text": "146 дни след убийството на 7-годишната Дамла в Момчилград все още не е внесен обвинителен акт срещу задържания за зверското деяние. Разследването по случая пък за пореден път бе удължено с два месеца и се очаква да приключи до 18 юни. Луд ли е убиецът на Дамла, какво е било психичното състояние във фаталната нощ на задържания? На тези въпроси предстои да бъде даден отговор чрез заключението след назначена психологична и психиатрична експертиза, разкриха от прокуратурата. Както вече писахме, разследването трябваше да приключи до 18 април. То обаче отново бе удължено. Причината е в забавянето на назначената комплексна експертиза, включваща ДНК и дактилоскопски анализ, трасологична и физико-химическа експертизи. Назначена е и допълнителна комплексна експертиза. „Това са сложни процедури, които отнемат време. В конкретния случай забавянето се дължи на заключенията по ДНК анализите”, посочиха за \"Родопи24\" от прокуратурата. Припомняме, че убийството бе извършено на 17 декември м.г. Безжизненото тяло на 7-годишната Дамла бе открито в семейното жилище в Момчилград от майката. Момиченцето е било удушено, а главичката му обвита с тиксо. Дни по-късно като извършител бе задържан 25-годишният първи братовчед на детото Мехмед Х., който направи самопризнания пред разследващите. В момента той се намира в ареста с постоянна мярка „задържане под стража”. Припомняме, че Мехмед се е опитал да упои детето. Първият братовчед на момиченцето намазал с „Каноколит” марля, с която запушил устата му. Това разкриха осведомени източници, близки до разследването. Силно токсичното лепило обаче задушило детенцето. След като момичето издъхнало, извършителят облепил главата му с тиксо. 25-годишният Мехмед се промъкнал в жилището с ключа на Дамла, който момиченцето изгубило няколко дни преди това. Той бил паднал от джоба й докато била в колата на братовчед си. Мехмед открил ключа, но го запазил за себе си без да го върне, разкриват източниците ни. Часове преди зверското деяние 25-годишният мъж бил Хасково, като според запознати, пътуването е било част от плана му за алиби. Мехмед Х. е направил пълни самопризнания за зверското деяние, извършено в ранните часове на 17 декември м.г. в Момчилград. Майката на Дамла дала 50 лева назаем на племенника си, но той влязъл да търси още пари в апартамента в блок „Слава“ в центъра на Момчилград, разкрива самият Мехмед пред разследващите. Детето се събудило и в паниката 25-годишният мъж убил малката Дамла. В момента обаче се изяснява дали е имало и друг мотив за зверското деяние. За няколко дни тогава бе задържана и майката на Дамла. Тя е била подложена три пъти на полиграф, като според „детектора на лъжата”, родителят на детето казва истината с „Не съм убила Дамла”. Мехмед е работил известно време в детската градина, която е посещавала Дамла. Мъжът бил назначен в образователното заведение преди няколко години по програма за временна заетост в рамките на няколко месеца. Мехмед е обвинен за умишлено убийство по особено жесток и мъчителен за жертвата начин на малолетно дете. В този случай законът предвижда най-тежкото Сподели:", "date": "2018.05.19", "title": "РОДНА ТЕМИДА! 146 дни без обвинителен акт за изрода, убил малката Дамла!"}
{"url": "http://pik.bg/%D0%BC%D0%B5%D1%80%D0%BA%D0%B5%D0%BB-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B8%D0%BC%D0%B0-%D1%81%D1%82%D1%80%D0%B0%D1%82%D0%B5%D0%B3%D0%B8%D1%87%D0%B5%D1%81%D0%BA%D0%B8-%D0%B8%D0%BD%D1%82%D0%B5%D1%80%D0%B5%D1%81-%D0%B4%D0%B0-%D0%BF%D0%BE%D0%B4%D0%B4%D1%8A%D1%80%D0%B6%D0%B0-%D0%B4%D0%BE%D0%B1%D1%80%D0%B8-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-%D1%81-%D1%80%D1%83%D1%81%D0%B8%D1%8F-news751292.html", "text": "Reuters, цитиран от \"Фокус\"1 Германският канцлер Ангела Меркел заяви, че за страната ѝ е стратегически интерес да поддържа добри отношения с Русия. Тя допълни, че това не върви в разрез с трансатлантическите връзки, предава Меркел допълни, че е необходимо транзита на газ през Украйна да продължи, дори и след завършването на газопровода „Северен Поток-2“, който ще заобиколи страната. Сподели:", "date": "2018.05.19", "title": "Меркел: Германия има стратегически интерес да поддържа добри отношения с Русия"}
{"url": "http://pik.bg/%D0%BF%D1%81%D0%B6-%D1%81-%D0%B3%D1%80%D0%B0%D0%BD%D0%B4%D0%B8%D0%BE%D0%B7%D0%BD%D0%B0-%D0%BE%D1%84%D0%B5%D1%80%D1%82%D0%B0-%D0%BA%D1%8A%D0%BC-%D0%B1%D1%83%D1%84%D0%BE%D0%BD-news751293.html", "text": "Ръководството на Пари Сен Жермен има сериозен интерес към легендарния Джанлуиджи Буфон. Вратарят обяви, че в събота ще изиграе последният си мач за Ювентус и ще вземе решение за бъдещето си през следващата седмица. Според информация на \"Ле Паризиен\", която бе потвърдена и от \"Скай Италия\", парижани са готови да дават на Джиджи по осем милиона евро на сезон, като договорът му ще е за две години при първоначалното подписване. Към офертата е добавена и капитанската лента, която ще бъде отнета от Тиаго Силва, акцентира \"Топспорт\". Сподели:", "date": "2018.05.19", "title": "ПСЖ с грандиозна оферта към Буфон?"}
{"url": "http://pik.bg/%D0%B2-%D1%81%D0%BE%D1%84%D0%B8%D1%8F-%D1%89%D0%B5-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B5-14-%D1%82%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0-%D0%BD%D0%BE%D1%89-%D0%BD%D0%B0-%D0%BC%D1%83%D0%B7%D0%B5%D0%B8%D1%82%D0%B5-news751295.html", "text": "Столична община На 19 май 2018 г. ще се проведе 14-то издание на Европейска нощ на музеите в София. Това съобщиха от пресцентъра на . По време на събитието десетки музеи и галерии в столицата ще отворят вратите си и ще се включат с интригуващи изложби, концерти и разнообразни арт прояви. По традиция през последните години само в София над 50 музея и галерии се включват в събитието и посрещат хиляди посетители с безплатен вход. Събитието се организира от Френския институт в България, Столична община и Министерство на културата на Република България. Европейската нощ на музеите е организирана за първи път през 2005 г. във Франция и само за няколко години тя се разпространява успешно из цяла Европа. По своя формат Европейската нощ на музеите е широко отворена програма, при това към възможно най-широк кръг от хора, които имат възможност не само да се докоснат до експонатите и творбите, които музеите и галериите показват, но и до техните послания. Тази година организаторите са подготвили игра \"Снимай се и спечели!\", свързана с девет експоната от участващите в Европейската нощ на музеите 2018 музеи. Сподели:", "date": "2018.05.19", "title": "В София ще се проведе 14-то издание на Европейска нощ на музеите"}
{"url": "http://pik.bg/%D1%80%D0%B5%D0%BA%D0%BB%D0%B0%D0%BC%D0%B8%D1%80%D0%B0%D1%82-%D0%B2%D0%B0%D1%80%D0%BD%D0%B0-%D0%B2-%D0%BA%D1%80%D0%B0%D0%BB%D1%81%D0%BA%D0%B8-%D0%BF%D0%B0%D1%80%D0%BA-%D0%B2%D1%8A%D0%B2-%D0%B2%D0%B0%D1%80%D1%88%D0%B0%D0%B2%D0%B0-news751255.html", "text": "22 рекламни пана, представящи богатото историческо и културно наследство на Варна, са представени край един от най-големите паркове в Полша - кралският парк \"Лаженки\" във Варшава. Изложбата е реализирана от Община Варна и посолството на Република България в Полша и е част от програмата на нашата дипломатическа мисия във връзка с българското председателство на Съвета на ЕС. Тя е предизвикала голям интерес още при поставянето на 1-ви май, когато в парка е бил проведен традиционен европейски пикник, посетен от гости от чуждестранните посолства, представители на държавни институции, обществени организации, граждани и гости на Варшава, съобщиха от дирекция \"Туризъм\" в Община Варна. Изложбата ще остане в парка продължение на три месеца. Сподели:", "date": "2018.05.19", "title": "Рекламират Варна в кралски парк във Варшава"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B4%D0%B0-%D0%BF%D1%80%D0%B8%D0%B5%D0%BC%D0%B5%D0%BC-%D0%BB%D0%B8-%D0%B5%D0%B2%D1%80%D0%BE%D1%82%D0%BE-%D0%BA%D1%80%D0%B8%D1%81%D1%82%D0%B0%D0%BB%D0%B8%D0%BD%D0%B0-%D0%B3%D0%B5%D0%BE%D1%80%D0%B3%D0%B8%D0%B5%D0%B2%D0%B0-%D0%BA%D0%B0%D0%B7%D0%B0-%D0%B5%D0%BA%D1%81%D0%BF%D0%B5%D1%80%D1%82%D0%BD%D0%B0%D1%82%D0%B0-%D1%81%D0%B8-%D0%B4%D1%83%D0%BC%D0%B0-news751169.html", "text": "Ние сме закачени за еврото. Всичко, което се решава в еврозоната се отразява и на нас. Няма никаква логика да стоим извън еврото. Ние поемаме всички отговоронсти, без да сме членове на еврозоната. Евровалутата е позната на всички по света. България де факто е член заради валутния борд, но де юре е с друга валута. Това каза по Нова телевизия Кристалина Георгиева, запитана дали България трябва да приеме еврото и да се откаже от лева. Тя коментира и липсата, както и ниското ниво на чуждестранни инвестиции. Според Георгиева, България е напреднала в реформите, но недостатъчно. \"Трябва да се концентрираме повече върху реформите, които подобряват инвестиционния климат\", посъветва тя. \"България има повод да се гордее с тази среща. Много работа хвърли страната ни, но резултатът е на лице. Между ЕС и Западните Балкани има повече доверие и очаквания, че ще вървим заедно напред. Тези 10 млрд. евро, за които говорихме вчера, са финансиране, което идва от ЕК и от грантове за подпомагането на инфраструктурата. Голяма част от парите ще са заеми, но при много изгодни условия. Това, което ние правим от банката, е да създадем възможности за икономическо връщане на парите\", коментира Георгиева приключилата вчера среща на върха в София. \"Едва ли ние българите ще се бъркаме по джобовете и ще плащаме. Това ще става през фондовете. Ние сега получаваме около 4% от тези фондове, което е ръстът на България\", продължи по темата Георгиева. \"Мобилизацията от вчера ще даде тласък тези идеи да се реализират. Когато имате два гранични пункта, това значи два пъти повече време за една и съща работа. Ако правите всички проверки с ръце, вместо с технологии, отнема време. Западните Балкани са там, където бяхме ние през 90-те години. Те пропуснаха първия си шанс. Ние, когато тръгвахме по този път, там имаше война\", завърши бившият ни еврокомисар. Сподели:", "date": "2018.05.19", "title": "ЕКСКЛУЗИВНО! Да приемем ли еврото? Кристалина Георгиева каза експертната си дума"}
{"url": "http://pik.bg/%D0%B1%D0%BB%D0%B8%D0%B7%D0%BE-200-%D1%80%D0%B0%D0%BA%D0%B5%D1%82%D0%B8-%D0%BF%D1%80%D0%BE%D1%82%D0%B8%D0%B2-%D0%B3%D1%80%D0%B0%D0%B4%D1%83%D1%88%D0%BA%D0%B8-%D1%81%D0%BF%D0%B0%D1%81%D0%B8%D1%85%D0%B0-%D0%B7%D0%B5%D0%BC%D0%B5%D0%B4%D0%B5%D0%BB%D1%81%D0%BA%D0%B0-%D0%BF%D1%80%D0%BE%D0%B4%D1%83%D0%BA%D1%86%D0%B8%D1%8F-%D0%B7%D0%B0-%D0%BC%D0%B8%D0%BB%D0%B8%D0%BE%D0%BD%D0%B8-news751354.html", "text": "Близо 200 ракети са изстреляни във вторник срещу мощен градоносен облак от Полигона за борба с градушките в Бърдарски геран. Спасена е земеделска продукция за милиони левове. Въпреки това силният вятър причини щети в Белослатинско и Плевенско. Бедствието в Бяла Слатина изпотроши стотици дървета, покриви и автомобили. От полигона за борба с градушките обаче са категорични, че са си свършили работата. „Пораженията и щетите, които нанася този много силен градов облак са общо взето от много силните и бурни ветрове, и многото дъжд, излял се за много кратко време”, заяви инж. Йордан Йорданов, директор на Полигона за борба с градушките в Бърдарски геран, предаде Би Ти Ви. Полигонът брани два милиона декара, по-голямата част от които земеделска земя. Ефективността на родната противоградова защита е много висока, но не навсякъде я има. Над населените места по правило ракети не се изстрелват. „Тази ракета, след като си свърши работа, тя се саморазрушава и пада на парчета, тези парчета падат на земята, така че не можем да си позволим лукса да застрашим живота в урбанизираните територии”, допълни инж. Йорданов. От Асоциацията на зърнопроизводителите в района обявиха, че са склонни да финансират работата на подобни полигони, но срещу строга отчетност на похарчените пари. И снощи операторите на ракетните площадки са имали работа и предотвратили образуването на градушки, обстановката се следи денонощно, защото е много динамична. Сподели:", "date": "2018.05.19", "title": "Близо 200 ракети против градушки спасиха земеделска продукция за милиони"}
{"url": "http://pik.bg/%D0%B3%D0%BE%D1%80%D1%8F%D1%89-%D0%BA%D0%B0%D0%BC%D0%B8%D0%BE%D0%BD-%D0%B2%D0%BB%D0%B0%D1%87%D0%B8-%D0%BA%D0%BE%D0%BB%D0%B0-%D0%BF%D0%BE-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D0%B2-%D1%81%D0%B0%D1%89-news751355.html", "text": "Камион се удари в лек автомобил, влачи го по магистралата, а той избухна в пламъци. Зрелищният пътен инцидент е станал в американския щат Тексас, съобщава \"Ройтерс\". Шофьорът на колата е пострадал леко. Виновен за катастрофата станал другият шофьор, който пропуснал отбивката и решил да кара на заден ход. Водачът на камиона не е пострадал. Сподели:", "date": "2018.05.19", "title": "Горящ камион влачи кола по магистрала в САЩ"}
{"url": "http://pik.bg/%D0%BD%D0%B5-%D0%BC%D0%B5%D0%B6%D0%B4%D1%83-%D1%87%D0%B5%D0%BB%D1%81%D0%B8-%D0%B8-%D0%BB%D1%83%D0%B8%D1%81-%D0%B5%D0%BD%D1%80%D0%B8%D0%BA%D0%B5-news751272.html", "text": "Челси се отказа от намерението си да ангажира Луис Енрике за мениджър през следващия сезон. Преговорите между двете страни са приключили. Причината са изискванията на испанския специалист. Наскоро и Арсенал се отказа от Енрике заради прекалено високата заплата, която е поискал. Преговорите между Челси и испанеца са стартирали в началото на годината, но още в самото начало бившият наставник на Барселона е показал сложния си характер. Според близки до Челси, поведението на Луис Енрике е било \"арогантно\" и той е искал пълната власт по отношение на изграждането на състава. Това няма как да бъде прието от собственика Роман Абрамович. Сигурно е само, че финалът за ФА Къп срещу Манчестър Юнайтед е последния мач на Антонио Конте начело на отбора, пише \"Топспорт\". Сподели:", "date": "2018.05.19", "title": "\"НЕ\" между Челси и Луис Енрике?"}
{"url": "http://pik.bg/%D0%B8-%D0%BF%D0%BB%D0%B5%D0%B2%D0%B5%D0%BD%D1%81%D0%BA%D0%B8%D1%8F%D1%82-%D1%82%D0%B5%D0%B0%D1%82%D1%8A%D1%80-%D0%BF%D0%BE%D1%81%D1%82%D1%80%D0%B0%D0%B4%D0%B0-%D0%BE%D1%82-%D0%B1%D1%83%D1%80%D1%8F%D1%82%D0%B0-%D1%81%D0%BD%D0%B8%D0%BC%D0%BA%D0%B8-news751325.html", "text": "\"Точно над сцената, далеч от погледите на зрителите, се справяме с тежките щети от покрива благодарение на СтройПродукт ЕООД и навременната реакция на управлението на театъра. Въпреки трудностите продължаваме напред с пътешествието в магията на сцената с две премиери, които не подлежат на отлагане - 19 и 30 май с \"Рейс\" и на 6 юни с \"Боинг Боинг\". Дори и най-тежката буря не може да спре човешката нужда от култура - необходимостта от театър\", информират от ДКТ \"Иван Радоев\". Театърът - жива част от града - също пострада от извънредните метеорологични условия в Плевен. Няколко дни по-късно от институцията споделят част от щетите. Сподели:", "date": "2018.05.19", "title": "И Плевенският театър пострада от бурята (СНИМКИ)"}
{"url": "http://pik.bg/89-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%BC%D0%B0%D0%B9%D0%BA%D0%B0-%D0%BD%D0%B0-%D1%81%D0%BA%D1%80%D0%B8%D0%BF%D0%B0%D0%BB-%D0%BC%D0%BE%D0%BB%D0%B8-%D0%B4%D0%B0-%D0%B9-%D1%80%D0%B0%D0%B7%D1%80%D0%B5%D1%88%D0%B0%D1%82-%D0%B4%D0%B0-%D0%B3%D0%BE%D0%B2%D0%BE%D1%80%D0%B8-%D1%81%D1%8A%D1%81-%D1%81%D0%B8%D0%BD%D0%B0-%D1%81%D0%B8-news751345.html", "text": "89-годишната майка на Сергей Скрипал Елена разказа, че след \"размяната\" на експолковника от Главно разузнавателно управление на Русия (ГРУ) през 2010 г. той постоянно й се обаждал от Солсбъри и престанал, след като бил отровен. Жената е уверена, че ако синът й, както твърдят британските власти, е напълно оздравял и изписан от болницата, той веднага е щял да се свърже с нея. Племенницата на Скрипал Виктория, на която два пъти й бе отказана британска виза, не разбира защо Сергей и Юлия Скрипал не са снимани поне след изписването им от болницата. Младата жена силно се съмнява, че с тях \"всичко е наред\". Припомняме, че вчера бе разпространена новината за изписването на Сергей Скрипал от болницата. Но информация за това какво лечение му е било назначено, не е публикувана. Сергей Скрипал и дъщеря му Юлия бяха отровени в британския град Солсбъри на 4 март. Сподели:", "date": "2018.05.19", "title": "89-годишната майка на Скрипал моли да й разрешат да говори със сина си "}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D1%81%D0%B0%D1%89-%D1%83%D1%87%D0%B8%D0%BB%D0%B8%D1%89%D0%BD%D0%B8%D1%82%D0%B5-%D1%81%D1%82%D1%80%D0%B5%D0%BB%D0%B1%D0%B8-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%BF%D1%80%D0%B0%D1%82-news751363.html", "text": "The Hill, цитиран от \"Фокус\". Министърът на образованието на САЩ Бетси ДеВос осъди смъртоносната училищна стрелба в Тексас, при която загинаха осем души, предава ДеВос заяви, че „сърцето ѝ тежи“ след като е изгледала новините за стрелбата. „Нашите училища трябва да са безопасни и да дават подхранваща среда за обучение. Никой ученик не трябва да претърпява травмата от днес. Не можем да позволяваме тази тенденция да се развива“, допълни тя. По-рано полицията съобщи, че е задържала стрелеца в гимназия „Санта Фе“ в едноименния град в американския щат Тексас. Министърът похвали действията на наскоро установената Федерална комисия за училищната сигурност, установена при една от последните стрелби в САЩ. Тя допълни, че в момента се работи за предотвратяването на насилието. „Нацията ни трябва да се събере и да се справи с проблемите, които водят до толкова трагична и безсмислена загуба на живот“, заключи ДеВос. Сподели:", "date": "2018.05.19", "title": "Министърът на образованието на САЩ: Училищните стрелби трябва да спрат"}
{"url": "http://pik.bg/111-%D0%BC%D0%B8%D0%BB%D0%B8%D0%BE%D0%BD%D0%B0-%D0%BB%D0%B5%D0%B2%D0%B0-%D1%81%D0%B5-%D0%BE%D1%82%D0%BF%D1%83%D1%81%D0%BA%D0%B0%D1%82-%D0%BF%D0%BE-%D0%BF%D1%80%D0%BE%D0%B5%D0%BA%D1%82%D0%B8-%D0%B7%D0%B0-%D0%BF%D0%BE%D0%B4%D0%BE%D0%B1%D1%80%D1%8F%D0%B2%D0%B0%D0%BD%D0%B5-%D0%BA%D0%B0%D1%87%D0%B5%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B2%D1%8A%D0%B7%D0%B4%D1%83%D1%85%D0%B0-news751376.html", "text": "Общините ще могат да кандидатстват в средата на лятото с проекти за подобряване качеството на въздуха. За целта по оперативната програма \"Околна среда\" са предвидени 111 милиона лева. Условието е местните власти да се приели програми за подобряване качеството на въздуха. Ръководителят на оперативната програма Валерия Калчева посочи проекти, което ще бъдат финансирани: \"Изграждане на индивидуални инсталации вътре в домакинствата, които да се свържат с газопреносната мрежа. Мерки, свързани с подмяна на отоплителни уреди\", каза ръководителят на Оперативната програма Околна среда Валерия Калчева. Сподели:", "date": "2018.05.19", "title": "111 милиона лева се отпускат по проекти за подобряване качеството на въздуха"}
{"url": "http://pik.bg/%D0%BF%D1%80%D0%BE%D1%84%D0%B5%D1%81%D0%BE%D1%80-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B8%D0%BC%D0%B5%D1%82%D0%BE-%D0%B8%D0%BB%D0%B8%D0%BD%D0%B4%D0%B5%D0%BD%D1%81%D0%BA%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BD%D0%B5-%D0%B5-%D1%83%D0%B4%D0%B0%D1%87%D0%BD%D0%BE-%D0%B7-news751423.html", "text": "Името Илинденска Македония не е удачно, защото не отразява историческата същност на земите, които си търсят име. Това заяви историкът проф. Божидар Димитров в интервю за „Фокус“ във връзка с информацията, че за на Македония ще бъде предложено Илинденска Македония. „Илинден е въстание, което е избухнало на 2 август, но само в един от седемте революционни окръга – анализира професор Димитров. - По принцип на 4 януари 1903 г. е решено това въстание да избухва през две седмици във всеки един от седемте революционни окръга на ВМРО. Въстанието в 7-ми революционен окръг избухва на 19 август, както ви е известно в Странджа и Горноджумайското избухва на 1 септември. Какво ще ги правим тези окръзи? Ще ги отпишем от историята?“. Според историка това е невъзможно. Проф.Димитров обърна внимание, че въстание е избухнало и в Скопско, но там не е масово, а с чети. „Така е решено поради огромния брой мюсюлманско население, не само турско, но и албанско“, коментира той.. Според проф. Димитров и гърците няма да се съгласят с името Илинденска Македония, защото една от най-активните части на въстанието са в районите на Леринско и Костурско. \"Именно там населението въстава най-масово, водят се най-тежки сражения и се дават най-тежки жертви. След това обезселването към България, Канада и САЩ е най-голямо. Затова не бива да бъде Илинден.  Гърците просто няма да се съгласят, сигурен съм в това. Леринско и Костурско сега са в Гърция. Пак криви индикации към определени райони на Гърция\", добави проф. Димитров. Сподели:", "date": "2018.05.19", "title": "Професор Божидар Димитров с коментар за Македония: Името Илинденска Македония не е удачно, защото не отразява историческата същност на тези земи"}
{"url": "http://pik.bg/25-%D0%B3%D0%BE%D0%B4%D0%B8%D1%88%D0%B5%D0%BD-%D1%81%D0%B8-%D0%B4%D1%80%D1%8A%D0%BF%D0%BD%D0%B0-%D0%BA%D0%BE%D0%B7%D1%87%D0%B5-%D0%B8-%D1%81%D0%B5%D0%B4%D0%BD%D0%B0-%D0%B7%D0%B0%D0%B4-%D0%B2%D0%BE%D0%BB%D0%B0%D0%BD%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news751338.html", "text": "Двама водачи под въздействие на наркотични вещества са били заловени вчера. Около 13 часа служителите на реда в Асеновград спрели за проверка лек автомобил „Фиат“. Зад волана бил 31-годишен криминално проявен и осъждан, чиято проба с драг чек дала положителен резултат. Около 22.30 часа на бул. „Източен“ в Пловдив екип на Четвърто РУ установил, че 25-годишен от Варненска област се е качил дрогиран в автомобила си. Извършителите са задържани за срок до 24 часа, образувани са бързи производства. Сподели:", "date": "2018.05.19", "title": "25-годишен си дръпна \"козче\" и седна зад волана в Пловдив"}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82%D0%B8-%D1%81%D0%B0-%D1%81%D0%B5-%D1%81%D0%B1%D0%B8%D0%BB%D0%B8-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BD%D0%B0-%D0%BA%D0%BE%D1%81%D0%BE%D0%B2%D0%BE-news751375.html", "text": "„Курир“, цитиран от \"Фокус\". По време на заседание на парламента на Косово е започнал бой между депутата от Демократичната партия Джавит Халити и на Демократичния съюз на Косово Арбен Гаши, предава македонската медия Другите депутати предотвратиха по-сериозен сблъсък. Двамата депутати, след тежък словесен спор, отидоха на крачка напред, след като Халити удари Гаши. Председателят на парламента предупреди депутатите да действат в съответствие с правилника, но те не го послушаха. Сбиването между депутатите избухна по време на гласуване за съдиите от Косовския конституционен съд. Другите депутати са предотвратили по-сериозен сблъсък. Сподели:", "date": "2018.05.19", "title": " Депутати са се сбили в парламента на Косово"}
{"url": "http://pik.bg/%D1%80%D0%BE%D0%B7%D0%BE%D0%BF%D1%80%D0%BE%D0%B8%D0%B7%D0%B2%D0%BE%D0%B4%D0%B8%D1%82%D0%B5%D0%BB%D0%B8-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D0%BF%D1%8A%D1%82%D1%8F-%D0%BF%D0%BB%D0%BE%D0%B2%D0%B4%D0%B8%D0%B2-%E2%80%93-%D0%BA%D0%B0%D1%80%D0%BB%D0%BE%D0%B2%D0%BE-%D0%BA%D1%80%D0%B0%D0%B9-%D0%B1%D0%B0%D0%BD%D1%8F-%D1%81%D0%BD%D0%B8%D0%BC%D0%BA%D0%B0-news751425.html", "text": "Първият обявен за днес протест на розопроизводители, блокира пътя Пловдив – Карлово в района на град Баня, съобщава трафикнюз. Точно в 09:00 часа десетки производители спряха движението по важната отсечка, като изсипаха розов цвят на пътя. Край блокадата има засилено полицейско присъствие, като дойдоха и бусове, пълни с униформени. Стана ясно, че в 10:00 часа министърът на земеделието Румен Порожанов ще се срещне с недоволните розопроизводители в Карлово. Ниската изкупна цена на розовия цвят през този сезон е основната причина за недоволството на хората. Преди дни килограмът се търгуваше за 2 лева и 20 стотинки, като очакванията са той да падна на 1,6-1,8. През миналата години килограмът се е търгувал средно за 4 лева, а през 2016 е достигал дори 5. Следващият протест е организиран от производители с масиви край Старосел, Красново и Хисар. Те ще направят пълен блокаж на пътя Стрелча - Казанлък. Стачката е предвидена за 12:30 часа. Хората се заканиха и изразиха готовност да излизат на улицата ежедневно, докато гласът им не бъде чут и цените коригирани. Снимка: Трафикнюз.бг Сподели:", "date": "2018.05.19", "title": "Розопроизводители блокираха пътя Пловдив – Карлово край Баня (СНИМКА)"}
{"url": "http://pik.bg/%D0%B4%D0%B5%D0%BD-%D0%B7%D0%B0-%D1%80%D0%B0%D0%B7%D0%BC%D0%B8%D1%81%D1%8A%D0%BB-%D0%BF%D1%80%D0%B5%D0%B4%D0%B8-%D1%87%D0%B0%D1%81%D1%82%D0%B8%D1%87%D0%BD%D0%B8-%D0%B8%D0%B7%D0%B1%D0%BE%D1%80%D0%B8-%D0%B2-%D0%BE%D1%81%D0%B5%D0%BC-%D0%BD%D0%B0%D1%81%D0%B5%D0%BB%D0%B5%D0%BD%D0%B8-%D0%BC%D0%B5%D1%81%D1%82%D0%B0-news751407.html", "text": "В осем населени места днес е ден за размисъл преди частичните избори за кмет на 20 май 2018 г. Кандидатите за поста са: Митко Антонов, издигнат от БСП; Николай Ненчев, издигнат от ГЕРБ; Цветомир Николов, от Инициативен комитет и Веселин Велков, от Инициативен комитет. Кандидатите за кмет на кметството са: Андрей Гаджев, издигнат от ПП ГЕРБ и Асен Христов, издигнат от Движението за права и свободи – ДПС. също ще гласуват за кмет. Кандидатите за поста са: Захари Асенов от ПП ГЕРБ, Божко Божков от Земеделски народен съюз и Костадин Куртев от БСП. също ще си избират кмет. В надпреварата участват двама кандидати: Емин Исмаил от ПП ГЕРБ и Лятиф Расим от ДПС. . В изборите ще участват Димитър Джамов от ДПС и Пламен Темелков, издигнат от Инициативен комитет. Кандидатите в надпреварата са: Страхил Стоянов - ПП ГЕРБ, Николай Банков - ВМРО – Българско национално движение и Веселин Георгиев Тушинов – БСП. , също ще избират кмет на населеното място. Кандидатите са двама: Деян Чолаков от ПП ГЕРБ и Алдин Чолаков от ДПС. Кандидатите за поста са двама: Хасан Хасанов, Салим Ахмед, ДПС. Сподели:", "date": "2018.05.19", "title": "Ден за размисъл преди частични избори в осем населени места"}
{"url": "http://pik.bg/%D1%85%D0%B0%D1%80%D0%B8-%D0%B8-%D0%BC%D0%B5%D0%B3%D0%B0%D0%BD-%D1%89%D0%B5-%D1%81%D1%82%D0%B0%D0%BD%D0%B0%D1%82-%D0%B4%D1%83%D0%BA-%D0%B8-%D0%B4%D1%83%D0%BA%D0%B5%D1%81%D0%B0-%D0%BD%D0%B0-%D1%81%D1%8A%D1%81%D0%B5%D0%BA%D1%81-news751440.html", "text": "AFP. Бъкингамският дворец обяви, след днешната си сватба британският принц Хари и Меган Маркъл ще получат титлата дук и дукеса на Съсекс, предава „Кралицата имаше днес удоволствие да потвърди дукството на принц Хари Уелски. Неговите титли включва дук на Съсекс, граф на Дъмбартън и барон на Килкил“, пише в официалното заявление на кралския двор. Сподели:", "date": "2018.05.19", "title": "Хари и Меган ще станат дук и дукеса на Съсекс"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B7%D0%BE%D0%B4%D0%B8%D0%B8%D1%82%D0%B5-%D1%81-%D1%82%D0%BE%D0%BF%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D0%BB%D1%8A%D0%B2%D0%BE%D0%B2%D0%B5%D1%82%D0%B5-%D1%81-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B8-%D0%B7%D0%B0%D0%B3%D1%83%D0%B1%D0%B8-%D0%B2%D0%BE%D0%B4%D0%BE%D0%BB%D0%B5%D0%B8%D1%82%D0%B5-%D1%81%D0%B5-%D0%BE%D0%BA%D0%B0%D0%B7%D0%B2%D0%B0-news751312.html", "text": "Сутринта в почивния ден ще ви зарадва новина за предстоящо пътуване зад граница, което отдавна планирате. Със старание приключете задачите си, за да сте спокойни. Анализирайте ставащото на работното си място, за да си спестите конфликти с ръководството заради нещо недоизречено и неизяснено. Срещите и разговорите са успешни, въпреки че деня е почивен. Не ги отлагайте, ако са уговорени предварително. Идеите ви ще бъдат подкрепени. Надявате се, че ще ви предложат служебно пътуване, но то ще забави завършването на служебните ви задължения и ще ви създаде проблеми с вашите началници. По-добре го отложете. Използвайте почивния си ден и намерете полезна информация, която ще подпомогне да напреднете във вашето професионално развитие. Не ви препоръчвам да променяте работното си място и да търсите допълнителни работа. Предпазливостта е задължителна, ако искате успехът да е с вас и да се справите със задачите си за деня. Разбиранията ви за организацията на вашата работата противоречат на тези на вашите колеги в почивния ден, а и никак не им се работи. Въпреки трудностите, които ви създават, вие се справяте с успех. Бъдете склонни на компромиси. Справяте се без усилия, но ядовете от сутринта, които ви е създал ваш колега са причина да работите по-бавно от обичайното. Отдайте се на рутината, ако сте решили да сте дейни работохолици в почивния си ден. Пътувайте делово, но ако сте напрегнати заради служебните си задачи, по-добре е да останете на работното си място. Не се впускайте в начинания, защото ще допуснете сериозни финансови загуби, които трудно и след много време ще успеете да възстановите. Не провеждайте делови разговори, без значение дали сте в отпуск или сте на работа. Денят е почивен и изисква крайна предпазливост от ваша страна. Задълженията не ви позволява да се отпускате, затова се постарайте да отхвърлите най-неотложните си задачи. Проявете такт към колегите си. Не се доверявайте на странични съвети. Обмислете професионалните си планове. В почивния ден вашата активност ще окаже влияние на работата ви. Очаквайте новина за финансови постъпления. Чувствате се уверени в себе си, в знанията си и в професионалните си възможности, но въпреки това успехът може да ви изневери. Пропуснете деловите разговори в почивния ден, ако са свързани с обсъждане на нови проекти и не сте добре подготвени. Избере ден в който ще съумеете да се представите добре. Заемете се с текущите служебни задължения преди края на месеца. Подобрете материалното си състояние, без да предприемате цялостна промяна на работното си място, защото  ще е грешка. Не провеждайте разговори за назначаване на нови служители, защото няма да са успешни за вас в почивния ден. Постарайте да приключите със служебните си задължения, които не търпят повече отлагане и може да ви създадат проблеми. Осъществете планирано пътуване, ако не е импровизирано. Разрешете точно днес, в почивния си ден, служебен проблем, който ви притеснява от няколко дни. Не пренебрегвайте задълженията си. Очаквайте финансови постъпления. Коригирайте поведението си спрямо вашите стари и нови делови партньори, за да не ги разочаровате. Запазете спокойствие, ако в почивния ден искате да преодолеете трудностите с лекота и да не се окажете в ситуация без изход. Предпазвайте се от внезапни решения за инвестиции, ако нямате необходимата финансова стабилност. Не търсете в този ден място за офис. Справяте се отлично със служебните си задължения, но сте уморени сте и  е възможно да не успеете да приключите със задачите си до края на почивния ден. Подобрете на финансовото състояние. Избягвайте конфликти с бизнес-партньорите си. Бъдете внимателни, ако имате спешна задача. Сподели:", "date": "2018.05.19", "title": "САМО В ПИК! Зодиите с топастроложката Алена! Лъвовете с финансови загуби, Водолеите се оказват в ситуация без изход "}
{"url": "http://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%80%D0%B0%D0%B7%D0%B3%D0%BE%D0%B2%D0%B0%D1%80%D1%8F-%D1%81-%D0%B1%D0%B8%D0%B2%D1%88%D0%B8%D1%8F-%D0%B2%D1%8A%D1%80%D1%85%D0%BE%D0%B2%D0%B5%D0%BD-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D0%B5%D1%81-%D0%BF%D0%BE-%D0%B2%D1%8A%D0%BF%D1%80%D0%BE%D1%81%D0%B8%D1%82%D0%B5-%D0%BD%D0%B0-%D0%B2%D1%8A%D0%BD%D1%88%D0%BD%D0%B0%D1%82%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0--news751450.html", "text": "Председателят на Комисията по вътрешна сигурност и обществен ред и председател на ПГ на ГЕРБ Цветан Цветанов разговаря с Катрин Аштън - бивш Върховен представител на ЕС по въпросите на външната политика и политика по сигурност и понастоящем председател на програмата “Глобална Европа” към Международния център за изследователи “Удроу Уилсън”. Срещата се състоя в рамките на Международния форум „ГЛОБСЕК“, който се провежда в Братислава. Катрин Аштън сподели задоволството си от успеха на Българското председателство да върне Западните Балкани в дневния ред на ЕС след 15 години, през които те не са били във фокуса на европейската политика. „Срещата на върха между ЕС и Западните Балкани в София е голям успех“, категорична бе Аштън. Тя уточни, че след председателството има опасност темата за Западните Балкани да бъде изместена, ако не е на лице силна позиция и подкрепа на България. По този повод тя предаде поздравления за министър-председателя Бойко Борисов за усилията и успеха на българската инициатива. Към разговора се присъедини и еврокомисарят по Енергийния съюз Марош Шефчович, който е сред говорителите на форума. Сподели:", "date": "2018.05.19", "title": "Цветанов разговаря с бившия Върховен представител на ЕС по въпросите на външната политика и сигурността"}
{"url": "http://pik.bg/%D1%85%D0%B0%D1%88%D0%B8%D0%BC-%D1%82%D0%B0%D1%87%D0%B8-%D0%BD%D0%B0%D1%80%D0%B5%D1%87%D0%B5-%D1%81%D0%BE%D1%84%D0%B8%D0%B9%D1%81%D0%BA%D0%B0%D1%82%D0%B0-%D1%81%D1%80%D0%B5%D1%89%D0%B0-%D0%BD%D0%B0-%D0%B2%D0%B8%D1%81%D0%BE%D0%BA%D0%BE-%D1%80%D0%B0%D0%B2%D0%BD%D0%B8%D1%89%D0%B5-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B0-news751359.html", "text": "„Вечер“, цитиран от \"Фокус\". Президентът на Косово Хашим Тачи оцени срещата на високо равнище ЕС-Западни Балкани в София като историческа, защото, според него, това е първият път когато Косово участва като равна на среща от такъв мащаб, предава македонското електронно издание „Успяхме бързо да схванем темпото, да развием демокрацията и да предприемем стъпки редом с другите държави“, заяви Тачи. Той оцени като достойно представянето на страната си на срещата в София. Тачи допълни, че в средата на юни очаква Косово да получи препоръка от ЕС за либерализация на визовия режим. Сподели:", "date": "2018.05.19", "title": "Хашим Тачи нарече софийската среща на високо равнище \"историческа\""}
{"url": "http://pik.bg/%D0%BE%D0%BE%D0%BD-%D0%B8%D0%B7%D0%BF%D1%80%D0%B0%D1%89%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%B5%D0%BD-%D0%B5%D0%BA%D0%B8%D0%BF-%D0%B4%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-%D0%B2%D0%BE%D0%B5%D0%BD%D0%BD%D0%B8%D1%82%D0%B5-%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8%D1%8F-%D0%B2-%D0%B3%D0%B0%D0%B7%D0%B0-news751387.html", "text": "Съветът на ООН по правата на човека одобри днес резолюция за изпращане на международен екип, специализиран във военни престъпления, в Ивицата Газа, за да разследва нарушения при неотдавнашните сблъсъци там, предадоха Франс прес и ДПА. С 29 гласа \"за\", 2 \"против\" и 14 въздържали се съветът прие резолюция, в която се призовава за \"спешно изпращане на независима международна комисия\", която да разследва предполагаеми нарушения и малтретиране по време на сблъсъците между израелската армия и участници в масовите палестински демонстрации на цивилни, започнали на 30 март 2018 г. САЩ и Австралия гласуваха против. Сред въздържалите се бяха Германия, Великобритания, Япония, Швейцария и Грузия. Германия, Австралия и Унгария заявиха, че не могат да подкрепят резолюцията, защото тя не отразява коректно ролята на Палестинската автономия и \"недържавни участници\" – завоалирано споменаване на \"Хамас\", съобщава Би Ти Ви. Израелското външно министерство отхвърли в изявление вота на съвета на ООН като каза, че този орган е предубеден срещу еврейската държава и в него господстват \"лицемерието и абсурдът\". \"Отново и отново, съветът пренебрегва истинските нарушения на човешките права в света\", се казва в изявлението. \"Вместо това, той избира да напада единствената демокрация в Близкия изток\". Израелското външно ведомство подчертава, че израелските войници действат законно в Газа и страната има професионална и независима съдебна власт. Сподели:", "date": "2018.05.19", "title": "ООН изпраща международен екип да разследва военните престъпления в Газа"}
{"url": "http://pik.bg/%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-%D0%B8-%D0%BC%D0%B5%D0%B3%D0%B0%D0%BD-%D1%81%D0%B0-%D0%B2%D0%B5%D1%87%D0%B5-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE---%D0%BC%D0%BB%D0%B0%D0%B4%D0%BE%D0%B6%D0%B5%D0%BD%D1%86%D0%B8%D1%82%D0%B5-%D0%BD%D0%B0%D1%80%D1%83%D1%88%D0%B8%D1%85%D0%B0-%D0%BA%D1%83%D0%BF-%D1%82%D1%80%D0%B0%D0%B4-news751438.html", "text": "Целият свят е вперил взор в пищното събитие. Още преди седмици хора от различни страни на земното кълбо дойдоха в Лондон и си направиха палатки на улицата, по която ще мине сватбената процесия, за да могат да гледат отблизо. Сватбата на годината започна. Принц Хари и Меган ще станат днес официално съпрузи. Принц Хари вече пристигна за церемонията, облечен във военна униформа. Меган Маркъл пътува със закрит ретро автомобил към параклиса, придружавана от ескорт. Официалните гости от половин час са по местата си и очакват старта на церемонията, която се бави. Майката на Меган е спазила кралския стил и е в светъл ансамбъл, гарниран с шапчица. Тя са разплака на влизане в параклиса. Веднага след нея пристигнаха кралица Елизабет и принц Чарлз с Камила. Меган бе отведена до олтара от принц Чарлз точно в 14 ч. българско време. Това не можа да стори баща й, който през седмицата получи инфаркт и претърпя операция. Принц Хари още в началото на церемонията наруши протокола, хващайки Меган за ръка, преди да произнесат клетвите си. След това двамата седнаха като семейство да слушат проповедите и отново не спряха да се държат за ръце. Двамата произнесоха клетвите си на фона на госпъл хорово изпълнение. Великобритания е в трепетно очакване на кралската сватба и новата принцеса. 2 640 души са официално поканените гости, но поне 100 000 пряко ще наблюдават процесията. Сподели:", "date": "2018.05.19", "title": "СВАТБАТА НА ГОДИНАТА! Принц Хари и Меган са вече семейство - младоженците нарушиха куп традиции (ВИДЕО/СНИМКИ/ОБНОВЕНА)"}
{"url": "http://pik.bg/%D1%82%D1%83%D1%80%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BF%D0%BE%D0%B8%D1%81%D0%BA%D0%B0-%D0%BE%D0%BE%D0%BD-%D0%B4%D0%B0-%D0%B8%D0%B7%D0%BF%D1%80%D0%B0%D1%82%D0%B8-%D0%BC%D0%B8%D1%80%D0%BE%D1%82%D0%B2%D0%BE%D1%80%D1%86%D0%B8-%D0%B2-%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%81%D0%BA%D0%B0%D1%82%D0%B0-%D0%B0%D0%B2%D1%82%D0%BE%D0%BD%D0%BE%D0%BC%D0%B8%D1%8F-news751426.html", "text": "Турският президент Реджеп Ердоган поиска в Палестинската автономия да се изпрати миротворческа мисия на ООН, предава Regnum, цитирани от „Фокус“. Ердоган заяви, че младите палестинци, загиващи ежедневно от „терора на Израел“, трябва да се защитят. Той хвърли цялата вина за случващото се на  Ивицата Газа върху Тел Авив и нарече САЩ негов съучастник. На 18 май в Истанбул се проведе извънредна среща на Организацията за ислямско сътрудничество. Основна тема на срещата стана ситуацията на границата между Ивицата Газа и Израел, където продължават сблъсъците между палестинците и израелските сили за сигурност и пренасянето на американското посолство в Йерусалим. Сподели:", "date": "2018.05.19", "title": "Турският президент поиска ООН да изпрати миротворци в Палестинската автономия"}
{"url": "http://pik.bg/%D1%81%D0%BE%D0%BB%D0%BE%D0%BC%D0%BE%D0%BD-%D0%BF%D0%B0%D1%81%D0%B8-%D0%B8%D0%BC%D0%B0-%D0%BE%D1%81%D1%82%D1%80%D0%B0-%D0%BD%D1%83%D0%B6%D0%B4%D0%B0-%D0%BE%D1%82-%D1%81%D1%80%D0%B5%D1%89%D0%B0-%D0%BD%D0%B0-%D0%B2%D1%8A%D1%80%D1%85%D0%B0-%D0%B5%D1%81-%D1%81%D0%B0%D1%89-news751451.html", "text": "На срещата за Западните Балкани стана ясно, че има остра нужда от засилване на диалога между ЕС и САЩ. Имаме нужда от такава среща на върха. Това коментира бившият ни външен министър Соломон Паси в ефира на Би Ти Ви. По повод срещата с турския президент Ердоган във Варна, Паси коментира, че тя е била нещо сериозно, но не е било положително, че на срещата в София сега Турция не е била спомената. “Тя е наш важен съсед. Нормално е да се говори и за целите Балкани. Като че ли позабравихме този стратегически приоритет”, каза той. “С първото си председателство на Съвета на ЕС България стана наистина пълноправен член на ЕС. Може да се каже, че от 30 юни 2018 г. започва истинското членство в ЕС”, подчерта Паси. По повод сделката с Иран той посочи, че тя има един сериозен проблем - ограничена е във времето - до 2025 г. \"Другото е, че сделката се занимава само с обогатяване на уран и ядрени бомби и не с далекобойните ракети на Иран. Обама държеше сделката да бъде сключена, за да защити своята Нобелова награда. Той я получи за нищо и направи редица действия, за да я защити - споразумението с Куба, което беше успех, но и провал като споразумението с Иран,” смята бившият министър на външните работи. Сподели:", "date": "2018.05.19", "title": "Соломон Паси: Има остра нужда от среща на върха ЕС-САЩ"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%BF%D0%B5%D0%B4%D0%BE%D1%84%D0%B8%D0%BB%D0%B0-%D0%BE%D1%82-%D1%81%D0%BE%D1%84%D0%B8%D1%8F-news751529.html", "text": "Блудствалият с деца в столично училище е задържан за 72 часа и с постановление на наблюдаващия прокурор е привлечен като обвиняем. Това каза административният ръководител на Софийска градска прокуратура Емилия Русинова на брифинг в Съдебната палата във връзка със задържания за извършени блудствени действия с деца от столично училище, съобщва \"Фокус\" Прокурор Русинова поясни, че Наказателният кодекс предвижда наказание „лишаване от свобода“ от 5 до 20 години за подобно престъпление. „Досъдебното производство, което сме образували вчера е за блудство по отношение на две малолетни лица. Основната цел на разследващите и наблюдаващите прокурори беше защита правата на малолетните деца. Затова процесуално-следствените действия, които извършихме с тях, бяха при изключително спазване на техните права“, каза Русинова и поясни, че разпитите с децата са проведени в синя стая, пред психолог и съдия. По думите й утре предстои внасяне на делото в съда с искане за налагане на най-тежката мярка за неотклонение „задържане под стража“. „В снетите му обяснения частично е разказал за случилото се, но не в детайли и не така, както се е случило. Представил е своя версия на случилото се“, каза Русинова. Тя уточни, че и според неговата версия той е извършил престъпления. „Той признава за извършените блудствени действия, но представя по различен начин случилото се“, допълни ръководителят на СГП. Тя допълни, че след като са повдигнати обвинения наблюдаващият прокурор е преценил, че доказателствата по делото са достатъчни за привличането му в качеството на обвиняем. Според нея няма значение дали обвиняемият признава или не за блудствени действия. „Той има право да се защитава. Той не е длъжен дори да дава обяснения, може да дава обяснения, каквито прецени, за да защити себе си. За нас са необходими други доказателства, които към настоящия момент считаме, че имаме“, допълни тя. Сподели:", "date": "2018.05.19", "title": "ИЗВЪНРЕДНО! Прокуратурата с последни подробности за педофила от София"}
{"url": "http://pik.bg/%D0%BF%D1%83%D1%82%D0%B8%D0%BD-%D1%81%D0%BA%D0%BE%D1%80%D0%BE-%D1%80%D1%83%D1%81%D0%BA%D0%B8%D1%82%D0%B5-%D0%B2%D0%BE%D0%B9%D1%81%D0%BA%D0%B8-%D1%89%D0%B5-%D0%B7%D0%B0%D0%BF%D0%BE%D1%87%D0%BD%D0%B0%D1%82-%D0%B4%D0%B0-%D0%BF%D0%BE%D0%BB%D1%83%D1%87%D0%B0%D0%B2%D0%B0%D1%82-%D0%BD%D0%BE%D0%B2%D0%B8-%D1%8F%D0%B4%D1%80%D0%B5%D0%BD%D0%B8-%D0%BE%D1%80%D1%8A%D0%B6%D0%B8%D1%8F-news751457.html", "text": "До няколко години руските въоръжени сили ще започнат да получават нови ядрени оръжия, съобщи в петък президентът Владимир Путин, цитиран от ТАСС и Асошиейтед прес. През 2020 г. се очаква армията да бъде снабдена с руски стратегически ракетни комплекси от пето поколение, изстрелващи междуконтинентални балистични ракети \"Сармат\". А още догодина ще започнат доставките на ракетни комплекси \"Авангард\" с хиперзвукови междуконтинентални ракети. Продължават изпитанията и на други перспективни комплекси за руските стратегически сили, посочи Путин на съвещание с ръководствата на министерството на отбраната и на предприятия от отбранително-промишления комплекс. \"Сармат\" използва тежки междуконтинентални ракети с течно гориво, изстрелвани от шахти. А комплексите \"Авангард\" се очаква да бъдат приети на въоръжение в Русия вместо остаряващите мобилни ракетни комплекси \"Топол-М\", напомня \"Комерсант\". Ракетите с твърдо гориво, изстрелвани от \"Авангард\", могат да доставят бойни глави на разстояние от 2000 до 6000 км. Това е един от поводите САЩ да обвиняват Русия, че нарушава договора за ликвидиране на ракетите със среден и по-малък обсег от 1987 г., предвиждащ всички ракети с обсег под 5000 км, способни да носят ядрен заряд, да бъдат унищожени. Кремъл обаче системно отрича да нарушава този договор, отбелязва изданието. Сподели:", "date": "2018.05.19", "title": "Путин: Скоро руските войски ще започнат да получават нови ядрени оръжия"}
{"url": "http://pik.bg/%D0%B7%D0%B0%D0%BA%D0%B0%D0%BD%D0%B0-%D0%B8%D1%80%D0%B0%D0%BD-%D1%89%D0%B5-%D0%BF%D0%BE%D0%B4%D0%BD%D0%BE%D0%B2%D0%B8-%D0%BE%D0%B1%D0%BE%D0%B3%D0%B0%D1%82%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%83%D1%80%D0%B0%D0%BD%D0%B0-%D0%B0%D0%BA%D0%BE-%D0%B5%D1%81-%D0%BD%D0%B5-%D1%81%D0%BF%D0%B0%D1%81%D0%B8-%D1%8F%D0%B4%D1%80%D0%B5%D0%BD%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-news751458.html", "text": "Директорът на ядрената агенция на Иран Али Акбар Салехи заяви, че страната му ще продължи обогатяването на урана, ако ЕС не успее да запази живо споразумението за Иранската ядрената програма, след излизането на САЩ от него, предаде Reuters, цитирани от „Фокус“. „Ако другата страна се придържа към обещанията си, ние също ще спазим своите – заяви Салехи. - Нашата политика е да изчакаме няколко седмици. Има много възможности, сред тях е и 20-процентното обогатяване на урана“. Сподели:", "date": "2018.05.19", "title": "Закана! Иран ще поднови обогатяването на урана, ако ЕС не спаси ядреното споразумение"}
{"url": "http://pik.bg/%D1%81%D0%BB%D1%83%D0%B6%D0%B1%D0%B8%D1%82%D0%B5-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%81%D0%BB%D0%B5%D0%B4%D1%8F%D1%82-%D1%80%D0%B0%D0%B4%D0%B8%D0%BA%D0%B0%D0%BB%D0%B8%D0%B7%D0%B8%D1%80%D0%B0%D1%89%D0%B8-%D1%81%D0%B5-%D0%B2-%D0%B8%D0%BD%D1%82%D0%B5%D1%80%D0%BD%D0%B5%D1%82-%D0%BC%D0%BB%D0%B0%D0%B4%D0%B8-%D1%85%D0%BE%D1%80%D0%B0-news751461.html", "text": "Разпадащият се халифат на Ислямска държава прави ситуацията с радикализиращите се млади хора по-непредвидима. Това коментира шефът на германското разузнаване Ханс Георг Маасен, цитиран от БНР. Според него, терористичната организация  залага все повече на виртуалната сила на халифата. \"Терористичната заплаха претърпя промяна, след като в Сирия и Ирак „Ислямска държава“ бе изтласкана и изправена с гръб към стената. Затова не може да организира терористични нападения в Европа\", заяви шефът на германското разузнаване. Ханс-Георг Маасен каза, че тайните служби са пренасочили усилията си в издирването и наблюдението на хора, които се поддават на радикализацията през интернет. Те често са склонни да извършват единични нападения с кола или нож, както напоследък се случва в редица европейски страни. Сподели:", "date": "2018.05.19", "title": "Службите в Германия следят радикализиращи се в интернет млади хора"}
{"url": "http://pik.bg/10-%D0%B7%D0%B0-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D1%81%D1%80%D0%B5%D1%89%D1%83-%D0%B1%D0%BE%D1%80%D0%B8%D1%81%D0%BE%D0%B2-%D0%B2-%D1%81%D1%8A%D0%B4%D0%B0-news751531.html", "text": "Премиерът Бойко Борисов и ГЕРБ са осъдени да платят 5000 лева на депутатката от БСП Елена Йончева. Това реши съдия Иво Вътев от Софийския районен съд (СРС) по делото за непозволено увреждане, което Йончева заведе срещу Борисов и управляваната от него партия. То е заради две изказвания на Борисов в предизборната кампания миналата година – на 10 март в Бургас и на 12 март във Варна, в които той казва, че правителството на ГЕРБ е било принудено да плаща милиони за журналистическите интервю на Йончева. Решението на съда е от 17 май. Борисов и ГЕРБ са осъдени да платят солидарно на Йончева и разноски за 825 лева. Нейният иск беше за 20 000 лева, но не е бил уважен в цялост. Затова Борисов и ГЕРБ също имат право на разноски. Пред съда Йончева твърди, че правителството никога не ѝ е плащало пари за интервюта или за правенето на документални филми и репортажи, а тези твърдения на Борисов са накърнили честта, достойнството, авторитета, доброто име и репутацията й на общественик. Искът срещу ГЕРБ е заради това, че Борисов говори от името на партията. Сподели:", "date": "2018.05.19", "title": "1:0 за Елена Йончева срещу Борисов в съда"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D1%80%D0%B0%D0%B7%D0%B2%D0%BE%D0%B4-%D0%B2-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BB%D1%83%D0%B8%D0%B7%D0%B0-%D0%B3%D1%80%D0%B8%D0%B3%D0%BE%D1%80%D0%BE%D0%B2%D0%B0-%D0%B8-%D1%88%D0%BE%D0%BA%D0%B8%D1%80%D0%B0%D1%89-%D0%BB%D0%B0%D1%82%D0%B8%D0%BD%D0%BE-%D1%81%D0%B5%D1%80%D0%B8%D0%B0%D0%BB---%D0%B2%D0%B8%D0%B6%D1%82%D0%B5-%D0%B2-%D0%B6%D1%8A-news750983.html", "text": "Типична латино сапунка върви в семейството на Луиза Григоров! Актрисата, която миналата есен гледахме в ролята на д-р Вяра Добрева в \"Откраднат живот\" се сдоби с нов баща! Майка й, модната шефка Ивет Григорова, най-изненадващо се раздели със съпруг номер 2 и на хоризонта вече е \"изгрял\" проекто съпруг номер 3, разкрива в днешното си издание светското предаване на ПИК TV \"Жълтите новини\". След краткия си брак с биологичния баща на Луиза - Красимир Григоров, последван от дълга връзка и още една дъщеря с интериорния дизайнер Евгени, към днешна дата Ивет Григорова се носи на крилете на любовта с добре изглеждаш бизнесмен, с когото обикаля Европа. В \"Жълтите новини\" днес ще видите още най-комичните гафове на Мегз с фотошоп, с какво се занимава дъщерята на покойния бос на ВИС Васил Илиев 23 години след убийството му и още клюки за известните. Сподели:", "date": "2018.05.19", "title": "САМО В ПИК TV! Развод в семейството на Луиза Григорова и шокиращ латино сериал - вижте в \"Жълтите новини\" как актрисата се сдоби с трима бащи"}
