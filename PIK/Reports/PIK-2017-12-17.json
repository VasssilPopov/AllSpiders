{"url": "http://pik.bg/%D1%81%D1%8A%D0%B2%D0%B5%D1%82%D1%8A%D1%82-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D1%89%D0%B5-%D0%B3%D0%BB%D0%B0%D1%81%D1%83%D0%B2%D0%B0-%D0%BF%D1%80%D0%BE%D0%B5%D0%BA%D1%82%D0%BE%D1%80%D0%B5%D0%B7%D0%BE%D0%BB%D1%8E%D1%86%D0%B8%D1%8F-%D0%B7%D0%B0-%D0%BE%D1%82%D1%85%D0%B2%D1%8A%D1%80%D0%BB%D1%8F%D0%BD%D0%B5%D1%82%D0%BE-%D0%BD%D0%B0-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%81%D0%B0%D1%89-%D0%B7%D0%B0-%D0%B9%D0%B5-news712937.html", "text": "AFP В понеделник, 18 декември, Съветът за сигурност на ООН ще гласува проекторезолюция за отхвърлянето на решението на американския президент Доналд Тръмп да признае Йерусалим за столица на Израел, предава , като се повозва на източници от дипломатическите кръгове. Предложението за вота е внесено от Египет, уточнява агенцията, цитирана от Фокус.", "date": "2017.12.17", "title": "Съветът за сигурност ще гласува проекторезолюция за отхвърлянето на решението на САЩ за Йерусалим"}
{"url": "http://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2%D1%8A%D0%B2-%D1%84%D0%B8%D0%BD%D0%BB%D0%B0%D0%BD%D0%B4%D0%B8%D1%8F-%D1%89%D0%B5-%D1%81%D1%8A%D0%B4%D1%8F%D1%82-%D0%B2%D0%B5%D1%81%D1%82%D0%BD%D0%B8%D0%BA-%D0%B7%D0%B0%D1%80%D0%B0%D0%B4%D0%B8-%D0%BF%D1%83%D0%B1%D0%BB%D0%B8%D0%BA%D1%83%D0%B2%D0%B0%D0%BD%D0%B5-%D0%BD%D0%B0-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D1%82%D0%B5%D0%BB%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-news712847.html", "text": "Силите за сигурност във Финландия ще заведат съдебен иск срещу вестник „Хелзингин Саномат“ за разкриване на секретна разузнавателна информация, свързана с националната сигурност, съобщава изданието Yle, цитирано от Фокус. Според информацията от „Хелзингин Саномат“ са публикували информация за секретен център за изследване на разузнавателна информация, което е предизвикало реакцията на  силите за сигурност. В своя статия от 16 декември вестникът е разказал за Центъра за изследване на информацията на силите за сигурност на Финландия, чиято дейност е засекретена. Президентът Саули Ниинистьо заяви още същия ден, че изтичането на толкова чувствителна информация може да се приеме за престъпление. „Това е против нашата сигурност и може да причини сериозни вреди“, убеден е той. Министърът на отбраната на Финландия Юси Ниинистьо заяви, че публикуването на секретни документи е сериозен въпрос, „който може да има силно негативно влияние върху националната сигурност и отношенията на Финландия с другите държави“. Той допълни, че военното командване на Финландия е поискало от прокуратурата да започне разследване.", "date": "2017.12.17", "title": "Властите във Финландия ще съдят вестник заради публикуване на разузнавателна информация"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D0%BA%D0%B8%D0%B5%D0%B2-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D1%89%D0%B8-%D0%BC%D0%B8%D1%85%D0%B0%D0%B8%D0%BB-%D1%81%D0%B0%D0%B0%D0%BA%D0%B0%D1%88%D0%B2%D0%B8%D0%BB%D0%B8-%D1%81%D0%B0-%D1%89%D1%83%D1%80%D0%BC%D1%83%D0%B2%D0%B0%D0%BB%D0%B8-%D0%BE%D0%BA%D1%82%D0%BE%D0%BC%D0%B2%D1%80%D0%B8%D0%B9%D1%81%D0%BA%D0%B8%D1%8F-%D0%B4%D0%B2%D0%BE%D1%80%D0%B5%D1%86-%D0%B2-%D0%B3%D1%80%D0%B0%D0%B4%D0%B0-news712913.html", "text": "По време на митинг в Киев днес, организиран от бившия президент на Грузия и лидер на украинската партия „Движение на новите сили“ Михаил Саакашвили, негови поддръжници са щурмували Октомврийския дворец в града, предава РИА Новости, цитирани от Фокус. Активистите са нахлули през входната врата и преодолели съпротивата на националната гвардия, която е охранявала сградата. Срещу нахлулите демонстранти са използвани пожарогасители, като някои от тях са получили леки наранявания. Скоро след това хората са започнали да напускат сградата, следвайки призив от самия Саакашвили.", "date": "2017.12.17", "title": "ЕКШЪН В КИЕВ! Подкрепящи Михаил Саакашвили са щурмували Октомврийския дворец в града"}
{"url": "http://pik.bg/%D1%84%D1%80%D0%B0%D0%BD%D1%86%D0%B8%D1%8F-%D1%81%D0%BF%D0%B5%D1%87%D0%B5%D0%BB%D0%B8-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D1%82%D0%B8%D1%82%D0%BB%D0%B0-%D0%BF%D0%BE-%D1%85%D0%B0%D0%BD%D0%B4%D0%B1%D0%B0%D0%BB-%D0%B7%D0%B0-%D0%B6%D0%B5%D0%BD%D0%B8-news712935.html", "text": "Франция спечели за втори път в историята титлата от световното първенство по хандбал за жени. Във финала на първенството, което се проведе в Германия, Франция надигра защитаващия титлата си тим на Норвегия с 23:21 (11:10). Двата отбора направиха много равностоен мач, като през всичките 60 минути нито един от двата тима не успя да се откъсне в резултата. Считаните за фаворит скандинавки обаче имаха много големи трудности срещу отличната защита на французойките и в крайна сметка изненадата стана факт и Франция триумфира със световната титла за пръв път след 2003 година. С отличието, спечелено при жените, Франция в момента държи световните титли и при мъжете, и при жените. До този момент единствено отборът на СССР бе постигал подобно постижение, предава Спортал. Орлан Канор и Алисон Пино вкараха по два гола за французойките в заключителни минути, а Александра Лакрабере отбеляза последния гол в мача 20 секунди преди неговия край, с което реши срещата. По-рано днес в двубоя за бронзовия медал Холандия надигра Швеция с 24:21 (14:8). Лоис Абинг вкара 8 гола за \"лалетата\", а Еставана Полман прибави 5. За шведките, които изиграха много слабо първо полувреме, Изабел Гулден завърши със 7 попадения.", "date": "2017.12.17", "title": "Франция спечели световната титла по хандбал за жени"}
{"url": "http://pik.bg/%D0%BF%D0%BE-%D0%BC%D0%B0%D0%BB%D0%BA%D0%BE-%D0%BE%D1%82-200-000-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D1%81%D0%B0-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0%D0%BB%D0%B8-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%82%D0%B0%D0%B7%D0%B8-%D0%B3%D0%BE%D0%B4%D0%B8%D0%BD%D0%B0-news712895.html", "text": "Германия очаква да посрещне по-малко от 200 000 нови мигранти за тази година, съобщи вътрешният министър Томас де Мезиер, цитиран от ДПА. \"В края на ноември бяхме на равнище от около 173 000 души и смятам, че за цялата година ще имаме по-малко от 200 000 мигранти\", заяви той пред в. \"Билт ам Зонтаг\". През миналата година в страната пристигнаха около 280 000 мигранти, а през 2015 г. - около 890 000, особено търсещи убежище от Сирия и Афганистан. Спадът в броя на мигрантите вероятно се дължи на прекъсването на Балканския път, на сключената с Турция споразумение за бежанците, както и на увеличаването на усилията за спиране на мигрантите, опитващи се да достигнат Европа от Северна Африка с лодки. Германските власти въведоха и финансови стимули, които да насърчат търсещите убежище да се върнат в родните си страни. Де Мезиер обаче заяви, че от началото на годината молби са подали само 200 души, предимно от Русия, Ирак и Афганистан.", "date": "2017.12.17", "title": "По-малко от 200 000 мигранти са пристигнали в Германия тази година"}
{"url": "http://pik.bg/%D0%BB%D0%B5%D0%B1%D1%80%D0%BE%D0%BD-%D0%B4%D0%B6%D0%B5%D0%B9%D0%BC%D1%81-%D1%81-%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%BF%D0%BE%D1%81%D1%82%D0%B8%D0%B6%D0%B5%D0%BD%D0%B8%D0%B5-news712897.html", "text": "Леброн Джеймс реализира своя 60-и трипъл-дабъл в кариерата си при победата на Кливланд над Юта Джаз със 109:100 в НБА. Успехът беше под №17 за Кавс в последните 18 мача. \"Краля\" завърши с 29 точки, 11 борби и 10 асистенции срещу тима на Юта. По този начин 32-годишният баскетболист изпревари Лари Бърд (59) и излезе на шеста позиция в историята на лигата по този показател. Пред него са само Уилт Чембърлейн (78), Ръсел Уестбрук (89), Джейсън Кид (107), Меджик Джонсън (138) и Оскар Робъртсън (181), акцентира \"Новспорт\".", "date": "2017.12.17", "title": "Леброн Джеймс с уникално постижение!"}
{"url": "http://pik.bg/%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D1%8A%D1%82-%D0%B2-%D0%B3%D0%B5%D0%BD%D0%B5%D1%80%D0%B0%D0%BB-%D1%82%D0%BE%D1%88%D0%B5%D0%B2%D0%BE-%D0%B5-%D0%B2%D0%B0%D0%BB%D0%B8%D0%B4%D0%B5%D0%BD-news712934.html", "text": "На референдума в община Генерал Тошево 45.16 на сто от 12 641 граждани са дали своя вот, според последните обобщени данни. Председателят на общинската избирателна комисия Красимира Митева съобщи, че постигнатата досега активност прави допитването валидно, предаде БТА. Гражданите на общината днес се произнесоха по въпроса: \"Против ли сте община Генерал Тошево чрез общинския съвет или кмета на общината да одобрява устройствени планове, определящи територии за проучване, добив, преработка на следните подземни богатства: нефт, природен газ, твърди горива, минни отпадъци?\". Гласуването трябва приключи в 20 часа, след което в 47 секционни избирателни комисии ще започне преброяването на гласовете. Книжата от референдума утре ще бъдат предадени в Централната избирателна комисия, каза Красимира Митева. Общинският съвет взе решението за местен референдум, след като възникна обществено недоволство и протести при обсъждането на доклада за оценка за въздействие върху околната среда на инвестиционното предложение на \"Русгеоком БГ\" ЕАД за експлоатация на газовото находище \"Спасово\" на територията на общината.", "date": "2017.12.17", "title": "Референдумът в Генерал Тошево е валиден"}
{"url": "http://pik.bg/%D1%8F%D0%BD%D0%B8-%D0%BF%D0%BE%D0%B1%D0%B5%D0%B4%D0%B8-%D0%B2-%D1%82%D1%80%D0%B5%D1%82%D0%B8%D1%8F-%D1%81%D0%B5%D0%B7%D0%BE%D0%BD-%D0%BD%D0%B0-%E2%80%9E%D1%84%D0%B5%D1%80%D0%BC%D0%B0%D1%82%D0%B0%E2%80%9D-%D0%B3%D1%80%D0%B0%D0%B1%D0%BD%D0%B0-100-%D1%85%D0%B8%D0%BB-%D0%BB%D0%B5%D0%B2%D0%B0-news712943.html", "text": "Яни Андреев e големият победител в хитовото риалити „Фермата“ по Би Ти Ви. След като се справи най-успешно с всички предизвикателства по време на битките на финала на живо, ергенът от Козлец си тръгва от шоуто със 100 000 лева. Втори остана Калоян, който се оказа любимец на зрителите, а трета е Валерия. Първа последното предаване напусна вдовицата Виолета, която получи най-малко зрителска подкрепа. Сезон 3 „Ново начало“ беше най-суровият в историята на риалитито „Фермата“. След три месеца живот в изолация, в който всички участници трябваше да изградят новия си дом от нулата, финалистите тази вечер се бориха с всички сили за голямата победа.", "date": "2017.12.17", "title": "Яни победи в третия сезон на „Фермата”, грабна 100 хил. лева!"}
{"url": "http://pik.bg/%D0%B1%D0%B5%D0%B7%D0%BE%D0%B1%D1%80%D0%B0%D0%B7%D0%B8%D0%B5-%D0%BE%D1%8F%D0%B4%D0%B5%D0%BD%D0%B8%D1%82%D0%B5-%D0%B4%D0%B5%D0%BF%D1%83%D1%82%D0%B0%D1%82%D0%B8-%D1%81%D0%B8-%D0%B3%D0%BB%D0%B0%D1%81%D1%83%D0%B2%D0%B0%D1%85%D0%B0-13-%D0%B0-%D0%B7%D0%B0%D0%BF%D0%BB%D0%B0%D1%82%D0%B0-news712944.html", "text": "Не стига че оня ден си увеличиха заплатите с по 141 лв., а сега депутатите ни най-нагло си гласуваха 13-а заплата с всичките и безотчетни месечни пари накуп за коледните и новогодишните празници. И като типични гьонсурати се оправдаха, че тринайсетата заплата била заложена още в бюджет 2017 за разходите на Народното събрание. Да, ама сигурно по инерция в бюджета и за следващата година също е включена аналогична премия. Е, невероятни хрантутници сте. Кой и как ги изработи тия пари, че вие вече си ги планирате и раздавате авансово?! Парите се давали под формата на разпределение на излишък от разходите, спестени през годината, но се залагат умишлено във всеки един бюджет години наред и не се коментират в края на годината, за да не се дразнят хората. Така казват от парламента. Хитро, нали? Убедително и авторитетно новата председателка на Народното събрание г-жа Цвета Караянчева ни обяснява, че такава заплата се полага по право на всеки един народен представител, защото хората са ги избрали на избори и те правят закони, а това е труд, който трябва да се цени и заплаща високо. Според нея нямало нищо нередно депутатите да получат по 5000 лева допълнително за празниците. Така де. И те семейства хранят, деца имат, внуци. Ами да, те, депутатите, разбира се, не са точно като обикновените хора и имат нужда от почивка в топлите страни, за да се откъснат от напрегнатото си ежедневие и стрес под опашката на коня. Иначе всички бъркаме в тенджерата с пръжките и зелето. За едните обаче са пръжките, а за други - армеевата чорба.", "date": "2017.12.17", "title": "Безобразие! Оядените депутати си гласуваха 13-а заплата  "}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%BD%D1%8F%D0%BC%D0%B0-%D0%B4%D0%BE%D0%BA%D0%B0%D0%B7%D0%B0%D1%82%D0%B5%D0%BB%D1%81%D1%82%D0%B2%D0%B0-%D0%B7%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B0-%D0%B0%D1%82%D0%B0%D0%BA%D0%B0-%D0%BF%D1%80%D0%B8-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F%D1%82%D0%B0-%D0%B2-%D1%85%D0%B0%D0%BC%D0%B1%D1%83%D1%80%D0%B3-news712939.html", "text": "Focus. Експлозията на спирка на градската железница в свободния ханзейски град Хамбург не се разследва като терористична атака. Това заяви говорител на полицията, съобщава изданието Хамбургската полиция публикува първата официална информация в социалната мрежа „Туитър“. Правоохранителните органи съобщават за „малка детонация на платформата на станцията „Федел“, предизвикана от предполагаем пиротехнически обект\". Полицията има „насоки за заподозряно лице\". Съгласно представената от властите информация, взривът е предизвикан от фишеци. Към настояващия момент експертите продължават с огледа на мястото на произшествието. Инцидентът се е случил около 17.35 часа (местно време). Произшествието е предизвикало паника сред присъстващите на спирката, но не се съобщава за пострадали. Нанесени са щети единствено на линията на железницата. Задействана е операция по залавянето на отговорния. Раследването е поето от Федералната криминална служба. Фокус", "date": "2017.12.17", "title": "Германската полиция: Няма доказателства за терористична атака при експлозията в Хамбург"}
{"url": "http://pik.bg/%D0%BB%D0%B8%D1%87%D0%BD%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D0%BF%D1%80%D0%BE%D1%84%D0%B5%D1%81%D0%BE%D1%80-%D0%B4%D0%B0%D0%BB-%D0%B3%D0%BE%D0%B4%D0%B8%D0%BD%D0%B0-%D0%B6%D0%B8%D0%B2%D0%BE%D1%82-%D0%BD%D0%B0-%D1%85%D0%B5%D1%80%D0%BE-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BC%D1%83-%D0%BE%D1%82%D0%BA%D1%80%D0%B8%D0%BB%D0%B8-%D1%80%D0%B0%D0%BA-%D0%B2-%D1%81%D1%82%D0%BE%D0%BC%D0%B0%D1%85%D0%B0-%D1%82%D1%80%D0%B5%D0%BD%D1%8C%D0%BE%D1%80-news712922.html", "text": "Много е трудно, когато чуеш диагнозата рак. Тогава ти остава само едно – да се бориш. Друг път няма. Това сподели треньорът на Лудогорец Димитър Димитров – Херо пред Би Ти Ви. „Бяхме в София с жена ми, когато ми казаха диагнозата рак на стомаха. В първия момент е много тежко. Чудиш се какво става. После нещата се осмислят и имаш един изход – да се бориш“, сподели наставникът. „След като ми казаха диагнозата, станах случаен свидетел на разговор между професор и студенти. Те обсъждаха моят случай, а професорът обяви, че в този случай става въпрос за година живот. Просто чух случайно това и изтръпнах“, спомня си Херо за най-трудния момент в живота му. „След прегледа и диагнозата не си говорихме с жена ми по пътя към Бургас. Не си казахме и дума. Много мислих. Но нямах право да оставя хората около мен в този момент. Сега мога да кажа, че победих „грешката“ на професора“, разкри още треньорът. Попитан какво мисли за новите лечения на онкозаболяванията и горещият дебат от последните дни за въпросните съвременни молекули, които се използват при лечението на рак, Херо каза: „Чувам, че ще се взимат въпросните молекули, ако няма друго действащо лечение. И всичко това ще минава през комисия. Тежко и трудно е да се работи с комисия. Когато говорим за онкозаболяване, трябва да се гледа човешката страна на неща, трябва доброто сърце да е водещо.“ Припомняме, че през октомври 2011 г. на Херо бе открит рак на стомаха. Благодарение на химиотерапия той преборва болестта и в момента е добре.", "date": "2017.12.17", "title": "ЛИЧНА ИЗПОВЕД! Професор дал година живот на Херо, след като му открили рак в стомаха! Треньорът се борил, за да победи „грешката“"}
{"url": "http://pik.bg/%D1%85%D0%B2%D0%B0%D1%89%D0%B0%D0%BC%D0%B5-%D0%BF%D0%BB%D0%B5%D0%BA%D1%81%D0%B8%D1%82-%D0%BE%D1%82-%D0%BA%D0%BB%D0%B8%D0%BC%D0%B0%D1%82%D0%B8%D0%BA%D0%B0-news712842.html", "text": "Климатикът, колкото и да прави приятна атмосферата вкъщи, е причина за тежки пневмонии, настинки и алергии, както и за суха и изтощена кожа. Освен това той е отлично средство за пренасяне на грипните вируси. Има няколко златни правила, които потребителят трябва да спазва, така че уредът да му носи комфорт, а не болести. Рязката смяна на градусите навън и вътре в помещението е стрес за организма. Независимо от минусовите температури на час и половина – два го спирайте и проветрявайте помещението. Преди началото на всеки сезон сменяйте филтрите на климатика. Безсънието или сънливостта не са в резултат само на недостиг на сън, но и на липса на свеж въздух или преумора. Човешкият организъм се нуждае средно от 7-8 часа сън. Опитвайте се да си лягате по-рано. Ако това не помага, обърнете внимание на средата, в която спите – хъркането, различни външни шумове може всъщност да са причината за вашия неспокоен и твърде лек сън. В такива случаи е добре да наблегнете на витамините и свежите плодове. Вечерята не бива да е тежка и след 19 часа. Една лека разходка привечер ще доведе по-бързо съня. Ако обаче и тя не помогне, то непременно потърсете лекарска помощ.", "date": "2017.12.17", "title": "Хващаме плексит от климатика"}
{"url": "http://pik.bg/%D0%BC%D0%BE%D1%83%D1%80%D0%B8%D0%BD%D1%8C%D0%BE-%D1%85%D0%BE%D1%80%D0%B0%D1%82%D0%B0-%D0%B8%D1%81%D0%BA%D0%B0%D1%82-%D0%B4%D0%B0-%D0%B8%D0%B7%D0%BB%D0%B5%D0%B7%D0%B5%D0%BC-%D0%B2%D1%8A%D0%B2-%D0%B2%D0%B0%D0%BA%D0%B0%D0%BD%D1%86%D0%B8%D1%8F-news712938.html", "text": "И след мачовете от 18-ия кръг разликата между Манчестър Сити и Манчестър Юнайтед остана 11 точки в полза на “гражданите”, което ги прави фаворити за титлата в Премиършип. По-рано днес “червените дяволи” надвиха Уест Бромич с 2:1 като гости и са на 3 точки пред третия Челси. Логично журналистите пак попитаха Жозе Моуриньо дали Юнайтед се е предал в битката за златото. “Наясно съм, че този въпрос винаги ще ми бъде задаван и по тази причина аз ще продължа да казвам същото - коментира мениджърът на отбора от “Олд Трафорд”. - Последният ни двубой в първенството е срещу Уотфорд в средата на май и дотогава ще се опитваме да спечелим всяка една среща. Може би постоянно ме питат това, защото хората искат от нас да излезем във ваканция. Ние обаче не желаем това, а искаме да играем до самия край.” Португалският наставник беше помолен да коментира и появилото се клипче на играчи на Сити, които му се подиграват за защитната тактика, известна като “Паркиране на автобуса”: “Не съм го гледал, а и нямам желание да го правя. Нека анализаторите да си правят изводи и да коментират. Аз лично няма да кажа нищо.” Ромелу Лукаку Моуриньо обясни, че при гола на за 1:0 се е радвал вътрешно и затова хората не трябва да се учудват, че на външен вид той не беше толкова емоционален: “С годините човек израства и се научава как да се държи. Срам ме е, като се гледам как се радвам на мачове пред 15 години. Е, и сега бих реагирал така, ако става дума за победно попадение в края на срещата. Може би и затова Лукаку беше сдържан след гола си. Едната причината вероятно е тази - погледнал е мен и е видял, че аз не празнувам шумно. Другата може би е, че той вече беше играч на Уест Бромич и показа уважение.\" Спортал", "date": "2017.12.17", "title": "Моуриньо: Хората искат да излезем във ваканция"}
{"url": "http://pik.bg/%D0%BB%D0%B5%D0%B9%D0%B1%D1%8A%D1%80%D0%B8%D1%81%D1%82%D0%B8%D1%82%D0%B5-%D0%BD%D0%B5-%D0%B8%D1%81%D0%BA%D0%B0%D1%82-%D0%B2%D1%82%D0%BE%D1%80%D0%B8-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%B7%D0%B0-%D1%87%D0%BB%D0%B5%D0%BD%D1%81%D1%82%D0%B2%D0%BE%D1%82%D0%BE-%D0%B2-%D0%B5%D1%81-news712891.html", "text": "Водещият политик от британската Лейбъристка партия Даян Абът заяви, че електоратът ще изрази своята воля чрез своите депутати, когато парламентът гласува относно окончателното излизане на Великобритания от ЕС. Тя допълни, че партията и отхвърля идеята за провеждане на втори референдум за Брекзит, пише Гардиън, цитиран от Фокус. „Имаме парламентарна система и се съгласихме миналата седмица, против волята на правителството, че парламентът ще има последния глас в споразумението и смятам, че това е наистина важно и ще позволи на депутатите да отразят гледната точка на електората си“, заяви Абът по време на телевизионно интервю. „Лейбъристката партия не подкрепя идеята за втори референдум и никога не го е подкрепяла“, уточни тя. На 11 декември министър-председателят на Великобритания Тереза Мей претърпя поражение, след като бе гласувано изменение в закона за излизането от ЕС, според който окончателното споразумение за Брекзит трябва да бъде гласувано от парламента на страната.", "date": "2017.12.17", "title": "Лейбъристите не искат втори референдум за членството в ЕС"}
{"url": "http://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%BE-%D1%80%D0%B0%D0%B7%D0%B4%D0%B2%D0%B8%D0%B6%D0%B2%D0%B0%D0%BD%D0%B5-%D1%8E%D0%BD%D0%B0%D0%B9%D1%82%D0%B5%D0%B4-%D0%B2%D0%B0%D0%B4%D0%B8-26-%D0%BC%D0%B8%D0%BB%D0%B8%D0%BE%D0%BD%D0%B0-%D0%BF%D0%B0%D1%83%D0%BD%D0%B4%D0%B0-%D0%B7%D0%B0-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BD%D0%B0-news712896.html", "text": "Манчестър Юнайтед е готов с оферта за звездата на Бордо - Малкъм. \"Червените дяволи\" са готови да предложат 26 млн. паунда за 20-годишния бразилец, пише \"Новспорт\", позовавайки се на информация от Острова. Той има 7 гола и 4 асистенции от началото на сезона във френската Лига 1. В същото време Жозе Моуриньо иска да подсили състава си с още едно крило. Малкъм може да играе и на двата фланга, което го прави още по-апетитна хапка. В Юнайтед са на мнение, че 26 млн. паунда биха били достатъчни, за да накарат Бордо да се раздели със звездата си.", "date": "2017.12.17", "title": "Трансферно раздвижване! Юнайтед вади 26 милиона паунда за звездата на..."}
{"url": "http://pik.bg/%D0%BB%D0%BE%D1%88%D0%BE-%D0%B4%D0%B5%D1%86%D0%B0%D1%82%D0%B0-%D0%BE%D1%82-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BA%D1%80%D0%B0%D0%B9-%D1%81%D0%BE%D1%84%D0%B8%D1%8F-%D0%BE%D1%81%D1%82%D0%B0%D0%B2%D0%B0%D1%82-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news712928.html", "text": "Двете децата, които пострадаха в катастрофата край София, остават в болница. Едното е настанено в отделението по травматология на „Пирогов“, а другото е в отделението по неврохирургия. Това съобщиха за ПИК от лечебното заведение. Припомняме, че общо трима пострадаха при катастрофата на Северната тангента, близо до с. Мрамор. Пострадали са две момчета – на 7 и на 12 години. Пострадала е и 34-годишната им майка, която е с контузия на гръдния кош. Тримата са хоспитализирани в УМБАЛСМ „Пирогов“. Според информация на ПИК майката е изпуснала управлението на автомобила и е самокатастрофирала.", "date": "2017.12.17", "title": "ЛОШО! Децата от катастрофата край София остават в болница"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B4%D0%B0%D0%BC%D0%B8-%D1%87%D0%B5%D1%80%D0%B2%D0%B5%D0%BD%D0%BE-%D0%B8-%D1%81%D1%80%D0%B5%D0%B1%D1%80%D0%B8%D1%81%D1%82%D0%BE-%E2%80%93-%D0%BC%D0%BE%D0%B4%D0%BD%D0%B8%D1%82%D0%B5-%D1%86%D0%B2%D0%B5%D1%82%D0%BE%D0%B2%D0%B5-%D0%BD%D0%B0-%D1%81%D0%B5%D0%B7%D0%BE%D0%BD%D0%B0-news712845.html", "text": "С наближаването на предстоящите празници много дами се чудят какво да облекат. Разнообразието от модели е голямо, но изборът ви трябва да е съобразен най-вече с телосложението и годините ви. Основните модни тенденции за сезона обаче важат за всички. Цветната кожа с косъм и перата от птици са сред най-модерните десени в момента. Червеното и сребристото пък доминират сред цветовете. Към тях се присъединява и един типично летен цвят – тюркоазено, внасяйки огромно количество свежест в колекциите. То е подходящо за по-закръглените дами, защото вталява. Карето и точките, зимните цветя и етномотивите също са отличен избор. При връхните дрехи се наблюдава завръщането на ватираните пухени якета и дънковите десени, които можете да съчетаете с почти всеки тоалет.", "date": "2017.12.17", "title": "ВНИМАНИЕ ДАМИ! Червено и сребристо – модните цветове на сезона"}
{"url": "http://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%B8%D1%82%D0%B5-%D0%BC%D0%BE%D0%BC%D0%B8%D1%87%D0%B5%D1%82%D0%B0-%D0%BE%D1%82-4-magic-%D1%81%D0%BF%D0%B5%D1%87%D0%B5%D0%BB%D0%B8%D1%85%D0%B0-x-%D1%84%D0%B0%D0%BA%D1%82%D0%BE%D1%80-news712936.html", "text": "Невероятен финал в X Factor за пловдивчаните от 4 Magic тази вечер! Елия, Никол, Валентина и Елеонора спечелиха шоуто и грабнаха наградата от 50 000 лева. „Огромно благодаря и поклон за всички вас, които ни подкрепихте да стигнем до тук. Не можем да повярваме, че това се случва”, казаха през сълзи развълнуваните момичета. Пловдивчанките отново омагьосаха жури и публика с български фолклор. И точно любовта към народната музика им донесе победата. Момичета, вие сте изумителни. И това, че харесвате българска музика, ви прави посланици през вековете. Поклон, похвали ги Заки. Второто изпълнение за вечерта на момичетата бе с Християна Лоизуи. Петте бяха безупречни и взривиха залата с Feeling Good. Те са не само страхотни професионалисти, но и много добри хора, категорична бе Християна. Емоционален, Криско ги определи като „музикални главорези”, а изпълнението им - като „вокална свинщина”. С последното си излизане 4 Maric запалиха сцената с хита на Адел Set Fire to the Rain Журито бе категорично, че тази вечер X Factor не е състезание, а празник, защото и тримата финалисти заслужават победата. На второ място остана Йоана Димитрова, а трета е Ева Пармакова.", "date": "2017.12.17", "title": "Невероятните момичета от 4 Magic спечелиха \"X Фактор\"!"}
{"url": "http://pik.bg/%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B5-%D0%B2%D1%8A%D1%80%D0%BD%D0%B0%D1%82-%D0%B1%D0%B5%D0%B6%D0%B0%D0%BD%D0%B5%D1%86-%D0%B4%D0%B5%D0%BF%D0%BE%D1%80%D1%82%D0%B8%D1%80%D0%B0%D0%BD-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D1%80%D0%B5%D0%B7-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-news712929.html", "text": "Бежанец от Афганистан, който през месец септември е бил депортиран от германските власти в България, отново е върнат във ФРГ, пише националният ежедневник Ди велт, цитиран от Фокус. Хасматулах Ф. е кацнал на летището във Франкфурт на Майн, потвърди за медиите говорителят на правозащитната организация „Про Азил“. Съгласно информацията, представена от активистите, в България върху афганистанеца е оказван натиск да се върне в родината си. Административният съд на Зигмаринген задължи Федералната служба по миграцията и бежанците да върне афганистанския бежанец обратно в Германия. От службата на свой ред поясниха, че след завръщането си в Германия, афганистанците не са застрашени от ново депортиране в България, както предвижда Дъблинския регламент.", "date": "2017.12.17", "title": "В Германия е върнат бежанец, депортиран в България през септември"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-26-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B2-%D1%80%D0%B5%D0%B7%D1%83%D0%BB%D1%82%D0%B0%D1%82-%D0%BD%D0%B0-%D1%81%D0%B2%D0%BB%D0%B0%D1%87%D0%B8%D1%89%D0%B0-%D0%B2-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B0%D1%82%D0%B0-%D1%87%D0%B0%D1%81%D1%82-%D0%BD%D0%B0-%D1%84%D0%B8%D0%BB%D0%B8%D0%BF%D0%B8%D0%BD%D0%B8%D1%82%D0%B5-news712870.html", "text": "Най-малко 26 души са загинали в резултат на свлачища в централната част на Филипините, съобщава Франс Прес, като се позовава на информация на местните власти. CNN Philippines уточнява, че свлачищата във Филипините са били причинени от приближаващата територията на страната тропическа буря „Кай Тай“. По данни на телевизионния канал заради стихията вече са евакуирани над 90 000 души.", "date": "2017.12.17", "title": "Най-малко 26 загинали в резултат на свлачища в централната част на Филипините"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%BE-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%80%D0%B0%D0%B7%D0%BA%D1%80%D0%B8%D1%85%D0%B0-%D1%81%D1%8A%D1%81%D0%B5%D0%B4%D0%B8-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BC%D0%B0%D0%BB%D0%BA%D0%B0%D1%82%D0%B0-%D0%B4%D0%B0%D0%BC%D0%BB%D0%B0-news712927.html", "text": "Когато изнасяха навън трупа на малката Дамла, видях, че по устичката й имаше много пяна. Всички казват, че смъртта е настъпила от задушаване. Кръв по тялото нямаше, нямаше видими белези от насилие, пише 24rodopi.com, позовавайки се на очевидец. Припомняме, че тази сутрин в апартамент на третия етаж на жилищен блок „Слава“ в центъра на Момчилград, върналата се от нощна смяна С. М. открила мъртва 7-годишната си дъщеря Дамла Муса. Започнала да крещи и да маха тиксото, с което била увита главата на момиченцето. „Видяла е, че не диша. Изпаднала в шок. Искала да върне дишането и започнала да боцка с игла пръстите на детето. После излезе навън и започна да крещи“, разказа съсед. Майката разказала, че в апартамента нямало тиксо. Убиецът го внесъл отвън. „Почти цялата й глава беше увита с тиксо. После са я оставили на леглото и са я завили с одеялото“, разказала майката. Преди 20-ина дни момиченцето загубило ключа си. Заради изгубения ключ, се заговори, че възрастен съсед, не криел неприязънта си към Дамла, защото била много шумна. Два пъти той идвал до жилището, за да предупреди майката, че дъщеря й притеснява околните с шумните си игри. Припомняме, че С. М. работи в „Теклас - България“, като в нощта на убийството била на смяна във фабриката, която отстои на десетина километра от Момчилград. По време на нощните й смени, в апартамента е идвала бабата на Дамла. Тя обаче заминала преди месец в Турция, където трябвало да се грижи за болен роднина. В южната съседка е и баткото на момичето. Бащата пък е на гурбет в Белгия.", "date": "2017.12.17", "title": "СТРАШНО! Ето какво разкриха съседи за убийството на малката Дамла"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BC%D1%8A%D0%B6-%D0%B2%D0%B7%D1%80%D0%B8%D0%B2%D0%B8-%D1%82%D1%80%D1%8A%D0%B1%D0%B0-%D0%BD%D0%B0-%D0%BC%D0%B5%D1%82%D1%80%D0%BE%D0%BB%D0%B8%D0%BD%D0%B8%D1%8F%D1%82%D0%B0-%D0%B2-%D1%85%D0%B0%D0%BC%D0%B1%D1%83%D1%80%D0%B3-news712932.html", "text": "По данни на вестник Билд на спирка на градската железница в свободния ханзейски град Хамбург е задействано взривно устройство. Инцидентът се е случил около 17.35 часа (местно време). Мъж е поставил пластмасова тръба на линията, която е избухнала малко по-късно, допълва Фокус. Произшествието е предизвикало паника сред присъстващите на спирката, но не се съобщава за пострадали. Нанесени са щети единствено на линията. Задействана е операция по залавянето на отговорния. Разследването е поето от Федералната криминална служба.", "date": "2017.12.17", "title": "ИНЦИДЕНТ! Мъж взриви тръба на метролинията в Хамбург "}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B8%D1%81%D1%82%D0%B8%D0%BD%D1%81%D0%BA%D0%B0-%D0%B4%D1%80%D0%B0%D0%BC%D0%B0-%D0%B2-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B4%D0%B5%D1%81%D0%B8-%D0%B1%D0%B0%D0%BD%D0%BE%D0%B2%D0%B0-%D0%B3%D1%83%D0%B1%D0%B8-%D0%B1%D0%B0%D1%89%D0%B0-%D1%81%D0%B8-%D0%BD%D0%B0%D0%B2%D1%80%D1%8A%D1%85-%D1%80%D0%BE%D0%B6%D0%B4%D0%B5%D0%BD%D0%B8%D1%8F-%D1%81%D0%B8-%D0%B4%D0%B5%D0%BD-news712831.html", "text": "Тежка трагедия белязала живота на Деси Банова преди две години. Най-одумваната синоптичка у нас загубила баща си навръх рождения си ден през 2015 г. Родителят на водещата издъхнал внезапно, без да е боледувал и без никой от близките му да е предполагал, че толкова здрав и деен човек може да си замине така инцидентно. Черната вест Банова научила, докато била на смяна в телевизията и едва не припаднала. По спешност веднага била повикана друга нейна колежка, която да я замести, а Деси се отправила към дома си. Въпреки че шефовете ѝ предложили любезно да остави професионалните си задължения за седмица, тя отсъствала само два дни. Единият бил денят на смъртта на баща ѝ, а другият – когато се сбогували с него. Още по-ужасяващото било, че татко ѝ издъхнал само няколко дни преди рождения ѝ ден. Оттогава синоптичката не събирала сили да отбелязва с подобаващи купони личния си празник, защото почитала паметта му. Да се спаси от мъката ѝ помогнал настоящият ѝ любим Росен Плевнелиев, който през същата година пък загуби първородния си син Филип. Момчето почина през лятото на 2015 г. от рядко заболяване, преминало без признаци и симптоми. Личните трагедии на Банова и бившия президент ги обединили, а от него тя почерпила сила да превъзмогне страданията си. Близки до водещата от Нова телевизия разкриват, че в Плевнелиев тя виждала до голяма степен вече покойния си баща, с когото били изключително близки. След загубата му подсъзнателно започнала да търси по-зрял мъж за опора, защото макар красив, богат и успешен, нейният доскорошен партньор – бизнесменът Ивайло Граховски, не я разбирал както ѝ се искало. Майката на синоптичката харесала много новия си зет и дори му гостувала във вилата му в Халкидики, но Деси непрекъснато се питала как ли щял да реагира баща ѝ на обратите в любовния ѝ свят. През идната година обаче блондинката с минало на манекенка щяла да се раздели с траура и да отбележи рождения си ден. Тъй като Банова е родена ден след празника на влюбените – 14 февруари, приближени до новата звездна двойка споделят, че експрезидентът щял да я изненада не с какъв да е подарък, а с разкошен годежен пръстен. Макар да е собственичка на сватбена агенция, Десислава никога не е обличала булчинска рокля и не е минавала под венчилото.", "date": "2017.12.17", "title": "ТРАГЕДИЯ! Истинска драма в семейството на Деси Банова, губи баща си навръх рождения си ден"}
{"url": "http://pik.bg/%D1%81%D1%82%D1%83%D0%B4%D1%8A%D1%82-%D0%BD%D0%B0%D1%81%D1%82%D1%8A%D0%BF%D0%B2%D0%B0-%D1%81%D0%BD%D1%8F%D0%B3-%D0%B2-%D1%86%D1%8F%D0%BB%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-%D0%B2-%D1%87%D0%B5%D1%82%D0%B2%D1%8A%D1%80%D1%82%D1%8A%D0%BA-%D0%B6%D0%B8%D0%B2%D0%B0%D0%BA%D1%8A%D1%82-%D0%BF%D0%B0%D0%B4%D0%B0-%D0%B4%D0%BE--10-%D0%B3%D1%80%D0%B0%D0%B4%D1%83%D1%81%D0%B0-news712926.html", "text": "През нощта над по-голямата част от страната времето ще е облачно. Слаби валежи от сняг ще има в Северна България, а временни разкъсвания и намаления на облачността ще има на места в южните райони. Утре облачността отново ще се увеличи и вплътни и главно в югозападната половина от страната ще вали сняг, в югоизточните райони - дъжд. Ще духа слаб, в Източна България до умерен северен вятър. Минималните температури ще са от минус 3° до 2°, а максималните ще са между 1° и 6°. Такава е прогнозата за времето на Националния институт по метеорология и хидрология (НИМХ), съобщи за Фокус дежурният синоптик Боряна Маркова. Атмосферното налягане ще е близко до средното за декември и ще остане без съществена промяна. По Черноморието облачността ще е значителна. Слаби валежи от дъжд ще има на места по южното крайбрежие. Ще духа до умерен вятър от север-северозапад, който постепенно ще се ориентира от север-североизток. Максималните температури ще са 4-6°. Температурата на морската вода е 10-11°. Вълнението на морето ще е около 2 бала. В планините ще е облачно с валежи от сняг. Ще духа слаб, по най-високите части – умерен вятър от юг-югозапад. Максималната температура на 1200 метра температурата ще е около 0°, на 2000 метра – около минус 5°. През следващите дни застудяването ще продължи. Във вторник облачността ще се задържи значителна, на места с превалявания от сняг. В сряда слаб сняг все още ще превалява на отделни места в Източна България, но над западната половина от страната вече ще е без валежи, облачността ще се разкъсва и ще намалява. Ще духа слаб до умерен северозападен вятър. В четвъртък ще има повече разкъсвания и намаления на облачността. Сутринта ще е доста студено, минималните температури на места ще са около и под минус 10°, а и максималните ще остават отрицателни.", "date": "2017.12.17", "title": "СТУДЪТ НАСТЪПВА! Сняг в цялата страна, в четвъртък живакът пада до -10 градуса!"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%81%D0%BD%D0%B5%D0%B3%D0%BE%D0%BD%D0%B0%D0%B2%D1%8F%D0%B2%D0%B0%D0%BD%D0%B8%D1%8F-%D0%B8-%D0%BE%D0%B3%D1%80%D0%B0%D0%BD%D0%B8%D1%87%D0%B5%D0%BD%D0%B0-%D0%B2%D0%B8%D0%B4%D0%B8%D0%BC%D0%BE%D1%81%D1%82-%D0%BD%D0%B0-%D0%BF%D1%8A%D1%82%D1%8F-%D0%B4%D0%BE%D0%B1%D1%80%D0%B8%D1%87-%E2%80%93-%D1%81%D0%B8%D0%BB%D0%B8%D1%81%D1%82%D1%80%D0%B0-%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-news712930.html", "text": "Снегонавявания и ограничена видимост затрудняват движението по пътя Добрич – Силистра, съобщава Фокус. Водачите се призовават да шофират със съобразена скорост и повишено внимание.", "date": "2017.12.17", "title": "ВАЖНО! Снегонавявания и ограничена видимост на пътя Добрич – Силистра, внимавайте"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D1%81-%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D1%86%D0%B5%D1%86%D0%BA%D0%B0-%D1%86%D0%B0%D1%87%D0%B5%D0%B2%D0%B0-news712832.html", "text": "Председателят на Народното събрание Цвета Караянчева наследи охраната на  предшествениците си на поста Цецка Цачева и Димитър Главчев. Снажните държавни охранители от НСО от няколко месеца отново имат за задача да следват и да бдят за живота на крехката шефка на парламента. Макар отдавна да е част от парламента, където постоянно има охрана, Караянчева досега не е имала лични гардове и се налага вече да се съобразява с присъствието им, да ги изчаква, за да я последват, да ѝ отварят вратите, както и да ги информира къде и кога ще ходи. За разлика от своя колега Димитър Главчев, който много трудно свикна с постоянната сянка на охранителите, Караянчева няма проблем с присъствието им в бита си. Тя познава от дълги години момчетата, които повече от три години охраняваха първата жена председател, и то два мандата на парламента – Цецка Цачева. След като бе избрана за министър на правосъдието, тя вече няма право на държавна охрана, каквато по закон колежката ѝ от ГЕРБ не може да откаже. Цачева беше свикнала с охранителите. Прекарваше толкова много време с тях, че бяха станали част от семейството ѝ. Главчев, за съжаление, не можа да свикне, а и той бе с тях едва няколко месеца. Караянчева обаче ги познава добре и им има пълно доверие. Откакто е председател на Народното събрание, тя непрекъснато пътува, среща се с всякакви хора и се чувства сигурна. Охраната на председателя на парламента се предава по наследство. Едни и същи момчета охраняват от години шефа на депутатите, както е с президента и с премиера.", "date": "2017.12.17", "title": "САМО В ПИК И \"РЕТРО\"! Цвета Караянчева с охранителите на Цецка Цачева"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B2%D0%B5%D1%87%D0%B5-%D0%BC%D0%BE%D0%B6%D0%B5-%D0%B4%D0%B0-%D1%81%D0%BC%D0%B5%D0%BD%D0%B8%D0%BC-%D0%BB%D0%B8%D1%87%D0%BD%D0%B8%D1%8F-%D1%81%D0%B8-%D0%BB%D0%B5%D0%BA%D0%B0%D1%80-%D0%B0%D0%BA%D0%BE-%D0%B8%D1%81%D0%BA%D0%B0%D0%BC%D0%B5-news712904.html", "text": "Всеки здравноосигурен гражданин има право и на онлайн избор на личен лекар. Това съобщиха за „Фокус“ от пресцентъра на Районната здравноосигурителна каса (РЗОК) във Варна. В оставащите дни до края на годината всяко здравноосигурено лице може по желание да смени личния си лекар. През месеците юни и декември смяната на общопрактикуващия лекар се извършва по опростена и бърза процедура, припомниха от институцията. Онлайн изборът може да се прави лично от здравноосигурения или от неговия родител или настойник. За целта желаещите трябва да влязат в интернет страницата на Националната здравноосигурителна каса и от личното си електронно здравно досие да отворят меню „Избор на личен лекар“, откъдето да осъществят избора си на общопрактикуващ лекар чрез регистрационната форма за избор. Тя трябва да се подпише с електронен подпис. Всеки здравноосигурен гражданин, който няма избран личен лекар, може да направи първоначален избор по всяко време на годината. За целта трябва да се попълни Регистрационна форма за първоначален избор на общопрактикуващ лекар, допълниха от Районната здравноосигурителна каса във Варна.", "date": "2017.12.17", "title": "ВАЖНО! Вече може да сменим личния си лекар, ако искаме"}
{"url": "http://pik.bg/%D0%BE%D1%82-%D0%BE%D0%B1%D1%89%D0%B8%D0%BD%D0%B0-%D1%81%D1%83%D0%BD%D0%B3%D1%83%D1%80%D0%BB%D0%B0%D1%80%D0%B5-%D0%B8%D1%81%D0%BA%D0%B0%D1%82-13-%D0%BC%D0%BB%D0%BD-%D0%BB%D0%B2-%D0%B7%D0%B0-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D0%BF%D1%8A%D1%82%D0%B8%D1%89%D0%B0-news712880.html", "text": "От община Сунгурларе ще ремонтират през 2018 година пътищата в населените места за 1 350 000 лв. Местната администрация вече е подготвила проект и е кандидатствала за финансиране, като все още се чака одобрение на средствата. Това азявеи кметът Васил Панделиев птред Флагман. Проектът включва по-големите населени места в общината и е за асфалтиране на улиците. „В момента тече подготовка по финансовата рамка за следващата година, бюджетът най-вероятно ще бъде готов към средата на януари и ще бъде предложен за гласуване в местния парламент. Основният акцент в него ще бъде образователната инфраструктура“, разяснява кметът Панделиев. „Ще наблягаме на ремонти и разширения на училища и детски градини. Предстои реконструкция на СУ „Христо Ботев“ в Сунгурларе, детската градина в с.Лозарево, ОУ „Св. св. Кирил и Методий“ в с. Манолич“, добави градоначалникът. По думите му изброените имали най-спешна нужда от ремонтни дейности, като след тях предстои извършване на всички останали образователни институции.", "date": "2017.12.17", "title": "От община Сунгурларе искат 1,3 млн. лв. за ремонт на пътища"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B3%D1%80%D1%8A%D0%BC%D0%BD%D0%B0%D1%82%D0%B8%D1%8F%D1%82-%D0%BC%D1%8A%D0%B6-%D0%B2-%D1%88%D0%B8%D1%8F%D1%82%D0%B0-%D0%B2-%D1%81%D0%BE%D1%84%D0%B8%D1%8F-%D0%B5-%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F%D0%BD-%D1%81-%D0%B2%D1%8A%D0%B7%D0%B4%D1%83%D1%88%D0%B5%D0%BD-%D0%BF%D0%B8%D1%81%D1%82%D0%BE%D0%BB%D0%B5%D1%82-news712919.html", "text": "51-годишният мъж, който пострадал при тежък инцидент, завършил със стрелба, в района на столичното 6-то РПУ, е прострелян с въздушен пистолет, научи ПИК. Както е известно, пострадалият е транспортиран във Военна болница, където веднага е обгрижен. Според запознати до инцидента се е стигнало след люта разправия между двама мъже на улицата. В словесната схватка единият е извадил пистолет и открил огън.", "date": "2017.12.17", "title": "ПЪРВО В ПИК! Гръмнатият мъж в шията в София е прострелян с въздушен пистолет"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%82%D1%80%D0%B8%D0%BC%D0%B0-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D0%B2-%D0%B0%D0%B2%D1%82%D0%BE%D0%BC%D0%B5%D0%BB%D0%B5%D1%82%D0%BE-%D0%BA%D1%80%D0%B0%D0%B9-%D1%81%D0%BE%D1%84%D0%B8%D1%8F-%D0%BC%D0%B0%D0%B9%D0%BA%D0%B0%D1%82%D0%B0-%D1%81%D0%B0%D0%BC%D0%BE%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0%D0%BB%D0%B0-%D0%B4%D0%B2%D0%B5%D1%82%D0%B5--news712920.html", "text": "Трима са пострадалите при катастрофата на Северната тангента. Това съобщи за ПИК Катя Сунгарска, говорител на Център на Спешна медицинска помощ – София, за катастрофата на Северната тангента, близо до с. Мрамор. Сигналът към Спешна помощ е подаден в 17.30 часа. Линейка е тръгнала веднага, пристигнала е в 17.47 часа. Пострадали са две момчета – на 7 и на 12 години. Едното е с контузия на коляно и рамо, а другото с контузия на глава. Пострадала е и 34-годишната им майка, която е с контузия на гръдния кош. Тримата са хоспитализирани в УМБАЛСМ „Пирогов“. Според информация на ПИК майката е изпуснала управлението на автомобила и е самокатастрофирала.", "date": "2017.12.17", "title": "ИЗВЪНРЕДНО В ПИК! Трима са ранени в автомелето край София! Майката самокатастрофирала, двете й деца с травми"}
{"url": "http://pik.bg/%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D1%8A%D1%82-%D0%BD%D0%B0-%D1%83%D0%BE%D0%BB%D1%82%D0%BE%D0%BF%D0%B8%D1%8F-%D0%BF%D0%BB%D1%8A%D1%82%D0%BD%D0%BE%D1%81%D1%82%D1%82%D0%B0-%D0%BD%D0%B0-%D1%81%D0%BA%D0%B8-%D1%81%D1%8A%D0%BE%D1%80%D1%8A%D0%B6%D0%B5%D0%BD%D0%B8%D1%8F%D1%82%D0%B0-%D0%B2-%D0%BF%D0%B8%D1%80%D0%B8%D0%BD-%D0%B5-%D0%B2-%D0%BF%D1%8A%D1%82%D0%B8-%D0%BF%D0%BE-%D0%BD%D0%B8%D1%81%D0%BA%D0%B0-%D0%BE%D1%82-%D0%B0%D0%BB%D0%BF%D0%B8%D1%82-news712921.html", "text": "Плътността на ски съоръженията в Пирин е в пъти по-ниска от същата в повечето алпийски курорти. Това коментира във фейсбук собственикът на Уолтопия Ивайло Пенчев. От това Алпите не страдат. И всички ходим там на ски. И курортите са пълни с живот. И имат не по една, а по много кабинки тръгващи от центъра. Ние хората непрестанно променяме света за да ни е по-удобен, а лифтовете увреждат природата несравнимо по-малко отколкото пътищата например. Мисля, че “защитниците” на Пирин грешат. Идеята, че променянето на света е зло и най-добре да оставим природата девствена произтича от импотентност и завист, отбелязва Пенчен. Проблемът може би е в статута на Пирин като национален парк. Ако не беше, може би всички скиори, бордисти и работливи местни хора ще са по- доволни. Казвам ви: Алпийските ски курорти не са по-неприятни места за хората отколкото Пирин, допълва той. От доста време всички скиори в България са на мнение, че българските зелени защитават интересите на алпийските курорти в Австрия, Швейцария, Италия и Франция. Затова не искат да се развиват нашите ски курорти.", "date": "2017.12.17", "title": "Собственикът на Уолтопия: Плътността на ски съоръженията в Пирин е в пъти по-ниска от Алпите"}
{"url": "http://pik.bg/%D0%BF%D0%B0%D0%BF%D0%B0-%D1%84%D1%80%D0%B0%D0%BD%D1%86%D0%B8%D1%81%D0%BA-%D0%BE%D0%B1%D1%8F%D0%B2%D0%B8-%D0%B7%D0%B0-%D1%82%D0%B5%D0%B6%D1%8A%D0%BA-%D0%B3%D1%80%D1%8F%D1%85-%D1%84%D0%B0%D0%BB%D1%88%D0%B8%D0%B2%D0%B8%D1%82%D0%B5-%D0%B8-%D0%B3%D0%BE%D0%BD%D0%B5%D1%89%D0%B8%D1%82%D0%B5-%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%BD%D0%BE%D0%B2%D0%B8%D0%BD%D0%B8-news712830.html", "text": "Папа Франциск разкритикува журналистите, които раздухват скандали, гонят сензации и публикуват фалшиви новини, посочвайки, че това е „сериозен грях“, който вреди на всички замесени, съобщава The Guardian, цитирани от Фокус. Франциск заяви, че журналистите имат мисия, която е сред най-важните за демократичните общества. Той ги призова да дават пълна, точна и вярна информация и да не бъдат едностранчиви. „Не трябва да попадате в греховете на комуникациите: дезинформацията, представянето само на една от страните, гоненето на сензация, посрамването“, заяви папата. Той допълни, че подобни действия са „смъртен грях, който ранява сърцето на журналистиката и всички останали“.", "date": "2017.12.17", "title": "Папа Франциск обяви за тежък грях фалшивите и гонещите сензация новини"}
{"url": "http://pik.bg/%D1%80%D0%B5%D1%81%D1%82%D0%BE%D1%80%D0%B0%D0%BD%D1%82-%D0%B2-%D0%B8%D0%BD%D0%B4%D0%B8%D1%8F-%D0%B7%D0%B0%D0%BC%D0%B5%D0%BD%D0%B8-%D1%81%D0%B5%D1%80%D0%B2%D0%B8%D1%82%D1%8C%D0%BE%D1%80%D0%B8%D1%82%D0%B5-%D1%81-%D1%80%D0%BE%D0%B1%D0%BE%D1%82%D0%B8-news712881.html", "text": "В ресторант с името \"Робот\" в индийския град Ченай вече има сервитьори-роботи, съобщава Ройтерс. Те доставят храната и напитките, и събират използваните чинии и прибори и ги отнасят в кухнята. Посетителите на ресторанта поръчват желаното от менюто, използвайки таблети, разположени на масите. Когато порцията им е готова, тя бива донесена от робот. Клиентите, сред които Рупа и Анкит, са изненадани колко гладко върви работата в ресторанта въпреки липсата на хора-сервитьори. \"Не очаквахме толкова бързо да ни донесат храната. Роботите бяха много бързи, интерактивни и им се радваме. Всичко е организирано и работи гладко. Всяка иновация е добре дошла\", казват приятно изненаданите клиенти. Очаква се търсенето на обслужващи човека роботи да нараства през следващите години. Те се използват във все повече области, сред които медицината, като асистенти при операции, и земеделието - за доене на крави и преместване на тежки обекти.", "date": "2017.12.17", "title": "Ресторант в Индия замени сервитьорите с роботи"}
{"url": "http://pik.bg/%D0%B4%D0%B0-%D0%BC%D0%B5%D0%B6%D0%B4%D1%83-%D0%B1%D0%B5%D1%80%D0%BE%D0%B5-%D0%B8-%D0%B0%D1%81-%D0%BD%D0%B0-%D0%B4%D1%80%D0%B0%D0%BA%D0%BE%D0%BD%D0%B8%D1%82%D0%B5-news712890.html", "text": "Тимът на Берое е на път да си осигури звездата на Дунав - Мирослав Будинов. Голмайсторът ще си тръгне от Русе, след като изрази недоволството си от отношението към него. Освен това нападателят влезе и в конфликт с феновете на отбора. Очаква се Будинов да се появи за първата тренировка на Берое за 2018 година, която е планирана за 8-и януари. Той е гласен за алтернатива на Мартин Камбуров в предни позиции, след като румънецът Драгош Фирцулеску се контузи. Треньорът на старозагорци Александър Томаш иска да привлече още четири нови попълнения, освен Будинов. Специалистът търси подкрепления в средата на терена, както и крило, акцентира \"Топспорт\".", "date": "2017.12.17", "title": "\"ДА\" между Берое и ас на \"драконите\"!?"}
{"url": "http://pik.bg/%D0%B2-%D0%BA%D1%80%D0%B0%D0%BA-%D1%81-%D0%B2%D1%80%D0%B5%D0%BC%D0%B5%D1%82%D0%BE-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D1%8F%D0%BF%D0%BE%D0%BD%D0%B8%D1%8F-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D1%81-%D0%BF%D1%80%D0%BE%D1%84%D0%B8%D0%BB-%D0%B2-%E2%80%9E%D0%B8%D0%BD%D1%81%D1%82%D0%B0%D0%B3%D1%80%D0%B0%D0%BC%E2%80%9C-%D0%B8-%D0%B1%D1%8A%D1%80%D0%B7%D0%BE-%D0%B7%D0%B0%D0%BF%D0%BE%D1%87%D0%BD%D0%B0-%D0%B4%D0%B0--news712878.html", "text": "Премиерът на Япония Шиндзо Абе се похвали с личен профил в социалната мрежа „Инстаграм“, съобщава РИА Новости. Бързо профилът на политика започна да набира сериозна популярност. В информацията се отбелязва, че два дни след като Абе  е публикувал първиятси пост, той е бил видян от близо 45 000 души.  Публикацията е била харесана от над 19 000 последователи на премиера.", "date": "2017.12.17", "title": "В крак с времето! Премиерът на Япония се  похвали с профил в „Инстаграм“ и бързо започна да трупа популярност"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D1%81-%D0%BF%D0%BE%D0%B4%D0%B3%D0%BE%D1%82%D0%BE%D0%B2%D0%BA%D0%B0%D1%82%D0%B0-%D0%BD%D0%B0-%D0%B3%D1%80%D0%B8%D1%88%D0%BE-news712912.html", "text": "Най-добрият български тенисист - Григор Димитров, вече е в САЩ, където ще протече поредния етап от подготовката му за новия сезон. По традиция Григор се довери на кортове в Маями, щата Флорида. Очаква се българинът да остане на континента около 10 дни, след което да замине за Австралия за старта на новия сезон в АТР. До момента Григор се подготвяше в Монте Карло, където живее от години, пише \"Тенис 24\". Припомняне, че Григор Димитров ще започне годината с участие на турнира в Бризбейн, където има да защитава титла.", "date": "2017.12.17", "title": "Ето какво се случва с подготовката на Гришо"}
{"url": "http://pik.bg/%D1%81%D0%BF%D1%80%D0%B5%D1%82%D0%B5-%D0%B0%D1%80%D1%82%D1%80%D0%B8%D1%82%D0%B0-%D1%81-%D0%B1%D0%B8%D0%BB%D0%BA%D0%BE%D0%B2-%D1%87%D0%B0%D0%B9-news712839.html", "text": "Гръбнакът се изправя трудно, коленете въртят, вратът е схванат, ръцете изпускат предмети. Често облаците и влагата вдървяват тялото. Таблетките, мазилата и инжекциите много често не дават желания резултат. Ако в диагнозата ви има „-ит“, като например артрит, става дума за възпаление. Известно е, че стрептококите причиняват ревматизъм, тоест стрептококов артрит. В последно време се увеличават така наречените реактивни артрити – това са ставни увреждания, получени в резултат на провеждани лечения. И при артрит, и при артрозни изменения природните средства могат да дадат невероятно бърз резултат, без да дразнят стомаха и червата, без нежелани странични ефекти. Една такава билкова комбинация, която лекува ставите, съчетава брезови листа, корен от троскот, корени от репей, трицветна теменуга и малинови листа, които се смесват в равни части. От всяка билка се вземат по 50 г и се разбъркат добре. След това се вземат 2 супени лъжици от билковата смес и се запарват 30 мин в 600 мл вряла вода. Чаят се прецежда и се изпива на 3-4 порции през деня, най-добре на гладно или 30 минути преди хранене. Брезовите листа и коренът от троскот помагат за бързото и добро „измиване“ и пречистване на ставите, репеят подкрепя ефективното възстановяване на увредените стави, което е важно при артрозни изменения, салицинът от трицветната теменуга и малиновите листа премахват възпалението и болката, без да дразнят стомаха.", "date": "2017.12.17", "title": "Спрете артрита с билков чай"}
{"url": "http://pik.bg/%D0%BC%D0%B8%D1%81-%D1%82%D0%B8%D0%B3%D1%80%D0%BE%D0%B2%D0%B0-%D1%81%D0%B5-%D0%B2%D1%8A%D1%80%D0%BD%D0%B0-%D0%BF%D1%80%D0%B8-%D1%86%D0%B5%D1%86%D0%BE-%D0%B1%D0%BE%D0%BA%D0%BB%D1%83%D0%BA%D0%B0-news712863.html", "text": "Интернет сензацията Мис Тигрова се събра със своя любовник Цецо. Двамата бяха забелязани да купонясват до светло в популярна дикотека в студентски град, където се забавляваха в компанията на позастарели плейбои от мутренските години. Цецо Боклука стана популярен с порно клип, който Мая, както е името на Тигрова бе заснела, съобщава столичен вестник. Тигрова на няколко пъти се заричаше да зареже гаджето си, защото е женен. Причината беше и серия изневери, както и физическо посегателство. През септември Тигрова каза,м че е била брутално пребита от Цецо. Очевидно еротичната танцьорка е заровила томахавката с Цецо. През цялата вечер тя не се отдели от него, но нямаше настроение за танци, докато белокосия мачо не спря да се раздава на чалга ритмите, а барманите го засипваха със салфетки.", "date": "2017.12.17", "title": "Мис Тигрова се върна при Цецо Боклука"}
{"url": "http://pik.bg/%D0%B4%D0%BE%D0%BA%D1%8A%D0%B4%D0%B5-%D1%81%D0%B5-%D0%B4%D0%BE%D0%BA%D0%B0%D1%80%D0%B0%D1%85%D0%B0-%D1%85%D0%BE%D0%BB%D0%B8%D0%B2%D1%83%D0%B4-%D1%81%D1%8A%D0%B7%D0%B4%D0%B0%D0%B4%D0%B5-%D0%BA%D0%BE%D0%BC%D0%B8%D1%81%D0%B8%D1%8F-%D0%B7%D0%B0-%D0%B1%D0%BE%D1%80%D0%B1%D0%B0-%D1%81%D1%8A%D1%81-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%B8%D1%8F-%D1%82%D0%BE%D1%80%D0%BC%D0%BE%D0%B7-news712872.html", "text": "Холивуд създаде специална комисия, която да се бори и разследва сексуалния тормоз в развлекателната индустрия и медиите, съобщи Би Би Си. Комисията се създава на фона на стотиците обвинения в сексуален тормоз, които бяха отправени срещу холивудски звезди, включително скандала с продуцента Харви Уайнстийн. Председател на комисията е адвокатката Анита Хил. Много лидери от индустрията, представители на компании като \"Дисни\", \"Сони\" и \"Юнивърсъл\" присъстваха на първото заседание на комисията. Председателката Анита Хил е една от първите жени, която публично съобщи през 1991, че е била обект на сексуален тормоз от Кларънс Томас, номиниран за Върховния съд на Съединените щати.  При основаването на комисията тя заяви, че е \"време да се сложи край на културата на мълчание.\"", "date": "2017.12.17", "title": "ДОКЪДЕ СЕ ДОКАРАХА! Холивуд създаде комисия за борба със сексуалния тормоз"}
{"url": "http://pik.bg/%D0%BF%D0%BE-%D0%BD%D0%B5%D0%B2%D0%BE%D0%BB%D1%8F-%D0%BA%D1%80%D0%B0%D0%B4%D0%B5%D1%86-%D1%81%D0%B0%D0%BC-%D0%BF%D0%BE%D0%B2%D0%B8%D0%BA%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B7%D0%B0%D1%81%D0%B5%D0%B4%D0%BD%D0%B0-%D0%B2-%D0%BA%D0%BE%D0%BC%D0%B8%D0%BD-%D0%BF%D1%80%D0%B8-%D0%BE%D0%BF%D0%B8%D1%82-%D0%B7%D0%B0-%D0%BE%D0%B1%D0%B8%D1%80-news712876.html", "text": "Американец, който се готвел да ограби офис в Калифорния, заседнал в комина при опит да проникне в помещението и сам извикал спасители, съобщава БГНЕС. По информация на градската полиция на Ситръс Хайтс, в управлението се получило обаждане от човек, който твърдял, че се заклещил в комин. Полицията и противопожарната служба се отзовали на сигнала. Неуспешният крадец, когото нарекли \"криминален Дядо Коледа\", бил 32-годишният Джеси Бъръби от калифорнийския град Роклин. \"Бъръби се спуснал надолу в комина, опитвайки се да проникне в помещението, но не успял, заседнал и не могъл да се измъкне. За щастие успял да се обади за помощ\", се казва в съобщение на полицията. Пожарникарите измъкнали злополучния крадец с помощта на специално оборудване. Той не е пострадал. Задържан е по подозрение в грабеж.", "date": "2017.12.17", "title": "По неволя! Крадец сам повика полиция, след като заседна в комин при опит за обир"}
{"url": "http://pik.bg/%D1%87%D0%BE%D0%B2%D0%B5%D0%BA%D1%8A%D1%82-%D0%BF%D1%82%D0%B8%D1%86%D0%B0-%D1%81%D1%82%D0%B0%D0%B9%D0%BA%D0%BE-%D0%B8%D0%B2%D0%B0%D0%BD%D0%BE%D0%B2-%D0%BE%D1%81%D0%BC%D0%B8-%D0%BC%D0%B5%D1%81%D0%B5%D1%86-%D0%BE%D1%87%D0%B0%D0%BA%D0%B2%D0%B0-%D0%BF%D0%BE%D0%BC%D0%B8%D0%BB%D0%B2%D0%B0%D0%BD%D0%B5-%D0%BE%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%80%D0%B0%D0%B4%D0%B5%D0%B2-news712875.html", "text": "Излежаващият присъдата си в затвора в Пазарджик Стайко Иванов от Кърджали гладува вече седми месец, очаквайки помилване от президента Румен Радев, съобщава \"Родопи24\". Според информацията Иванов вече е стопил около 30 килограма. Човекът-птица, както наричат делтапланериста, приема едва по литър прясно мляко, майонеза и други скромни продукти за седмица, разкриват приятели на кърджалиеца. Именно те стартираха подписка с искане за възобновяване на делото срещу него. Стотици се подписаха в защита на мъжа, а парафите са били предадени заедно с молба за помилване до администрацията на президента. Те са постъпили на 4 юли, месец след като Стайко започна гладната стачка. Стайко Иванов бе осъден на 8 години затвор за убийството на македонския гражданин Киро Тодоровски, извършено на 11 май 1997 година. На тази дата, преди 20 години, Тодоровски качва на автостоп Стайко, който се прибира от Пловдивския панаир, където е бил на изложение на авиационна техника. По-късно македонецът качва друг стопаджия. Според историята на Стайко Иванов, мъжът вади пистолет и стреля в главата на шофьора, когато Стайко е поискал да спре буса и да слезе от него. След като превозното средство се обръща, мъжът побягва. Основен обвиняем става кърджалиецът. Оръжието никога не е открито, както и гилзата. Той прекарва месеци в следствения арест. Делото се точи с години, криминалистите така и не успяват да намерят нито мотив, нито категорични доказателства, че Стайко Иванов е убил  македонеца. През декември 2005 г. прокуратурата прекратява наказателното производство срещу него поради липса на достатъчно доказателства. През 2006 година кърджалиецът завежда дело срещу държавата заради неправомерното му задържане. Отговорът е - ново дело срещу него и присъда в размер на 8 години, след като всички доказателства по случая са били унищожени. Стайко решава да бяга и години наред е един от най-издирваните българи от Интерпол. Той се укриваше в Италия, после потърси последователно убежище в Черна гора и Беларус. След това обаче бе екстрадиран от властите в Полша в България. От 21 декември миналата година Стайко Иванов е в затвора. „Няма мотиви за убийството, няма открито оръжие, нито гилза. Искаме прокуратурата да възобнови случая, а след отказа на Окръжна прокуратура в Хасково, това можеше да стори главният прокурор”, заявява адвокатът на Стайко-Пламен Димитров. Отговор от главния прокурор също няма. Стайко Иванов ще трябва да изтърпи присъдата си при „строг режим”. Магистратите са отказали той да бъде преместен в затвора в Пловдив с мотив, че няма роднини с адресна регистрация там, разказаха приятели на делтапланериста. „Той няма роднини и в Пазарджик, как го решиха това?”, питат се близките на кърджалиеца. Единствената им надежда в момента е в президента Радев, който има правомощията да помилва затворници. Снимка: 24rodopi.com", "date": "2017.12.17", "title": "Човекът-птица Стайко Иванов осми месец очаква помилване от президента Радев "}
{"url": "http://pik.bg/%D0%BA%D1%80%D0%B0%D1%81%D0%B8%D0%B2%D0%B0-%D0%B1%D1%83%D1%80%D0%B3%D0%B0%D0%B7%D0%BB%D0%B8%D0%B9%D0%BA%D0%B0-%D0%B4%D0%B0%D1%80%D0%B8-%D0%BE%D1%82%D1%80%D1%8F%D0%B7%D0%B0%D0%BD%D0%B8%D1%82%D0%B5-%D1%81%D0%B8-%D0%BA%D0%BE%D1%81%D0%B8-%D0%B7%D0%B0-%D0%BE%D0%BD%D0%BA%D0%BE%D0%B1%D0%BE%D0%BB%D0%BD%D0%B8-%D0%B6%D0%B5%D0%BD%D0%B8-news712873.html", "text": "Какво по-хубаво нещо от това да дариш надежда за живот на човек, борещ се с коварно заболяване. Все повече жени отрязват дългите си коси за перуки за страдащи от рак хора. Жестът връща усмивката в лицата на десетки онкоболни, които след тежките химиотерапии са се разделили с косата си – един от най-тежките периоди в живота на една жена. Заради скъпото лечение повечето от тях нямат възможност да си купят перуки, които никак не са евтини. Именно с такава благородна кампания се захваща бургазлийката Ина Танева, с чиято помощ в рамките на 2 години са изработени цели 30 перуки. Преди две години младата жена, която работи като маникюрист, научава за инициатива на перукерско студио „Крез“ във Варна. Ателието е на сдружение в помощ на онкоболни жени „Доверие 2010” и изработват перуките по поръчка на боледуващия. Без да се замисля, бургазлийката отрязва дългата си коса и с това слага начало на своята кампания, съобщава \"Флагман\". Заразява с добротата си стотици жени само с един пост във фейсбук – снимка с новата си прическа. В нея като коментар обяснява, че целта й е не да се хвали, а да даде пример на тези, които така или иначе се подстригват, а кичурите отиват в коша, като може да служат за добра кауза. В инициативата се включват стотици жени. Няма никакви изисквания колко дълга и каква ще е косата – всеки косъм влиза в употреба. Важното е тя да се запази на една или няколко опашки, за да не се разпръсне. Най-младият дарител става Виктория, която отрязва косата си, когато е на 3 години. Малката бургазлийка се чувства много горда и щастлива от постъпката си, с която ще зарадва болно момиченце. В кампанията най-възрастният участник пък е 80-годишна пенсионерка от Бургас. Тя е дарила чисто бели кичури, с които са изработени перука. В рамките на две години Ина събира даренията и ги изпраща в перукерското студио. С изпратените коси са изработени цели 30 перуки. В момента поради лични ангажименти тя е прекратила кампанията, но призовава жените, които са готови да се сбогуват с дългите си кичури, да се обърнат към студио „Крез“, където инициативата продължава.", "date": "2017.12.17", "title": "Красива бургазлийка дари отрязаните си коси за онкоболни жени"}
{"url": "http://pik.bg/%D1%81%D0%B8%D0%BD%D0%B8%D1%82%D0%B5-%D1%81-%D0%B8%D0%B7%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD%D0%BE-%D0%B2%D0%B0%D0%B6%D0%BD%D0%BE-%D0%BE%D0%B1%D1%80%D1%8A%D1%89%D0%B5%D0%BD%D0%B8%D0%B5-news712885.html", "text": "Ръководството на Левски отрече, че ще продава централния защитник Давид Яблонски. От \"Герена\" заявиха пред Нова телевизия, че клубът не е приемал оферта за чешкия бранител. \"Меридиан мач\" писа днес, че \"сините\" ще се разделят с Яблонски. Според информацията на изданието в клуба е пристигнало примамливо предложение от чуждестранен клуб, като дори самият защитник го е приел. Яблонски също отрече, че ще преминава в друг отбор. \"Няма трансфер. Никой не е говорил за такова нещо. Никога не съм казвал, че искам да напусна клуба. Горд съм да играя за Левски! Не обръщайте внимание на публикациите в медиите от хора, които не ме познават. Аз ще съм първият, който ще знае ако има трансфер, но няма никакви признаци за това. Благодаря за разбирането. Весели празници на всички!\", споделя бранителят. Чехът вкара седем гола в Първа лига през есента, въпреки че играе като защитник. Давид сформира отличен тандем с Холмар Ейолфсон в отбраната на столичани. Централният бранител дойде на \"Герена\" през януари, като подписа за 2,5 години.", "date": "2017.12.17", "title": "\"Сините\" с изключително важно обръщение"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F%D1%82%D0%B0-%D1%81%D0%B5-%D0%B7%D0%B0%D0%BF%D0%BB%D0%B8%D1%82%D0%B0-%D1%83%D0%B1%D0%B8%D1%82%D0%B0%D1%82%D0%B0-%D0%BC%D0%B0%D0%BB%D0%BA%D0%B0-%D0%B4%D0%B0%D0%BC%D0%BB%D0%B0-%D0%B7%D0%B0%D0%B3%D1%83%D0%B1%D0%B8%D0%BB%D0%B0-%D0%BA%D0%BB%D1%8E%D1%87%D0%B0-%D1%81%D0%B8-%D0%BF%D1%80%D0%B5%D0%B4%D0%B8-%D0%BC%D0%B5%D1%81%D0%B5%D1%86-news712915.html", "text": "Жилището на убитата 8-годишна Дамла е в центъра на Момчилград. По информация на роднини, преди месец момичето е загубило своя ключ от входната врата и сега се подозира, че именно с него е било проникнато в жилището. Припомняме, че трупът на 8-годишно момиче беше открит тази сутрин от майка му в дома им в Момчилград. Основната версия, по която полицията работи, е убийство. Според майката устата на детето е била залепена с тиксо. Около 7 ч. тази сутрин жената се върнала от нощна смяна и тогава открила тялото на дъщеря си. По информация на Би Ти Ви детето се казва Дамла Муса. Сигналът за намереното мъртво момиче е подаден в 7:30 ч. от екипа за спешна медицинска помощ, повикани на адреса от майката на детето, съобщи Желязко Стефанов, окръжен прокурор на Кърджали. Констатирана е смъртта и е образувано дело за убийство. От прокуратурата отказаха да коментират други детайли по случая. Бащата и по-големият брат на детето са в чужбина. Доскоро за детето се е грижила баба му, за да не остава само. Тя обаче в заминала в Турция, за да се грижи за болен роднина. Засилено е полицейското присъствие на изходите на Момчилград.", "date": "2017.12.17", "title": "МИСТЕРИЯТА СЕ ЗАПЛИТА! Убитата малка Дамла загубила ключа си преди месец?"}
{"url": "http://pik.bg/%D0%BA%D0%BE%D1%88%D0%BC%D0%B0%D1%80-%D0%B7%D0%B0-%D1%80%D0%BE%D1%81%D0%BE%D0%BD%D0%B5%D1%80%D0%B8%D1%82%D0%B5-%D0%B2-%D0%BA%D0%B0%D0%BB%D1%87%D0%BE%D1%82%D0%BE-news712892.html", "text": "Милан продължава със слабото си представяне в Серия \"А\". \"Росонерите\" изиграха катастрофален мач и загубиха с 0:3 гостуването си на Верона. Двата тима спориха преди няколко дни на \"Сан Сиро\" в четвъртфинален двубой за Купата на Италия, който бе спечелен от играчите на Дженаро Гатузо, но днес нямаше и помен от играта на тима във въпросия двубой. Домакините откриха резултата в 24-ата минута с гол на Антонио Карачоло, който засече с глава центриране на Ромуло. Последваха два сериозна пропуска на Сусо, а също и Монтоливо бе близо до попадение. Така се стигна до 55-ата минута, когато младокът Мойс Кийн засече центриране на Беса отляво за 2:0. \"Росонерите\" опитаха да се върнат в мача, но отново Сусо и Франк Кесие пропуснаха. В 77-ата минута Даниел Беса получи пас от Ромуло и с прецизен удар вкара за 3:0. В продължението на срещата червен картон получи Сусо. След двубоя, Милан заема седмо място с 24 точки, докато Верона е 17-и в подреждането на Калчото с 13 пункта, акцентира \"Топспорт\".", "date": "2017.12.17", "title": "Кошмар за \"росонерите\" в Калчото"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D1%81%D0%BE%D1%84%D0%B8%D1%8F-%D0%BC%D1%8A%D0%B6%D0%B5-%D1%81%D0%B5-%D1%81%D1%82%D1%80%D0%B5%D0%BB%D1%8F%D1%82-%D0%BD%D0%B0-%D1%83%D0%BB%D0%B8%D1%86%D0%B0%D1%82%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB-%D0%B5-%D0%B3%D1%80%D1%8A%D0%BC%D0%BD%D0%B0%D1%82-%D0%B2-%D1%88%D0%B8%D1%8F%D1%82%D0%B0-news712918.html", "text": "51-годишен мъж е пострадал при тежък инцидент, завършил със стрелба, в района на столичното 6-то РПУ, съобщиха за ПИК от МВР. Пострадалият е транспортиран във Военна болница, където веднага е обгрижен. Според запознати до инцидента се е стигнало след люта разправия между двама мъже на улицата. В словесната схватка единият е извадил пистолет и открил огън. „Пострадалият е с рана в областта на шията, контактен е“, обясниха пред ПИК от лечебното заведение.", "date": "2017.12.17", "title": "ЕКШЪН В СОФИЯ! Мъже се стрелят на улицата! Пострадал е гръмнат в шията"}
{"url": "http://pik.bg/%D1%82%D0%B5%D0%B6%D1%8A%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B4%D0%B2%D0%B5-%D0%B4%D0%B5%D1%86%D0%B0-%D1%81%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%B2-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D1%81%D0%BE%D1%84%D0%B8%D1%8F-news712917.html", "text": "Две деца са пострадали при катастрофа на Северната тангента, близо до с. Мрамор. Това съобщи за ПИК Катя Сунгарска, говорител на Център на Спешна медицинска помощ – София. Очаква се децата да бъдат хоспитализирани. Според информация на ПИК колата е самокатастрофирала.", "date": "2017.12.17", "title": "ТЕЖЪК ИНЦИДЕНТ! Две деца са пострадали в катастрофа край София!  "}
{"url": "http://pik.bg/%D0%BF%D0%BE%D0%B4%D1%81%D0%B8%D0%BB%D0%B2%D0%B0%D0%BD%D0%B5%D1%82%D0%BE-%D0%BF%D1%80%D0%B8-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-news712886.html", "text": "Ръководството на ЦСКА готви още един трансфер преди коледните и новогодишните празници. От клуба пазят името на новия футболист в тайна. Всичко около привличането му е уточнено, твърди \"Меридиан мач\". Сигурно е, че играчът е чужденец и играе на позицията полузащитник. На \"Армията\" вече си осигуриха две нови попълнения за пролетния дял на Първа лига. \"Червените\" привлякоха холандския плеймейкър Роланд Алберг, който дойде от американсия Филаделфия Юниън. В четвъртък договор с клуба подписа и колумбийския централен нападател Жеан Карлос Бланко, който за последно е играл в Ла Екидад в родината си. Алберг пък може да се подвизава и като крило.", "date": "2017.12.17", "title": "Подсилването при \"армейците\" продължава!"}
{"url": "http://pik.bg/%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%BE%D1%82%D0%BA%D1%80%D0%B8%D1%85%D0%B0-%D0%BC%D1%8A%D1%80%D1%82%D1%8A%D0%B2-%D1%81%D0%BB%D1%83%D0%B6%D0%B8%D1%82%D0%B5%D0%BB-%D0%BD%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%BE%D1%82%D0%BE-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE-%D0%B2-%D0%BB%D0%B8%D0%B2%D0%B0%D0%BD-news712923.html", "text": "Ребека Дайкс, служител на британското посолство в Ливан, е намерена мъртва в събота, съобщава BBC, цитирани от Фокус. Според информация на телевизионния канал, Дайкс е била нападната и удушена, като тялото ѝ е открито в близост до магистрала в Ливан. Жертвата е била част от програма на Министерството за международно развитие. Тя се е намирала в неизвестност от петък вечерта, след среща с приятели. По случая е започнало разследване, като се очаква да бъде проведена втора аутопсия по-късно.", "date": "2017.12.17", "title": "МЕЖДУНАРОДЕН СКАНДАЛ! Откриха мъртъв служител на британското посолство в Ливан"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%81%D1%82%D1%83%D0%B4%D1%8A%D1%82-%D0%B8-%D1%81%D0%BD%D0%B5%D0%B3%D1%8A%D1%82-%D0%BD%D0%B8-%D0%B4%D0%BE%D0%BA%D0%B0%D1%80%D0%B2%D0%B0%D1%82-%D0%B8%D0%BD%D1%84%D0%B0%D1%80%D0%BA%D1%82%D0%B8-news712850.html", "text": "Макар и красив, мразовитият сезон поднася сериозни предизвикателства за човешкото здраве. Минусовите температури нарушават сърдечния ритъм, предизвикват спазъм на съдовете и повишават кръвното налягане. Често инфаркт получават хора, които не могат да се адаптират към студа. Статистиката показва, че зимата не е благоприятен сезон за хората със сърдечно-съдови проблеми. Топлината на тялото се образува във вътрешните органи и се разпространява с кръвта. При преохлаждане нормалната температура може да се запази като се свиват рефлекторно кръвоносните съдове, при което сърцето е принудено да изпомпва много по-усилено кръв. Организмът се защитава чрез треперене, което е начин за стопляне. Реакцията със свиване на съдовете, за да не губи топлина, при пациенти с исхемична болест на сърцето може да доведе до стенокарден пристъп и инфаркт. Добре е да се знае, че не само ниските температури, но снеговалежът и студеният вятър също водят до проблеми със сърдечно-съдовата система. През зимата при ниски температури кръвното налягане е значимо по-високо. Причината е възникващият защитен механизъм - периферен спазъм на съдовете. „Кръвното налягане е много динамичен показател и се мени от един сърдечен удар до друг, в рамките на 24 часа, както и през отделните сезони. При минусови температурите навън артериите особено в периферията се свиват, което намалява термозагубите на тялото. Когато сърцето изпомпва кръвта през артериите, тя упражнява натиск върху стените на кръвоносните съдове. Поради повишеното съдово съпротивление кръвното налягане става по-високо от нормалното и може да се наложи на пациентите с хипертония да се увеличи дозата на лекарствата“, обясняват кардиолозите. Хората не знаят, че ниските температури могат да доведат до съдови инциденти. Моржуването, например, трябва да се проведе с постепенно адаптиране и предварителна лекарска консултация. Това важи и за топлинните процедури като сауна, парна баня и други, които пък могат да доведат до рязко спадане на артериалното налягане и мозъчен или сърдечен инцидент. Човешкият организъм не обича нито прекалено топло, нито прекалено студено, допълват те. Хората със сърдечно-съдови заболявания трябва да са много внимателни през зимата. При продължително излагане на студ може да се изпадне в хипотермия (премръзване), а рязката промяна на температурата може да предизвика стенокардна атака, инфаркт или „сърдечен арест\". Медиците съветват преди всичко да си пият лекарствата и да се вслушват в съветите на своя личен лекар. Тези, които са с исхемична болест на сърцето, да бъдат много внимателни, когато сутрин излизат навън и да знаят, че парната баня и сауната не са показани за всички.", "date": "2017.12.17", "title": "ВАЖНО! Студът и снегът ни докарват инфаркти"}
{"url": "http://pik.bg/%D0%BC%D0%B0%D1%80%D0%B8%D1%8F-%D0%B7%D0%B0%D1%85%D0%B0%D1%80%D0%BE%D0%B2%D0%B0-%D1%81%D0%BA%D0%BE%D1%87%D0%B8-%D0%BD%D0%B0-%D0%B5%D1%81-%D1%80%D1%83%D1%81%D0%B8%D1%8F-%D0%BD%D0%B8%D0%BA%D0%BE%D0%B3%D0%B0-%D0%BD%D0%B5-%D0%B5-%D0%B1%D0%B8%D0%BB%D0%B0-%D0%B2%D0%BE%D0%B9%D0%BD%D1%81%D1%82%D0%B2%D0%B5%D0%BD%D0%B0-%D1%81%D1%82%D1%80%D0%B0%D0%BD%D0%B0-%D0%BD%D0%BE-%D0%B8%D0%BC%D0%B0-%D1%82%D0%B0%D0%BA%D0%B8%D0%B2%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81-news712893.html", "text": "Говорителят на руското Министерство на външните работи Мария Захарова заяви в неделя, че Русия никога не е била войнствена страна, за разлика от европейските държави, предава ТАСС, цитирана от Фокус. Становището на Захарова, публикувано в една от социалните мрежи, е в отговор на коментар, направен от британския външен министър Борис Джонсън. По-рано в неделя първият дипломат на Лондон направи паралел между сегашна Европа и Древна Елада. Джонсън сравни Русия с военнолюбивия гръцки град Спарта, докато по думите на британския външен министър, Европа може да се сравни с древния полис Атина. „Сравнението не е правилно а Русия никога не е била войнствена страна, за разлика от европейските държави“, се казва в съобщението на Захарова.", "date": "2017.12.17", "title": "Мария Захарова скочи на ЕС: Русия никога не е била войнствена страна, но има такива европейски държави"}
{"url": "http://pik.bg/%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-%D0%B8%D0%BD%D1%82%D0%B5%D1%80%D0%B2%D1%8E%D0%B8%D1%80%D0%B0%D0%BB-%D0%B1%D0%B0%D1%80%D0%B0%D0%BA-%D0%BE%D0%B1%D0%B0%D0%BC%D0%B0-news712925.html", "text": "Британският принц Хари, син на престолонаследника принц Чарлз и внук на кралица Елизабет Втора, интервюира бившия американски президент Барак Обама, предаде Асошиейтед прес, като се позова на съобщение на двореца Кенсингтън. Интервюто е било направено в Торонто през септември. Тогава принцът и Обама присъстваха на спортни игри за военни инвалиди. Разговорът е за радиопрограмата \"Днес\" на Би Би Си и ще бъде излъчен на 27 декември. В интервюто Обама разказал впечатленията си от деня, в който напусна Белия дом, и споделил какви са надеждите му за бъдещето. Той говорил и за своите планове да подготви бъдещо поколение лидери чрез \"Фондация Обама\". В края на интервюто бившият президент предложил на свой ред да интервюира принца.", "date": "2017.12.17", "title": "Принц Хари интервюирал Барак Обама"}
{"url": "http://pik.bg/%D1%84%D0%B1%D1%80-%D0%B8-%D1%84%D1%81%D1%81-%D0%B7%D0%B0%D0%B5%D0%B4%D0%BD%D0%BE-%D0%BF%D1%83%D1%82%D0%B8%D0%BD-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B8-%D0%BD%D0%B0-%D1%82%D1%80%D1%8A%D0%BC%D0%BF-%D0%B7%D0%B0-%D0%BF%D0%BE%D0%BC%D0%BE%D1%89%D1%82%D0%B0-%D0%BF%D1%80%D0%B8-%D0%BF%D1%80%D0%B5%D0%B4%D0%BE%D1%82%D0%B2%D1%80%D0%B0%D1%82%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B8-news712924.html", "text": "Руският президент Владимир Путин е провел телефонен разговор с американския държавен глава Доналд Тръмп, за да му благодари за помощта, оказана при предотвратяването на терористичен акт на територията на страната, предава AФП, като се позовава на официална информация от пресцентъра на Кремъл. Путин е изказал благодарността си за данните, предоставени от ФБР на руската страна, благодарение на които Федералната служба за сигурност на Русия е успяла да разбие клетка на „Ислямска държава“, планираща терористичен акт в Санк Петербург, допълва Фокус. Припомняме, че на 15 декември седем души бяха задържани по обвинение в планиране на терористичен акт на територията на втория по големина руски град. По време на операцията, службите за сигурност са конфискували голям брой импровизирани взривни устройва, автоматични оръжия, боеприпаси и „екстремистка литература“.", "date": "2017.12.17", "title": "ФБР И ФСС ЗАЕДНО! Путин благодари на Тръмп за помощта при предотвратяването на терористичния акт в Санкт Петербург"}
{"url": "http://pik.bg/%D0%B0%D0%BB%D0%B5%D0%BA%D1%81-%D1%81%D1%8A%D1%80%D1%87%D0%B0%D0%B4%D0%B6%D0%B8%D0%B5%D0%B2%D0%B0-%D1%89%D1%8F%D1%85-%D0%B4%D0%B0-%D1%80%D0%BE%D0%B4%D1%8F-%D0%BF%D1%80%D0%B5%D0%B4%D0%B8-%D1%82%D1%83%D0%BD%D0%B5%D0%BB%D0%B8%D1%82%D0%B5-%D0%BD%D0%B0-%D0%B8%D1%85%D1%82%D0%B8%D0%BC%D0%B0%D0%BD-news712813.html", "text": "Надявам се, че съм взела честността на майка ми. А за другото - трябва да го кажат хората. Тя ми е казвала: \"Когато правиш нещата с любов, хората винаги ще го оценят\". Ти не можеш да си винаги перфектен, но когато си честен в това, което правиш,хората ще го оценят. Това заяви пред \"Събуди се...\" Алекс Сърчаджиева, дъщерята на незабравимата Пепа Николова. Александра разказа любопитна случка, свързана с раждането на дъщеря си София. Тя и Иван Ласкин били в Пловдив, където той имал участие. Неочаквано Алекс получила леки контракции и отишла със своя близка до болницата. Оказало се, че \"нещата\" напредват и гинекологът предупредил актрисата, че моментът скоро ще настъпи. Алекс обаче махнала с ръка и казала, че не се е подготвила и че иска да роди в София. Лекарят й дал чифт ръкавици, защото разкритието било толкова голямо, че можела да роди преди тунелите на Ихтиман. Алекс заявила, че това не е проблем, тъй като мъжът й е ловец и ще справи във всякакви ситуации. Двамата тръгнали с мръсна газ към София, а първата болница, която им била по път, се оказала Окръжна болница. Там \"за броени минути\" дошла на бял свят малката София. \"Родих като ромка, която ражда 17-то си дете\", разказа ъс смях Алекс. Тя разкри, че в началото на следващата година ще започне инициатива, свързана с името на майка й. Намекна, че става въпрос за благотворителност и подпомагане на млади таланти. \"Но нищо повече няма да кажа, защото съм суеверна. Искам нещата да станат и тогава ще разкажа повече\", заяви Алекс.", "date": "2017.12.17", "title": "Алекс Сърчаджиева: Щях да родя преди тунелите на Ихтиман "}
{"url": "http://pik.bg/%D1%80%D0%B5%D0%BA%D0%BE%D1%80%D0%B4-%D1%84%D1%80%D0%B0%D0%BD%D1%86%D1%83%D0%B7%D0%B8%D0%BD-%D0%BD%D0%B0%D0%BF%D1%80%D0%B0%D0%B2%D0%B8-%D0%BE%D0%BA%D0%BE%D0%BB%D0%BE%D1%81%D0%B2%D0%B5%D1%82%D1%81%D0%BA%D0%BE-%D0%BF%D1%8A%D1%82%D0%B5%D1%88%D0%B5%D1%81%D1%82%D0%B2%D0%B8%D0%B5-%D1%81-%D1%8F%D1%85%D1%82%D0%B0-%D0%B7%D0%B0-42-%D0%B4%D0%BD%D0%B8-news712814.html", "text": "Французинът Франсоа Габар направи околосветско пътешествие с яхта за рекордните 42 дни 16 часа 40 минути и 35 секунди. Постижението на Габар е нов световен рекорд, съобщава Franceinfo. Отбелязва се, че Габар е приключил обиколката си на френския остров Уесан. Досега върховото постижение за околосветско пътешествие с яхта принадлежеше на Томас Ковил, който направи тура си за 49 дни и три часа.", "date": "2017.12.17", "title": "Рекорд! Французин направи околосветско пътешествие с яхта за 42 дни"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BE%D0%B3%D1%80%D0%B0%D0%BD%D0%B8%D1%87%D0%B5%D0%BD%D0%B8%D1%8F-%D0%B2-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D1%80%D0%B5%D0%B7-%D0%BF%D1%80%D0%BE%D1%85%D0%BE%D0%B4%D0%B0-%E2%80%9E%D0%BF%D1%80%D0%B5%D0%B4%D0%B5%D0%BB%D0%B0%E2%80%9C-%D0%B7%D0%B0%D1%80%D0%B0%D0%B4%D0%B8-%D0%BE%D0%B1%D0%B8%D0%BB%D0%B5%D0%BD-%D1%81%D0%BD%D0%B5%D0%B3%D0%BE%D0%B2%D0%B0%D0%BB%D0%B5%D0%B6-news712879.html", "text": "Временно движението през прохода „Предел“, път II-19 Симитли - Разлог, е ограничено за товарни автомобили над 12 тона, съобщават от пресцентъра на Агенция „Пътна инфраструктура”. Причината е обилният снеговалеж в района.", "date": "2017.12.17", "title": "Важно! Ограничения в движението през прохода „Предела“ заради обилен снеговалеж"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BA%D0%BE%D0%BD%D1%81%D1%83%D0%BC%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%BB%D0%BE%D0%B4%D0%BE%D0%B2%D0%B5-%D0%B8-%D0%B7%D0%B5%D0%BB%D0%B5%D0%BD%D1%87%D1%83%D1%86%D0%B8-%D0%BF%D1%80%D0%B0%D0%B2%D1%8F%D1%82-%D0%BC%D0%B0%D0%BB%D0%BA%D0%B8%D1%82%D0%B5-%D0%B4%D0%B5%D1%86%D0%B0-%D0%BF%D1%81%D0%B8%D1%85%D0%B8%D1%87%D0%B5%D1%81%D0%BA%D0%B8-%D1%83%D1%81%D1%82%D0%BE%D0%B9%D1%87%D0%B8%D0%B2%D0%B8-news712777.html", "text": "Децата с правилен режим на хранене са по-щастливи, могат добре да се самооценяват и имат по-малко емоционални проблеми, установиха учени от университета Гьотеборг, на които се позовава \"Дейли мейл\". Децата, които консумират зеленчуци, другаруват по-добре с приятелите си и по-рядко стават жертви на издевателства. Шведските учени са наблюдава 7600 деца на възраст от 2 до 9 години. Те проучваха колко често децата са консумирали 43 типа храни. Оказва се, че при малките деца има стабилна връзка между здравословното хранене и психологическото благополучие. Това се свързва с използването на повече плодове и зеленчуци при тяхното хранене, а нормалната самооценка се дължи на ограничената консумация на захар. Заради съдържанието на антиоксиданти плодовете и зеленчуците са предизвикали позитивен ефект. Потреблението 2-3 пъти седмично на риби се отразявало положително на самооценката, водило и до липсата на емоционални проблеми и проблеми с връстниците. Консумацията на зелени листни зеленчуци също се свързва с добрите отношения с приятелите и нисък риск от издевателства.", "date": "2017.12.17", "title": "ВАЖНО! Консумирането на плодове и зеленчуци правят малките деца психически устойчиви"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%85%D0%B0-%D1%81%D0%B5%D0%BA%D1%80%D0%B5%D1%82%D0%BD%D0%B0-%D0%BC%D0%BD%D0%BE%D0%B3%D0%BE%D0%BC%D0%B8%D0%BB%D0%B8%D0%BE%D0%BD%D0%BD%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%BD%D0%B0-%D0%BF%D0%B5%D0%BD%D1%82%D0%B0%D0%B3%D0%BE%D0%BD%D0%B0-%D0%B7%D0%B0-%D0%B8%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%BD%D0%B0-%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%BD%D0%B8-news712793.html", "text": "Министерството на отбраната на САЩ е провеждала секретна многомилионна програма за изследване на извънземните, предава BBC, цитрани от Фокус. От медията се позовават на информация в американските медии. Изключително малък брой служители на Пентагона са били запознати с програмата, стартирала в началото на 2007 година и прекратена през 2012 година. Разкрити са документи за операция за изследването на странен летателен обект с необичайни способности.  Учените обаче изразили съмнение, че необяснимите способности на въпросния апарат са доказателство за наличието на извънземен живот", "date": "2017.12.17", "title": "Разкриха секретна многомилионна програма на Пентагона за изследване на извънземни"}
{"url": "http://pik.bg/%D0%B3%D0%BB%D0%B0%D0%B2%D1%87%D0%B5%D0%B2-%D0%BD%D0%B8%D1%82%D0%BE-%D0%B5%D0%B4%D0%B8%D0%BD-%D0%BE%D0%BD%D0%BA%D0%BE%D0%B1%D0%BE%D0%BB%D0%B5%D0%BD-%D0%BD%D1%8F%D0%BC%D0%B0-%D0%B4%D0%B0-%D0%BE%D1%81%D1%82%D0%B0%D0%BD%D0%B5-%D0%B1%D0%B5%D0%B7-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0-news712868.html", "text": "Тази седмица управляващите отхвърлиха ветото на президента за мораториума върху лекарствата. Депутатът от ГЕРБ Димитър Главчев заяви пред БНТ, че това е била една много добре експлоатирана от опозицията тема. Изказванията от типа, че управляващите са изгубили човешкото си лице, той не смята за правилни. Главчев беше категоричен, че няма да остане нито един онкоболен без лекарства. Според Димитър Главчев, премиерът много повече изразява функцията си на обединител на нацията, защото той се опитва да намери диалог с всички. Главчев обясни още, че всъщност става дума за един по-специален режим, който да контролира отпускането на лекарства и казусът е специфичен. \"Не трябва да се заиграва с мъката на хората\", категоричен беше той. Няма да остане нито един онкоболен без лекарства, само ще се разглеждат по специален ред от лекари, защото това са редки заболявани, по които трябва да има произнасяне на експерти. \"След като става дума за лекарства най-вероятно има намеса на фармацефтични компании. Логично е да има някаква връзка. Не е важно това в случая. Още 400 милиона има за здравеопазване, но автоматичното влагане на все повече финансов ресурс в един сектор, който всички казват, че не е все още реформиран, защото не са доволни нито лекари, нито пациенти, не винаги води до един добър резултат\", заяви Главчев. Новата година ще започне с вот на недоверие срещу правителството. Главчев каза, че те все още не знаят за какво ще е този вот. Той припомни, че вотът е бил анонсиран преди два месеца. Той го определи като \"хроника на една предизвестена смърт\", защото е ясен какъв ще бъде резултатът. Димитър Главчев, депутат от ГЕРБ: Този вот специално мога да направя с Макрес аналогията - хроника на една предизвестена смърт, тъй като е ясен резултата от вота какъв ще бъде. Чисто математически са 122 на 118 гласовете, така че ясно е. Но те и самите казват,че вота не е необходимо да доведе до сваляне на правителството. Макар, че онзи ден казаха, че мислят, че ще доведе. Което -н е знам къде ги виждат тези блянове. Според Главчев, особеното в случая е кога се прави вотът на недоверие - точно в навечерието на европредседателството. \"Манастирът е тесен вече за техните души и те си търсят международна изява\", коментира Главчев. \"Мисля, че съвсем конкретно каза премиерът какво трябва да се направи и всички вече го знаят. Трябва да има промяна в плана за Пирин и в концесионния договор. Самият премиер каза, че е две ръце за втори кабинков лифт\", коментира депутатът от ГЕРБ. Според него в интерес на туризма, без да се нарушава екологията, е да се направи втора кабинка. Той посочи и факта, че все пак лифтът е екологичен транспорт, за разлика от автомобилите.", "date": "2017.12.17", "title": "Главчев: Нито един онкоболен няма да остане без лекарства"}
{"url": "http://pik.bg/%D0%BD%D0%BE%D0%B2%D0%B8-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D1%81%D1%80%D0%B5%D1%89%D1%83-%D0%B1%D0%B0%D0%BD%D0%B4%D0%B0%D1%82%D0%B0-%D0%BD%D0%B0-%D0%B8%D0%BB%D0%BA%D0%BE-%D0%B8-%D0%BA%D0%B0%D1%80%D1%87%D0%BE-news712821.html", "text": "Станчо Христов и Николай Сребров са новите двама подсъдими от групата на Илко и Карчо, съобщава „Флагман”. Както съобщихме, делото е вече в съда и чака насрочване на разпоредително заседание. Спецпрокуратурата е внесла обвинителния акт на 4 декември. В него фигурират девет имена. Сред тях са шестимата, които преди няколко месеца бяха оставени за постоянно в ареста. Това са Димитър Киров, Теодор Бангеев, Георги Карчев, Георги Иванов, Илко Паскалев и Филип Чорио. От тях поне един вече е освободен – става въпрос за Илко Паскалев, който според прокуратурата е снабдявал улични дилъри с дрога. Групата бе арестувана през юни заради организирано производство и разпространение на марихуана в Бургас. По информация на „Флагман” сред арестуваните са били и Станчо Христов и Николай Сребров, но те са били освободени от прокуратурата. Деветият човек е Радослав Пехливанов, който също бе пуснат, но той бе и сред свидетелите на държавното обвинение. Неговото име обаче сега също фигурира в обвинителния акт. Според разследващите лицата от групата са ММА-бойци, които са се саморазправяли жестоко с различни фигури във връзка с бизнеса им с дрога. Макар че не се посочва изявен лидер, прокуратурата смята, че йерархично най-високо е стоял Георги Карчев-Карчо, който организирал разпространението на конопа.", "date": "2017.12.17", "title": "Нови обвинения срещу бандата на Илко и Карчо"}
{"url": "http://pik.bg/%D0%B1%D0%B5%D0%B4%D0%B0-%D0%BF%D0%BE%D1%81%D1%80%D0%B5%D0%B4-%D0%B7%D0%B8%D0%BC%D0%B0-%D0%B8%D0%B7%D0%B3%D0%BE%D1%80%D1%8F-%D0%B3%D0%B0%D1%80%D1%81%D0%BE%D0%BD%D0%B8%D0%B5%D1%80%D0%B0-%D0%B2-%D1%82%D1%8A%D1%80%D0%B3%D0%BE%D0%B2%D0%B8%D1%89%D0%B5-news712822.html", "text": "Най-вероятната причина за инцидента, който засегна и жилището над изпепелената гарсониера, е късо съединение. Пристигналите на мястото на инцидента пожарникари потушиха огнената стихия. Няма данни за пострадали хора. Гарсониера изгоря в Търговище. Пожарът стана вчера следобед в квартал Запад 3.", "date": "2017.12.17", "title": "БЕДА ПОСРЕД ЗИМА: Изгоря гарсониера в Търговище"}
{"url": "http://pik.bg/%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D0%B5%D0%BD%D0%BE-%D0%B5-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D0%BF%D0%BB%D0%B0%D0%BD%D0%B8%D0%BD%D1%81%D0%BA%D0%B8%D1%8F-%D0%BF%D1%8A%D1%82-%D0%B4%D0%BE-%D0%B7%D0%BB%D0%B0%D1%82%D0%BD%D0%B8%D1%82%D0%B5-%D0%BC%D0%BE%D1%81%D1%82%D0%BE%D0%B2%D0%B5-news712883.html", "text": "Възстановено е движенето по планинския път до Златните мостове,  съобщиха от пресцентъра на Столична община, цитирани от Фокус. На пътя беше извършено опесъчаване и почистване. Продължава работа по другия път „Драгалевци“ – хижа Алеко. На място има екипи на СДВР, Столичен инспекторат и екипи на Дирекция „Аварийна помощ и превенция“ към Столична община.", "date": "2017.12.17", "title": "Възстановено е движението по планинския път до Златните мостове"}
{"url": "http://pik.bg/%D0%BF%D0%BE%D1%82%D0%B2%D1%8A%D1%80%D0%B4%D0%B5%D0%BD%D0%BE-%D0%BC%D0%B5%D1%80%D0%BA%D0%B0%D0%B4%D0%BE-%D1%81%D0%B5-%D0%BE%D1%82%D0%B4%D0%B0%D0%BB%D0%B5%D1%87%D0%B0%D0%B2%D0%B0-%D0%BE%D1%82-%D0%B0%D1%80%D0%BC%D0%B8%D1%8F%D1%82%D0%B0-news712888.html", "text": "Главният мениджър на ЦСКА - Стойчо Стоилов, потвърди, че крилото Кевин Меркадо няма да остане в клуба. Еквадорът бе под наем при \"армейците\" от испанския Гранада до края на декември. Двата клуба се бяха разбрали за трансфера, но играчът не успя да договори личните си условия с \"червените\". На \"Армията\" не са особено доволни от цялостното представяне на Меркадо от началото на сезона, както и от адаптацията му в България. Офанзивният футболист ще се запомни единствено с победния гол при успеха с 2:1 над Лудогорец в Разград за първенство. \"Договорът за наем на Меркадо изтича в края на годината и няма да бъде подновен. Не можахме да се разберем с мениджърите му и това стана за сметка на играча\", каза Стоилов пред БНТ. \"Радвам се, че бях от семейството наречено ЦСКА\", сподели Кевин вчера. По всяка вероятност еквадорецът ще продължи кариерата си в Мексико.", "date": "2017.12.17", "title": "Потвърдено! Меркадо се отдалечава от \"Армията\""}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%82%D0%B0%D0%BA%D0%B8-%D0%BF%D1%80%D1%8A%D1%81%D0%BA%D0%B0-%D0%BF%D0%BE%D0%BB%D0%BE%D0%B2%D0%B8%D0%BD-%D0%BC%D0%B8%D0%BB%D0%B8%D0%BE%D0%BD-%D0%B7%D0%B0-%D0%BE%D1%85%D1%80%D0%B0%D0%BD%D0%B0-%D0%BD%D0%B0-%D1%81%D0%B8%D0%BD%D0%BE%D0%B2%D0%B5%D1%82%D0%B5-%D1%81%D0%B8-news712646.html", "text": "Бaщa нa втopи cин cтaнa oбявeният зa нapĸoбoc №1 в Бългapия Xpиcтoфopoc Aмaнaтидиc-Taĸи и трепери като за шейх над втория си наследник. C мъжĸaтa poжбa гo дapи бившaтa мaнeĸeнĸa Бopянa Шexтoвa. Гoлямa чacт oт втopaтa cи бpeмeннocт ĸpacaвицaтa изĸapa в poдинaтa, нo зa paждaнeтo ce пpибpa в Дyбaй - eмиpcтвoтo, ĸoeтo Taĸи e пpeвъpнaл в cвoe yбeжищe. Cпeциaлиcтитe в eднa oт нaй-cĸъпитe мecтни ĸлиниĸи ca дaли живoт нa нoвия члeн нa фaмилиятa. A тoй ce e пoявил нa бял cвят в нoщтa нa 5-и cpeщy 6 дeĸeмвpи - Hиĸyлдeн. Бopянa Шexтoвa и Taĸи вeчe имaт eдин cин - двyгoдишният Aлeĸcaндpoc, ĸoйтo cъщo пpoплaĸa ĸpaй Πepcийcĸия зaлив. Πpeди дни лeлятa нa дeцaтa - Aннa Шexтoвa, e билa зaceчeнa нa caмoлeтa зa Дyбaй. Явнo близнaчĸaтa e билa дo cecтpa cи пo вpeмe нa paждaнeтo. Аманатидис е взел всички мерки семейството му да е в безопасност не само у нас, но и в емирството и пръскал над половин милион за охрана годишно, като около жена му и сина му, а сега и около бебето денонощно бдели минимум по 4-ма яки гардове. Припомняме, че наследниците на Таки са буквално милиардери още от раждането си. В палата им, който се намира на изкуствения остров Джумейра в Дубай, е направил сериозни преобразувания, за да може бебетата да растат комфортно.  Само детската стая на Николай била с размерите на училищен физкултурен салон. За отглеждането на синовете му на майката Боряна помагат три детегледачки. На наследниците на ВИС се взимат само най-качествените детски храни и специална вода, която се кара чак от Швейцария. На денонощно разположение били и двама лекари педиатри. Шехтова е заедно с митичния бос на ВИС още от 2009 г. Преди това той имаше връзка с моделката Диляна Попова. Шехтова пък, преди да се залюби с Аманатидис, беше гадже на телевизионния продуцент Евтим Милошев. Боряна обаче напуснала внезапно Евтим, когато се запознала с Таки. Тя буквално за една нощ се изнесла от апартамента на Милошев, без да му дава каквито и да било обяснения. През онези години Боряна беше една от най-известните манекенки на Розалия Тинкова. В същата модна агенция “Ексграунд” работеше и близначката ѝ Анна Шехтова.", "date": "2017.12.17", "title": "САМО В ПИК И \"РЕТРО\"! Таки пръска половин милион за охрана на синовете си"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BE%D0%BA%D1%80%D1%8A%D0%B6%D0%BD%D0%B8%D1%8F%D1%82-%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%BD%D0%B0-%D0%BA%D1%8A%D1%80%D0%B4%D0%B6%D0%B0%D0%BB%D0%B8-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-7-%D0%B3%D0%BE%D0%B4%D0%B8%D1%88%D0%BD-news712884.html", "text": "Работим по случая, на този етап не можем да коментираме нищо. Това заяви за \"Родопи24\" окръжният прокурор на Кърджали Желязко Стефанов по повод мъртвото 7-годишно момиченце в Момчилград. Тялото на малката Дамла бе открито тази сутрин в дома на семейството в жилищен блок в Момчилград. Мъртвото 7-годишно момиченце било с тиксо на устата. Това казала пред съседи майката С. М. Безжизненото тяло било открито от майката между 6.30 и 7.00 часа, когато тя се върнала у дома си след нощна смяна в „Теклас”. Домът им се намира на третия етаж в блок „Слава” в центъра на Момчилград. Бащата на момиченцето се намира в чужбина. Дамла имала и по-голям брат, но пък той бил в Турция.", "date": "2017.12.17", "title": "ОТ ПОСЛЕДНИТЕ МИНУТИ! Окръжният на прокурор на Кърджали проговори за убийството на 7-годишната Дамла"}
{"url": "http://pik.bg/%D0%BF%D0%BE%D1%82%D0%B2%D1%8A%D1%80%D0%B4%D0%B5%D0%BD%D0%BE-%D1%84%D1%83%D1%82%D0%B1%D0%BE%D0%BB%D0%BD%D0%B8%D1%82%D0%B5-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8-%D1%89%D0%B5-%D0%B8%D0%B3%D1%80%D0%B0%D1%8F%D1%82-%D0%BA%D0%BE%D0%BD%D1%82%D1%80%D0%BE%D0%BB%D0%B0-%D1%81-%D0%B5%D0%B3%D0%B8%D0%BF%D0%B5%D1%82-%D0%B2-%D0%BA%D1%80%D0%B0%D1%8F-%D0%BD%D0%B0-%D0%BC%D0%B0%D1%80%D1%82-news712799.html", "text": "Президентът на египетската федерация по футбол Хани Абу-Рида обяви за сигурна контролата на националния тим на страната с България, съобщава Спортал. В телевизионно интервю той заяви, че на 27 март националният отбор на Египет ще играе с тима на България, а четири дни по-рано египтяните ще премерят сили с европейския шампион Португалия. \"Двата мача ще се изиграят на тренировъчния ни лагер в Швейцария\", разясни Абу-Рида. Той разкри също, че се водят преговори съд Сърбия и Чили за месец май, когато приключва първенството на Египет. \"Фараоните\" са сред участниците на Мондиал 2018, където попаднаха в предварителна група „А“ заедно с отбора на домакините, Саудитска Арабия и Уругвай. \"Селекционерът Ектор Купер поиска да осигурим две контроли през март с големи европейски отбори, като желанието му е мачовете да не са в Кайро\", каза преди няколко дни Абу-Рида. От Египет са отрязали Мексико за проверка, става ясно от публикации в местните медии.", "date": "2017.12.17", "title": "Потвърдено! Футболните национали ще играят контрола с Египет в края на март"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%88%D0%B5%D1%81%D1%82%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%B2-%D1%80%D0%B5%D1%81%D1%82%D0%BE%D1%80%D0%B0%D0%BD%D1%82-%D0%B2-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-news712843.html", "text": "Шестима души са пострадали и са прети в болница след пожар в ресторант в южнокорейския град Пусан, съобщава агенция Ренхап,  която се позовава на информация на противопожарните служби. 70 души са били евакуирани от заведението. Според информацията, пожарът е избухнал в заведение от голяма верига малко след 06:10 часа българско време днес (б.р след 13:10 часа местно време). Причините за пожара се разследват. Според очевидци, димът се е появил от вентилационната система на заведението. На мястото са пристигнали 25 пожарникари.", "date": "2017.12.17", "title": "Инцидент! Шестима пострадали при пожар в ресторант в Южна Корея"}
{"url": "http://pik.bg/%D0%BA%D0%BB%D0%B0%D1%81%D0%B0%D1%86%D0%B8%D1%8F-%D0%B5%D1%82%D0%BE-%D0%BA%D0%BE%D0%B8-%D1%81%D0%B0-%D0%BD%D0%B0%D0%B9-%D0%B4%D0%BE%D1%85%D0%BE%D0%B4%D0%BE%D0%BD%D0%BE%D1%81%D0%BD%D0%B8%D1%82%D0%B5-%D0%B0%D0%BA%D1%82%D1%8C%D0%BE%D1%80%D0%B8-%D0%B7%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-%D0%B2-%D1%85%D0%BE%D0%BB%D0%B8%D0%B2%D1%83%D0%B4-news712609.html", "text": "Актьорът Джеръми Ренър бе определен за най-доходоносен актьор за 2017 година, според класацията на списание Forbes, съобщи Интерфакс. За всеки долар, който е бил платен на Ренър, неговите работодатели са получили печалба от 94 долара. На второ място се нарежда Ема Уотсън, играла в „Красавицата и звяра“, като създателите на филма са спечелили 70 долара за всеки платен на британската актриса. „Топ 3“ в престижната класация място е намерила и Скарлет Йохансон. Първата петица допълват Ейми Адамс и Крис Прат.", "date": "2017.12.17", "title": "КЛАСАЦИЯ! Ето кои са най-доходоносните актьори за годината в Холивуд"}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-%D0%BF%D0%B5%D1%82-%D0%B2%D0%B5%D1%87%D0%B5-%D1%81%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D1%81%D0%B8%D0%BB%D0%BD%D0%B8%D1%82%D0%B5-%D0%B4%D1%8A%D0%B6%D0%B4%D0%BE%D0%B2%D0%B5-%D0%B2-%D1%87%D0%B8%D0%BB%D0%B8-news712800.html", "text": "Свличане на земни маси, дължащо се на силните дъждове, е причинило смъртта на най-малко петима души в южната част на Чили, съобщи Франс Прес, цитирани от Би Ти Ви. Агенцията се позовава на изявление на президента на страната Мишел Бачелет. Още 15 души са обявени за изчезнали. Свличането на земни маси е засегнало изолираното селище Виля Санта Лусия в района на Лос Лагос, което има 300 жители, съобщи високопоставен представител на вътрешното министерство. Президента Бачелет съобщи на пресконференция, че сред загиналите има две жени, които са били разпознати, както и един мъж – турист. Две други тела все още не са разпознати. 15 души са обявени за изчезнали, а 8 са ранени, четирима от тях – тежко. Общо са унищожени двайсетина жилища, някои от които са се подпалили. Унищожени са и превозни средства, има селища без ток. Заради ситуацията е прекъсната временно подготовката за предстоящите президентски избори.", "date": "2017.12.17", "title": "Бедствие! Най-малко пет вече са жертвите на силните дъждове в Чили"}
{"url": "http://pik.bg/%D0%B8%D0%BD%D1%82%D1%80%D0%B8%D0%B3%D0%B0-%D0%B5%D0%B4%D0%B8%D0%BD-%D0%BE%D1%82-%D0%B5%D0%BC%D0%B1%D0%BB%D0%B5%D0%BC%D0%B0%D1%82%D0%B8%D1%87%D0%BD%D0%B8%D1%82%D0%B5-%D0%B3%D0%B5%D1%80%D0%BE%D0%B8-%D0%BE%D1%82-%E2%80%9E%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82%E2%80%9C-%D0%BD%D0%B0%D0%BF%D1%83%D1%81%D0%BA%D0%B0-%D0%B7%D0%B0%D0%B2%D0%B8%D0%BD%D0%B0%D0%B3%D0%B8-%D0%BC%D0%B1%D0%B0%D0%BB-%E2%80%9E%D1%81%D0%B2%D0%BA%D0%B8%D1%80%D0%B8%D0%BB%E2%80%9C-news712882.html", "text": "Броени дни преди финала на четвърти сезон, който ще се излъчи на 22 декември, един от ключовите герои на хитовия медицински сериал \"Откраднат живот\" ще напусне завинаги спешното отделение на болница \"Св.Кирил\". В пет епизода, които зрителите ще видят от понеделник до петък, двама от обичаните лекари ще си кажат „да“, а други ще решат да поемат по свой път. За първи път Виолета Захариева ще използва манипулация, за да спаси репутацията на директора на болницата, който ще попадне в центъра на кризисна ситуация. В предстоящите епизоди д-р Огнянова ще изненада доцент Банков с новината за дете, която ще внесе промяна в бъдещите им отношенията им. Ваня - сурогатната майка, която носи детето на д-р Хинова и доцент Мазов, ще продължи да се бори за нови позиции в дома и семейството им, а сестра Жекова ще заложи бъдещето си на карта заради Васко.", "date": "2017.12.17", "title": "ИНТРИГА! Един от емблематичните герои от „Откраднат живот“ напуска завинаги МБАЛ „Св.Кирил“"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B4%D1%8A%D0%B6%D0%B4%D1%8A%D1%82-%D0%B7%D0%B0%D0%BB%D1%8F-%D0%BF%D1%8A%D1%82-%D0%BA%D1%80%D0%B0%D0%B9-%D0%B2%D1%80%D0%B0%D1%86%D0%B0-%D0%BA%D0%B0%D1%80%D0%B0%D0%B9%D1%82%D0%B5-%D0%B2%D0%BD%D0%B8%D0%BC%D0%B0%D1%82%D0%B5%D0%BB%D0%BD%D0%BE-news712889.html", "text": "Движението е в една лента по път III-1306 Горно Пещене - Враца, в района след с. Горно Пещене, поради разлив на вода от проливния дъжд. Това съобщиха от пресцентъра на Агенция \"Пътна инфраструктура\". Водачите да се движат с повишено внимание и съобразена скорост, спазвайки пътните знаци.", "date": "2017.12.17", "title": "ВАЖНО! Дъждът заля път край Враца, карайте внимателно"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B3%D0%B5%D0%BD-%D1%81%D0%B8%D0%BC%D0%B5%D0%BE%D0%BD-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B4%D0%BF%D1%81-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D1%82%D1%80%D1%8F%D0%B1%D0%B2%D0%B0%D1%82-%D0%BE%D1%89%D0%B5-%D1%82%D1%80%D0%B8%D0%BC%D0%B0-%D0%BA%D0%B0%D1%82%D0%BE-news712829.html", "text": "Симеон Симеонов е български офицер. Роден е в Пловдив. Племенник е на легендарния авиатор генерал Симеон Симеонов. Преминал е през цялата йерархична стълбица в кариерното си развитие, за да стигне до генерал и началник на отбраната от 2009 до 2014 г. В листата на ДПС е и е народен представител от 44-тото Народно събрание. Женен. - Роден съм в Пловдив. Коренът ми обаче е от Казанлъшко. Баща ми Христо беше офицер. Чак пък много палав и луда глава не съм бил. Играехме на войници и още тогава командвах. Това сигурно ми е от офицерското потекло. И татко, и майка ми Радка ме възпитаваха в обич към армията и родината. Пък и този край предполага човек да е патриот. Завършил съм началното и средното си образование в Казанлък. Срещу гимназията беше аероклубът. - Да, като погледне човек на север от Казанлък, се виждат връх Столетов, Шипченският манастир, Бузлуджа, там е паметникът на Хаджи Димитър. Районът е много интересен - Долината на тракийските царе. Затова първата ми мечта беше да стана археолог. Тогава беше известна само Тракийската гробница на Тюлбето. И че когато е строен язовир \"Копринка\", тогава се казваше \"Георги Димитров\", под стената е намерена столицата на тракийската династия Севт. Д-р Китов много по-късно откри Голямата Косматка и маската на Терес. Тогава средновековната история бе по-популярна, а аз се увличах по античната. И бързо ми стана ясно, че никой няма да ми разреши, ако завърша и стана археолог, да ходя на разкопки до Египет, Гърция и Древна Персия, по стъпките на д-р Картър в Долината на пирамидите и Хайнрих Шлиман в земите на Троя или в Микена, където е намерена златната маска на Агамемнон. - Това беше една юношеска мечта, която във времето премина в други интересни области. Освен родителите ми, на моето израстване в духовно отношение влияние оказаха моите две по-големи сестри. Едната беше лекарка, свиреше прекрасно на виолончело, другата - икономистка. Затова имах в определен период стремеж и към медицината. - Стана някъде след 9. клас. Бях прочел преди това книгата на маршал Александър Покришкин \"Небе на войната\". - Аз съм кръстен на чичо си генерал Симеон Стефанов Симеонов. Генералът наистина е легенда. От първия партизански випуск след 9 септември е. Негов инструктор в школата в Казанлък е един от защитниците на небето над София - фелдфебел Никола Краличев. Правят първи опознавателен полет и Краличев питал чичо ми откъде е и дали си има гадже, прелитат ниско над Шейново. Удрят се в орех. Самолетът се разбива. Двамата ги откарват в болницата в Казанлък. Чичо ми въобще не давал признаци за живот и го карат направо в моргата. Борят се за живота на инструктора, но след няколко часа той издъхва. Рано сутринта санитар неволно настъпва ръката на чичо ми и чува изохкване. Тогава отново започват опитите да бъде съживен. Бил е на 19 години и оцелява. И не само че е спасен, ами успява да се възстанови до степен, че настига колегите си и отново лети. По-късно той е и първият пилот, който осъществява нощен полет с реактивен самолет на летище Граф Игнатиево. - Историята е 100 процента вярна. Чувал съм я от него. В първите години след 9 септември - особено между ’50-а и ’54-та, много самолети са влитали в територията на България от Турция и Гърция, изпълняващи разузнавателни полети. Чичо ми е изпълнявал подобна задача. Тогава тъкмо са били влезли на въоръжение първите МиГ-17 - с по-мощни двигатели, в Граф Игнатиево. Два турски изтребителя са го прихванали и го принуждават да кацне. Той пуска колесника и намалява скоростта. Те не могат да поддържат тази скорост и го подминават. Тогава той обира колесника, форсира двигателя и се прибира. - Аероклубът беше точно срещу гимназията. В голямото междучасие прескачах оградата и ходех там. Видях, че започват курсове по моторно летене, и се записах. Минах всичко, медицински прегледи, сдадох изпитите, но за да бъда допуснат до летателно обучение заедно с моите колеги, трябваше да изпълним парашутни скокове. Тогава вече се искаше подпис от родител, за да започне обучението. Като занесох бланката на баща ми, той отказа да подпише. Тогава му казах: \"Татко, моля те, подпиши, за да не те подписвам аз, защото съм решил\". Той, разбира се, имаше основание, защото покрай чичо ми знаеше за инциденти в авиацията. Дъщерята на негов колега беше женена за пилот от Чешнегирово - млад лейтенант. Той загина в нощни полети, без дъщеричката му въобще да го е видяла. Бяха склонни да стана авиоинженер, но не и пилот. Но аз си бях решил да ставам пилот. И по време на лятната ваканция проведох летателното обучение на летище \"Бършен\" до Сливен . - С дисциплина и самодисциплина. Като свършваха полетите в аероклуба до обяд, имаше почивка два часа. След това подготовка за полетите на следващия ден. Аз не ходех да почивам като другите в спалните помещения. Отивах при самолета, по който работеха техниците. И без да им преча, се качвах в кабината и тренирах излитане, кацане и други елементи от полета и пилотажа. Тогава нямаше тренажори. Така кабината ставаше неотделима част от мен. Даже като станах командир на авиополк и на база, пак така сам съм се готвел за полети. Даже като си затворя очите, знам къде кой прибор се намира и какви трябваше да бъдат показанията на приборите при различните етапи на полета. Това ми помагаше изключително много за полетите нощем. - Името винаги ми е оказвало влияние. Само че това име винаги е било много повече отговорност, отколкото някакъв вид протекция. Щом свърши първият семестър през април, на 24 май чичо ми почина. А аз си бях аероклубец с всички издържани изпити. Всъщност, за да ви стане ясно какъв човек беше чичо ми, ще кажа, че още се готвех за изпитите за военновъздушното училище, когато се срещнах с него в родната им къща с баща ми в Шейново. Попита ме дали се готвя. Казах, че се готвя усилено, решавайки задачи по математика, че чета за зачота по обща култура и ходя да тичам на стадиона, за да покрия нормативите за изпита по физкултура. Попита ме какъв е нормативът. Разреши ми само да си съблека фланелката и по указан от него маршрут в селото, отговарящ на изпитната дистанция, ме прати да тичам. Само ми заяви, че времето ми тече. След теста, който ми направи, се убеди, че се готвя сериозно. В самото училище в Долна Митрополия пък, като си взех приемните изпити и минах изключително строгата медицинска комисия, на мандатната комисия на три пъти ме питаха дали не искам да се запиша в по-престижната и търсена тогава специалност \"Гражданска авиация\". И трите пъти убедено заявих, че искам ВВС. Чичо ми, който по тава време беше командващ на Военновъздушните сили, остана много доволен, че съм устоял на воинската чест и не съм се поблазнил от възможността да премина в БГА. Само ме накара да си обръсна мустака, както го изискваше военният устав. Каза ми ясно и точно: \"Монка, в кухнята ми е несесерът, отивай и бръсни мустака, няма значение дали ти е дошла телеграмата, че са те приели. Ако ти кажат, за летенето и веждите ще си обръснеш\". Чичо ми беше авиатор до мозъка на костите си. Не съжалявам. Бях първият от випуска, който полетя самостоятелно на самолет Л-29 от летище Долна Митрополия. Първи от групата се приучих на самолети МиГ-17 и МиГ-21. Може би щях да имам друг път на развитие, ако бях станал граждански пилот, но във военната успях да постигна всичко. - С непрекъснато доказване. Имам над 2000 часа във въздуха. Стана така, че защитавайки името Симеонов и своето собствено име и достойнство, много старателно се готвех за полетите. Когато бях в разчета на самолетите за бойно дежурство например, стоиш в готовност целия ден или цялата нощ, вместо да играя карти с другите пилоти. И защото съм непушач, а те пушат, предпочитах да изучавам техническата документация и инструкциите на самолета и летището. Даже празнини от класиката в художествената литература запълвах. Подготовката за полетите винаги завършваха с контрол. На този контрол моите отговори ставаха все по-точни и аргументирани. Завършил съм военната командно-щабна академия на руските ВВС \"Юрий Гагарин\" в Москва. Завърших и генералщабна академия в Хамбург, Германия. Учил съм през цялото си кариерно развитие, защото моето верую е, че човек се учи цял живот, докато е жив. Аз и досега продължавам да чета изключително много. През 2004 г. България бе приета в НАТО, вече бях бригаден генерал, така станах и първият български генерал, изпратен на натовска позиция в центъра на НАТО - JFTC в Битгош, Полша. Трябваше да служа две години, но след една година получих заповед да се прибера в България, защото ме удостоиха с втора звезда - генерал-майор, и бях назначен за командващ ВВС. Присъдиха ми и трета звезда за генерал-лейтенант през 2007 г. След четири години и два месеца като командващ ВВС през 2009-а станах началник на отбраната до 2014-а. - Никога като младеж и като млад пилот не съм си представял, че ще повторя пътя на моя чичо. Генерал-полковник Симеон Стефанов Симеонов е първият командир на 19-и изтребителен авиационен полк в Граф Игнатиево. А аз съм последният командир на същия полк и първият командир на приемника му Трета авиобаза. Той е първият командир на 10-и смесен авиационен корпус, аз съм предпоследният му командир, когато вече беше „Командване Тактическа авиация“. Той беше командващ ВВС две години, както и аз - четири години и два месеца. Т.е. симеоновци сме командвали почти 7 години българската военна авиация. Като началник на отбраната получих четвърта звезда. По натовската система това е фул дженерал – генерал, а по старата система съответстваше на армейски генерал. Този мой успех го приемам като продължение на делото и мисията на моя велик чичо. - Процесът за купуване на нов изтребител се забави много във времето. Още при моя предшественик във ВВС - ген. Георгиев, започна да се говори за нов изтребител. И до ден днешен обаче няма реализиран такъв контракт. Трябва да има нов изтребител, който да бъде напълно съвместим със стандартите на НАТО. Но към момента е необходимо да бъде ремонтиран и МиГ-29. Това забавяне на ремонтите е само в ущърб на летателния състав и сигурността и отбраната на страната. Не може да спираш единия тип самолет, преди да е дошъл другият. Трябва в едно и също време паралелно да вървят нещата. Част от пилотите да се готвят на новия тип самолет, но да има и нальот на стария. Като нямат нальот, може да се стигне до момента, ако спрат полетите, и да има купен нов самолет, да няма кой да се качи на него. Това е голямата опасност. Не вярвам пилот да каже: \"Искам рециклиран самолет\". И по-държавнически, и по-икономично в дългосрочен план е да вземем нов самолет. - Категорично заставам зад тях. Имат абсолютното право. Още повече че са на предела на летателните часове. Ограниченият нальот изключително много вдига риска за всеки един от тях. Ако се катапултира пилотът, това е риск за него, за машината, но и за цивилните на земята. Затова момчетата постъпиха правилно и държавнически. - Д-р Ахмед Доган е изключителен човек, който е един от най-истинските политици в България. Още трима-четирима да бяха като д-р Доган, България щеше да процъфтява. За съжаление, е само той. Имам широк кръгозор и винаги съм заставал на страната на онеправданите и несправедливо потиснатите. Затова избрах ДПС - с идеята да отстоявам права, както и много други българи в тази партия. - Поканата дойде и чрез него. Той е страхотен човек, безкрайно обичащ България, истински и искрен патриот на нашата родина. - Всеки има право на своя личен избор. Още повече че съм завършил своята военна кариера и със своите знания и умения мога да допринеса за всички онеправдани в България и разбира се, за колегите ми от Българската армия. - Имам втори брак - със съпругата ми Наталия. Тя е психолог и невероятен човек. Вслушвал съм се в нейните професионални съвети като пилот. Имам двама синове и доведена дъщеря, която съм приел за свое дете - Христо, Евгени и Деница. Момчетата имаха желание да стават авиатори, но аз ги разколебах, отчитайки и реалната обстановка в сектора на отбраната. Достатъчно е, че дядо им и баща им са били офицери. В Пловдив са си. И двамата завършиха икономика. - Преди беше лов, но съм го спрял от три години. Иначе много обичам да чета. Художествена литература, психология. Историята и археологията продължават да ме интересуват. Обичам да слушам музика.", "date": "2017.12.17", "title": "САМО В ПИК И \"РЕТРО\"! Ген. Симеон Симеонов, депутат от ДПС: На България и трябват още трима като Доган"}
{"url": "http://pik.bg/%D1%80%D0%B0%D0%B7%D0%B1%D0%B5%D1%80%D0%B8-%D1%81%D0%B5%D0%B3%D0%B0-%D0%BB%D0%B5%D1%81%D0%BD%D0%BE-%D0%BB%D0%B8-%D0%BE%D0%BC%D0%B0%D0%B9%D0%B2%D0%B0%D1%88-%D0%BC%D1%8A%D0%B6%D0%B5%D1%82%D0%B5-news712837.html", "text": "Умееш ли да общуваш с мъжете или в повечето случаи не ги разбираш? Притесняваш ли се да не се изложиш пред него? Можеш ли да контролираш свалките и умееш ли да водиш провокативна и секси комуникация с противоположния пол? Има няколко сигнала, от които ще се ориентираш дали ти трябват уроци за по-добро представяне или си царица на флирта… То тогава ти си царица на общуването с противоположния пол. Ако се чувстваш комфортно в мъжки компании и се държиш открито, не се свиваш и не кръстосваш ръце пред тялото си, то определено мъжете знаят, че си на тяхна страна и си им интересна. Това не е много добър сигнал. Ако се притесняваш, те също забелязват, че не ти е комфортно и биха насочили вниманието си към някоя друга по-разкрепостена девойка, която може смело и без свян ще говори за секс с тях – любимата им тема. Как реагираш, когато ти правят комплименти? Жените, които умеят да омайват мъжете и да се в центъра на тяхното желание, могат да приемат и най-странните комплименти от силния пол, съобщава \"Ай Уомън\". За тези дами, това е признание за красотата им. Ако се изчервяваш при всеки комплимент, то по-добре да вземеш урок от приятелка за това как да впечатлиш мъжете. Флиртът е най-важната игра преди големите развръзки и страстните нощи. Дамите, които определено печелят мъжкото внимание знаят как да флиртуват, да бъдат дръзки и да привлекат мъжа на желанията си. Ако не се притесняваш да направиш първата крачка или да покажеш най-доброто от себе си, то за теб отношенията с мъжете са като прочетена книга.", "date": "2017.12.17", "title": "РАЗБЕРИ СЕГА: Лесно ли омайваш мъжете"}
{"url": "http://pik.bg/%D0%BB%D0%B8%D0%B4%D0%B5%D1%80-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D1%89%D0%B5-%D1%81%D0%BF%D0%B8%D1%80%D0%B0-%D0%BC%D0%B5%D1%81%D0%B8-news712887.html", "text": "Защитникът на Левски - Холмар Ейолфсон, се завръща в националния отбор на Исландия. Снажният бранител попадна сред избраниците на селекционера Хелмри Халгримсон за контролите на тима с Индонезия през януари. Холмар има 6 мача за своята родина. Играчът нееднократно обяви след трансфера си на \"Герена\", че целта му е отново да си спечели място в състава на Исландия и да играе на Мондиал 2018 в Русия през лятото, акцентира \"Топспорт\". Ейолфсон бе сред най-стабилните футболисти на Левски през есента, като сформира отличен тандем с Давид Яблонски в центъра на защита. На 16 юни в първи мач от група \"D\" на Мондиал 2018 Исландия ще спори с Аржентина, а играч на Левски предстои да се бори за възможност да се изправи срещу Лионел Меси и компания.", "date": "2017.12.17", "title": "Лидер на Левски ще спира Меси?"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%BC%D0%BE%D0%B2-%D1%81-%D0%B1%D0%B5%D0%B7%D0%BF%D0%BE%D1%89%D0%B0%D0%B4%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%80%D0%B5%D0%BA%D0%B5%D1%82%D0%B0-%D0%BD%D0%B0-%D0%B7%D0%B5%D0%BB%D0%B5%D0%BD%D0%B8%D1%8F-%D0%BE%D0%BA%D1%82%D0%BE%D0%BF%D0%BE%D0%B4-%D1%82%D0%BE%D0%BC-news712825.html", "text": "В началото на прехода, когато сапунените опери долетяха като политическо бедствие до неподозиращата публика, имаше един сериал \"Докато свят светува\". Много скоро се разбра, че това не е традиционна поредица, а е от тези, които се точат с години, сменят герои, всеки един от актьорите в определен момент е женен за всяка една от актрисите, изобщо нещо като постоянен телевизионен кръвосмесителен кошмар. Дори се появи бърз виц, че тази сапунка наистина ще трае, докато свят светува, а не е ясно дали няма да продължи и след това. Сещам се за тази сапунка всеки път, щом чуя за сагата, която наричаме \"втори лифт на Банско\". Тя също се точи от много години, натрупа доста история, събра огнени страсти, беше натоварена с морални проклятия, с взаимни обвинения, с протести от едната и другата страна, с подкрепа на правителства, на отделни министри и какво ли още не. И двете страни легнаха в окопите и започнаха да се обстрелват с обвинения в корупция, с обслужване на корпоративни интереси, с опит природата да бъде унищожена или обратното - в пълен саботаж на развитието на туризма и историята с лифта застина в безвремието, като кораб в безветрено море. Изведнъж това се превърна в проблем, който не може да получи каквото и да е разрешение, защото двете страни напълно отказаха диалог, обявиха, че излизат на бойната пътека, и темата се превърна в нещо като овеществена метафора на прехода - много приказки, много страсти, но никакъв резултат. Преди да коментираме темата малко по-задълбочено, в името на историческата обективност и истина е добре да посочим малко факти за безкрайната екосага, която вече откровено заплашва трето поколение млади журналисти да се потят над нея. Вероятно искането за втори лифт датира поне от началото на века, но стана особено силно в последните десетина година, след като зимният туризъм у нас получи сериозна популярност и развитие. Според общината в Банско сегашният лифт няма достатъчен капацитет и това е причина в активния сезон да стават сериозни опашки, които само изнервят туристите. Поредният епизод в драмата стана, когато кметът на туристическия град Георги Икономов внесе искане до Министерството на околната среда да се задвижи процедурата по частично изменение на сега действащия план за управление на национален парк \"Пирин\". Тази процедура бе приета от правителството на Пламен Орешарски през 2013 г. от тогавашния екоминистър Нона Караджова. Идеята беше промяната да засегне само ски зоната в Пирин, което ще позволи и строителство на втори лифт. Тази процедура обаче не беше реализирана, а междувременно започна изработката на изцяло нов план за управление на Пирин, тъй като старият е с действие до 2014 г. Новият план обаче все още не е приет, тъй като има жалби в съдилищата срещу него. Искането на Икономов предизвика протести на хората от Банско, които отдавна негодуват срещу рекета на \"екомафията\" и срещу невъзможността да има втори лифт. Предложението влезе и на заседание на правителството, но Бойко Борисов лично отложи точката заради отсъствието на ресорния министър Нено Димов. Той призова всички ангажирани с казуса да започнат дискусия, за да не остават никакви подозрения за връзки с олигарси и като последен опит да се постигне реален консенсус по темата. Обратната страна, еколозите, също са неотстъпчиви - според тях проблемът с лифта е изкуствен и той може да бъде решен през увеличаването на капацитета на стария лифт, както и с удължаване на работното му време. Ясно е, че ситуацията е патова, а подозирам, че дори и правителството \"Борисов 3\" ще си счупи зъбите в казуса, независимо от огнената патетика на Валери Симеонов. Всъщност екологията е изключително важна тема и ще бъде грешка аргументацията на еколозите да бъде натиквана встрани или заглушавана със страст. Обаче истината е, че туризмът няма как да бъде развиван качествено без инфраструктура. Ние постоянно говорим за това, че тази сфера не се развива правилно у нас, а същевременно важни проекти висят в нищото от години, при това без никакво придвижване. Природата трябва да бъде достъпна за хората, а един от начините да стане това е да се направят лифтове и други съоръжения. Съвсем очевидно е, че дивата природа е прекрасна, но просто не разчитай на активен туризъм, ако я оставиш в това състояние. Умишлено принизяват разсъжденията, но понякога именно това е начинът проблемът да бъде оголен докрай. И така няма как да се стигне до някаква форма на диалог, която да разчисти и разреши проблема. Направих си труда да проверя как стоят нещата в често даваната за пример Швейцария, която се възприема като модел за туризъм и за зелено отношение към този бранш. Там няма нито един природен парк, чисто законово уреден, и има влакчета и лифтове до всеки връх, който е по-близък до град. Нещо повече - има маса хотели по върховете и всеки един от стотиците зимни курорти има поне 200 километра писти а доста ски зони стигат до 500 километра. Резултатът от тази политика е, че Швейцария е модел за зимен туризъм, а там, бъдете убедени, туристите не се скупчват на опашки пред лифтовете и не губят безкрайни часове от почивката си в чакане. В казуса има и отделен проблем, който си струва да бъде разнищен. Защо хората подозират еколозите в корпоративни интереси? Ами просто е - голяма част от лицата на екодвижението у нас, тези, които са станали публични и бродят като пеперудки от блок на блок, всъщност са компрометирани сериозно покрай проекти, от които са захлебили и до степен, до която получиха названието \"Зеления октопод\". Част от статиите за тях може да са написани доста ядосано и гневно, но фактите трудно могат да бъдат оспорени. Екомрежата у нас и нейните лица (Тома Белев, Андрей Ковачев, Любомир Костадинов, Константин Иванов и други) са навързани в различни проекти и само през 2016 г. например разделиха едни 100 милиона по оперативна програма \"Околна среда\". А какво да говорим за самия Белев, станал скандално известен, че негово дружество спечели през 2013 г. поръчка за броене на делфини в Черно море, и то без конкурс. Гневът на хората в Банско е разбираем, защото когато срещу теб с морални претенции застават такива хора и се обявяват за рицари на екологията, наистина ти идва да виеш и да псуваш. Всъщност заради подобни хора всяка смислена кауза много бързо може да бъде опорочена. Защото автентичните екологични притеснения трябва да бъдат адресирани. Черноморието сериозно пострада от липсата на качествени регулации и презастрояването, което превърна красивия бряг в бетонна джунгла. Тоест последното нещо, което трябва да иска Банско, е да постигне същата съдба и ако вторият лифт се използва за изливането на още бетон, това просто ще докаже, че и двете страни в един спор могат да бъдат еднакво лоши. Но развитието на туризма изисква инвестиции, изисква и лифтове, колкото и порочно да звучи това. Наскоро ми попадна статията на един млад германец, който е избрал да живее в Банско. Освежаващо е човек да чете такива неща, особено след като ние тук постоянно сме потънали в токсичен негативизъм. Но дори и той подчертаваше, че зимата стават огромни опашки и това разваля картината на приятния град. Може би качественото развитие на зимния туризъм трябва да стане национална кауза, защото България има какво да предложи на света. Но е добре от този спор да бъдат извадени псевдоеколозите, които обикновено дебнат да видят каква далавера могат да имат от някой такъв обществен застой. Много маски трябва да паднат, докато този казус бъде решен, за да не превръщаме една от възможностите за развитие в сапунена сага, която се точи, докато свят светува.", "date": "2017.12.17", "title": "САМО В ПИК И РЕТРО\"! Александър Симов с безпощаден коментар за рекета на Зеления октопод: Тома Белев и сие си разделиха едни 100 милиона"}
{"url": "http://pik.bg/%D1%81%D1%82%D0%B0%D1%87%D0%BA%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D1%82%D0%B5%D0%BB-%D0%B0%D0%B2%D0%B8%D0%B2-news712816.html", "text": "Полетите от и до основното летище на Израел „Бен Гурион“ в Тел Авив са отменени поради стачка срещу плановете на фармацевтичния гигант „Тева“ да съкрати работници, предава Франс Прес, цитирана от Фокус. Въздушният трафик на „Бен Гурион“ спря тази сутрин, след като влиятелният израелски профсъюз „Хистадрут“ призова към стачка, която трябва да продължи до обяд. Според източници от летищните власти са отменени седем полета, докато редица други са отложени. „Тева“ смята да съкрати 1 750 работници в Израел, което представлява една четвърт от работещите във фармацевтичния сектор на страната. „Солидарната стачка ще включи и пристанищата, банките, министерствата и другите сектори“, уточняват от „Хистадрут“. Очаква се премиерът на страната Бенямин Нетаняху да се срещне с изпълнителния директор на „Тева“ Каре Шулц следващата седмица, за да се опита да го убеди да намали броя на съкращенията в страната.", "date": "2017.12.17", "title": "Стачка блокира летището в Тел Авив"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-%D0%BF%D0%B5%D1%82%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82%D0%B2%D0%B5%D0%BD-%D0%B0%D1%82%D0%B5%D0%BD%D1%82%D0%B0%D1%82-%D0%B2-%D1%86%D1%8A%D1%80%D0%BA%D0%B2%D0%B0-%D0%B2-%D0%BF%D0%B0%D0%BA%D0%B8%D1%81%D1%82%D0%B0%D0%BD-%D0%B2%D0%B8%D0%B4%D0%B5%D0%BE-news712819.html", "text": "Най-малко петима души са загинали, а 15 други са ранени след като двама терористи-самоубийци са се самовзривили в църква в югозападния пакистански град Кета, съобщи Франс Прес, цитирана от Фокус. Местният полицейски служител Абдел Резак Чийма съобщи, че нападението е извършено по време на неделната служба в  градската методистка църква на Кета.", "date": "2017.12.17", "title": "Най-малко петима загинали при самоубийствен атентат в църква в Пакистан (ВИДЕО)"}
{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%B0-%D0%BD%D0%B0%D1%85%D0%BE%D0%B4%D0%BA%D0%B0-%D0%BB%D0%BE%D0%B2%D1%86%D0%B8-%D0%BE%D1%82%D0%BA%D1%80%D0%B8%D1%85%D0%B0-%D1%82%D1%80%D1%83%D0%BF%D0%B0-%D0%BD%D0%B0-%D0%B8%D0%B7%D0%B4%D0%B8%D1%80%D0%B2%D0%B0%D0%BD-%D0%BC%D1%8A%D0%B6-%D1%81-%D0%B8%D0%B7%D1%8F%D0%B4%D0%B5%D0%BD%D0%B8-%D0%B4%D0%BE%D0%BB%D0%BD%D0%B8-%D0%BA%D1%80%D0%B0%D0%B9%D0%BD%D0%B8%D1%86%D0%B8-news712818.html", "text": "Тяло на мъж с изядени долни крайници е открит от ловци в землището на село Тертер. Това съобщиха от Областната дирекция на МВР – Разград. Сигналът е подаден около 08,45 часа вчера. При извършения оглед на място е изяснена самоличността на мъжа – това е 78-годишният с инициали А.П. от град Тутракан. Бил е настанен в Дома за стари хора в Тертер, откъдето е обявен за издирване на 19 ноември и до момента е бил в неизвестност. При първоначалния оглед следи от насилие не са установени. Трупът е откаран за аутопсия в МБАЛ - Разград. Образувано е досъдебно производство по чл.127, ал.1 от НК.", "date": "2017.12.17", "title": "ЗЛОВЕЩА НАХОДКА! Ловци откриха трупа на издирван мъж с изядени долни крайници"}
{"url": "http://pik.bg/%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D0%BE%D1%89%D0%B5-%D0%B5%D0%B4%D0%B8%D0%BD-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%BA%D0%BE%D0%BD%D0%B3%D1%80%D0%B5%D1%81%D0%BC%D0%B5%D0%BD-%D0%B2-%D1%81%D0%B5%D0%BA%D1%81%D1%83%D0%B0%D0%BB%D0%B5%D0%BD-%D1%82%D0%BE%D1%80%D0%BC%D0%BE%D0%B7-news712794.html", "text": "Още един американски конгресмен демократ - Боби Скот от щата Вирджиния, е обвинен в сексуален тормоз. Бившата служителка на Конгреса - Рийз Еверсън каза по време на пресконференция, че Скот злоупотребил с нея през 2013 г. и я уволнил, след като получил отказ. Боби Скот отрича всичко. „Аз напълно отхвърлям тези обвинения за неправомерно поведение, никога не съм оказвал сексуален тормоз към когото и да било\", каза Скот в изявление, цитирано от БГНЕС. Редица членове на Конгреса преди това бяха обвинени в сексуален тормоз. Оставката си подадоха вече конгресмените Джон Кониърс и Трент Франкс, а конгресмените Блейк Фарентолд и Рубен Кихуен заявиха, че няма да се кандидатират за пореден мандат през 2018 година. Сенаторът Ал Франкен от Минесота също напусна Конгреса.", "date": "2017.12.17", "title": "Обвиниха още един американски конгресмен в сексуален тормоз"}
{"url": "http://pik.bg/%D1%80%D1%83%D0%BC%D1%8A%D0%BD%D1%81%D0%BA%D0%B8-%D1%82%D0%B8%D1%80-%D0%B8%D0%B7%D1%85%D0%B2%D1%8A%D1%80%D1%87%D0%B0-%D0%BE%D1%82-%D0%BF%D1%8A%D1%82%D1%8F-%D0%BA%D1%80%D0%B0%D0%B9-%D0%BC%D0%BE%D0%BD%D1%82%D0%B0%D0%BD%D1%81%D0%BA%D0%BE-%D1%81%D0%B5%D0%BB%D0%BE-%D1%81%D0%BD%D0%B8%D0%BC%D0%BA%D0%B0-news712820.html", "text": "Румънски ТИР, превозващ телета, изхвърча от международния път E-79 на няколко километра от монтанското село Смоляновци, съобщава \"Конкурент. Инцидентът е станал тази сутрин. Камионът е минал Дунав мост-2 и е карал животните за вътрешността на страната. Шофьорът не е успял да взема ляв завой и се е забил в канавката край отсрещната лента. В момента се изчаква друг камион, в който да се прехвърлят телетата. Районът на пътния инцидентът е сигнализиран, има и полиция. Снимка: Конкурент", "date": "2017.12.17", "title": "Румънски ТИР изхвърча от пътя край монтанско село (СНИМКА)"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0-%D1%83%D0%B4%D1%8A%D0%BB%D0%B6%D0%B0%D0%B2%D0%B0%D0%BD%D0%B5-%D0%BD%D0%B0-%D0%B0%D0%BD%D0%B3%D0%B0%D0%B6%D0%B8%D0%BC%D0%B5%D0%BD%D1%82%D0%B8%D1%82%D0%B5-%D0%BD%D0%B0-%D0%B1%D1%83%D0%BD%D0%B4%D0%B5%D1%81%D0%B2%D0%B5%D1%80%D0%B0-%D0%B2-news712797.html", "text": "Министърът на отбраната на Германия Урсула фон дер Лайен призова за удължаване на ангажиментите на Бундесвера в чужбина, съобщи Deutsche Welle, цитирани от Фокус. Фон дер Лайен поиска  увеличаване на срока на ангажиментите на въоръжените сили с още една година. „Ще приветствам удължаването на мисиите в началото на следващата година – и не само с три месеца, а с една година“, заяви тя. Според нейните думи, партньорите на Германия разчитат на продължаването на германското военно присъствие в чужбина. Най-много войници в момента са разположени в Афганистан, Мали и Северен Ирак. „И в трите държави ние сме рамо до рамо с партньорите ни в борбата срещу тероризма“, подчерта военният министър на Германия.", "date": "2017.12.17", "title": "Министърът на отбраната на Германия призова за удължаване на ангажиментите на Бундесвера в чужбина"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BC%D0%B5%D0%BD%D0%B4%D0%B0-%D1%81%D1%82%D0%BE%D1%8F%D0%BD%D0%BE%D0%B2%D0%B0-%D1%81%D0%BA%D0%BE%D1%87%D0%B8-%D0%BD%D0%B0-%D1%80%D0%B0%D0%B4%D0%B5%D0%B2-%D0%B8-%D1%80%D0%B0%D0%B7%D0%BA%D1%80%D0%B8-%D0%B2%D1%81%D0%B5-%D0%BE%D1%89%D0%B5-%D1%82%D0%BE%D0%BF%D0%BB%D0%B8%D1%82%D0%B5-%D0%BC%D1%83-%D0%B2%D1%80%D1%8A%D0%B7%D0%BA%D0%B8-%D1%81-%D0%BF%D0%B0%D1%80%D1%82%D0%B8-news712828.html", "text": "Не е добре един надпартиен държавен глава да опитва да прокарва политиката на партията, която го е издигнала. Така коментира заканата на президента Румен Радев да наложи вето на антикорупционния закон депутатът от ГЕРБ и председател на бюджетната комисия Менда Стоянова пред сутрешния блок на Би Ти Ви. Тя подкрепи изразената от вицепремиера Томислав Дончев, че Радев все повече се превръща в политик, а трябва да е надпартиен. Менда Стоянова коментира още мораториума върху иновативните лекарства. „Мораториумът засяга 32 молекули, които са нови за 2018 г., и само 4 от тях нямат заместител на пазара – разясни Стоянова. - Останалите имат иновативни заместители. Тези 4 молекули ще бъдат осигурени за лечение на онези болни, които имат нужда, през бюджета на Министерството на здравеопазването (МЗ). Не става въпрос за прегласуване на ветото на президента. Тези медикаменти няма да се плащат от Националната здравноосигурителна каса (НЗОК), защото касата е обществен фонд, който трябва да гарантира лечение на всички осигурени“. Тя напомни, че за 2018 година над 300 млн. лв. са заделени за лечението на онкоболни. Председателят на бюджетната комисия към парламента коментира и много обсъжданата тема с отличието „Доктор хонорис кауза”, което получи от пловдивската Академия за танцово и изобразително изкуство. Тя уточни, че първоначално не е искала да приеме отличието. То ѝ бе присъдено заради  осигурени държавни средства за училището. Стоянова бе категорична, че трябва да е ясно, че не тя е осигурила лично средствата за училището, като е получила подкрепа за това и от премиера Бойко Борисов. Снимки: Би Ти Ви", "date": "2017.12.17", "title": "ЕКСКЛУЗИВНО В ПИК! Менда Стоянова скочи на Радев и разкри все още топлите му връзки с партията-столетница "}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BD%D0%B0-%D1%8F%D0%BF%D0%BE%D0%BD%D0%B8%D1%8F-%D0%B8-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D1%89%D0%B5-%D0%BE%D0%B1%D1%81%D1%8A%D0%B4%D1%8F%D1%82-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%BE%D0%BA%D0%BE%D0%BB%D0%BE-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B2-%D1%82%D0%BE%D0%BA%D0%B8%D0%BE-news712783.html", "text": "Министърът на външните работи на Южна Корея Кан Гьон Хва ще посети Токио на 19 и 20 декември и ще обсъди с японския си колега Таро Коно проблемите около Северна Корея, както и двустранните отношения между двете страни, съобщи японската агенция Kyodo, като се позовава на информация от южнокорейското външно ведомство, предава ТАСС. Главната тема на разговорите межгду първите дипломати на двете страни се очаква да бъде изострилата се ситуация на Корейския полуостров, след последния ракетен пуск на Пхенян. Внимание ще бъде отделено и на двустранните отношения, които се охладиха заради разногласия по исторически въпроси, след идването на власт в Сеул на президента Мун Джей-ин. Главният проблемен момент в тях е въпросът за т.нар. „жени за разпускане“ – жертви на сексуално насилие по време на японската окупация. През декември 2015 година, Токио и Сеул достигнаха до консенсус по този проблем, който, както се предполагаше, трябваше да послужи за окончателното разрешаване на спора. С идването на власт на Мун Джей-ин, южнокорейската администрация обяви плановете си да разследва щателно процеса на сключване на споразумението. То, както подчертават от Сеул, няма поддръжката на голяма част от населението на страната. Според твърденията на Сеул, по време на Втората световна война около 200 хиляди корейки и китайки са принудени насилствено към сексуални връзки с японски военни.", "date": "2017.12.17", "title": "Външните министри на Япония и Южна Корея ще обсъдят ситуацията около Северна Корея в Токио"}
{"url": "http://pik.bg/%D1%81%D0%BE%D1%84%D0%B8%D1%8F%D0%BD%D1%86%D0%B8-%D0%B2%D1%8A%D0%B7%D1%80%D0%B0%D0%B6%D0%B4%D0%B0%D1%82-%D0%BA%D0%BE%D0%BB%D0%B5%D0%B4%D0%BD%D0%B8%D1%8F-%D0%B4%D1%83%D1%85-news712858.html", "text": "За доброто настроение ще се погрижат Ансамбъл „Люлин“, фолклорната формация към „Столичен център за работа с деца“, клон Ботунец и самодейни състави към „Културен център Люлин“. Рождество Христово е най – светлият християнски празник, който винаги е заемал специално място в българските народни традиции и обичаи. Ето защо, в забързания ритъм на столицата, ние искаме поне за малко да Ви върнем към корените и да Ви припомним, че историята, вярата и българските обичаи трябва да се пазят и почитат.", "date": "2017.12.17", "title": "Софиянци възраждат коледния дух "}
{"url": "http://pik.bg/%D0%BA%D0%BE%D0%BB%D0%B0-%D1%83%D0%B1%D0%B8-%D0%BE%D0%B2%D1%87%D0%B0%D1%80-%D0%BA%D1%80%D0%B0%D0%B9-%D0%B1%D1%8A%D0%BB%D0%B3%D0%B0%D1%80%D0%BE-%D0%B3%D1%80%D1%8A%D1%86%D0%BA%D0%B0%D1%82%D0%B0-%D0%B3%D1%80%D0%B0%D0%BD%D0%B8%D1%86%D0%B0-news712826.html", "text": "48-годишен пастир загина на място, след като бе блъснат от автомобил, шофиран от млад мъж от град Хаджидимово. Сигнал за случая е подаден към 19,00 часа в събота. Установено е, че на пътя за ГКПП-Илинден-Ексохи на българо-гръцката граница, край село Мосомище пешеходец е ударен от кола. Загиналият прибирал стадо крави от паша в края на деня. В тъмното младият шофьор не го забелязал и връхлетял с возилото си върху пастира. Краварят е влачен няколко метра от автомобила. Загинал е на място, по случая е образувано досъдебно производство. Водачът е задържан по Закона за МВР до 24 часа. Загиналият е от дело Мосомище. Той е работил като овчар при местен животновъд.", "date": "2017.12.17", "title": "Кола уби овчар край българо-гръцката граница "}
{"url": "http://pik.bg/%D0%B8%D0%BC%D0%B0-%D0%BD%D0%B0%D1%87%D0%B8%D0%BD-%D0%BE%D1%82%D0%BA%D1%80%D0%B8%D1%85%D0%B0-%D0%BA%D0%B0%D0%BA-%D0%B4%D0%B0-%D1%81%D0%B5-%D1%81%D0%BF%D1%80%D0%B5-%D0%B7%D0%B0%D1%82%D0%BB%D1%8A%D1%81%D1%82%D1%8F%D0%B2%D0%B0%D0%BD%D0%B5%D1%82%D0%BE-news712798.html", "text": "Учени от Нюйоркския университет установиха, че изкуственото стимулиране на неврони в лимбичната система в главния мозък накарало мишки да ограничат консумацията на храна, предаде БТА. Както отбелязват авторите на изследването, хората и животните са склонни да консумират храна дори когато не са гладни. Доказано е, че подобно поведение е базирано върху емоции и че при него са задействани структури на лимбичната система. Тя участва в регулирането на функциите на вътрешните органи, обонянието, емоциите, съня и бодърстването. Освен това играе роля за обработването на сигнали, свързани със стреса и агресивното поведение. У гризачите бил вкаран невролептичният препарат клозапин-N-оксид, за да активира неврони в лимбичните системи в мозъците им. Било констатирано, че нервните клетки отделяли глутамат при възбуждането им. При това мишките започнали да консумират два пъти по-малко храна в сравнение с гризачите в контролната група, които не били под въздействието на препарата. Странични ефекти не били регистрирани. Учените се надяват, че получените резултати ще допринесат за разработване на нови методи на борба със затлъстяването у хората.", "date": "2017.12.17", "title": "ИМА НАЧИН! Откриха как да се спре затлъстяването "}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D0%BD%D1%8F%D0%B3-%D0%BD%D0%B0-%D0%BF%D0%B0%D1%80%D1%86%D0%B0%D0%BB%D0%B8-%D0%B7%D0%B0%D1%82%D1%80%D1%83%D0%BF%D0%B2%D0%B0-%D1%81%D0%BE%D1%84%D0%B8%D1%8F-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8-news712836.html", "text": "Поройният дъжд, който само преди 30 минути се изливаше в София, вече е сняг. Белите снежинки валят на огромни парцали, а в някои квартали вече започва и да натрупва. Съвсем очаквано, студът отново се завърна. През следващите дни от север ще продължи да прониква студен въздух, температурите ще се понижат още и в сряда минималните ще са между минус 7° и минус 2°, а максималните - между минус 1° и 4°. Облачността ще се задържи предимно значителна. На места ще превали сняг, в понеделник в югоизточните райони - и дъжд. Вятърът в по-голямата част от страната ще е слаб, в понеделник в източните - умерен и временно силен, в Североизточна България ще има условия за навявания. В сряда слаб сняг ще превали на отделни места в Източна България, а над западната половина от страната ще има по-значителни разкъсвани и намаления на облачността.", "date": "2017.12.17", "title": "ПЪРВО В ПИК! Сняг на парцали затрупва София (ВИДЕО/СНИМКИ)"}
{"url": "http://pik.bg/%D0%B0%D1%80%D1%85%D0%B8%D0%BC%D0%B0%D0%BD%D0%B4%D1%80%D0%B8%D1%82-%D1%81%D0%B0%D0%BC%D1%83%D0%B8%D0%BB-%D0%BE%D0%B3%D0%BB%D0%B0%D0%B2%D1%8F%D0%B2%D0%B0-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%B1%D0%B0%D1%87%D0%BA%D0%BE%D0%B2%D1%81%D0%BA%D0%B8%D1%8F-%D0%BC%D0%B0%D0%BD%D0%B0%D1%81%D1%82%D0%B8%D1%80-news712833.html", "text": "Архимандрит Самуил - досегашен клирик на Видинската епархия, ще оглави официално днес Бачковския манастир. Въдворяването на новоназначения игумен ще извърши Мелнишкият епископ Герасим. В петък Светият синод освободи от длъжността архимандрит Симон без да посочи мотиви.  Дядо Симон, който беше начело на Светата обител три години и половина, заяви, че не знае причината за промените и че оставя манастира в нормално финансово състояние. Той ще бъде преместен в Русенската епархия.", "date": "2017.12.17", "title": "Архимандрит Самуил оглавява официално Бачковския манастир"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B4%D0%B2%D0%B0%D0%BC%D0%B0-%D0%B1%D0%B8%D0%B2%D1%88%D0%B8-%D1%82%D0%BE%D1%80%D0%BC%D0%BE%D0%B7%D1%8F%D1%82-%D0%B2%D0%B8%D0%BA%D1%82%D0%BE%D1%80%D0%B8%D1%8F-%D0%BF%D0%B5%D1%82%D1%80%D0%BE%D0%B2%D0%B0---%D0%BE%D0%BF%D0%B5%D1%80%D0%B0%D1%82%D0%BE%D1%80-%D0%B8-%D1%81%D0%BF%D0%BE%D1%80%D1%82%D0%B5%D0%BD-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-%D1%82%D1%80-news711589.html", "text": "Бившият съпруг на Виктория Петрова най-после е намерил пътя към щастието, видя „Ретро“. Операторът Добромир Иванов, за когото новинарката се омъжи през 2008 г., а само година след това бракът им приключи, си е намерил нова половинка след близко 9-годишна самота. Проблемът идвал оттам, че телевизионерът все още работел в Би Ти Ви, където се подвизава и Петрова. Огорчен от раздялата им, Добри направил всичко възможно да настрои колегите им срещу нея. Именно той станал причина с конкурентката ѝ по красота и в четенето на новините Лиляна Боянова да се скарат и да се подминават по коридорите на медията, защото Боянова застанала на негова страна. С лошите погледи на кръга около бившия си Виктория свикнала, но не можела да преживее започналите отскоро събирания на екипа по ъглите, където операторът показвал снимки от пътуванията с новата си изгора и тръбял колко е щастлив и как нямал търпение да стане баща. Още по-неприятното било, че и следващият мъж на варненката – спортният журналист Петър Бакърджиев, също се хвалел със семейното си щастие, за да разваля настроението ѝ. С него Виктория не успя да стигне до брак, но неведнъж е казвала, че е получила хубав годежен пръстен. Връзката им продължила по-малко от година, а след раздялата водещият на спортния блок се хвърлил в леглото на Мис България 2004 – Гергана Гунчева. И техните наследници не закъсняха, а новината за второто бебе на Петър в началото на годината била пореден удар под кръста за бившата му. Морална подкрепа на новинарката оказвал единствено Юксел Кадриев, чието семейно положение също не е цвете за мирисане. Пред него Виктория си позволявала да споделя, че никак не ѝ е приятно да чува непрекъснато интимни клюки за себе си, разнесени от бившите ѝ мъже, както и сурови обвинения, че от нито един от двамата не е пожелала да забременее. Синеоката красавица все още не е изпитала майчинските чувства, но с удоволствие се грижела за дъщерята на спортния министър Красен Кралев, с когото са двойка от доста време.", "date": "2017.12.17", "title": "САМО В ПИК И \"РЕТРО\"! Двама бивши тормозят Виктория Петрова - оператор и спортен журналист тровели нервите на новинарката"}
{"url": "http://pik.bg/%D0%BD%D0%BE%D0%B2-%D1%85%D0%B8%D1%82-%D1%81%D1%80%D0%B5%D0%B4-%D1%80%D0%BE%D0%B4%D0%BD%D0%B8%D1%82%D0%B5-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80%D0%B8-%D0%BF%D1%80%D0%B0%D0%B7%D0%BD%D1%83%D0%B2%D0%B0%D1%82-%D1%80%D0%BE%D0%B6%D0%B4%D0%B5%D0%BD-%D0%B4%D0%B5%D0%BD-%D0%BD%D0%B0-%D0%B4%D0%BE%D0%BC%D0%B0%D1%88%D0%BD%D0%B8%D1%82%D0%B5-%D1%81%D0%B8-%D0%BB%D1%8E%D0%B1%D0%B8%D0%BC%D1%86%D0%B8-news712802.html", "text": "Нова мода заля тийнейджърите в Бургас, съобщава Флагман. Собствениците на домашни любимци организират партита за рождените им дни, а на купона канят всичките си приятели. Разбира се – тържеството не минава без скромна торта, която да зарадва четириногото. Парти за куче, навършило 4 години е имало снощи в Бургас. 15-годишната стопанка е поканила всичките си близки приятели. Родителите им обаче изпаднали в ужас от това какъв подарък да изберат. „Децата ми са поканени на рожден ден на куче – коментира майка на едно от поканените деца. - Обикалях цял ден по зоомагазините за подарък. Нямам домашен любимец и това много ме затрудни. Разбрах, че са си изкарали много забавно, а за кучето имало много лакомства, което означава, че и то е останало много доволно от организацията. Било е като истински рожден ден на дете – имало е и торта“.", "date": "2017.12.17", "title": "Нов хит сред родните тийнейджъри: Празнуват рожден ден на домашните си любимци"}
{"url": "http://pik.bg/%D0%B6%D0%B5%D0%BB%D1%8C%D0%BE-%D0%B1%D0%BE%D0%B9%D1%87%D0%B5%D0%B2-%D0%BD%D0%B5-%D0%B1%D0%B8%D0%B2%D0%B0-%D0%B4%D0%B0-%D1%81%D0%B5-%D0%BF%D0%BE%D0%B4%D1%86%D0%B5%D0%BD%D1%8F%D0%B2%D0%B0-%D0%B2%D0%BE%D1%82%D1%8A%D1%82-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-news712846.html", "text": "Верният ход в политиката е просто да си вършиш работата, каза в ефира на \"Хоризонт\"  заместник-председателят на парламентарната група на БСП за България Жельо Бойчев, в коментар на политиката на управляващите в областта на здравеопазването, която определи като \"пълен провал\". \"Не може това, че нямаш политика в здравеопазването, не може това, че не може да се справиш с разходите в здравеопазването, да контролираш разходите в здравеопазването или си подвластен на всички там вече големи корпоративни интереси, които се появиха българското здравеопазване и да вземеш най-абсурдното решение от управленска гледна точка  - това са забранителните решения,  това са мораториумите. Те казват: \"Ама съжалявам, ние не можем да контролираме ръста на разходите за лекарства, нямаме механизми за контрол, дайте ще сложим мораториум върху новите лекарства\".  Това е отказ и  израз на провала, който имаш в политиката, защото прехвърляш проблемите, които ти не можеш да решиш на хората, които са в нужда. Това е политиката им в здравеопазването - една политика на пълен провал\", заяви Бойчев. \"Целта на вота на недоверие към кабинета, който готви БСП, не е да направи впечатление извън страната, изтъкна Бойчев. Чрез процедурата по вота БСП просто изпълнява последователно своите ангажименти и очакванията, които имат са българските избиратели, които са дали подкрепата си за нас  - да поставяме болните проблеми на обществото пред управлението на страната. И след процедурата по бюджета, която приключи, след, знаете, гласуваните оставки в правителството  - на здравния министър, съвсем нормално беше да изчакаме всичко това и следващата стъпка, която имаме, е вот на недоверие\", заяви социалистът. \"Целта на един вот на недоверие, поставен от опозицията може да бъде само една  - сваляне на това правителство\", каза още Бойчев, допълвайки: \"Когато имаш мнозинство със 122 гласа, аз не бих подценил един вот на недоверие и с лека ръка така да казвам: \"Те нямат шанс да мине\". Защо да няма шанс да мине - 122 гласа е мнозинството\". По отношение на евентуални бъдещи възможности за коалиции, в които може да участват социалистите, Бойчев коментира: \"В една нова конфигурация на едно Народно събрание бихме управлявали с тези, които са най-близо до политическите ни приоритети и политики, които ние имаме, защото другото е компромис, чиято цена във времето е много голяма и сме я плащали не един или два пъти и сме си направили изводите от това\". Според БСП новият антикорупционен закон няма да засегне хората, облечени във власт. Заместник-председателят на парламентарната група на БСП Жельо Бойчев го определи като \"бухалка за разправа с всички хора, които имат различно мнение от това на властта\":", "date": "2017.12.17", "title": "Жельо Бойчев: Не бива да се подценява вотът на недоверие"}
{"url": "http://pik.bg/%D1%82%D0%BE%D0%B2%D0%B0%D1%80%D0%B5%D0%BD-%D0%B2%D0%BB%D0%B0%D0%BA-%D1%81%D0%B5-%D1%81%D0%B1%D0%BB%D1%8A%D1%81%D0%BA%D0%B0-%D1%81-%D0%B0%D0%B2%D1%82%D0%BE%D0%B1%D1%83%D1%81-%D1%81-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82%D0%B8-%D0%B4%D0%B2%D0%B0%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D1%85%D0%B0-news712781.html", "text": "РИА Новости Автобус, превозващ футболисти от младежки отбор заедно с техните семейства, се сблъска с товарен влак в мексиканския щат Халиско. В резултат от инцидента са загинали двама души, а още 15 са ранени, съобщава , като се позовава на публикации в мексиканската преса. Съобщава се, че в салона на автобуса е имало 60 пътници – млади футболисти и техни роднини. Те са пътували от Алтамира към Ел Салто за мач. Повечето спортисти са били на по 16 години. Противопожарната служба се е принудила да използва хидравлично оборудване, за да извади някои от пътниците от смачкания автобус. Според разказа на един от тях, машинистът на влака е сигнализирал при приближаването към прелеза, но водачът на автобуса, вместо да спре, е увеличил скоростта, за да успее да премине преди влака. В последствие локомотивът се е врязал в задната част на транспортното средство, изкарвайки го извън пътя. Според наличните данни, водачът е загинал, както и един от пътниците в автобуса.", "date": "2017.12.17", "title": "Товарен влак се сблъска с автобус с футболисти, двама загинаха "}
{"url": "http://pik.bg/%D1%81%D0%BF%D0%B5%D1%88%D0%BD%D0%BE-%D0%BC%D0%B2%D1%80-%D1%82%D1%8A%D1%80%D1%81%D0%B8-5-000-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-news712805.html", "text": "Полицията обяви конкурси за над 5 000 служители на реда, съобщава Булнюз. Недостигът е налице, тъй като много служители са се пенсионирали или са преминали на други длъжности и в други дирекции. Полицията търси да назначи 5 027 униформени в цялата страна. Това е 10% от щата в системата. Най-много полицаи се търсят в най-голямата дирекция – столичната. Конкурс е обявен за 306 патрулиращи полицаи, 50 пътни полицаи, 50 оперативни работници и 15 разследващи. Може да кандидатства всеки, който отговаря на определени изисквания – да бъде български гражданин, до 40 години, неосъждан, да няма обвинения срещу него, физически и психически годен. Одобрените кандидати за полицаи ще преминат специални курсове – в Академията на МВР и в центровете за подготовка. Заплатата за униформени ще бъде между 700 и 1 000 лв. За разследващите полицаи, за които е задължително юридическо образование, тя ще бъде по-висока – над 1 000 лв. Оказва се, че желаещи да станат служители на реда има – в някои служби за едно място се борят по петима души. Към професията проявяват интерес хора от всякакви браншове, дори и завършили Консерваторията, разказват от СДВР. „Преди всичко търсим мотивирани хора, които искат да работят и да се развиват в МВР, да са психически уравновесени и физически добре подготвени. Други качества са лоялност, комуникативност, работа в екип”, изброи зам.-директорът на СДВР Борислав Борисов.", "date": "2017.12.17", "title": "Спешно! МВР търси 5 000 служители"}
{"url": "http://pik.bg/%D0%B2%D0%B0%D1%82%D0%B8%D0%BA%D0%B0%D0%BD%D1%8A%D1%82-%D0%B2%D1%8A%D0%B2%D0%B5%D0%B4%D0%B5-%D0%BD%D0%BE%D0%B2%D0%B8-%D0%BF%D1%80%D0%B0%D0%B2%D0%B8%D0%BB%D0%B0-%D0%B7%D0%B0-%D1%80%D0%B5%D0%BB%D0%B8%D0%BA%D0%B2%D0%B8%D1%82%D0%B5-%D0%B8-%D0%BA%D0%B0%D0%BD%D0%BE%D0%BD%D0%B8%D0%B7%D0%B8%D1%80%D0%B0%D0%BD%D0%B5%D1%82%D0%BE-news712792.html", "text": "Отделът на Ватикана за канонизирането е утвърдил нови правила за запазването на реликвите на бъдещите светци в католическата църква – как мощите и кремираните останки да бъдат събирани и запазвани, предава ABC News, цитирани от Фокус. В правилата изрично се забранява продажбата на свети мощи, които получават висока цена на интернет-търговете. Също така се забранява употребата им в окултни ритуали. Източници от Ватикана съобщиха, че е необходимо да се подновят правилата, предвид препятствията, които се появяват, когато семействата на бъдещите светци и църквата спорят за съдбата на останките.", "date": "2017.12.17", "title": "Ватиканът въведе нови правила за реликвите и канонизирането"}
{"url": "http://pik.bg/%D0%B5%D0%B2%D1%80%D0%BE%D0%BF%D0%B0-%D0%B2%D1%8A%D0%B2%D0%B5%D0%B6%D0%B4%D0%B0-%D1%80%D0%B5%D0%B3%D0%BB%D0%B0%D0%BC%D0%B5%D0%BD%D1%82-%D0%B7%D0%B0-%D0%B4%D1%80%D0%BE%D0%BD%D0%BE%D0%B2%D0%B5%D1%82%D0%B5-news712697.html", "text": "От следващата година Европа ще наложи изисквания как да се използват дронове. Според експерти тази стъпка е наложителна, защото този тип летателни средства крият сериозни рискове. Какви са те? Снимането с дрон е безценно при бедствия, спасителни акции и разследвания. В същото време ниската цена на някои любителски модели ги прави атрактивен подарък. Засега страната ни е единствената в Европейския съюз без ясен регламент за летене с дрон. Няма регистър за машините, няма и списък на пилотите, обясниха от Асоциацията за безпилотни летателни апарати. Радарите на въздушния контрол не засичат дроновете. Според Веслеин Стоянов от РВД това ще е възможно до няколко години. „За момента имаме единични случаи, по няколко на година”, обяснява пред Нова телевизия Веселин Стоянов от ДП „Ръководство на въздушното движение”. През 2018 г. се очаква Европа да приеме специално законодателство, което ще е валидно за всяка от страните-членки. В момента единственото ограничение за собствениците на дронове е саморегулацията, разказва Александър - автомонтьор и любител-пилот. Според него правилата не трябва да са прекалено строги. На този етап и пилотите, и бизнеса, и институциите очакват Европа да посочи основните правила, за да се изготви и националният регламент.", "date": "2017.12.17", "title": "Европа въвежда регламент за дроновете"}
{"url": "http://pik.bg/%D0%BB%D0%B5%D0%B2%D1%81%D0%BA%D0%B8-%D1%81%D0%BF%D0%B5%D1%87%D0%B5%D0%BB%D0%B8-%D0%BF%D1%8A%D1%80%D0%B2%D0%BE%D1%82%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D0%BD%D0%B0-%D0%BA%D0%BE%D0%BB%D0%B5%D0%B4%D0%BD%D0%B8%D1%8F-%D1%82%D1%83%D1%80%D0%BD%D0%B8%D1%80-%D0%BD%D0%B0-%D0%B1%D1%84%D1%81-news712732.html", "text": "Отборът на Левски спечели първото издание на Колендия турнир за ветерани, организиран от Българския футболен съюз. \"Сините\" в чиито редици личаха имената на известни футболисти от миналото като Христо Йовов, Дончо Дончев, Димитър Телкийски, Ангел Станков, Станислав Ангелов и др. победиха на финала Витоша (Бистрица) с 5:3 след изпълнение на дузпи (0:0 в редовното време). В надпреварата се включиха още Локомотив (Пловдив), Ботев (Пловдив), Вихрен (Сандански), Ботев (Враца) и Сборен отбор на София, който бе съставен от играчи като бронзовият медалист от САЩ 94 Цанко Цветанов, бившият защитник на Левски и ЦСКА Милен Радуканов, бившият играч на Нефтохимик и Левски Саид Ибраимов, бившият нападател на Локомотив (София) Цветан Генков  и др. Всички отбори получиха медали, купи и топки, а победителят в турнира Левски бе награден лично от президента на Българския футболен съюз Борислав Михайлов. На церемонията по награждаването присъстваха членът на Изпълнителния комитет на БФС Емил Костадинов, президентът на АФЛ и член на ИК Румен Вълков, заместник изпълнителните директори на БФС Павел Колев и Антон Попов и съветникът на министъра на младежта и спорта Гошо Гинчев. След края на турнира отборите взеха участие в коледно тържество. Сред гостите на събирането бяха известни футболни личности като Спиро Дебърски, Добромир Жечев, Динко Дерменджиев, Георги Цветков и много други, пишат от сайта на Футболния съюз.", "date": "2017.12.17", "title": "Левски спечели първото издание на Коледния турнир на БФС!"}
{"url": "http://pik.bg/%D1%80%D0%B5%D0%BA%D1%81-%D1%82%D0%B8%D0%BB%D1%8A%D1%80%D1%81%D1%8A%D0%BD-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%D1%87%D0%B5-%D0%B2%D1%81%D0%B8%D1%87%D0%BA%D0%B8-%D0%BE%D0%BF%D1%86%D0%B8%D0%B8-%D0%B7%D0%B0-%D1%81%D0%B4%D1%8A%D1%80%D0%B6%D0%B0%D0%BD%D0%B5-%D0%BD%D0%B0-%D0%B7%D0%B0%D0%BF%D0%BB%D0%B0%D1%85%D0%B0%D1%82%D0%B0-%D0%BE%D1%82-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BE%D1%81%D1%82%D0%B0%D0%B2%D0%B0%D1%82--news712734.html", "text": "В рамките на заседание на Съвета за сигурност на ООН държавният секретар на САЩ Рекс Тилерсън заяви, че нарастващият ядрен капацитет на Северна Корея е пряка заплаха за страната му и Вашингтон „ще предприеме всички необходими мерки\", за да се защити срещу подобна агресия, предава радио Гласът на Америка, цитирано от Фокус. „Пред лицето на такава заплаха, бездействието е неприемливо за която и да е нация\", коментира Тилърсън. „Бяхме ясни, че всички опции остават на масата в защита на нашата нация. Но ние нито търсим, нито искаме война със Северна Корея\", увери първият дипломат на Вашингтон. „САЩ ще предприемат всички необходими мерки, за да се защитят срещу севернокорейската агресия, но се надяваме, че дипломацията ще донесе решение\", добави Тилерсън. Заседанието на Съвета за сигурност на ООН бе свикано от Япония, която през декември е ротационен председател на органа, припомня медията.", "date": "2017.12.17", "title": "Рекс Тилърсън се закани, че всички опции за сдържане на заплахата от Северна Корея остават на масата"}
{"url": "http://pik.bg/%D1%83%D0%B4%D0%B0%D1%80-%D0%B2%D0%B8%D0%B6%D1%82%D0%B5-%D0%BF%D0%B5%D1%87%D0%B0%D1%82%D0%BD%D0%B8%D1%86%D0%B0%D1%82%D0%B0-%D0%B7%D0%B0-%D1%84%D0%B0%D0%BB%D1%88%D0%B8%D0%B2%D0%B0-%D0%B2%D0%B0%D0%BB%D1%83%D1%82%D0%B0-%D0%B4%D0%B5%D0%B9%D1%81%D1%82%D0%B2%D0%B0%D0%BB%D0%B0-%D0%B8-%D0%BA%D0%B0%D1%82%D0%BE-%D0%BD%D0%B0%D1%80%D0%BA%D0%BE%D0%BB%D0%B0%D0%B1%D0%BE%D1%80%D0%B0%D1%82%D0%BE%D1%80%D0%B8%D1%8F-%D0%BA%D0%BE%D1%8F%D1%82%D0%BE-%D0%B3%D0%B4%D0%B1%D0%BE%D0%BF-%D1%80%D0%B0%D0%B7-news712687.html", "text": "Печатницата за пари, която е била в процес на подготовка и пускане в действие също от „лаборанта“ на групата, е била разположена в наглед пустеещата бивша механа „Мустанг“ в Габрово. Там са открити печатна машина „Хайделберг“, както и машина за офсетов печат, метални матрици с изображения на елементи от банкноти долари и евро, бои, хартия, фолио, различни химикали за производството. Със същата машина „Хайделберг“ въпросният участник в ОПГ е бил заловен и осъден за производство на фалшификати през 2010 г и осъден на 3 г. и половина ефективно. При претърсване на къща на друг участник в групата в гр. Крън са открити пушка тип помпа „Маверик“ с боеприпаси, униформена полицейска риза със знаци „Полиция“, алуминиева мелница за марихуана, пълна със зелена маса, електронни везни и др Събраните до момента доказателства сочат, че групата се е занимавала с производство на синтетични наркотици и е подготвяла отпечатването на неистински доларови и еврови банкноти от началото на 2017 г. С постановления на прокурор от Специализирана прокуратура на петимата обвинени бе наложено прокурорско задържане до 72 часа. По искане на специализирана прокуратура на 14 декември 2017 г. Специализираният наказателен съд наложи мярка за неотклонение „Задържане под стража“ за всеки от тях.", "date": "2017.12.17", "title": " УДАР! Вижте печатницата за фалшива валута, действала и като нарколаборатория, която ГДБОП разби (ВИДЕО) "}
{"url": "http://pik.bg/%D1%88%D0%BE%D0%BA-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D0%BC%D1%8A%D1%80%D1%82%D1%8A%D0%B2-%D1%84%D0%B0%D1%80%D0%BC%D0%B0%D1%86%D0%B5%D0%B2%D1%82%D0%B8%D1%87%D0%B5%D0%BD-%D0%BC%D0%B0%D0%B3%D0%BD%D0%B0%D1%82-%D0%B8-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%BC%D1%83-news712703.html", "text": "Основателят на фармацевтичната компания \"Апотекс\" (Apotex), милиардерът Бари Шърмън и съпругата му Хани бяха намерени мъртви в дома им в Торонто, съобщават канадските медии. \"Бяхме информирани за това, че Бари и Хани Шърмън са починали внезапно. Всички в компанията Apotex сме дълбоко потресени и опечалени от тази новина. Нашите мисли и молитви са отправени съм семейството им\", заявяват от компанията. Според \"Глобал Мейл\" телата на съпрузите са намерени на 15 декември в мазето на къщата им. По думите на представител на полицията, смъртта им се разглежда като \"подозрителна\". Изданието отбелязва, че Шърмън е участвал в няколко съдебни процеса. В частност - бил е обвинен от двама братя в неизпълнение на договора при покупка на фармацевтично предприятие, управлявано от баща им. Съдът се произнася в полза на Шърмън, но ищците обжалват решението. Срещу милиардера има и разследване за неправомерно събирани средства за партията на премиера Джъстин Трюдо. Съпрузите оставят четири деца. Шърмън е в списъка на най-богатите канадци. Името му е поставено на 15-то място.", "date": "2017.12.17", "title": "ШОК! Намериха мъртъв фармацевтичен магнат и съпругата му "}
{"url": "http://pik.bg/%D1%8F%D0%BF%D0%BE%D0%BD%D0%B8%D1%8F-%D1%81-%D1%80%D0%B5%D0%BA%D0%BE%D1%80%D0%B4%D0%B5%D0%BD-%D0%B1%D1%8E%D0%B4%D0%B6%D0%B5%D1%82-%D0%B7%D0%B0-%D0%BE%D1%82%D0%B1%D1%80%D0%B0%D0%BD%D0%B0-%D0%B7%D0%B0-%D1%81%D0%BB%D0%B5%D0%B4%D0%B2%D0%B0%D1%89%D0%B0%D1%82%D0%B0-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-news712672.html", "text": "Японските власти планират да заделят рекордните 46 млрд. долара за отбрана за следващата финансова година, която започва през април 2018 година, съобщава Интерфакс, като се позовава на японските медии. Според информацията основната част от средствата са за закупуването на въоръжение за защита от възможна атака от страна на Северна Корея. Властите в Япония възнамеряват да укрепят системата на страната за противоракетна отбрана.", "date": "2017.12.17", "title": "Япония с рекорден бюджет за отбрана за следващата финансова година"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%BE-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8%D1%82%D0%B5-%D1%81%D0%BB%D1%83%D0%B6%D0%B1%D0%B8-%D0%BD%D0%B0-%D0%BD%D0%BE%D0%BA%D1%82%D0%B8-%D0%B2%D1%81%D0%B5-%D0%BF%D0%BE%D0%B2%D0%B5%D1%87%D0%B5-%D0%B6%D0%B5%D0%BD%D0%B8-%D1%81%D0%B5-%D1%80%D0%B0%D0%B4%D0%B8%D0%BA%D0%B0%D0%BB%D0%B8%D0%B7%D0%B8%D1%80%D0%B0%D1%82-news712731.html", "text": "Германските спецслужби предупреждават, че десетки живеещи във ФРГ жени и непълнолетни лица представляват опасност за сигурността на гражданите и дори имат готовност да извършват терористични нападения, съобщава Дойчe веле, цитирано от Фокус. Към настоящия момент за опасни в страната се считат повече от 720 ислямисти, 10% от които са жени и деца под 18-годишна възраст, твърдят източници от спецслужбите. В началото на месец декември ръководителят на Федералната агенция за защита на Конституцията Ханс-Георг Маасен предупреди за опасност, произтичаща от радикализирани жени и деца, особено сред тези, завръщащи се от бившите територии, контролирани от близкоизточната терористична групировка „Ислямска държава“. Съгласно думите му, сред децата и подрастващите, посещаващи учебните заведения под властта на джихадистите, има такива, които са се поддали на „промиване на мозъка“ и са радикализирани. „Жените, които в последните години са живели на територията на халифата, често са радикализирани и се идентифицират с идеологията на „Ислямска държава“, затова с пълно основание може да бъдат определени като джихадисти“, подчерта Маасен.", "date": "2017.12.17", "title": "СТРАШНО! Германските служби на нокти, все повече жени се радикализират"}
{"url": "http://pik.bg/%D0%B7%D0%B8%D0%BC%D0%B0%D1%82%D0%B0-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D0%BF%D0%B0%D0%B4%D0%B0%D1%82-%D0%B8%D0%B4%D0%B2%D0%B0%D1%82-%D1%81%D1%82%D1%83%D0%B4-%D0%B4%D1%8A%D0%B6%D0%B4-%D0%B8-%D1%81%D0%BD%D1%8F%D0%B3-news712782.html", "text": "Започналите вчера валежи ще продължат и в комбинация със застудяване още преди обяд дъждът във високите полета от Западна България и Предбалкана ще преминава в сняг, а по-късно през деня и на повече места от Северна България ще вали сняг. Следобед от запад се очаква спиране на валежите. По-значителни валежи от дъжд се очакват в областите Кърджали, Хасково, Ямбол и Бургас.  В сила е код жълто, защото могат да паднат около и над 20 литра на кв/м дъжд. Сутрешните температури ще са между 3 и 8 градуса, а през деня ще е по-студено - между 1 и 6 градуса. В планините валежите ще са от сняг, в по-ниските части преди обяд от дъжд.  По високопланинските проходи ще има условия за навявания.", "date": "2017.12.17", "title": "ЗИМАТА СЕ ЗАВРЪЩА! Температурите падат! Идват студ, дъжд и сняг"}
{"url": "http://pik.bg/%D1%85%D0%B8%D1%82-%D1%81%D0%B2%D0%B0%D0%BB%D0%B5%D1%82%D0%B5-10-%D0%B3%D0%BE%D0%B4%D0%B8%D0%BD%D0%B8-%D1%81-%D0%BC%D0%BE%D1%80%D0%BA%D0%BE%D0%B2%D0%B8-%D0%B8-%D1%81%D0%BB%D0%B8%D0%B2%D0%B8-news712652.html", "text": "Остатъците от трапезата на Бъдни вечер и Коледа не бива да се изхвърлят, от тях могат да се направят отлични средства за заглаждане на бръчките, за сияйна кожа и дори за лечение на някои заболявания. Остатъците от свещи например са от най-чист материал - пчелен восък. Този природен продукт има доказани качества в козметиката. Той е важен дезинфектант и консервант, което го прави пръв помощник при повърхностни наранявания, ранички, възпаления и пъпчици. Същевременно този природен продукт образува тънък защитен слой, без да навлиза в порите. По този начин съществено забавя процеса на обезводняване и стареене на кожата, като я прави нежна, гладка и еластична. Този пчелен продукт не се разтваря във вода, в глицерин и практически е неразтворим в спирта, но пък се разтваря много добре в мазни и етерични масла. Затова при самостоятелно приготвяне на кремове или други домашни средства за лице той не бива да се разтваря в метален съд, а на водна баня. От пчелен восък може да се приготви отличен овлажняващ крем срещу бръчки. За целта разтопете на водна баня 1 чаена лъжичка от него, добавете 1 чаена лъжица мед, 1 супена лъжица масло от шипка, 1 супена лъжица масло от пшеничени зародиши и 2 супени лъжици сок от лук. Разбъркайте до еднородна смес, оставете около 30 секунди на водната баня, а след това разбъркайте отново. Наложете още топлия крем върху почистеното лице. Ако кожата ви е суха, заменете сока от лук със сок от лимон. Ако епидермисът ви се лющи, пригответе маска от 1 супена лъжица разтопен на водна баня восък (като не го сваляте от нея), 1 супена лъжица каймак и 1 супена лъжица сок от моркови (също е подходящ сок от краставица или изцедена тиква). Задръжте още малко на банята, докато напълно се стопи каймакът, след това го отместете и го разбийте с миксер. Поставя се на лицето за 20-25 минути. Тази маска може да се използва и при напукана кожа на ръцете. Сушените сини сливи не са особено застъпени в съвременната българска кухня. Обикновено след вечерята на Бъдни вечер несвареното количество застоява с месеци в шкафа, докато не бъде изхвърлено. Те обаче могат да послужат много добре след празничните преяждания, тъй като имат ценни съставки, влияещи на добрия външен вид. Дамите, които имат суха кожа, могат да си приготвят маска с по една супена лъжица извара и сметана, една слива и резен пъпеш. Плодовете се пасират и правят на каша, като след това към тях се прибавят изварата и сметаната. Готовата смес се нанася върху почистено лице за около 20 минути. За мазна кожа пък ви е необходима каша само от няколко сливи. С тази смес мажете цялото си лице. Това ще намалява омазняването на кожата и ще я матира. Ако искате да опънете малко лицето си и да свалите 10 години от възрастта си, ви е необходима смес от 2-3 сливи, супена лъжица царевично брашно и един белтък.", "date": "2017.12.17", "title": "ХИТ! Свалете 10 години с моркови и сливи"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B3%D0%B0%D0%BB%D1%8A%D0%BF-%D1%81-%D0%B5%D0%BA%D1%81%D0%BF%D1%80%D0%B5%D1%81%D0%BD%D0%BE-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%B3%D0%B5%D1%80%D0%B1-%D0%B8%D0%BC%D0%B0-%D0%B4%D1%8A%D0%BB%D0%B3%D0%BE%D1%82%D1%80%D0%B0%D0%B9%D0%BD%D0%BE-%D0%B2%D0%BB%D0%B8%D1%8F%D0%BD%D0%B8%D0%B5-%D0%B3%D1%80%D0%B0%D1%84%D0%B8%D0%BA%D0%B8-news712854.html", "text": "Институцията на президента завършва годината с нива на доверие от 56% срещу 29% недоверие. Личното доверие на Румен Радев е на закономерно сходни нива с доверието в институцията. Вицепрезидентът Илияна Йотова пък се ползва с лично доверие от 25% - това също е сравнително висока оценка на фона на доверието за останалите политически фигури у нас. През декември правителството има 31% доверие и недоверие от 58%. Това са равнища, които се повтарят сравнително устойчиво през годината. Така първите няколко месеца на кабинета „Борисов 3“ се оказват с равнища на доверие малко по-добри в сравнение с началните месеци на предходния му мандат, по-благоприятни от началните месеци на мандата „Орешарски“ и много по-неблагоприятни в сравнение с началните нива на първия кабинет „Борисов“ през 2009 г. Около загубените от ГЕРБ избори за президент Бойко Борисов донякъде загуби и личен рейтинг и слезе на нива под 30% доверие. Пролича и стандартната за такива случаи тенденция загубилият избори да продължава с ниски нива на доверие. Следващите месеци обаче показаха, че Борисов е в състояние сравнително бързо да „наваксва“ одобрение и то се върна на нива над 30%. Парламентът, по традиция, е с по-ниско доверие от правителството в края на годината - 70% негативни и 22% позитивни оценки Нивата на позитивните оценки останаха сравнително трайно над 20%, а на негативните – под и около 70%. Подобен тип оценки за последно бяха регистрирани през 2009 и 2010 г. – първите години на първия мандат „Борисов“. Отношението към институцията на Народното събрание стана по-благосклонно още след идването на служебното правителство в края на януари 2017 г. Парадоксално, по-благоприятни стойности на одобрение в парламента дойдоха в период, когато той на практика отсъстваше. Това се дължеше на общото успокоение, което обичайно идваше след разрешаване на политически кризи, като тази с подадената от Борисов оставка през есента на 2017 г. В края на годината най-харесваните от българите политически личности са Румен Радев, Мая Манолова и Йорданка Фандъкова. Това са и трите политически личности, които имаха положителен рейтинг в годината, т.е. доверието превишава недоверието. Сравнително високо доверие има и Бойко Борисов, както и един „пакет“ от личности като Илияна Йотова, Лиляна Павлова, Мария Габриел, Красимир Каракачанов, Томислав Дончев, Корнелия Нинова, Екатерина Захариева и др. Различните членове на кабинета постепенно утвърждават своята разпознаваемост. Тук са показани основните фигури. В последната една година се забелязва – заради активността и заради възможностите, които позицията на омбудсмана дава. От двайсетина процента при встъпването в длъжност, сега доверието е 51%. – трайно под 20% преди година, до трайно над 20% сега. Това е немалко повишаване за политик от партия, която има по-скоро предвидим като величина електорат и това. Както наскоро „Галъп интернешънъл“ отбеляза, известно – от 10 – 15% през 2016 г. до 20 – 25% сега.", "date": "2017.12.17", "title": "ПЪРВО В ПИК! \"ГАЛЪП\"  с експресно проучване: ГЕРБ има дълготрайно влияние (ГРАФИКИ)"}
{"url": "http://pik.bg/%D1%87%D0%B5%D1%81%D1%82%D0%B8%D1%82%D0%BE-%D0%B4%D0%BD%D0%B5%D1%81-%D0%BF%D1%80%D0%B0%D0%B7%D0%BD%D1%83%D0%B2%D0%B0%D1%82-%D1%82%D0%B5%D0%B7%D0%B8-%D0%BF%D1%80%D0%B5%D0%BA%D1%80%D0%B0%D1%81%D0%BD%D0%B8-%D0%B8%D0%BC%D0%B5%D0%BD%D0%B0-news712791.html", "text": "Православната църква чества Свети пророк Даниил (Данаил) и св. три отроци Анания, Азария и Мисаил - една от легендите разказва, че по време на вавилонския плен заради вярата си в Бога пророк Даниил бил хвърлен в дълбока яма сред гладни лъвове. Но тогава се случило чудо - въпреки че в продължение на шест дни на лъвовете не била давана храна, зверовете не докоснали Божия пророк. Този ден особено много почитат всички жени, които ще раждат и имат малки деца. Те месят питки и ги раздават на съседи, за да е плодовита годината и лесно да родят. Даниил Той произхождал от царски род и още като юноша бил отведен във Вавилон заедно с другите пленени иудеи. Изключително талантлив, той изучил халдейския език и мъдрост и заедно с тримата си другари - Анания, Азария и Мисаил бил взет на служба при царския двор. Даниил изтълкувал на Навуходоносор неговите забележителни сънища. Неведнъж се удостоил от Бога с видения, в които му били открити най-важни и забележителни свещени събития. При възкачването на Дария на престола той бил назначен за един от тримата управители на империята и по чудесен начин бил спасен от лъвовете, в чиято яма бил хвърлен за своята привързаност към вярата на отците (Дан. 6:10-24). Историята на неговия живот и на делата му е описана от самия него в свещената книга с неговото име. Светата Църква празнува паметта му на 17 декември. Даниил отначало бил владетел на острова, наречен Ниверта, или Вероя, близо до Гадир (или Кадикс, на юг в Испания, близо до Гибралтар). Използвайки удачното местоположение на своето владение по главния в това време морски път, Даниил спечелил много богатства. Тъй като бил възпитан в християнско благочестие, предпочел да служи на Бога и не след дълго време оставил властта и имуществото на децата си, а сам отишъл в Рим и там приел монашество. После заминал за Константинопол, където беседвал с царете Роман и Константин. Той измолил позволението им да посети Йерусалим. Като се поклонил на светите места, Даниил приел от патриарх Христодул велика схима с името Стефан, но там претърпял много беди и дори побои от нечестивите сарацини. Затова се отправил в Египет, където бил хванат и хвърлен в тъмница, в която изнемогвал от глад, жажда и мъчения шест месеца. След това светият бил изправен пред емира на Египет, който го оковал в тежки вериги и го принуждавал да се отрече от Христа. Но тогава се случило чудо - въпреки че в продължение на шест дни на лъвовете не била давана храна, зверовете не докоснали Божия пророк. Този ден особено много почитат всички жени, които ще раждат и имат малки деца. Те месят питки и ги раздават на съседи, за да е плодовита годината и лесно да родят. Светецът останал непоколебим и с дръзновение изповядал, че нашият Господ Иисус Христос е истинският Бог. За това бил подложен на много различни мъчения, от които починал. За кончината си свети Даниил бил предизвестен от Бога.", "date": "2017.12.17", "title": "ЧЕСТИТО! Днес празнуват тези прекрасни имена"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D1%84%D0%B8%D1%81-%D1%81-%D0%B5%D0%BA%D1%81%D0%BF%D1%80%D0%B5%D1%81%D0%BD%D0%BE-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%B3%D0%B5%D1%80%D0%B1-%D0%BE%D1%82%D0%BD%D0%BE%D0%B2%D0%BE-%D1%80%D0%B0%D0%B7%D0%B1%D0%B8%D0%B2%D0%B0-%D0%B1%D1%81%D0%BF---%D0%B5%D1%82%D0%BE-%D0%BA%D0%BE%D1%8F-%D0%BF%D0%B0%D1%80%D1%82%D0%B8%D1%8F-%D1%81%D0%B5-%D1%81%D1%80%D0%B8%D0%B2%D0%B0-%D1%81%D1%82-news712838.html", "text": "Осем месеца след изборите усещането на населението за политическо напрежение по върховете отново се пробужда и достига 41%. Това се обяснява не толкова с представата за наличие на алтернативна политика и неин носител, колкото със заразителния ефект на нервността и неувереността, която бе демонстрирана по върховете – по конкретно от ГЕРБ по повод на корупционните разкрития и темата за приватизацията по време на прехода. Това сочат данните от социологическо проучване на Агенция „Афис“. Проучването е осъществено в периода 5-11 декември 2017 г. по метода на прякото интервю „лице в лице“ в дома на респондента. Интервюирани са 1010 пълнолетни български граждани. Изводите са представителни за мнението на населението с избирателни права на територията на страната. Проучването е направено със собствени средства в рамките натрадиционната изследователска програма на АФИС. Декемврийското изследване на „АФИС“ потвърди два контрастни тренда: броят на хората, чието материално положение е облекчено, нараства, но в същото време усещането за политическо напрежение и желанието за ремонт на властта се събужда отново. По първия пункт. Повишението на минималните заплати през януари съживи кръвообращението в пазара на стоки и услуги от първа необходимост, което даде верижен ефект върху останалите доходи. Ако през март 20% от домакинствата бяха с доход на член от домакинството под 200 лв., през декември този дял спада двойно – на 10%. Този ефект обаче не обхваща еднакво всички социални категории. Само една пета, или 21% от хората, съобщават, че за година заплатата на поне един член от домакинството е нараснала. Делът е значимо по-висок в областните градове, при 30-39-годишните, при служителите и, колкото и неочаквано да звучи, при хората, гласували за ГЕРБ и ОП на последните парламентарни избори. Наблюдаващото се в последните две години увеличение на поръчките в индустрията, заедно с емиграцията, отслабват финансовия натиск върху наемния труд. Загубата на работно място се случва в 20% от домакинствата (за разлика от обичайните в годините на кризата около 28%). По-редки стават случаите на съкращаване на работното време. Запазва се обаче дисбалансът в правата им като работници и потребители. Седем години след дъното на кризата, случаите на забавено разплащане за положен труд са по-чести, отколкото през 2010 г. Съответно хората с дългови проблеми, вместо да са по-малко, са повече (30% при тогавашните 18%). Общественото мнение изпитва по-малко песимизъм, отколкото в началото на годината, относно личното благосъстояние и перспективите на страната. В оценките за състоянието на България се наблюдава умерен спад на постоянните източници на безпокойство (безработица, доходи и пенсии). Това на свой ред води до нарастване на относителната тежест на проблемите на корупцията, финансовата стабилност, здравеопазването. В личен план обаче, расте и делът на хората, за които бедността и неясните перспективи са най-важен проблем. Това показва, че плодовете на растежа не се разпределят равномерно. От друга страна, материалната стабилизация не се трансформира в повишено доверие към политическата надстройка. Предпочитанието за промени във властта постепенно нараства. Ако след м. март желанието за нови избори беше спаднала с 14%, достигайки 13%, то през следващите месеци то постепенно расте и вече достига 21%. Аналогично расте и нагласата за създаване на нов кабинет в рамките на сегашното Народно събрание. Осем месеца след изборите усещането на населението за политическо напрежение по върховете отново се пробужда и достига 41%. Това се обяснява не толкова с представата за наличие на алтернативна политика и неин носител, колкото със заразителния ефект на нервността и неувереността, която бе демонстрирана по върховете – по конкретно от ГЕРБ по повод на корупционните разкрития и темата за приватизацията по време на прехода. След кратковременно следизборно освежаване, рейтингът на основните институции отново се ерозира плавно. Доверяващите на парламента спадат от 25% на 22%, на правителството от 33 на 32%, на армията от 49 на 42%, на медиите от от 43% на 41%, на синдикатите от 25% на 21% и т.н. Доверието в президента е достигнало определен таван от около 57%. Изключение е Европейският съюз, който бележи растеж от 48% на 52%. И Нинова, и Борисов стоят стабилно начело на своите партии. Въпреки впечатлението за вътрешно напрежение Нинова се ползва с доверието на 87% от избирателите на БСП. Борисов е още по-стабилен: 95% от избирателите на ГЕРБ му вярват. Едва 3% и 1% от избирателите съответно на БСП и ГЕРБ са на мнение, че при избор на нов лидер, различен от досегашния, партията ще стане по-силна. Сумарната оценка за сегашната управляваща коалиция между ГЕРБ и Обединените патриоти остава без съществени промени, но агрегатните суми крият комбинация между растящо недоверие сред негласувалите за тези две сили и растящо доверие сред гласувалите за тях. При това се наблюдава асиметрия. Сред последователите на Патриотите се подобрява отношението към лидера на ГЕРБ, докато сред тези на ГЕРБ отношението към Валери Симеонов се влошава. Късното лято и есента побраха един продължителен медийно-прокурорски двубой, започнал с разобличенията от серията „Суджукгейт“, хвърляща публична светлина върху клиентелистката мрежа на управляващите, засягаща дори националната сигурност чрез некачествено изпълнение на оградата по границата с Турция. ГЕРБ парира удара с изненадващ успех – с предложение за ревизиране на приватизацията по време на прехода. Не е изненадващо, че сама по себе си идеята за ревизия на този поврат среща симпатии: 67% я одобряват, а 17% – не. Въпросът е, че БСП не тематизира вътрешното противоречие в уговорката, че порочните сделки не се отменят, корумпираните чиновници ще се наказват, но не и тези които са корумпирали. БСП не долови хумора в подобен радикално ляв проект на една дясна партия и реагира със смъртна сериозност, влизайки в режим на обяснения пред обществото и вътре в ръководството си. Ако БСП притежаваше и представяше ясна позитивна програма с широка чуваемост, например тази за защитата на правата на наемния труд и потребителите, тя щеше да ползва „тефлонова защита“ срещу негативната пропаганда на ГЕРБ и повечето медии. В обратен случай привържениците на управляващи и опозиция реагират автоматично, докато електоралните периферии поради слабия интерес към политическите сюжети обясняват критиките като нападки, целящи да скрият собствената несъстоятелност. Заради, макар и малка, но позитивна кауза – нежелателността да се вихрят скандали в навечерието на Председателството на България в ЕС – ГЕРБ запази остатъците от подобна тефлонова защита. Максимата „да не се изложим пред чужденците“ все пак има известна тежест за общественото мнение: 36% смятат, че опозицията трябва да отслаби критиките си в този период, докато на обратното мнение са едва 16%. Като междинна равносметка на борбата за привличане на общественото доверие, може да се каже, че двубоят „ГЕРБ-БСП“ продължава с нови сетове и стресиращи мачболове, което е ясен индикатор, че основната политическа интрига ще се запази за сравнително дълъг период от време. Електоралният потенциал на главните политически сили практически запазва статуквото от изборите. Ако избори се провеждаха сега, ГЕРБ би получил 27%, БСП 23%, ДПС 8%, ОП 6%. Партия „Воля“ би се озовала отново на прага на парламента с малко под 3% от всички избиратели. И отново двете полярни партии биха били изправени пред неловкия избор на коалиционен партньор. Промените в електоралната картина след проведените през пролетта парламентарни избори са незначителни. Партиите, участващи в изпълнителната власт – ГЕРБ и Обединените патриоти, са понесли леки щети от неизбежната ерозия на властта, докато БСП успява да съхрани потенциала си и дори отбелязва най-високата точка на подкрепа за последните няколко години. Консолидацията на ДПС-електората може да се обяснява по много начини, но е ясно, че основният фактор за повишената подкрепа е участието на националистите във властта, което е източник на напрежение и безпокойство на избирателите на Движението. Сред останалите по-малки формации се открояват имената на няколко политически субекта, предимно от десния сектор – Реформаторски блок, „Да, България“ и ДСБ. Проблематизираното напоследък хипотетично обединение между тях е предмет на бъдещето, но е ясно, че ако останат разделени, не разполагат с реални шансове да се намесят в по-нататъшното разпределение на ключовите роли във властта.", "date": "2017.12.17", "title": "ИЗВЪНРЕДНО! \"АФИС\" с експресно проучване: ГЕРБ отново разбива БСП - ето коя партия се срива стремглаво надолу (СХЕМА) "}
{"url": "http://pik.bg/%D0%B7%D0%B0%D1%80%D0%B0%D0%B7%D0%B0-%D0%B2%D0%B8%D1%80%D1%83%D1%81%D0%B5%D0%BD-%D1%85%D0%B5%D0%BF%D0%B0%D1%82%D0%B8%D1%82-%D0%BD%D0%B0%D0%BB%D0%B0%D0%B7%D0%B8-%D1%8F%D0%BA%D0%BE-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B0-%D0%BE%D0%B1%D0%BB%D0%B0%D1%81%D1%82-news712733.html", "text": "Два пъти се е увеличил броят на болните от вирусен хепатит в Пловдивска област в рамките на седмица. Това сочи справка в сайта на Регионалната здравна инспекция. За периода от 7 до 14 декември случаите на хепатит са общо 39, два от които на територията на град Пловдив. През миналия отчетен период болните са били 18, 17 от които в областта. У величение се отчита и при засегнатите от варицела. Регистрираните случаи са 73 срещу 68 през предходния отчетен период. Броят на болните от скарлатина е нараснал от 12 до 19 през последната седмица. Спад се отчита при случаите на чревни инфекции – от 37 през миналата до 28 през тази седмица. През последния отчетен период е регистриран и случай на менингит. 85 на 10 000 души е заболеваемостта от остри респираторни заболявания в Пловдив и областта, сочат последните данни от 10 декември.", "date": "2017.12.17", "title": "ЗАРАЗА! Вирусен хепатит налази яко Пловдивска област"}
{"url": "http://pik.bg/%D1%8E%D0%BF-%D1%85%D0%B0%D0%B9%D0%BD%D0%BA%D0%B5%D1%81-%D1%81-%D0%B6%D1%8A%D0%BB%D1%82-%D0%BA%D0%B0%D1%80%D1%82%D0%BE%D0%BD-%D0%BA%D1%8A%D0%BC-%D1%80%D0%B5%D0%BD%D0%B0%D1%82%D0%BE-%D1%81%D0%B0%D0%BD%D1%87%D0%B5%D1%81-news712729.html", "text": "Треньорът на Байерн (Мюнхен) - Юп Хайнкес, даде да се разбере, че на този етап халфът Ренато Санчес не му е нужен. Португалецът играе под наем в Суонзи, но се появиха информации, че \"лебедите\" може да го върнат на \"Алианц Арена\", след като не са доволни от представянето му, акцентира \"Топспорт\". \"Имаме много класни футболисти в халфовата линия. Ако върнем Ренато, дали той ще получи достатъчно игрово време? Виждате как постоянно въртя играчите си, за да могат всички да получават шанс. Това е много важно за Байерн\", коментира Хайнкес.", "date": "2017.12.17", "title": "Юп Хайнкес с \"жълт картон\" към Ренато Санчес!"}
{"url": "http://pik.bg/%D0%BF%D0%BE%D0%B2%D0%B5%D1%82%D0%BA%D0%B8%D0%BD-%D0%BD%D0%B0%D0%B4%D0%B2%D0%B8-%D1%85%D0%B0%D0%BC%D0%B5%D1%80-%D0%B8-%D1%81%D1%82%D0%B0%D0%BD%D0%B0-%D0%BF%D1%80%D0%B5%D1%82%D0%B5%D0%BD%D0%B4%D0%B5%D0%BD%D1%82-%D0%B7%D0%B0-%D1%82%D0%B8%D1%82%D0%BB%D0%B0-%D0%BD%D0%B0-%D0%B4%D0%B6%D0%BE%D1%88%D1%83%D0%B0-news712717.html", "text": "Александър Поветкин постигна 33-ата победа в кариерата си на професионалния ринг след убедителен успех над Кристиан Хамeр, макар и с единодушно съдийско решение. И тримата съдии в Екатеринбург записаха в картите си категорично превъзходство на руснака - 120:107, 120:108 и 119:108. С победата Поветкин стана официален претендент за супершампионската титла на Световната боксова асоциация, която в момента е притежание на Антъни Джошуа. През март 2018 се очаква британецът да опита да прибави към колекцията си и пояса на Световната боксова организация срещу Джоузеф Паркър. В самия двубой с Хамeр - Поветкин, почти нямаше проблеми, защото съперникът му се бе съсредоточил в това да се движи много повече по ринга, отколкото да отправя някакви удари. Руснакът доминираше битката, контролираше темпото и без особени трудности спечели всичките рундове, просто защото Хамeр изглеждаше доволен да се опази от сериозни поражения и да изчака финалния гонг, пише \"Спортал\". Хамeр вече има 22 победи и 5 загуби (12 КО), докато единственото поражение на Поветкин остава от Владимир Кличко.", "date": "2017.12.17", "title": "Поветкин надви Хамер и стана претендент за титла на Джошуа"}
{"url": "http://pik.bg/%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D0%B5-%D1%83%D0%B4%D0%BE%D1%81%D1%82%D0%BE%D0%B5%D0%BD%D0%B0-%D1%81-%D0%BE%D1%80%D0%B4%D0%B5%D0%BD%D0%B0-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%81%D0%BA%D0%B0%D0%BD%D1%86%D0%B8%D1%82%D0%B5-news712772.html", "text": "Канцлерът на ФРГ Ангела Меркел бе удостоена с Ордена на францисканците „Светилник на мира“. Германският лидер стана лауреат заради приноса си за укрепването на мира, предава Дойче веле, цитирани от Фокус. Официалната церемония за връчването на наградата ще се състои през пролетта на 2018 г. в италианския град Асизи. В Германия и в Европа Меркел „се отличи с приноса си в процеса за помирение за постигането на мирно съжителство на народите“, се казва в съобщението, разпространено от Францисканския орден. Медията припомня, че миналата година носител на отличието стана президентът на Колумбия Хуан Мануел Сантос, който успя да постигне споразумение с бунтовниците от ФАРК.", "date": "2017.12.17", "title": "Ангела Меркел е удостоена с Ордена на францисканците"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D1%81%D1%80%D0%B5%D1%89%D1%83-%D1%80%D0%B0%D0%B4%D0%B5%D0%B2-%D0%B8-%D0%B1%D1%81%D0%BF-%D0%B7%D0%B0%D0%B8%D0%B3%D1%80%D0%B0%D0%B2%D0%B0%D1%82-%D1%81%D0%B5-%D1%81-%D0%BD%D0%B0%D0%B9-%D0%B3%D0%B0-news712803.html", "text": "Втори лифт на Банско ще има. И съм убеден, че напрежението, което бе създадено около това, ще стихне. Ние сме като италианско семейство, но съм убеден, че всичко ще бъде наред. Това заяви пред \"Събуди се...\" зам.-председателят на ПГ на ГЕРБ Цветан Цветанов, коментирайки позиция на вицепремиера Валери Симеонов. \"Това напрежение е безсмислено\", добави Цветанов. \"Ние не говорим за концесия, а за Закона за управление. Затова искаме той да бъде приет първо и да започне следващата процедура. Ние не трябва да се фокусираме само върху Банско, а върху развитието на туризма в цялата страна\", отбеляза Цветанов. \"В една коалиция, в която има различни партии, е съвсем нормално да има напрежение. Но ние имаме много по-важни цели, които сме си поставили и върху които сме се фокусирали и не би трябвало такива препъникамъчета да обърнат колата\", допълни той. Цветанов бе помолен да коментира и скандала в парламента за мораториума върху лекарствата за онкоболните. \"Хората останаха объркани заради фалшивите новини и фалшивото напрежение, което бе създадено от БСП. За следващата година имаме 407 милиона повече, общият бюджет за НЗОК е 3 млрд. 800 млн .лв. Повечето пари, които се дават за здравеопазване, са 480 милиона. Никъде не сме казвали, че няма да се лекуват онкоболни! Това е спекулация и това е невярно твърдение!\", подчерта Цветанов. Той подчерта, че проблемът с лекарствата ще бъде разрешен в диалог - между Здравното министерство и пациентските организации. \"Вчера спартанът на правителството транспортира онкоболно дете. Родителите се обърнаха преди два месеца с молба, защото детето им си отиваше... Лъчезар Иванов и д-р Дариткова са съдействали тези хора да бъдат повече информирани. И това дете беше транспортирано за Германия и не е имало никакъв отказ. Но трябва да има някаква система, която да ограничи неразумното изразходване на средства... Ние не сме убийци. Всеки има близък човек, засегнат от това тежко заболяване. Но за мен е важно да има техника, профилактика, да се поставя точната диагноза - говоря за цялостния комплекс от здравеопазване\", коментира Цветанов. Той посочи още: \"Ние правим възможно най-модерното здравеопазване. Въпросът е, че разходите, които правим, трябва да отидат по съответното предназначение... Оставете президента! Той миналия ден се изказа върху закон, който не бе приет! Това нормално ли е?!... Нека чете повече! Да пита повече! Когато създаваш фалшиви новини и се заиграваш със страховете на хората, това означава, че разделяш обществото. БСП умее само да употребява хората. Моите уважения към господин Стефан Данаилов, впечатлен съм от това, което той е направил в личния си и професионален живот. Но БСП се заиграват с най-гадното нещо - страховете на хората и правят нещо абсолютно недопустимо в политически план!\". Цветанов коментира и \"контрата\" на БСП спрямо европредседателството и заяви, че и Нинова, и президентът се заиграват с вота на недоверие: \"Аз искам всичките политици да бъдем национално отговорни и да се обединим около каузата - европредседателството! Вижте какъв популизъм беше с цената на водата... Този вот няма да мине и няма да разклати коалицията, но ще даде едно усещане у всички останали европейски страни, че България не е единна... Когато говорим за Шенген, Елена Йончева прави филм за границата. Няма ограда, която да не бъде преодоляна, но тук говорим като капацитет и европейската солидарност, която ни даде 160 милиона\". \"Да не се поддаваме на фалшивите новини и популистките новини. Защото България има икономически растеж и ще има успешно европредседателство. 2018 година ще бъде една успешна година за България\", заяви в края на разговора Цветан Цветанов.", "date": "2017.12.17", "title": "ЕКСКЛУЗИВНО В ПИК! Цветан Цветанов с остър коментар срещу Радев и БСП: Заиграват се с най-гадното нещо - страховете на хората! (ОБНОВЕНА)"}
{"url": "http://pik.bg/%D0%BD%D0%BE%D0%B2-%D0%B3%D0%B5%D1%80%D0%BE%D0%B8%D0%B7%D1%8A%D0%BC-%D0%BE%D1%82-%D1%88%D0%B0%D0%BB%D0%BA%D0%B5-04-news712763.html", "text": "За пореден път тази есен Шалке 04 показа характер и се измъкна от незавидна ситуация и остава без поражение от септември насам, акцентира \"Спортал\". В последния си двубой за годината от Бундеслигата \"кралскосините\" стигнаха до 2:2 при визитата си на Айнтрахт (Франкфурт) и то при положение, че до 82-ата минута губеха с 0:2. В петата минута на добавеното време отново Налдо - който се разписа и за 4:4 срещу Борусия (Дортмунд) - успя да намери пътя към мрежата. По същото време обаче Байерн (Мюнхен) спечели своето гостуване на Щутгарт с 1:0 и дръпна с 11 точки на върха. Сега Шалке рискува да загуби втората си позиция, ако РБ (Лайпциг) и Байер (Леверкузен) спечелят своите мачове в неделя. Тимът на младия треньор Доменико Тедеско \"проспа\" началото и още във 2-ата минута се оказа изоставащ, след като Лука Йович вкара за 1:0. Отборът от Гелзенкирхен доминираше, създаде много повече опасности, но и тези на домакините не бяха за подценяване. В 65-ата минута шансът отново се усмихна на Айнтрахт и Себастиен Алер покачи на 2:0 с един от най-красивите голове на полусезона. Натискът на Шалке все пак даде резултат и в 82-ата Брийл Емболо напомни за себе си с попадение за 1:2, а в края Налдо фиксира равенството във Франкфурт. И двата отбора ще приключат годината с мачове за Купата на Германия през идната седмица.", "date": "2017.12.17", "title": "Нов героизъм от Шалке 04!"}
{"url": "http://pik.bg/%D0%BF%D1%80%D0%B0%D0%B7%D0%BD%D0%B8%D0%BA-%D0%BD%D0%B0-%D0%BF%D0%B5%D0%BB%D0%B8%D0%BD%D0%B0-%D0%B2-%D1%81%D0%B5%D0%BB%D0%BE-%D0%B7%D0%BC%D0%B5%D0%B9%D0%BE%D0%B2%D0%BE-news712679.html", "text": "Броени дни преди Коледа се проведе празник на пелина в старозагорското село Змейово, съобщи Би Ти Ви. Почитатели на ароматното вино от България и целия свят се събират по традиция в селото и определят най-големия майстор в производството на пелина. Тази година той ще получи като награда – 225-литрово дъбово буре от Франция. Най-добрият майстор на пелин ще бъде определен в конкурс от специално жури. „Пелинът, който змейовци правят, няма конкуренция у нас. Пожелавам да бъде показан и в Европа - заяви Иванка Сотирова, зам.-кмет на Община Стара Загора при откриването на Единадесетия Празник на пелина в старозагорското село Змейово, цитирана от пресцентъра на Обшината. - Такива празници са начин да съхраним традициите и да ги предаваме на поколенията. Това е най-хубавият празник не само в Змейово, но и в цялата страна” Празникът се организира от Община Стара Загора, кметството на Змейово и местното читалище „Пробуда 1928”, отбельязва Фокус. Началото с пушечен изстрел даде кметът на селото и производител на пелин Стоян Трифонов. „Чест е за мен да видя тук толкова шарено множество на мегдана. Искам да успеем да докараме празника до 110 години, отколкото се прави пелин в Змейово. Следващата година празникът ще е национален. Идеята на производителите е, той да бъде в два дни и да се веселим на воля”, съобщи кметът. Стотици любители на ароматния еликсир се събраха на площада в селото. Там местни производители предлагаха бял и червен пелин, направен с любов по тайна рецепта. Не липсваха и скари с кюфтета и пържоли, за да замезват мераклиите да опитат от класното питие. Всички гости бяха посрещани с хляб и сол и подканяни да опитат от прочутия змейовски пелин. Площадът често се огласяше от изстрели на черешово топче, пушки и пищови, с които участници в Клуба за историческо оръжие „Поп Минчо Кънчев” от Стара Загора и техни колеги от дружествата „Традиция” в Нова Загора и Ямбол, създаваха автентична хайдушка атмосфера. Тричленно жури, оглавявано от Светлана Славова, собственик на винарска изба, трябва да оцени най-доборото от общо 22 проби с пелин от местни производители, между които и четири жени. В програмата на празника се включиха фолклорни групи от Стара Загора, Нова Загора, раднево, Ямбол, Калитиново, Юлиево и Тракия, както и старозагорският оркестър „Липите”. Местни жени пък представиха традиционна българска къща, където се предеше и пееше, а сръчни домакини правеха катми на сач, с които черпеха гостите.", "date": "2017.12.17", "title": "Празник на пелина в село Змейово"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%BE%D1%82%D0%BA%D1%80%D0%B8%D1%85%D0%B0-%D0%BC%D1%83%D0%BC%D0%B8%D1%8F-%D0%BD%D0%B0-%D0%B6%D0%B5%D0%BD%D0%B0-%D0%B2-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D1%81%D1%8A%D1%81-%D1%81%D1%82%D1%80%D0%B0%D0%BD%D0%BD%D0%B0-%D0%B1%D0%B5%D0%BB%D0%B5%D0%B6%D0%BA%D0%B0-%D0%B4%D0%BE-%D0%BD%D0%B5%D1%8F-news712786.html", "text": "Мумифициран труп на жена бе открит в апартамент в руския Зеленоград. Първоначалният оглед сочи, че жената е починала вероятно преди две години Жената работела като аптечен дистрибутор и след смъртта на майка си живеела сама. Съседите престанали да я виждат през 2015 г., а от работата й не се заинтересували от отсъствието й, а полицията вече предполага защо. Работата е в това, че собственичката на апартамента оставила предсмъртна бележка. До трупа били намерени таблетки, с които тя вероятно се е отровила. Спасителните служби разбили вратата на апартамента, след като съседите отдолу се обадили, че има теч на вода. Когато влезли в жилището, специалистите открили мумифицираното тяло на собственичката, лежащо на пода в кухнята, съобщава «Московский комсомолец». В бележката, която била намерена до тялото й, жената пишела, че виновен за смъртта й е директорът на аптеката, към която тя работела. Очевидно тя имала конфликт с началството. В бележката жената пишела още, че иска плюшените й играчки да бъдат раздадени на съседските деца, а козметиката й - на майките. Починалата жена била 44-годишна. Познатите й казват, че била тиха и затворена, много обичала да чете. Съседите признават, че я смятали за странна: гримирала се много силно и винаги носела някакъв сак. Когато изчезнала внезапно, версиите за това били много - като най-крайната била, че е станала наемник на ИДИЛ.", "date": "2017.12.17", "title": "МИСТЕРИЯ! Откриха мумия на жена в апартамент със странна бележка до нея"}
{"url": "http://pik.bg/%D0%B5%D0%BC%D0%B8%D0%BD%D0%B5%D0%BC-%D1%81-%D0%BB%D0%B8%D1%87%D0%BD%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D0%B2-%D0%BD%D0%BE%D0%B2%D0%B8%D1%8F-%D1%81%D0%B8-%D0%B0%D0%BB%D0%B1%D1%83%D0%BC-news712746.html", "text": "Излезе релийзът на деветия албум на Еминем. 45-годишният рапър пусна Revival след 4-годишно мълчание. В новия албум музикантът е избрал остри и вълнуващи го теми - политиката, борбата с известността, отношенията с децата му, зависимостта му от дрогата. През 90-те години лириката на Еминем бе повлияна от сложните отношения със съпругата му Кимбърли Ан Скот, за която се е женил два пъти и с която е отгледал дъщерята си Хейли Джейд Скот. Три от песните в албума той е посветил на 21-годишната Хейли, в тях той се разкайва, че е разказвал за нея в лириката си и я е използвал в гонитбата за слава. В много от парчетата в Revival рапърът намеква, че това ще е последният му албум. \"Може да върна славата, но не искам. Ще пусна този последен албум и ще приключа с всичко\", изповядва се певецът. Според специалистите монолозите на рапъра са се получили много лични и емоционални. В тях той иска прошка от децата си (бел.ред. освен Хейли той има и няколко осиновени деца) и си спомня тежките моменти в болницата, когато е бил между живота и смъртта. \"Усмивката е подходяща за снимките. Винаги дръжте един на друг. Вечно ще те обичам и ще остана в паметта ти. Знам, че никога няма да ме забравиш. Само не тъжи, когато си спомняш\", пее Еминем за дъщеря си в една от новите песни.", "date": "2017.12.17", "title": "Еминем с лична изповед в новия си албум "}
{"url": "http://pik.bg/%D1%83%D1%80%D0%BE%D0%BA-%D0%BF%D0%BE-%D1%82%D0%BE%D0%BB%D0%B5%D1%80%D0%B0%D0%BD%D1%82%D0%BD%D0%BE%D1%81%D1%82-%D0%B5%D1%82%D0%BE-%D0%BA%D0%B0%D0%BA-%D0%B5%D0%B4%D0%B8%D0%BD-%D0%B8%D0%B7%D1%83%D1%87%D0%B8%D0%BB-%D1%81%D0%B5-%D1%80%D0%BE%D0%BC-%D0%BF%D1%80%D0%B5%D0%BF%D0%BE%D0%B4%D0%B0%D0%B2%D0%B0-%D0%B8%D1%81%D1%82%D0%BE%D1%80%D0%B8%D1%8F-%D0%BD%D0%B0-%D0%B4%D0%B5%D1%86%D0%B0-%D0%BE%D1%82-%D0%BC%D0%B0%D0%BB%D1%86%D0%B8%D0%BD%D1%81%D1%82%D0%B2%D0%B0%D1%82%D0%B0-news712641.html", "text": "Според статистиката българите най-малко искат да се сприятеляват с бежанци, роми и с хомосексуалисти. Друг е въпросът дали изобщо сме срещали такива хора в живота си, както и при какви обстоятелства. А още по-друг въпрос е дали познаваме такива хора, дали сме си говорили с тях. Това коментира в студиото на „Събуди се” журналистът Миролюба Бенатова. „Аз се срещнах с един учител по история от малцинствата, и с неговия клас, в които учениците също са от малцинствата. С тях си направихме една разходка – излязохме от квартала и отидохме в центъра на София. Това са едни средностатистически деца с не много добър успех в училище. Искам да ги покажа такива, каквито ги видях, и опитът на техния учител да ги извади от стигмата, от клишето. Да ги накара да вярват, че са като другите, че са конкурентни. Да не се капсулират, защото всяко капсулиране води до радикализация”, коментира още Миролюба Бенатова. Кои са тези ученици? Те са от малцинствата. Ходят на училище и могат да четат. Казват, че често намират по училището си в кв. „Христо Ботев” обидни надписи. Запознайте се със седмокласниците от 106-то училище. Те са възпитаници на Росен Богомилов, който от четири години работи като учител. Той е изключение, но иска да опровергае правилото. „Роден съм в Койнаре. Завършил съм История и География. В момента ми предстои да се дипломирам в Софийския университет „Св. Климент Охридски” магистърска степен „Образователен мениджмънт”. От ромски произход съм. Не съм отраснал в ромска махала. Средата формира личността”, разказва Росен Богомилов. Той споделя, че едно от най-големите си постижения досега е фактът, че успял да изведе децата \"в града\", да ги качи на градски транспорт и те да преодолеят страха си от срещата с \"бледоликите\" софиянци. \"Първоначално ни гледаха подозрително, посбутваха се... Но децата вече пътуват със самочувствие\", разказа Росен и допълни, че най-голям отпор срещу идеята срещнал не от някой друг, а от самите родители, които се страхували, че децата им може да бъдат унижавани и бити.", "date": "2017.12.17", "title": "УРОК ПО ТОЛЕРАНТНОСТ: Ето как един изучил се ром преподава история на деца от малцинствата "}
{"url": "http://pik.bg/%D0%BA%D1%80%D1%83%D1%82%D0%B8-%D0%BC%D0%B5%D1%80%D0%BA%D0%B8-%D1%83%D0%B2%D0%BE%D0%BB%D0%BD%D0%B8%D1%85%D0%B0-%D0%BA%D0%BE%D0%BC%D0%B0%D0%BD%D0%B4%D0%B2%D0%B0%D1%89%D0%B8%D1%8F-%D0%BD%D0%B0-%D0%B2%D0%BE%D0%B5%D0%BD%D0%BD%D0%BE%D0%BC%D0%BE%D1%80%D1%81%D0%BA%D0%B8%D1%82%D0%B5-%D1%81%D0%B8%D0%BB%D0%B8-%D0%BD%D0%B0-%D0%B0%D1%80%D0%B6%D0%B5%D0%BD%D1%82%D0%B8%D0%BD%D0%B0-%D0%B7%D0%B0%D1%80%D0%B0%D0%B4%D0%B8-%D0%B8%D0%B7%D1%87%D0%B5%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0-news712752.html", "text": "Министърът на отбраната на Аржентина Оскар Агуад е уволнил командващия на Военноморските сили Марсело Срура след изчезването на подводницата с 44-членен екипаж, съобщи правителствен говорител, цитиран от световните агенции, предаде БТА. Преди това в рамките на разследването бяха отстранени от длъжност двама старши офицери. С дизелово-електрическата подводница \"Сан Хуан\", на която след отплаването й от пристанището Ушуя е имало 44-членен екипаж, след 15 ноември не можеше да се установи връзка. На 30 ноември ВМС съобщиха, че прекратяват операцията за спасяване на екипажа, но издирването на самата подводница продължава.", "date": "2017.12.17", "title": "КРУТИ МЕРКИ! Уволниха командващия на Военноморските сили на Аржентина заради изчезването на подводницата"}
{"url": "http://pik.bg/%D1%82%D1%80%D0%B8%D1%83%D0%BC%D1%84-%D0%B7%D0%B0-%D0%BB%D0%B5%D0%B4%D0%B5%D0%BD%D0%B0%D1%82%D0%B0-%D0%BA%D1%80%D0%B0%D0%BB%D0%B8%D1%86%D0%B0-news712722.html", "text": "Американката - Линдзи Вон спечели първа за сезона и общо 78-ма победа в кариерата си, след като триумфира в супергигантския слалом във Вал д'Изер. Надпреварата бе прекъсната за кратко малко след спускането на Вон заради мъгла и силен снеговалеж, а състезателките, които трябваше да се спуснат след нея, така и нямаха възможност да застрашат позицията й. Времето на Вон в старта бе 1:04.86 минути, като най-близко до нея се доближи италианката София Годжа, която изостана с 0.31 секунди. Трета се класира норвежката Рагнхилд Мовинкел на 0.39 секунди от Вон. За Мовинкел това е първи подиум в кариерата й. В челната шестица попаднаха още австрийката Николе Шмидхофер, швейцарката Йоана Хехлен и италианката Йохана Шнарф. Водачката за световната купа в дисциплината Тина Вайратер (Лихтенщайн) не завърши, след като падна в средата на трасето, но за щастие се размина без травма. Със 131-вия си подиум в кариерата Вон се изкачи до 16-о място в генералното класиране със 129 точки. Лидер за Големия кристален глобус е сънародничката и Микаела Шифрин с 529 точки, следвана от Виктория Ребенсбург (Германия) с 376 точки и Вайратер с 294. За Малкия кристален глобус в супергигантския слалом води Вайратер със 160 точки, пред Жасмин Флюри (Швейцария) със 149 и Никол Шмидхофер със 130. Вон заема осма позиция със 107 точки, акцентира \"Гол\".", "date": "2017.12.17", "title": "Триумф за Ледената кралица!"}
{"url": "http://pik.bg/%D0%BB%D0%B0%D0%B7%D0%B0%D1%80%D0%B5%D1%82%D1%8A%D1%82-%D0%BD%D0%B0-%D1%8E%D0%B2%D0%B5%D0%BD%D1%82%D1%83%D1%81-%D1%81%D0%B5-%D0%BD%D0%B0%D0%BF%D1%8A%D0%BB%D0%BD%D0%B8-news712765.html", "text": "Треньорът на Ювентус – Макс Алегри, има сериозни кадрови проблеми преди неделното гостуване на Болоня в мач от 17-ия кръг на Серия \"А\". Капитанът Джанлуиджи Буфон, Джорджо Киелини, Стефан Лихтщайнер, Бенедикт Хьоведес и Хуан Куадрадо отпаднаха от групата заради контузии. По думите на Алегри, малко вероятно е и Пауло Дибала да започне титуляр, тъй като не се намира в най-добрата си физическа форма. През седмицата Миралем Пянич също имаше здравословни проблеми. \"Но може да стартира мача, защото в последните дни тренира добре\", обясни Алегри. Той каза още, че Алекс Сандро ще започне срещата, а за партньор на Бенатия в центъра на защитата още не е решил кого да избере - Ругани или Бардзали. \"Болоня е труден противник и е един от малкото отбори, които взеха точки от Интер (0:0). Това е добре организиран състав, който играе атакуващ футбол и е силен технически. Нуждаем се от стабилно представяне\", каза още Алегри. Юве ще гони задължителна победа, защото Интер изненадващо загуби с 1:3 от Удинезе на \"Джузепе Меаца\" и може да бъде изпреварен в класирането, пише \"Гол\".", "date": "2017.12.17", "title": "Лазаретът на Ювентус се напълни"}
{"url": "http://pik.bg/%D0%BD%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%8F-%D0%BF%D0%B0%D0%B7%D0%B0%D1%80-%D0%B4%D0%B0-%D0%BC%D0%B5%D0%B6%D0%B4%D1%83-%D0%B1%D0%B0%D1%80%D1%81%D0%B0-%D0%B8-%D0%B0%D1%81-%D0%BD%D0%B0-%D0%B6%D1%8A%D0%BB%D1%82%D0%B0%D1%82%D0%B0-%D0%BF%D0%BE%D0%B4%D0%B2%D0%BE%D0%B4%D0%BD%D0%B8%D1%86%D0%B0-news712712.html", "text": "Барселона вече е избрал заместник на Серхио Бускетс, пише \"Топспорт\", позовавайки се на информация от Пиренеите. Визира се, че талантливият 21-годишен халф на Виляреал - Родриго Ернандес, е пред подпис с каталунците. Ернандес тъкмо поднови договора си с \"жълтата подводница\" до 2022 година, но клаузата му за откупуване се вдигна само от 12 до 20 милиона евро, което не би затруднило Барса. Бускетс пък през юли ще навърши 30 години и в Барселона виждат именно Родриго като идеален негов заместник. Също така се посочва, че именно Серхио Бускетс е единственият играч в състава на \"блаугранас\", който няма типична алтернатива и през летния трансферен прозорец това ще се промени.", "date": "2017.12.17", "title": "На трансферния пазар! \"ДА\" между Барса и ас на \"жълтата подводница\"!?"}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE-%D0%B5%D0%B2%D1%82%D0%B8%D0%BD%D0%B0-%D0%BD%D0%BE-%D1%81%D0%BC%D1%8A%D1%80%D1%82%D0%BE%D0%BD%D0%BE%D1%81%D0%BD%D0%B0-%D1%82%D0%B5%D1%87%D0%BD%D0%BE%D1%81%D1%82-%D0%B7%D0%B0-%D1%87%D0%B8%D1%81%D1%82%D0%B0%D1%87%D0%BA%D0%B8-%D0%B7%D0%B0%D0%BB%D0%B8%D0%B2%D0%B0-%D0%B1%D0%B5%D0%BD%D0%B7%D0%B8%D0%BD%D0%BE%D1%81%D1%82%D0%B0%D0%BD%D1%86%D0%B8%D0%B8%D1%82%D0%B5-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B8-news712643.html", "text": "Бензиностанции и автомагазини масово продават етевтин концентрат с основна съставка метанол – силно отровно химическо съединение, чиито изпарения водят до смърт, а само една капка от него, попаднала в окото, води до слепота, разкрива разследване на Флагман. От този коцентрат можете да си купите и да си го разредите сами или пък да си купите готов разтвор от него, наричан по етикет „зимна течност за чистачки”. „Няма кой да контролира продажбата на течностт за чистачки, хиляди шофьори изобщо не гледат какво купуват, наливат смело концентрат с метанол в автомобилите си и разреждат без да подозират риска от ослепяване, самите изпарения обаче са достатъчно токсични и водят до поражения на дихателни пътища и забавяне на мозъчната дейност”, алармира собственик на бензиностанция, в която е забранил да се зарежда от евтината течност. Концентратът с етанол е два пъти по-скъп и заради това малцина го купуват Съвестният собственик на бензиностанция алармирал РЗИ-Бургас, но от там го прехвърлили към транспортното министерство. „Търсих контакт да сигнализирам подчинените на министър Московски, но и от там ме отрязаха. Междувременно получих предупреждение да спра да ровя и да оставя нещата в търговската мрежа каквито са си”, каза ни източникът, настояващ за анонимност, за да не сринат бизнеса му. В момента в повечето бензиностанции и специализирани магазини, с малки изключения, масово се предлага зимна течност с метанол. Опаковките са наредени на тезгяха до тези, на които пише, че са с етанол. Народът масово посяга към двойно по-евтината течност и изобщо не чете етикета, на който пише „метанол”, защото и да го прочете – нищо не му говори. Литър готов концентрат с безвредния етанол струва между 5 и 7 лв, докато същата разфасовка с метанол се продава между 2.50 и 3 лв, а 5 литра – за 10 лв. Проверка на Флагман е установила, че в част от големите вериги бенциностанции в Бургаска област се продава течност за чистачки собствено производство и на нея изрично е отбелязано, че в състава й няма метанол. За отбелязване е, че на по-малките обекти и франчайз партньорите на големите брандове предлагат само концентрат с метанол. Проверката е показала още, че един тон метилов алкохол, известен още като дървесен спирт, произведен като сурогатен продукт от производството на чист етилов спирт в заводите на винпром „Пещера”  и в завода в Горна Оряховица,  струва около 600 лв. за тон и е два пъти по-евтин от тон етилов алкохол, който е напълно безвреден. „Народът масово изпростя и е беден, изобщо не чете какво купува, важно е да е евтино, а че може да навреди и на детето си, което ще диша изпаренията на метанола, изобщо не се замисля”, коментира източникът на изданието. Снимки: Флагман.бг", "date": "2017.12.17", "title": "Опасно! Евтина, но смъртоносна течност за чистачки залива бензиностанциите в страната (СНИМКИ)"}
{"url": "http://pik.bg/%D0%B8%D0%BC%D0%B0-%D1%81%D0%B4%D0%B5%D0%BB%D0%BA%D0%B0-%D0%B2-%D0%B0%D0%B2%D1%81%D1%82%D1%80%D0%B8%D1%8F-%D1%81%D0%B5-%D1%80%D0%B0%D0%B7%D0%B1%D1%80%D0%B0%D1%85%D0%B0-%D0%B7%D0%B0-%D1%83%D0%BF%D1%80%D0%B0%D0%B2%D0%BB%D0%B5%D0%BD%D0%B8%D0%B5%D1%82%D0%BE-news712719.html", "text": "Лидерът на Австрийската народна партия (АНП) Себастиан Курц и председателят на „Партия на свободата на Австрия“ Хайнц-Кристиан Щрахе информираха държавния глава на страната Александер Ван Дер Белен за успешното приключване на преговорите за съставяне на управляваща коалиция във Виена, предава информационната агенция AПA, цитирана от Фокус. Разговорът при закрити врати бе проведен в двореца Хофбург в часовете преди обед в събота. След това австрийският президент обяви, че ще пристъпи към разговори с политиците, предложени за министерските постове. „След това няма да има никакви пречки за съставяне на правителството още следващата седмица“, подчерта Ван Дер Белен. Президентът на Австрия има резерви към черно-синьото правителство, което ще управлява във Виена през следващите четири години, макар в официалното си изявление да избегна умишлено поставянето на оценка за него. През последните седмици обаче той многократно повтаряше, че в интерес на страната е Австрия да бъде в центъра на силен Европейски съюз, а основните човешки права и свободи трябва да са „компас“ на управлението.", "date": "2017.12.17", "title": "ИМА СДЕЛКА! В Австрия се разбраха за управлението"}
{"url": "http://pik.bg/%E2%80%9E%D0%B3%D0%B0%D0%B7%D0%BF%D1%80%D0%BE%D0%BC%E2%80%9C-%D0%BF%D1%80%D0%B0%D0%B2%D0%B8-%D0%B7%D0%B0%D0%B2%D0%BE%D0%B4-%D0%B7%D0%B0-%D0%B2%D1%82%D0%B5%D1%87%D0%BD%D0%B5%D0%BD-%D0%B3%D0%B0%D0%B7-%D0%B2-%D1%81%D1%8A%D1%80%D0%B1%D0%B8%D1%8F-news712769.html", "text": "Руският енергиен гигант „Газпром“ ще строи завод за втечнен газ край град Зворник в Република Сръбска, предава скопската електронна медия „Нетпрес“, цитирана от Фокус. Съответният документ е подписан в събота в Баня Лука между представители на управляващите в Баня Лука и на руския концерн, в присъствието на посланика на Русия в Босна и Херцеговина и Милорад Додик, президент на Република Сръбска. Заводът в източната част на Босна и Херцеговина ще се строи в сътрудничество с местната компания „Гас-Рес“. Инвестицията е на стойност 70 млн. евро.", "date": "2017.12.17", "title": "„Газпром“ прави завод за втечнен газ в Сърбия"}
{"url": "http://pik.bg/%D0%BA%D0%BE%D1%82%D0%BA%D0%B0-%D0%BE%D1%86%D0%B5%D0%BB%D1%8F-%D1%81%D0%BB%D0%B5%D0%B4-40-%D0%BC%D0%B8%D0%BD%D1%83%D1%82%D0%BD%D0%BE-%D0%BF%D1%80%D0%B0%D0%BD%D0%B5-%D0%B2-%D0%BF%D0%B5%D1%80%D0%B0%D0%BB%D0%BD%D0%B0-%D0%BC%D0%B0%D1%88%D0%B8%D0%BD%D0%B0-%D0%B2-%D0%BD%D0%BE%D1%80%D0%B2%D0%B5%D0%B3%D0%B8%D1%8F-news712630.html", "text": "В Осло котка на име Зеро случайно попаднала в перална машина, като оцеляла след 40-минутно пране при температура 30 градуса на програма за вълна, съобщава норвежкият сайт NRK. Според информацията котката се промъкнала в пералнята, когато бащата на семейството, където живеел, отворил пералнята машина за да извади част от поставени вътре дрехи. След края на прането котката била открита в пералнята машина от 14-годишния Йоаким. „Зеро бе целия подгизнал – разказва хлапето. – Изглеждаше силно уплашен и по-слаб от обикновено. Трудно се ориентираше в пространството и показваше, че му се гади“. Котката веднага била занесена при ветеринар, където й били инжектирани лекарства и била поставена на системи. Два дни по-късно Зеро се върнал при стопаните си. „Прекарахме доста тежки дни. Едва, след като ветеринарят каза, че всичко със Зеро ще бъде наред, успяхме да се отпуснем“, коментира майката на Йоаким Анет. Ветеринарят Вибек Рутвелт признава, че за първи път в кариерата си се сблъсква с такъв случай. Той обаче добавя, че смята, че такива неща се случват често, но тези епизоди остават неизвестни. Зеро вече успял да върне енергията си. „Сега мирише на прах за пране. Котката по принцип не обичаше водата и не мисля, че след случилото се, ще я заобича някога“, коментира Йоаким.", "date": "2017.12.17", "title": "Котка оцеля след 40-минутно пране в перална машина в Норвегия"}
{"url": "http://pik.bg/%D0%BC%D0%B0%D0%BD-%D1%8E%D0%BD%D0%B0%D0%B9%D1%82%D0%B5%D0%B4-%D1%81%D1%8A%D1%81-%D1%81%D1%83%D0%BF%D0%B5%D1%80-%D1%82%D1%80%D0%B0%D0%BD%D1%81%D1%84%D0%B5%D1%80-news712741.html", "text": "Полузащитникът на Реал Мадрид - Матео Ковачич, може да продължи кариерата си в Манчестър Юнайтед, пише \"Новспорт\", позовавайки се на информации от Пиренеите. Визира се, че мениджърът на \"червените дяволи\" Жозе Моуриньо е голям привърженик на хърватина и е готов да влезе в преговори за него. Според информациите, Юнайтед са готови да предложат 30 милиона евро през януарския трансферен прозорец. 23-годишният футболист премина при кралския клуб през лятото на 2015-та година от Интер, а договорът му е до 2021г.", "date": "2017.12.17", "title": "Ман Юнайтед със супер трансфер!?"}
{"url": "http://pik.bg/%D0%BA%D0%BE%D1%81%D0%BC%D0%BE%D0%BD%D0%B0%D0%B2%D1%82%D0%B8%D1%82%D0%B5-%D0%BD%D0%B0-%D0%BC%D0%BA%D1%81-%D1%89%D0%B5-%D0%BC%D0%BE%D0%B3%D0%B0%D1%82-%D0%B4%D0%B0-%D0%B3%D0%BB%D0%B0%D1%81%D1%83%D0%B2%D0%B0%D1%82-%D0%BD%D0%B0-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2-%D1%80%D1%83%D1%81%D0%B8%D1%8F-news712718.html", "text": "Руските космонавти на Международната космическа станция ще гласуват на президентските избори в страната си на 18 март 2018 г. чрез представител на земята по закрит канал за връзка, предава Интерфакс, цитирани от Фокус. „Вече съм гласувал от космоса. Представител на избирателната комисия специално ще пристигне в Центъра за управление на полетите. В Космоса ще получим бюлетина. После наше доверено лице ще ни обясни процедурата за гласуване, ще преминем в отделен модел на станцията, където ще се установи отделна закрита линия“, заяви командирът на пилотирания кораб „Съюз МС-97“, който утре ще се изстреля към МКС, Антон Шкаплеров. След това довереното лице ще помоли космонавтите да посочат предпочетения си кандидат и ще пусне бюлетината на земята. „Ние сме съзнателни руски граждани, ще участваме на изборите“, добави космонавтът.", "date": "2017.12.17", "title": "Космонавтите на МКС ще могат да гласуват на изборите в Русия "}
{"url": "http://pik.bg/%D0%B3%D1%80%D1%8A%D1%86%D0%BA%D0%B0%D1%82%D0%B0-%D0%BF%D1%80%D0%B0%D0%B2%D0%BE%D1%81%D0%BB%D0%B0%D0%B2%D0%BD%D0%B0-%D1%86%D1%8A%D1%80%D0%BA%D0%B2%D0%B0-%D1%80%D0%B5%D0%B0%D0%B3%D0%B8%D1%80%D0%B0-%D0%BD%D0%B0-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D0%BF%D1%86-%D0%B7%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news712759.html", "text": "На заседание в четвъртък Светият синод на Гръцката православна църква е обсъдил решението на Светия синод на Българската православна църква да приеме молбата на \"схизматичната Македонска православна църква\" да поеме ролята на църква-майка. Това съобщава Македонската информационна агенция, която се позовава на гръцкия православен сайт romfea.gr. \"Светият синод изразява безпокойството си от факта, че Българската православна църква се намесва с действия в юрисдикцията на друга православна църква - това е Сръбската православна църква\", се отбелязва в позицията на гръцката църква. Допълва се, че това е \"действие, което противоречи на свещените канони и традиции на църквата, пренебрегва водещата роля на Вселенската патриаршия и може би е начало на труден развой на събитията\". Решението на българската църква бе взето в края на миналия месец.", "date": "2017.12.17", "title": "Гръцката православна църква реагира на решението на БПЦ за Македония"}
{"url": "http://pik.bg/%D0%BF%D0%B0%D1%87%D1%83%D0%BA%D0%B0-%D0%B7%D0%B0%D0%B2%D1%8A%D1%80%D1%88%D0%B8-%D0%BD%D0%B0-%D1%82%D1%80%D0%B5%D1%82%D0%BE-%D0%BC%D1%8F%D1%81%D1%82%D0%BE-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%BA%D0%BB%D1%83%D0%B1%D0%BD%D0%BE-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE-news712748.html", "text": "Пачука победи домакина Ал Джазира с 4:1 и завърши на трето място на Световното клубно първенство по футбол. Мексиканците поведоха в резултата в 37-ата минута, когато Хара изведе Урета сам срещу вратаря и той се разписа с диагонален удар. Ал Шамси изравни в 57-ата минута, след като се възползва от лошо избитата топка от защитата на Пачука. Само четири минути по-късно Хара отново даде аванс на мексиканците. Те организираха бърза контраатака и нападателя от малкото наказателно поле опъна мрежата. В 79-ата минута нова грешка в защитата на Ал Джазира бе наказана от Де Ла Роса за 3:1. Пачука си спечели дузпа в 84-ата минута, а Сагал бе убедителен за крайното 4:1, пише \"Спортал\". Шампионатът се провежда в ОАЕ.", "date": "2017.12.17", "title": "Пачука завърши на трето място на Световното клубно първенство"}
{"url": "http://pik.bg/%D0%B3%D0%BD%D0%B5%D0%B2%D0%BD%D0%B8-%D0%BF%D0%B5%D1%80%D0%BD%D0%B8%D1%87%D0%B0%D0%BD%D0%B8-%D0%B8%D1%81%D0%BA%D0%B0%D1%82-%D0%B4%D0%B0-%D0%B1%D1%83%D1%82%D0%BD%D0%B0%D1%82-%D1%82%D0%B5%D1%86-%D0%B0-%D0%BA%D0%BE%D0%B9%D1%82%D0%BE-%D0%BF%D0%B0%D0%BA-%D0%B3%D0%B8-%D0%BE%D1%81%D1%82%D0%B0%D0%B2%D0%B8-%D0%BD%D0%B0-%D1%81%D1%82%D1%83%D0%B4%D0%B5%D0%BD%D0%BE-news712655.html", "text": "Радиаторите на някои перничани отново изстинаха, за което те сигнализират с гневни писма срещу местната \"Топлофикация\" след като бяха оставени пак на студено в петък вечерта от пернишкия ТЕЦ. “За пореден път няма парно, докога, какво ще бъде оправданието този път. Идват студени дни и ние пак ще се отопляваме на ток. Кога ще се реши проблема с този ТЕЦ? Да го събарят и да знаем, че няма парно\", възропта с гневно писмо в сайта zaPernik.com сем. Явор и Зорница Иванови, които имат малки деца на 1 и 3 годинки. \"Плащаме сметки, а какво получаваме - студени радиатори, но ако не плащаме ще ни осъдят. Хайде, господа, елате да купите подаръците на децата ми за празниците, защо аз ще трябва да ги дам за високи сметки за ток, защото за пореден път НЯМА парно\" Те не са единствените пострадали, има още подобни писма по адрес на пернишката \"Топлофикация\". Оттам обаче мълчат по темата. В сайта им обявена авария от петък не фигурира, отбеляза \"За Перник\".", "date": "2017.12.17", "title": "Гневни перничани искат да бутнат ТЕЦ-а, който пак ги остави на студено"}
{"url": "http://pik.bg/%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%BD%D0%B8-%D0%BF%D0%BE%D0%B1%D0%B5%D0%B4%D0%B8-%D0%B7%D0%B0-%D1%87%D0%B5%D0%BB%D1%81%D0%B8-%D0%B8-%D0%B0%D1%80%D1%81%D0%B5%D0%BD%D0%B0%D0%BB-news712760.html", "text": "Действащият шампион Челси записа минимален успех над Саухемптън с 1:0 в мач от 18-ия кръг на английската Висша лига. Единственото попадение за победителите отбеляза Маркос Алонсо в края на първото полувреме, акцентира \"Новспорт\". През първата част лондончани доминираха на терена, като опасности създадохда Педро, Темуе Бакайоко и Гари Кейхил. \"Сините\" бяха на ниво и през второто полувреме, но Азар, Мората и компания не успяха да стигнат до втори гол. Междувременно Арсенал също записа победа с 1:0 над Нюкасъл. Попадението за момчетата на Арсен Венгер отбеляза Месут Йозил от воле в 23-та минута.", "date": "2017.12.17", "title": "Икономични победи за Челси и Арсенал"}
{"url": "http://pik.bg/%D0%BA%D1%80%D0%B0%D0%B9%D0%BD%D0%BE%D0%B4%D0%B5%D1%81%D0%BD%D0%B8-%D0%BF%D0%B0%D1%80%D1%82%D0%B8%D0%B8-%D0%B2-%D0%B5%D0%B2%D1%80%D0%BE%D0%BF%D0%B0-%D0%B7%D0%BE%D0%B2%D0%B0%D1%82-%D0%B5%D1%81-%D0%B4%D0%B0-%D1%81%D0%B5-%D1%80%D0%B0%D0%B7%D0%BF%D0%B0%D0%B4%D0%BD%D0%B5-news712758.html", "text": "Организация на крайнодесни европейски политически партии призоваха днес на среща в Прага Европейският съюз да спре да съществува в сегашния си вид, съобщи ДПА, цитирана от БТА. Движението за Европа на нациите и свободите (ДЕНС) обединява Националния фронт на Франция на Марин льо Пен, Австрийската народна партия на Хайнц-Кристиан Щрахе, италианската Северна лига и холандската Партия на свободата на Герт Вилдерс. Те бяха поканени на днешната конференция от най-новото лице на крайнодясната сцена в Европа: Томио Окамура, чиято антиимигрантска партия \"Свобода и пряка демокрация\"(СПД), основана през 2015 г., спечели 10,6 процента от гласовете на парламентарните избори в Чехия през октомври. \"Брюксел е екзистенциална заплаха за нашите страни\", заяви Валдерс. Той изрази надежда, че чехите ще продължават да държат вратите си затворени за масовата миграция. Льо Пен приветства новината за съставянето на коалиционното правителство в Австрия с участието на популистката дясна партия на Щрахе. Преди срещата политическият анализатор Кас Мъд от университета в Джорджия коментира, че ДЕНС е много слабо организирана група, чиято главна цел е да измъква финансиране от ЕС. Движението не се е разраснало въобще след основаването си през 2015 г. и пражката конференция е начин да бъде вдъхнат нов живот в него чрез присъединяване на нова партия, която отбеляза добър успех на избори напоследък, а именно чешката СПД, допълни Мъд.", "date": "2017.12.17", "title": "Крайнодесни партии в Европа зоват ЕС да се разпадне "}
{"url": "http://pik.bg/%D1%83%D0%B6%D0%B0%D1%81-%D0%B2-%D0%B8%D1%80%D0%B0%D0%BA-%D1%81%D0%B0-%D0%BE%D1%82%D0%BA%D1%80%D0%B8%D1%82%D0%B8-%D0%B4%D0%B2%D0%B0-%D0%BD%D0%BE%D0%B2%D0%B8-%D0%BC%D0%B0%D1%81%D0%BE%D0%B2%D0%B8-%D0%B3%D1%80%D0%BE%D0%B1%D0%B0-news712740.html", "text": "В северозападната част на Ирак са открити два нови масови гроба с жертви на терористичната радикална групировка „Ислямска държава“, предава германският телевизионен канал ZDF, цитиран от Фокус. В района на планината Синджар са открити около 90 погребани тела, вероятно на представители на религиозното малцинство на йезидите. Член на местна милиция поясни, че жертвите са предимно мъже, които са се борили срещу джихадистите от „Ислямска държава“. Сред телата обаче са открити такива на жени и деца.", "date": "2017.12.17", "title": "УЖАС! В Ирак са открити два нови масови гроба"}
{"url": "http://pik.bg/%D0%BC%D0%BE%D1%80%D0%B5%D1%82%D0%BE-%D0%B4%D1%83%D0%B1%D1%80%D0%BE%D0%B2%D0%BD%D0%B8%D0%BA-%D0%B8%D0%B7%D1%85%D0%B2%D1%8A%D1%80%D0%BB%D0%B8-%D0%BD%D0%B0-%D0%BF%D0%BB%D0%B0%D0%B6%D0%B0-%D0%BC%D0%B8%D0%BD%D0%B0-%D0%BE%D1%82-%D0%B2%D1%82%D0%BE%D1%80%D0%B0%D1%82%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%B2%D0%BE%D0%B9%D0%BD%D0%B0-news712723.html", "text": "Бурен вятър, обхванал Адриатическото крайбрежие на Хърватия, предизвика големи вълни, които изхвърлиха на плажа „Баня“ в популярния сред туристите град Дубровник мина от Втората световна война, съобщава македонското електронно издание „Курир“, цитирано от Фокус. Съгласно представената информация, полицейските служители са обезопасили района, в който е изхвърлена мината. Местното полицейско управление потвърди, че на място са изпратени сапьори, които ще обезвредят мината.", "date": "2017.12.17", "title": "Морето Дубровник изхвърли на плажа мина от Втората световна война"}
{"url": "http://pik.bg/%D0%BF%D1%8A%D0%BB%D0%BD%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%BD%D0%B0%D1%83%D0%BC-%D1%88%D0%BE%D0%BF%D0%BE%D0%B2-%D0%B2%D0%BD%D1%83%D0%BA-%D1%81%D0%B5-%D1%85%D0%B2%D0%B0%D0%BB%D0%B8-%D1%81-%D0%BE%D0%B3%D1%80%D0%BE%D0%BC%D0%B5%D0%BD-%D0%BF%D1%80%D0%BE%D0%B3%D1%80%D0%B5%D1%81-%D0%B2%D1%8A%D0%B2-%D1%84%D0%B8%D1%82%D0%BD%D0%B5%D1%81%D0%B0-news712941.html", "text": "Хотарена Актьорът Наум Шопов-младши се похвали в социалните мрежи с огромния прогрес, който е постигнал във фитнеса само за 5 години. Звездата от „Откраднат живот“ публикува в профила си в инстаграм „преди и след“, на която се вижда неговата трансформация.", "date": "2017.12.17", "title": "ПЪЛНА ПРОМЯНА! Наум Шопов-внук се хвали с огромен прогрес във фитнеса"}
{"url": "http://pik.bg/%D0%BF%D1%80%D0%BE%D0%B1%D0%B8%D0%B2-%D0%B7%D0%B2%D0%B5%D0%B7%D0%B4%D0%B0-%D0%BE%D1%82-%E2%80%9E%D1%82%D0%BE%D0%BD%D0%B8%D0%BA%D0%B0%E2%80%9D-%D1%81%D0%B5-%D1%81%D1%80%D0%BE%D0%B4%D0%B8-%D1%81-%D0%BB%D0%B5%D0%B3%D0%B5%D0%BD%D0%B4%D0%B0-%D0%BE%D1%82-nba-news712757.html", "text": "След като Радина Анева се сгоди за сина на Майкъл Джордан, още една българка успя да забие легенда на НБА. Дъщерята на звездата от „Тоника” Анастасия Бинчева – Лиа Лабел се сгоди за една от звездите на спорта Ресуъл Бътлър. Младата певица е наследница на една от първите изпълнителски в популярната група „Тоника”. Красавицата е родена от брака на Сия с Трошан Владовски, който участва в легендарните „Сребърни гривни”. Щастливото събитие се случило в деня на благодарността в Щатите, когато Лиа отишла на гости на майка си, заедно с любимия си. Семейството прекарало няколко незабравими дни заедно, а Сия показала изключителен талант в кухнята. Бътлър е звезда от НБА от години. Играл е в „Чикаго булс”, а последния му отбор е „Сан Антонио Спърс”, пише Хотарена. Бъдещият зет на певицата от „Тоника” е висок 2 метра, а през ръцете му са минали милиони долари. Родения във Филаделфия спортист се радва на блестяща кариера и вече има едно дете – Рейвън Бътлър. С майката обаче отдавна са разделени. Влюбените живеят заедно в центъра на Лос Анджелис, където Лиа се изявява като певица. Момичето е родено в Торонто, Канада през 2006 година, след семейството й заминава за Америка през 1979 година. Сия е една от звездите в най-златните години на „Тоника”, но решава да замине за Америка с тогавашния си съпруг. Днес тя живее в Сиатъл с американския си мъж Кенет Джонсън, управлява собствен СПА — център и заедно със съпруга си обикалят света. Лиа е наследила музикалните дарби и на двамата си родители. Едва на 17 участва в „Х-Фактор” САЩ и се класира шеста на финалите. Успява да впечатли Саймън Коул, а през 2012 записва и големия си договор със „Сони Мюзик”. Неин продуцент става пък една от най-големите звезди на САЩ – Фарел Уилямс. И заедно с Джърмейн Дюпри работят върху дебютния албум на младата певица. Песента й „Да насексим положението” влиза в топ 100 на хитовете на Америка, което е огромен успех за нея. Към днешна дата тя продължава да пее, да записва албуми и се надява скоро да стане майка.", "date": "2017.12.17", "title": "Пробив! Звезда от „Тоника” се сроди с легенда от NBA!"}
{"url": "http://pik.bg/%D0%B1%D0%B5%D0%BD-%D0%B0%D1%84%D0%BB%D0%B5%D0%BA-%D0%BF%D0%B0%D0%BA-%D0%BF%D0%BE%D1%81%D0%B5%D0%B3%D0%BD%D0%B0-%D0%BA%D1%8A%D0%BC-%D1%87%D0%B0%D1%88%D0%B0%D1%82%D0%B0-news712744.html", "text": "Бен Афлек отново се бори с влечението си алкохола и дрогата. Дълги години за решаването на този проблем му помагаше Дженифър Гарнър, с която той имаше дългогодишен брак. Сега вече той разчита и на новата си любов Линдзи Шукус. \"Основните приоритети на Бел остават непоклатими. Той се е фокусирал върху семейството си и Линдзи. Той ще трябва да се бори със зависимостите до края на живота си, затова продължава да работи върху себе си\", сподели източникът. Миналия уикенд Афлек не отиде на сватбата на сестрата на Шукус в Ню Йорк, а замина при децата си в Лос Анжелис. Там той бе видян в няколко лечебни центъра с индивидуални програми за рехабилитация. Актьорът води борба срещу алкохола от 2001 г., а повторната му лечебна програма завърши по-рано тази година. В края на терапията той разказа на журналистите за успехите в лечението си. Искам да водя пълноценен живот и да бъда най-добрият баща. Искам моите деца да знаят, че не е позорно да получаваш помощ, когато ти е нужна\", каза тогава Бен.", "date": "2017.12.17", "title": "Бен Афлек пак посегна към чашата"}
{"url": "http://pik.bg/%D0%B1%D1%80%D0%B0%D0%B2%D0%BE-%D0%B8%D0%B2%D0%B0%D0%BD-%D0%BB%D0%B8%D0%BB%D0%BE%D0%B2-%D0%B8%D0%B7%D0%B2%D0%B5%D0%B4%D0%B5-%D0%B4%D0%B5%D0%B1%D1%80%D0%B5%D1%86%D0%B5%D0%BD-%D0%B4%D0%BE-%D0%BF%D0%BE%D0%B1%D0%B5%D0%B4%D0%B0-%D0%B2-%D1%83%D0%BD%D0%B3%D0%B0%D1%80%D0%B8%D1%8F-news712753.html", "text": "Отборът на Дебрецен победи гостуващия Печ с 83:73 (19:16, 23:22, 23:16, 18:19) точки в среща от 11-ия кръг на мъжкото баскетболно първенство на Унгария. За домакините отново на ниво се представи нашият баскетболист Иван Лилов. Българинът беше най-резултатен с 18 точки и добави към статистиката си 8 борби, 5 асистенции и 3 откраднати топки. Дебрецен се изкачи на пето място в класирането с 6 победи и 5 загуби, пише \"Новспорт\".", "date": "2017.12.17", "title": "Браво! Иван Лилов изведе Дебрецен до победа в Унгария"}
{"url": "http://pik.bg/%D0%BF%D0%B0%D0%BB%D0%B5%D1%80%D0%BC%D0%BE-%D0%B4%D1%80%D1%8A%D0%BF%D0%BD%D0%B0-%D0%B2-%D1%81%D0%B5%D1%80%D0%B8%D1%8F-%D0%B1-news712755.html", "text": "Тимът, в който се подвизава Ивайло Чочев - Палермо, увеличи на три точки преднината си на върха в Серия \"Б\". \"Розовите\" спечелиха с 1:0 домакинството от 19-ия кръг срещу Тернана, като вече имат актив от 35 точки, пише \"Спортал\". Единственото попадение за сицилианците отбеляза Рисполи, който се разписа още в третата минута. Домакините бяха пълни господари на терена, но липсата на късмет им попречи да стигнат до по-голям успех. Коронадо дори пропусна дузпа в 55-ата минута. Родният национал има травма и не игра в срещата на \"Ренцо Барбера\". Отборът на Бари победи с 3:1 Перуджа на \"Ренато Кури\". Успехът бе десети за състава на Фабио Гросо, който вече е на второ място с актив от 32 точки. Парма пропусна да спечели в домакинството си на Чезена (0:0), оставяйки на трета позиция с 31 точки. Фрозиноне има същия актив след равенството 1:1 с Карпи.", "date": "2017.12.17", "title": "Палермо дръпна в Серия \"Б\"!"}
{"url": "http://pik.bg/%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%BE-%D0%BF%D0%BE%D0%B4%D1%80%D0%B0%D0%B7%D0%B4%D0%B5%D0%BB%D0%B5%D0%BD%D0%B8%D0%B5-%D0%B7%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%BD%D0%B0-%D1%81%D0%BB%D1%83%D1%87%D0%B0%D0%B8-%D0%BD%D0%B0-%D1%81%D0%B5%D0%BA%D1%81%D1%83%D0%B0%D0%BB%D0%B5%D0%BD-%D1%82%D0%BE%D1%80%D0%BC%D0%BE%D0%B7-%D0%B1%D0%B5-%D1%81%D1%8A%D0%B7%D0%B4%D0%B0%D0%B4%D0%B5%D0%BD%D0%BE-%D0%BA%D1%8A%D0%BC-%D0%BF%D0%BE%D0%BB%D0%B8-news712698.html", "text": "Специално подразделение за разследване на случаи на сексуален тормоз, свързани с известни и високопоставени лица е било създадено от полицията в Ню Йорк, съобщава New York Post. „Събрахме екип за специални разследвания, за да се справим с продължаващия да расте поток от жалби за такива престъпления. Много оплаквания продължават да постъпват всеки ден“, разясни шефът на полицията в Ню Йорк Робърт Бойс. От полицията отбелязват, че броят на жалбите расте на фона на непрекъснатите публикации в медиите за сексуален тормоз. Много от жалбите описват случаи с няколкогодишна давност. Масовите обвинения за сексуален тормоз стартираха в САЩ след публикацията на разследване срещу холивудския продуцент Харви Уайнстийн.До момента срещу него обвинения за сексуален тормоз са повдигнали над 50 жени.", "date": "2017.12.17", "title": "Специално подразделение за разследване на случаи на сексуален тормоз бе създадено към полицията на Ню Йорк"}
{"url": "http://pik.bg/%D1%85%D0%BE%D1%80%D1%81%D1%82-%D0%B7%D0%B5%D0%B5%D1%85%D0%BE%D1%84%D0%B5%D1%80-%D0%B1%D0%B5-%D0%BF%D1%80%D0%B5%D0%B8%D0%B7%D0%B1%D1%80%D0%B0%D0%BD-%D0%B7%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D1%85%D1%81%D1%81-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news712693.html", "text": "Хорст Зеехофер бе преизбран за лидер на партията „Християн-социален съюз“ (ХСС) в Германия, съобщава Sueddeutsche Zeitung. 83,7 процента от делегатите на конгреса на ХСС в Нюрнберг подкрепиха кандидатурата на бившия премиер на провинция Бавария. „Този ден поставя началото на нова ера за Христия-социалния съюз“, заяви Зеехофер след избора. По-рано делегатите на конгреса гласуваха за стартиране на преговори за коалиция с блока на Християн-демократическия съюз (ХДС) на канцлера Ангела Меркел.", "date": "2017.12.17", "title": "Хорст Зеехофер бе преизбран за председател на ХСС в Германия"}
{"url": "http://pik.bg/%D0%B5%D1%81%D1%82%D0%BE%D0%BD%D0%B8%D1%8F-%D0%BF%D1%80%D0%B8%D0%BA%D0%BB%D1%8E%D1%87%D0%B2%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D1%81%D0%B8-%D1%81-%D0%B8%D0%B7%D0%BB%D0%B8%D1%88%D1%8A%D0%BA-%D0%B2-%D0%B1%D1%8E%D0%B4%D0%B6%D0%B5%D1%82%D0%B0-news712684.html", "text": "Естония ще приключи европредседателството си с излишък в бюджета, става ясно от репортаж на Би Ти Ви. Две седмици преди да предадат официално щафетата на България, от Талин коментират как са изпълнили заявената мисия: \"Прави повече с по-малко\". Властите в Естония избраха бивша електроцентрала за официална сграда за срещите на върха. Залите, които посрещат европейските лидери, са били отделение за котли с висок 16 метра таван. Робот връчва награди и присъства на всяка обща снимка на лидерите. Те пък стигат до срещите с автобуси без шофьор. Владимир Франк е уличен музикант. Той всеки ден е на най-оживения кръстопът в Талин за последните шест месеца - този между парламента и сградата на председателството. „Ще ви покажа електронния си паспорт. Това е универсална карта за идентификация навсякъде. Мога с нея да си плащам осигуровките, но аз не го правя. Но ако го правех, отивам в болницата, показвам картата и всичко е наред”, разяснява той. Дори подаръците за делегатите са дигитални – „USB презерватив”, който предпазва дигиталните данни. „Успяхме в това, че поне имахме възможност да започнем дискусии по важните за нас теми, като единния цифров пазар”, посочи Виляр Луби - заместник-главен секретар по икономическото развитие.", "date": "2017.12.17", "title": "Естония приключва европредседателството си с излишък в бюджета"}
{"url": "http://pik.bg/%D1%82%D1%83%D1%80%D1%81%D0%BA%D0%B8%D1%8F%D1%82-%D1%81%D1%8A%D0%B4-%D1%80%D0%B0%D0%B7%D0%BF%D0%BE%D1%80%D0%B5%D0%B4%D0%B8-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D0%B5%D0%B4%D0%BC%D0%B8%D0%BD%D0%B0-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D0%B5%D0%BD%D0%B8-%D0%B7%D0%B0-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D0%B2-%E2%80%9E%D1%80%D0%B5%D0%B9%D0%BD%D0%B0%E2%80%9C-news712735.html", "text": "Турският съд разпореди освобождаването на седмина заподозрени по делото за терористичната атака в популярния истанбулски нощен клуб „Рейна“, извършена в новогодишната нощ, съобщава вестник Хюриет, цитиран от Фокус. Съдът в Силиври в близост до Истанбул постанови 44-ма заподозрени, включително направилият самопризнания извършител, узбека Абдулкадир Масхарипов, да останат в затвора. Седмината освободени ще останат под съдебен контрол, което означава, че ще бъдат задължени да се явяват редовно пред властите. Подсъдими по делото са 57 заподозрени. Част от тях все още не са заловени от турските власти. Процесът срещу тях започна на 11 декември, като през първите пет дни преминаха изслушванията и показанията. Следващото заседание по делото ще бъде проведено на 26 март 2018 г. При смъртоносната атака в клуб „Рейна“ загинаха 39 души, повечето от които чужденци, дошли в Истанбул за посрещането на 2017 г. Масхарипов, който бе заловен след 17 дни издирване, е изправен пред 40 присъди за доживотно лишаване от свобода, по едно за всяка от жертвите и една за неговите действия.", "date": "2017.12.17", "title": "Турският съд разпореди освобождаването на седмина заподозрени за нападението в „Рейна“"}
{"url": "http://pik.bg/%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D0%BA%D0%BB%D0%BE%D0%BD-%D0%BD%D0%B0-%D0%B7%D0%B0%D1%81%D1%82%D1%80%D0%B0%D1%85%D0%BE%D0%B2%D0%B0%D1%82%D0%B5%D0%BB%D0%BD%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D0%BF%D0%BE%D0%B5-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%BE%D1%82%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%BD%D0%B0-%D0%B0%D0%B2%D1%81%D1%82%D1%80%D0%B8%D1%8F-news712702.html", "text": "Новият канцлер на Австрия Себастиян Курц обяви Хартвиг Лойгер за нов министър на финансите на страната, съобщи Ройтерс, цитирана от Фокус. 52-годишният Лойгер досега бе директор на клон на застрахователната компания „Уника“. По-рано Курц представи коалиционното споразумение пред президента Александер Фон дер Белен.", "date": "2017.12.17", "title": "Директор на клон на застрахователна компания пое финансовото министерство на Австрия"}
{"url": "http://pik.bg/%D0%B5%D1%82%D0%BE-%D0%BA%D0%BE%D0%B9-%D0%B5-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%D0%BD%D0%BE%D0%BC%D0%B5%D1%80-1-%D0%BD%D0%B0-%D1%86%D1%81%D0%BA%D0%B0-1948-news712727.html", "text": "Бившият национал Емил Гъргоров бе избран за футболист №1 на есенния полусезон на ЦСКА 1948. Класацията бе направена от привърженици на \"червените\". Те поставиха на второ и трето място юношите на ЦСКА Калоян Стефанов и Давид Стоянов. Интересно е, че последният не попада в плановете на старши треньора Валентин Илиев за пролетния дял на първенството. На коледното парти на лидера в Трета лига Бадема получи специална награда за своето първо място, пише \"Спортал\".", "date": "2017.12.17", "title": "Ето кой е футболист номер 1 на ЦСКА 1948"}
{"url": "http://pik.bg/%D0%BE%D1%82%D0%BA%D1%80%D0%BE%D0%B2%D0%B5%D0%BD%D0%BE-%D0%B0%D0%BA%D1%82%D1%8C%D0%BE%D1%80%D1%8A%D1%82-%D0%B8%D0%B2%D0%B0%D0%B9%D0%BB%D0%BE-%D0%B7%D0%B0%D1%85%D0%B0%D1%80%D0%B8%D0%B5%D0%B2-%D1%80%D0%B0%D0%B7%D0%BA%D1%80%D0%B8-%D1%81%D1%82%D0%B0%D1%80%D0%B0-%D1%81%D0%B2%D0%BE%D1%8F-%D1%82%D0%B0%D0%B9%D0%BD%D0%B0-news712632.html", "text": "Актьорът Ивайло Захариев е бил жертва на психически тормоз от страна на съучениците си, когато бил на 14 години. Това разкри самият актьор, станал популярен от сериала „Под прикритие“, пред сутрешния блок на Би Ти Ви. „Караха ме да си подреждам чантата по няколко пъти, защото ми е разхвърляна из цялата стая – спомня си Захариев. - Или пък мятаха личните ми  вещи през прозореца. Засипваха ме с всички обидни думи, които човек може да се сети. Спомням си, че нищо не провокираше тяхното отношение. Беше плод на тяхна прищявка, на желание просто да тормозят някого”. Захариев си спомня, че в този период е бил по-затворен и не можел да споделя. Приемал всичко като вина и като, че това е положението и няма отърване. Тормозът продължил цяла година, а това прави Ивайло още по-затворено дете. „Успях да не позволя това да маркира личността ми – казва актьорът. - Осъзнах го може би няколко години по-късно, че това не съм аз. Вината, която изпитвах, унижението не са част от мен. Но е много трудно, защото са доста силни думи и послания за една детска психика”. Ивайло си спомня за този период просто като етап от израстването му.  Случилото се не му е попречило да се превърне в един от обичаните млади български актьори. Затова дава съвет на всяко дете, което е в подобна ситуация. „Действията на другите да не ги определят. Да бъдат уверени в това какво са те самите, какво могат и ако някой по-силен, по-властен от тях се възползва от тяхната слабост да потърсят наистина помощ на момента. Защото аз се затворих и си казах - няма кой да ми помогне. Не - винаги има кой да ти помогне! Дори да е съученик - винаги има някой, човек не е сам”, казва той.", "date": "2017.12.17", "title": "ОТКРОВЕНО! Актьорът Ивайло Захариев разкри стара своя тайна"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%82%D0%BE%D0%BF%D0%B2%D0%B8%D1%80%D1%83%D1%81%D0%BE%D0%BB%D0%BE%D0%B3%D1%8A%D1%82-%D0%B0%D0%BD%D0%B3%D0%B5%D0%BB-%D0%BA%D1%83%D0%BD%D1%87%D0%B5%D0%B2-%D1%81%D1%8A%D1%81-%D1%81%D1%8A%D0%B2%D0%B5%D1%82-%D0%BA%D0%B0%D0%BA-%D0%B4%D0%B0-%D0%BF%D1%80%D0%B5%D0%B1%D0%BE%D1%80%D0%B8%D1%82%D0%B5-%D0%B3%D1%80%D0%B8%D0%BF%D0%B0-%D0%B7%D0%B0-%D0%B5%D0%B4%D0%B8%D0%BD-%D0%B4%D0%B5%D0%BD-news712651.html", "text": "\"Ако се храним балансирано, със сигурност ще избегнем грипа и няма да се налага да пием лекарства. При това разнообразие от продукти е абсолютно излишно да започваме да приемаме имуномодулатори. Както нашите си храни, сега пазарът е богат и на много екзотични, ефектът, на които е доказан. Всичко е до храненето. Здравето на организма ни зависи само от него.\" Това коментира д-р Ангел Кунчев пред Би Ти Ви по повод настъпващият грип. \"Хапвайте по една скилидка чесън на ден, или кромид лук. Това са естествените антибиотици. Не трябва да забравяме и пчелните продукти - клеевата тинктура е безотказен имуностимулатор. Джинджифилът може да ни излекува буквално за ден\", съветва той.", "date": "2017.12.17", "title": "ВАЖНО! Топвирусологът Ангел Кунчев със съвет как да преборите грипа за един ден"}
{"url": "http://pik.bg/%D0%B6%D1%8A%D0%BB%D1%82-%D0%BA%D0%BE%D0%B4-%D0%B7%D0%B0-%D0%BE%D0%B1%D0%B8%D0%BB%D0%BD%D0%B8-%D0%B4%D1%8A%D0%B6%D0%B4%D0%BE%D0%B2%D0%B5-%D0%B2-4-%D0%BE%D0%B1%D0%BB%D0%B0%D1%81%D1%82%D0%B8-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BE%D1%82-%D0%B0%D0%BA%D0%B2%D0%B0%D0%BF%D0%BB%D0%B0%D0%BD%D0%B8%D0%BD%D0%B3-news712795.html", "text": "Жълт код за обилни дъждове е обявен за 4 области в страната. Това сочи справка на сайта на НИМХ. Кодът е в сила за областите Кърджали, Хасково, Ямбол и Бургас. В тези райони количеството на валежа ще достигне около и над 20 л/кв.м. От НИМХ съветват при жълт код за обилни валежи хората да бъдат внимателни, тъй като има възможност за локални наводнения, малко на брой. Възможно е да се наложи прекъсване на дейности на открито или затруднения при шофиране заради намалена видимост и аквапланинг.", "date": "2017.12.17", "title": "Жълт код за обилни дъждове в 4 области! Опасност от аквапланинг"}
{"url": "http://pik.bg/%D0%BF%D0%B0%D0%BC%D0%B5%D1%82-%D0%BA%D1%83%D1%80%D0%B1%D0%B0%D0%BD-%D0%B2-%D1%85%D0%B8%D1%82%D1%80%D0%B8%D0%BD%D0%BE-%D0%B7%D0%B0-%D0%B3%D0%BE%D0%B4%D0%B8%D1%88%D0%BD%D0%B8%D0%BD%D0%B0%D1%82%D0%B0-%D0%BE%D1%82-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%BE%D1%82%D0%BD%D0%B5%D0%BB%D0%B0-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-7-%D0%B4%D1%83%D1%88%D0%B8-news712801.html", "text": "Община Хитрино Припомняме, че Курбан по християнски и мюсюлмански обичаи ще бъде отслужен в село Хитрино от 11.00 часа, с който ще бъде отбелязана годишнината от инцидента с влакова композиция в селото, отнел живота на 7 души. Това съобщиха от . В 11.30 часа ще се състои връчване на ключове на собственици на новопостроени къщи. Очаква се днес в селото да присъстват и официални лица, които след излъчването на документален филм за Хитрино ще направят изявления, съобщава \"Фокус\". В 13,00 часа ще бъде организиран обяд за гостите и жителите на селото. 7 души загинаха, а 29 бяха ранени на 10 декември 2016 г., когато товарен влак дерайлира в района на гарата в Хитрино и цистерни с газ пропан-бутан експлодираха. Сигналът за инцидента е подаден в 05.37 часа. Взривната вълна засегна инфраструктурата и повече от 300 домакинства – част от къщите в населеното място бяха сринати до основи, а на други бяха нанесени сериозни щети. Хитрино получи помощ от държавата, ЕС и дарения в общ размер на близо 33 млн. лв. за възстановяване, което продължава и днес. Усвоените до момента средства са близо 7,3 млн. лв. Разследването на инцидента установи, че причината за дерайлирането на влака е несъобразена скорост и на двамата машинисти. Съдебният процес по случая е насрочен за 15 януари 2018 г.", "date": "2017.12.17", "title": "ПАМЕТ! Курбан в Хитрино за годишнината от трагедията, отнела живота на 7 души"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D1%88%D0%BE%D1%84%D1%8C%D0%BE%D1%80-%D0%BE%D1%82%D0%BD%D0%B5%D1%81%D0%B5-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80-%D0%BD%D0%B0-%D0%BF%D0%B5%D1%88%D0%B5%D1%85%D0%BE%D0%B4%D0%BD%D0%B0-%D0%BF%D1%8A%D1%82%D0%B5%D0%BA%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D0%B8-%D0%B8%D0%B7%D0%B1%D1%8F%D0%B3%D0%B0-news712810.html", "text": "Дете е било блъснато на пешеходна пътека във Враца, като шофьорът на автомобила, предизвикал инцидента, избягал, съобщава Булнюз. Инцидентът е станал вчера на улица в града, съобщават от полицията. 15-годишният местен жител М.В.Х е пресичал на пешеходна пътека, когато лек автомобил „Форд Галакси“ отнел предимството на пешеходеца и го блъснал. Зад волана на колата бил 61-годишният Т.М.Б. от село Згориград, който вместо да спре и да помогне на удареното от него дете, побързал да избяга от местопрестъплението. Свидетели на случилото се подали сигнал на тел. 112 и на мястото пристигнали линейка и полиция. Медиците натоварили младежът в линейката и го закарали за преглед в Центъра за спешна помощ във Враца. Той е получил травми на коленете, прегледан е и е освободен за домашно лечение. На 61-годишния шофьор, причинил инцидента, е съставен пътен акт.", "date": "2017.12.17", "title": "Скандално! Шофьор отнесе тийнейджър на пешеходна пътека във Враца и избяга"}
{"url": "http://pik.bg/%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D1%80%D0%BE%D1%81%D0%BE%D0%BD%D0%B5%D1%80%D0%B8%D1%82%D0%B5-%D1%81-%D0%B2%D0%B0%D0%B6%D0%BD%D0%BE-%D0%B8%D0%B7%D0%BA%D0%B0%D0%B7%D0%B2%D0%B0%D0%BD%D0%B5-news712754.html", "text": "Треньорът на Милан Дженаро Гатузо разкри защо се е отказал от схемата с трима защитници, пише \"Новспорт\". \"Реших да се върна към схемата с четирима бранители след като гледах мача с Риека. Всичките ни движения бяха неправилни. На следващата тренировка говорих с четирима-петима играчи\", заяви Гатузо. \"Харесва ми прекия контакт с футболистите. Трябва да има взаимоуважение. Разрешавам им да взимат някои решения, но много очаквам от тях на терена\", допълни Рино. Припомняме, че Милан ще спори с Лудогорец на 1/16-финалите на Лига Европа.", "date": "2017.12.17", "title": "Треньорът на \"росонерите\" с важно изказване"}
{"url": "http://pik.bg/%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%B2-%D0%BE%D0%B1%D1%89%D0%B8%D0%BD%D0%B0-%D0%B3%D0%B5%D0%BD%D0%B5%D1%80%D0%B0%D0%BB-%D1%82%D0%BE%D1%88%D0%B5%D0%B2%D0%BE-%D0%B7%D0%B0-%D0%B4%D0%BE%D0%B1%D0%B8%D0%B2%D0%B0-%D0%BD%D0%B0-%D0%BF%D1%80%D0%B8%D1%80%D0%BE%D0%B4%D0%B5%D0%BD-%D0%B3%D0%B0%D0%B7-news712787.html", "text": "Жителите на община Генерал Тошево гласуват на референдум за добив на природен газ във връзка с инвестиционни намерения на „Русгеоком БГ” АД, съобщава Фокус. Въпросът на местното допитване е „“За“ или „против“ сте Община Генерал Тошево чрез Общинския съвет или кмета на Общината да одобрява устройствени планове, определящи територии за проучване, добив, преработка на следните подземни богатства: нефт, природен газ, твърди горива, минни отпадъци?” Гласуването започна в 07:00 часа и трябва да продължи до 20:00 часа. Бюлетинът съдържа два възможни отговора: „ДА” и „НЕ”. Избирателят може да отбележи желания отговор с „Х” или „V”. 47 са избирателните секции на територията на община Генерал Тошево, в които правото на глас могат да упражнят над 13 000 души. Възможно е участие в референдума с подвижна избирателна кутия, като предварително се подаде заявление за това.", "date": "2017.12.17", "title": "Референдум в община Генерал Тошево за добива на природен газ"}
{"url": "http://pik.bg/%D1%80%D0%B5%D1%81%D0%BF%D0%B5%D0%BA%D1%82-%D0%BF%D1%80%D0%B8-%D0%BA%D0%BE%D0%BB%D0%BE%D1%81%D0%B0%D0%BB%D0%BD%D0%B8-%D0%BE%D1%84%D0%B5%D1%80%D1%82%D0%B8---%D0%B8%D0%BD%D0%B8%D0%B5%D1%81%D1%82%D0%B0-%D1%81-news712743.html", "text": "Капитанът на Барселона - Андрес Иниеста, е отказал няколко фантастични оферти от китайски клубове, твърди \"Мундо Депортиво\" Не е изключено халфът да завърши кариерата си на \"Камп Ноу\". Иниеста е получил предложения, които са много по-високи от заплатата, която взима в Барса, но въпреки това Андрес е отхвърлил офертите. 33-годишният Иниеста е сред големите легенди на Барселона, а също така и на испанския национален отбор.", "date": "2017.12.17", "title": "Респект! При колосални оферти - Иниеста с..."}
{"url": "http://pik.bg/%D0%BA%D0%B0%D0%BC%D0%B8%D0%BE%D0%BD-%D1%81%D0%B5-%D0%BE%D0%B1%D1%8A%D1%80%D0%BD%D0%B0-%D0%BD%D0%B0-%D0%B0%D0%B2%D1%82%D0%BE%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9C-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-news712807.html", "text": "Камион се обърна на автомагистрала „Тракия“ край Пловдив, движението се извършва само в една лента, съобщава електронното издание Трафикнюз, позовавайки се на информация от АПИ. Според информацията инцидентът е станал между Пловдив и Стара Загора, в посока Бургас. Движението при км 152 в посока Бургас по автомагистрала \"Тракия\" се осъществява временно само в изпреварващата лента, поради отстраняване на аварирал тежкотоварен автомобил.", "date": "2017.12.17", "title": "Камион се обърна на автомагистрала „Тракия“ край Пловдив"}
{"url": "http://pik.bg/%D0%B5%D0%B2%D1%80%D0%B5%D0%B8%D1%82%D0%B5-%D0%BF%D0%BE-%D1%86%D1%8F%D0%BB-%D1%81%D0%B2%D1%8F%D1%82-%D0%BF%D1%80%D0%B0%D0%B7%D0%BD%D1%83%D0%B2%D0%B0%D1%82-%D1%85%D0%B0%D0%BD%D1%83%D0%BA%D0%B0-news712808.html", "text": "Еврейските общности по целия свят започват осемдневен празник - Ханука - празникът на светлината. Празникът на светлината – Ханука е празник с исторически характер – Йерусалим и цялата древна Юдея се намирали под елинска власт. Управлявала династията на Селевкидите. На евреите било забранено да живеят по законите на Тората. Службата в храма била забранена, а светлината от менората (ритуалния седемсвещник) – угасена и осквернена. Преданите на Тората евреи под предводителството на Йехуда Макабей се вдигнали на въстание. Малкото на брой въстаници успели да победят многобройната войска. Когато влезли в осквернения храм, те трябвало да запалят отново светлината, но намерили една малка стомничка с осветен зехтин, който можел да гори само един ден. Тогава станало чудото - светлината горяла в свещника цели осем дни, колкото били нужни, за да бъде приготвено ново, осветено масло. За това и до днес евреите честват героичния подвиг на освобождението от робството и разказват историята на чудото. На Ханука, в продължение на осем дни, последователно се палят осем свещи в ритуалния свещник - ханукия, като всеки ден се увеличава броят им. Пали се една основна свещ, наречена шамаша и свещи, съответстващи на поредния ден от празника. В чест на празника във всеки еврейски дом се поставя ханукия на прозореца, а на децата се раздават подаръци и лакомства. Традиционният за празника поздрав е \"Хаг Ханука Самеах!\"", "date": "2017.12.17", "title": "Евреите по цял свят празнуват Ханука"}
{"url": "http://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%BE-%D1%88%D0%B5%D1%81%D1%82%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D1%81%D0%BB%D0%B5%D0%B4-%D0%B2%D0%B5%D1%80%D0%B8%D0%B6%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%B1%D0%B8%D1%80%D0%BC%D0%B8%D0%BD%D0%B3%D0%B0%D0%BC-news712857.html", "text": "Шестима души са загинали, а един е в критично състояние след жестока верижна катастрофа с шест превозни средства в Бирмингам, случила се рано тази сутрин, съобщава The Independent, цитирани от Фокус. Медицинските източници съобщават, че други осем души са се отървали с леки или минимални наранявания. Според свидетел на инцидента, цитиран от електронното издание 5-tv, четирима души буквално „са излетели от автомобилите си“ след сблъсъка. Телата на двама от загиналите са били извадени от спасителите от смачканите автомобили. „Това бе най-ужасяващата катастрофа, която някога съм виждал“, коментира очевидецът.", "date": "2017.12.17", "title": "Ужасяващо! Шестима загинали след верижна катастрофа в Бирмингам"}
{"url": "http://pik.bg/%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4%D1%87%D0%B0%D0%BD%D0%B8%D0%BD-%D1%81%D0%BF%D0%B5%D1%87%D0%B5%D0%BB%D0%B8-%E2%80%9E%D0%B0%D1%83%D0%B4%D0%B8%E2%80%9D-%D0%BD%D0%B0-%D0%BE%D1%82%D0%BA%D1%80%D0%B8%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D0%B5%D0%B7%D0%BE%D0%BD%D0%B0-%D0%B2-%D0%B1%D0%B0%D0%BD%D1%81%D0%BA%D0%BE-%D1%81%D0%BD%D0%B8%D0%BC%D0%BA%D0%B8-news712862.html", "text": "Любен Шумерски от Благоевград спечели чисто ново Audi A3 по време на откриването на зимния сезон в Банско. 49-годишният късметлия изрови изпод снега сандък номер 15, който му донесе голямата награда от превърналата се в емблема за Банско игра „Ловци на съкровища”. Щастливият притежател на луксозния автомобил се изправи в битка за изравяне на наградата с над 450 ентусиасти. Всички те имаха по 4 минути на разположение да търсят награди на Бъндеришка поляна, заровени под снега. „Много съм щастлив, преди 2 години пак участвах, но не успях да спечеля нищо. Моля ви, дайте ми минута, за да кажа на жена ми, защото тя не ми вярва”, каза Любен, който беше дошъл в българския топ курорт заедно със сина си, за да участва в „Ловци на съкровища”. Любен има магазин за автобои в Благоевград и е замислил да подари новото „Ауди” на сина си, който скоро става пълнолетен. 23-ма късметлии спечелиха награди от играта на Бъндеришка поляна. Шестима от тях станаха притежатели на сребърни кюлчета от Fibank. Сред тях беше Ягодина от Враца, която беше дошла в Банско в компанията на миналогодишния победител, който тогава спечели „Ауди”. До последно миналогодишният щастливец се бореше да извади сандък с надежда да вземе втори автомобил от откриването на сезона в Банско, но този път късметът се усмихна на Любен от Благоевград. Петима от ловците на съкровища си тръгнаха от Банско с нови придобивки от „Мтел”. Сред тях имаше таблети и тонколонки. Перлата на Пирин – хотел „Кемпински Гранд Арена Банско” зарадва играчите с три награди – уикенд в хотела, ваучер за двама в СПА центъра и вечеря в ресторант „Коме Прима”. От Maxsport подариха два ваучера на стойност 250 лв. Уикенд за двама в хотел „Стражите” и в хотел „Мура”, осигурени от “Балкан Холидейз”, също зарадваха двама притежатели на сандъчета. БНК се включиха в играта с бяло вино La Scolca Gavi, а от „Домейн Бойар” подариха вино на други двама щастливци. Печеливш сандък донесе карта за всички съоръжения в Банско на дама от планинското градче. От „Юлен” подариха Bansko Premium Card и на един ловец на съкровица, и на най-бързия състезател в играта „Влез в отбора на шампиона”. Там два отбора се състезаха, предвождани от легендарните ски звезди Кристиан Гедина и Марк Жирардели, като тази година отборът на Гедина беше по-бърз, с най-добро общо време в спускането. Сезон 2017/2018 започна и със съвсем ново изживяване за всички гости на планината. Най-добрият български ски курорт изненада посетителите си и с новата игра „Открий злато в лифта”. В нея се включиха всички, които се качиха с лифт в деня на откриването. Трима от тях спечелиха златни монети от Fibank, 20 гости - шапки и шалове от Maxsport, а цели 200 щастливци бяха почерпени с безплатни коктейли. Купонът в Банско традиционно беше подкрепен от много музика и танци. Михаела Филева изпя най-големите си хитове на Бъндеришка поляна, а в типичното си ведро настроение водещият Део забавляваше гостите. Вечерта купонът продължи и в центъра на Банско, където Ути Бъчваров направи истинско шоу с много вкусотии.", "date": "2017.12.17", "title": "Благоевградчанин спечели „Ауди” на откриването на сезона в Банско (СНИМКИ)"}
{"url": "http://pik.bg/%D0%BE%D1%82-%D0%B1%D0%B0%D0%B9%D0%BA%D0%BE%D0%BD%D1%83%D1%80-%D0%B1%D0%B5-%D0%B8%D0%B7%D1%81%D1%82%D1%80%D0%B5%D0%BB%D1%8F%D0%BD-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B8-%D0%BA%D0%BE%D1%80%D0%B0%D0%B1-%D1%81-%D0%BD%D0%BE%D0%B2-%D0%B5%D0%BA%D0%B8%D0%BF%D0%B0%D0%B6-%D0%B7%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B0%D1%82%D0%B0-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B0-%D1%81%D1%82%D0%B0%D0%BD%D1%86%D0%B8-news712811.html", "text": "От космодрума в Байконур успешно бе изстреляна ракета-носител „Съюз-ФГ“ с пилотирания космически кораб „Съюз МС-07“ с новия екипаж за Международната космическа станция (МКС) на борда, съобщава РИА Новости. В състава на екипажа влизат космонавтът на „Роскосмос“ Антон Шкаплеров, както и астронавтите от NASA и JAXA Скот Тингъл и Норишиге Канаи. Скачването на космическия кораб с МКС по план трябва да се осъществи на 19 декември.", "date": "2017.12.17", "title": "От Байконур бе изстрелян космически кораб с нов екипаж за Международната космическа станция"}
{"url": "http://pik.bg/%D0%B2-%D0%B4%D1%80%D0%B0%D0%B3%D0%BE%D0%BC%D0%B0%D0%BD-%D1%81%D0%BD%D0%B5%D0%B6%D0%BD%D0%B0%D1%82%D0%B0-%D0%BF%D0%BE%D0%BA%D1%80%D0%B8%D0%B2%D0%BA%D0%B0-%D0%B4%D0%BE%D1%81%D1%82%D0%B8%D0%B3%D0%BD%D0%B0-3-%D1%81%D0%BC-%D1%81%D0%BD%D1%8F%D0%B3-%D0%B2%D0%B0%D0%BB%D0%B8-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D0%BC%D0%BE%D0%BD%D1%82%D0%B0%D0%BD%D0%B0-%D0%B1%D1%83%D1%80%D0%B3%D0%B0%D1%81-%D0%B8-%D1%81%D0%BE%D1%84%D0%B8%D1%8F-news712860.html", "text": "Най-сериозна към 11:00 часа днес е била снежната покривка в Драгоман – 3 см. Там е измерено най-голямо количество валежи от 43 л/кв. м, съобщават от Националния институт по метеорология и хидрология (НИМХ) при Българската академия на науките (БАН), цитирани от Фокус. Обилни снеговалежи има и във Враца – 27 л/кв. м., в Монтана и Бургас - 26 л/ кв. м., и в София и Кнежа, където са отчетени 20 л/кв. м.", "date": "2017.12.17", "title": "В Драгоман снежната покривка достигна 3 см, сняг вали във Враца, Монтана, Бургас и София"}
{"url": "http://pik.bg/%D0%B2%D1%8A%D0%BF%D1%80%D0%B5%D0%BA%D0%B8-%D1%81%D0%BD%D0%B5%D0%B3%D0%B0-%D0%BD%D0%B0%D0%B2%D0%B0%D0%BB%D0%B8%D1%86%D0%B0-%D0%BD%D0%B0-%D1%84%D0%B5%D1%80%D0%BC%D0%B5%D1%80%D1%81%D0%BA%D0%B8%D1%8F-%D0%BF%D0%B0%D0%B7%D0%B0%D1%80-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news712856.html", "text": "Въпреки снега още от ранни зори нетърпеливи купувачи заприиждаха на открития Коледен фермерски пазар в София, който традиционно прави кмета Йорданка Фандъкова, видя репортер на ПИК. Пазарът се радва на огромен интерес всеки път. На него можете да намерите всичко за коледната трапеза, както и различни ръчно изработени подаръци, сувенири, натурални сапуни, масла и козметика. Всички търговци са сертифицирани и стоките са с гарантиран произход. Той се организира от общинското дружество “Пазари Юг” ЕАД и “Хранкооп” под егидата на кмета на София. Този вид пазари набира огромна популярност и се превръща в туристическа атракция. Освен столичани и десетки хора от провинцията и чуждите туристи го посещават. “Тези пазари са подадена ръка към производителите и това е нашата подкрепа към тях. Столичани се радват, че купуват качествена храна и се срещат с хората, които са я прозвели. Всеки може да опита и да се увери в качеството на предлаганото. Именно това е нашата цел - да срещнем купувача и производителя. Нещо което не може да стане в хипермаркета или в магазина\", заяви изп.- директор на “Пазари Юг” ЕАД Николай Попов след откриването.", "date": "2017.12.17", "title": "Въпреки снега: Навалица на фермерския пазар в центъра на София (СНИМКИ)"}
{"url": "http://pik.bg/%D0%B0%D1%80%D0%B5%D1%81%D1%82-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-%D0%B7%D0%B0%D0%B4%D1%8A%D1%80%D0%B6%D0%B0-%D0%BC%D1%8A%D0%B6-%D0%BF%D0%BE-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D1%87%D0%B5-%D0%B5-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8-%D0%B0%D0%B3%D0%B5%D0%BD%D1%82-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE-news712789.html", "text": "Федералната полиция на Австралия е задържала мъж в Сидни по обвинение, че е действал като икономически агент на Северна Корея и е опитвал да продаде ракетни компоненти и въглища на международния черен пазар, съобщава The Guardian, цитирани от Фокус. 59-годишният Чой Хан Чан от Сидни е обвинен, че е нарушил санкциите на ООН и федералните закони на Австралия, като е обсъждал продажбата на оръжие за масово унищожение и продажбата на контрабандни въглища с произход Северна Корея. Предполагаемите сделки е трябвало да се реализират в Индонезия, Виетнам и други неразкрити засега страни.", "date": "2017.12.17", "title": "Арест! Полицията в Австралия задържа мъж по обвинения, че е икономически агент на Северна Корея"}
{"url": "http://pik.bg/%D1%83%D0%B6%D0%B0%D1%81-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D1%83%D0%B1%D0%B8%D1%82%D0%BE-7-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5%D0%BD%D1%86%D0%B5-%D0%B2-%D0%BC%D0%BE%D0%BC%D1%87%D0%B8%D0%BB%D0%B3%D1%80%D0%B0%D0%B4-news712855.html", "text": "о всяка вероятно се касае за убийство по особено жесток начин. Тялото е транспортирано в кърджалийската болница за аутопсия. Труп на момиченце на 7 години е открит тази сутрин в жилище в Момчилград, съобщава \"Родопи 24\", позовавайки се на осведомени източници. Майката била нощна смяна в „Теклас - България“. Прибирайки се в апартамента, открила мъртвото тяло на дъщеря си. Жилищният блок се намира в центъра на Момчилград. П", "date": "2017.12.17", "title": "УЖАС! Намериха убито 7-годишно момиченце в Момчилград!"}
{"url": "http://pik.bg/%D1%82%D0%B5%D0%B6%D0%BA%D0%B0-%D1%86%D0%B5%D0%BD%D0%B7%D1%83%D1%80%D0%B0-%D0%B2-%D0%B1%D0%B8-%D1%82%D0%B8-%D0%B2%D0%B8-%D0%B7%D0%B0-%D0%B1%D0%B0%D0%BD%D1%81%D0%BA%D0%BE-news712865.html", "text": "За пореден път Би Ти Ви показа, че е подвластна на цензурата и не защитава интересите на хората в нашата държава. Тя отразява едностранно новините и това пролича отново вчера в централната емисия. Защото всички сайтове, вестници и други телевизии даваха от откриването на ски сезона в Банско и Пампорово. Само Би Ти Ви не обели думичка за Банско при положение, че там бяха дошли световните ски легенди Марк Жирардели и Кристиан Гедина. Освен това хиляди любители на ски туризма нямаха търпение да се спуснат за първи път тази зима по пистите. Би Ти Ви обаче наложи тежка цензура за Банско. Така показа, че е на страната на зелените организации и те влияят в нюзрума. А това не е независима журналистика. Напротив Би Ти Ви е извън всички етични кодекси на медиите и на журналистите. Затова зрителите и рекламодателите вече не и вярват.", "date": "2017.12.17", "title": "Тежка цензура в Би Ти Ви за Банско!"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B7%D0%B0%D1%82%D0%B2%D0%BE%D1%80%D0%B5%D0%BD%D0%B8-%D0%B7%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5-%D0%BD%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-%D1%81%D0%B0-%D0%BF%D0%BB%D0%B0%D0%BD%D0%B8%D0%BD%D1%81%D0%BA%D0%B8%D1%82%D0%B5-%D0%BF%D1%8A%D1%82%D0%B8%D1%89%D0%B0-%E2%80%9E%D0%B4%D1%80%D0%B0%D0%B3%D0%B0%D0%BB%D0%B5%D0%B2%D1%86%D0%B8---%D0%B0%D0%BB%D0%B5%D0%BA%D0%BE%E2%80%9D-%D0%B8-%E2%80%9E%D0%B1%D0%BE-news712864.html", "text": "Във връзка с обилния снеговалеж и извършването на опесъчаване на планинските пътища на Витоша, пътищата „Драгалевци - Алеко” и „Бояна – Златни мостове” са затварени за движение на автомобили,  съобщиха от пресцентъра на Столична община, цитирани от Фокус. Затварени се подходите откъм Златни мостове и Драгалевци. Снегопочистващи машини ще извършват опесъчаване на планинските пътища. Общественият транспорт към момента се движи при зимни условия. Автобусите по линия 63 се движат до Златни мостове, а по линия 66 ще се движи до лифт „Драгалевци“.", "date": "2017.12.17", "title": "Важно! Затворени за движение на автомобили са планинските пътища „Драгалевци - Алеко” и „Бояна – Златни мостове”"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%B2-%D1%80%D0%B0%D0%B7%D0%B2%D0%BB%D0%B5%D0%BA%D0%B0%D1%82%D0%B5%D0%BB%D0%BD%D0%BE-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D0%B5-%D0%B2-%D1%8F%D0%BF%D0%BE%D0%BD%D0%B8%D1%8F-news712853.html", "text": "Четирима души са загинали, а един е в критично състояние след пожар в развлекателно заведение в японската префектура Сайтама, съобщава РИА Новости, като се позовава на информация от местните медии. При пожара са пострадали общо 11 души, които са били приети в болници. Според информацията, пожарникарите са открили в изгорялото помещение тялото на още един човек, но се очаква медицинските екипи да констатират смъртта, преди тя да бъде обявена официално. Подборностите около инцидента се изясняват.", "date": "2017.12.17", "title": "Инцидент! Четирима загинали при пожар в развлекателно заведение в Япония"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0-%D0%B8%D0%BC%D0%B8%D0%B3%D1%80%D0%B0%D1%86%D0%B8%D0%BE%D0%BD%D0%BD%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news712804.html", "text": "Президентът на САЩ Доналд Тръмп призова Конгреса да прекрати „верижната миграция“ и да установи имиграционна система, основана на заслуги, съобщава The Hill, цитирани от Фокус. Според него настоящият процес заплашва националната сигурност и натоварва социалната система на САЩ. В седмичното си обръщение към нацията Тръмп заяви, че настоящата имиграционна система на САЩ е „остаряла“ и служи на „специални интереси“. Той разкритикува „верижната миграция“ – процес чрез който американски граждани или притежатели на „зелена карта“ могат да доведат и роднините си в САЩ. „Понеже тези лица се приемат единствено поради семейни връзки, а не заради умения или заслуги, те товарят социалната система. Тъй като няма критерий за подбор, настоящата система не съответства на националната ни сигурност“, допълни той. „Нека системата бъде основана на любовта към нашата държава“, категоричен бе Доналд Тръмп.", "date": "2017.12.17", "title": "Американският президент разкритикува имиграционната система в страната"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B2-%D0%BC%D0%BE%D0%BC%D1%87%D0%B8%D0%BB%D0%B3%D1%80%D0%B0%D0%B4-7-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%B4%D0%B0%D0%BC%D0%BB%D0%B0-%D0%BD%D0%B0%D0%BC%D0%B5%D1%80%D0%B5%D0%BD%D0%B0-%D1%81-%D1%82%D0%B8%D0%BA%D1%81%D0%BE-%D0%BD%D0%B0-%D1%83%D1%81%D1%82%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B8-news712869.html", "text": "Мъртвото 7-годишно момиченце, чийто труп беше открит тази сутрин от майка му, било с тиксо на устата. Това разкриха за \"Родопи24\" съседи. Припомняме, че труп на момиченце на 7 години бе открит тази сутрин в апартамент на 3-ия етаж в жилищен блок \"Слава\" в центъра на Момчилград. Безжизненото тяло на дъщеря си открила майката, която се прибрала от нощна смяна в „Теклас-България“, която фабрика се намира на около 10 км от Момчилград. На тръгване от апартамента снощи, тя заключила външната врата с едно завъртане на ключа. На сутринта й направило впечатление, че се наложило двойно завъртане на патронника и едва тогава вратата се отворила. Бащата на момиченцето се намира в чужбина. Имала и по-голям брат, но пък той бил в Турция. „Убили са малкото „слънчице“. Така я наричахме. Не можете да си представите колко красиво лице имаше“, разплака се жена от съседен блок. Тя е разговаряла с майката на Дамла, която заявила, че дъщеря й лежала върху леглото, но устата й била запушена с тиксо. Разследващите работят по версията за убийство по особено жесток начин. На този етап от прокуратурата и полицията не дават информация. Тялото е транспортирано в Кърджали за аутопсия. На входно-изходните артерии на Момчилград има засилено полицейско присъствие.", "date": "2017.12.17", "title": "ТРАГЕДИЯТА В МОМЧИЛГРАД! 7-годишната Дамла намерена с тиксо на устата?! (СНИМКИ)"}
{"url": "http://pik.bg/%D1%81%D0%BF%D0%B5%D1%86%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B5%D0%B4%D0%B8%D0%BD-%D1%82%D0%B5%D1%80%D0%BE%D1%80%D0%B8%D1%81%D1%82-%D0%B5-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D0%BD-%D0%BE%D1%82-%D1%81%D0%B8%D0%BB%D0%B8%D1%82%D0%B5-%D0%BD%D0%B0-%D1%80%D0%B5%D0%B4%D0%B0-%D0%B2-%D0%B4%D0%B0%D0%B3%D0%B5%D1%81%D1%82%D0%B0%D0%BD-news712806.html", "text": "При специална полицейска операция на територията на руската република Дагестан е бил ликвидиран един терорист, съобщава Интерфакс, цитиран от Фокус. „В рамките на операцията се е стигнало до боеве с бандити, укрили се в частен дом в село Губден – се посочва в официалното съобщение на Информационния център на Националния антитерористичен комитет на Русия. - По предварителни данни един терорист е ликвидиран“. Отбелязва се, че операцията продължава.", "date": "2017.12.17", "title": "Спецоперация! Един терорист е ликвидиран от силите на реда в Дагестан"}
{"url": "http://pik.bg/%D1%82%D0%BE%D1%82%D0%B0%D0%BB%D0%BD%D0%B0-%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D1%83%D0%B1%D0%B8%D1%82%D0%B0%D1%82%D0%B0-%D0%B4%D0%B0%D0%BC%D0%BB%D0%B0-%D0%B7%D0%B0%D0%BA%D0%BB%D1%8E%D1%87%D0%B8%D0%BB%D0%B0-%D0%B2%D0%B5%D0%B4%D0%BD%D1%8A%D0%B6-%D0%BE%D1%82%D0%B8%D0%B2%D0%B0%D0%B9%D0%BA%D0%B8-%D0%BD%D0%B0-%D1%80%D0%B0%D0%B1%D0%BE%D1%82%D0%B0-%D0%BA%D0%BE%D0%B3%D0%B0%D1%82%D0%BE-%D1%81%D0%B5-%D0%BF%D1%80-news712898.html", "text": "Майката на убитата 7-годищна Дамла в Момчилград заключила веднъж, отивайки на работа! Когато се прибрала, било заключено два пъти… Това разказала жената пред полицаите, когато се прибрала от работа и намерила детето си мъртво с тиксо на устата, съобщава родопи24. Както е известно, труп на момиченце на 7 години бе открит тази сутрин в апартамент на 3-ия етаж в жилищен блок \"Слава\" в центъра на Момчилград. Безжизненото тяло на дъщеря си открила майката С. М., която се прибрала от нощна смяна в „Теклас-България“, която фабрика се намира на около 10 км от Момчилград. На тръгване от апартамента снощи тя заключила външната врата с едно завъртане на ключа. На сутринта й направило впечатление, че се наложило двойно завъртане на патронника и едва тогава вратата се отворила. Бащата на момиченцето се намира в чужбина. Малката Дамла имала и по-голям брат, но пък той се намирал в Турция. „Убили са малкото „слънчице“. Така я наричахме. Не можете да си представите колко красиво лице имаше“, разплака се жена от съседен блок. Тя е разговаряла с майката на Дамла, която заявила, че дъщеря й лежала върху леглото, но устата й била запушена с тиксо. Разследващите работят по версията за убийство по особено жесток начин. На този етап от прокуратурата и полицията не дават информация. Тялото е транспортирано в Кърджали за аутопсия. На входно-изходните артерии на Момчилград има засилено полицейско присъствие.", "date": "2017.12.17", "title": "ТОТАЛНА МИСТЕРИЯ! Майката на убитата Дамла заключила веднъж, отивайки на работа! Когато се прибрала, превъртяла два пъти… (СНИМКА)"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B2-%D0%BA%D1%8A%D1%80%D0%B4%D0%B6%D0%B0%D0%BB%D0%B8-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%B4%D0%B0%D0%BC%D0%BB%D0%B0-%D1%80%D0%B0%D0%B1%D0%BE%D1%82%D0%B8%D0%BC-%D0%BF%D0%BE-%D0%B2%D0%B5%D1%80%D1%81%D0%B8%D1%8F%D1%82%D0%B0-%D0%B7%D0%B0-%D1%83%D0%BC%D0%B8%D1%88%D0%BB%D0%B5%D0%BD%D0%BE-%D1%83%D0%B1%D0%B8%D0%B9-news712906.html", "text": "Назначена е тройна съдебно-медицинска експертиза, работим по всички възможни версии. Това заяви пред журналисти окръжният прокурор на Кърджали Желязко Стефанов по повод открития труп на 7-годишната Дамла тази сутрин в Момчилград, съобщава 24rodopi.com. Досъдебното производство е образувано за умишлено умъртвяване на дете на 7 години, каза още обвинителят на държавата в Източните Родопи. Припомняме, че малко след като е открила трупа на дъщеря си, момчилградчанката С. М. казала, че устата й била залепена с тиксо. 7-годишното момиченче било само в апартамента, защото майката била нощна смяна на работа в „Теклас“. Бащата е на работа в чужбина, а големия брат на Дамла се намирал при роднини в Турция.", "date": "2017.12.17", "title": "ТРАГЕДИЯ! Прокуратурата в Кърджали за смъртта на Дамла: Работим по версията за умишлено убийство на дете! Ще има тройна съдебно-медицинска експертиза!"}
{"url": "http://pik.bg/%D0%B1%D0%B0%D0%BD-%D0%B3%D0%BE%D1%82%D0%B2%D0%B8-%D0%BD%D0%BE%D0%B2%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%BF%D1%80%D0%B5%D0%B7-2018-%D0%B0-news712859.html", "text": "Ръководството на БАН ще обсъди провеждането на нов протест в началото на следващата година. Учените искат от държавата допълнителни 38 млн. лева за заплати, увеличаване на стипендията за докторантите на 765 лева и поощрително финансиране за високото признание, изразено в оценката на Министерството на образованието. Това обявиха днес представители на протестния щаб на академията. Протестните действия под надслов \"Няма да търпим повече\" ще продължат, докато е необходимо, обяви проф. Бойко Георгиев . Учените ще сезират и омбудсмана Мая Манолова във връзка с нарушаването на конституционното им право на заплащане, съответстващо на извършената работа. В момента средната заплата в БАН е 755 лева, а младите учени получават с 50 лева повече от чистачките в академията.", "date": "2017.12.17", "title": "БАН готви нови протести през 2018-а"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B8%D0%BA%D0%BE%D0%BB%D0%B0%D0%B9-%D0%BD%D0%B0%D0%BD%D0%BA%D0%BE%D0%B2-%D0%B2%D0%BE%D0%B4%D0%B0%D1%87%D0%B8%D1%82%D0%B5-%D0%B4%D0%B0-%D1%81%D0%B0-%D0%B3%D0%BE%D1%82%D0%BE%D0%B2%D0%B8-%D0%B7%D0%B0-%D0%BF%D1%8A%D1%82-%D0%B2-%D0%B7%D0%B8%D0%BC%D0%BD%D0%B8-%D1%83%D1%81%D0%BB%D0%BE%D0%B2%D0%B8%D1%8F-%D0%B2%D1%82%D0%BE%D1%80%D0%BD%D0%B8%D0%BA-%D0%B8-%D1%81%D1%80%D1%8F%D0%B4%D0%B0-%D1%89%D0%B5-%D0%B2%D0%B0-news712909.html", "text": "Отправяме призив към водачите да са подготвени за зимни условия, прогнозата за вторник и сряда е за обилен снеговалеж. Това каза на брифинг министърът на регионалното развитие и благоустройството Николай Нанков, съобщава Фокус. Нанков обърна внимание на метеорологичните условия. „Очакваме минусови температури през нощта, прогнозата за вторник и сряда е за обилен снеговалеж. Отправяме призив към водачите да са подготвени за зимни условия, да оборудват автомобилите си, да бъдат внимателни и дисциплинирани“, заяви той. Във връзка с това кои са най-честите грешки и нарушения на шофьорите, министърът коментира: „Несъобразена скорост, неподготвени автомобили – гуми, липса на течност за чистачки или износени такива. Борбата с войната по пътищата е съвместен процес. Трябва както ние като държавни институции да полагаме усилия, така и водачите“. Николай Нанков даде пример с тежкотоварен автомобил, заради който преди няколко седмици бе затворена за няколко часа АМ „Тракия“.", "date": "2017.12.17", "title": "Министър Николай Нанков: Водачите да са готови за път в зимни условия, вторник и сряда ще вали обилен снеговалеж"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%81%D0%BB%D0%B0%D0%B2%D0%B8-%D0%BF%D1%80%D0%B0%D1%89%D0%B0-%D0%BA%D0%B0%D0%BA%D0%B0-%D1%81%D0%B8-%D0%B2-%D0%B5%D0%B3%D0%B8%D0%BF%D0%B5%D1%82-%D0%B7%D0%B0-%D1%87%D0%BD%D0%B3-news712834.html", "text": "По-голямата сестра на Слави Трифонов по традиция щяла да посрещне новата година отвъд границите на България. Рентгеноложката Петя в края на месеца щяла да стегне куфарите за Египет, а воаяжът бил сред обичайните подаръците на брат ѝ към нея. Каката на Дългия е запалена пътешественичка, а африканската държава била сред малкото, където кракът ѝ все още не бил стъпвал. По нелепи стечения на обстоятелствата дългоочакваното пътуване съвпаднало със скорошната кончина на техния баща Тодор, който почина в последните дни на изминалия ноември след боледуване. Петя се поколебала дали да не отмени резервацията, въпреки че заради наближаващата дата туроператорите щели да я ожулят със солена неустойка. След като се посъветвала с майка си и брат си, решила да не се лишава от пътешествието, а просто да го изкара по-смирено. Плановете били с нея да замине и майка им Здравка, която откакто е пенсионерка, се радва на екзотиката на света благодарение на милионерския си син. Възрастната жена обаче била притеснена, че екскурзията щяла да се припокрие с помена за 40 дни от смъртта на мъжа ѝ, а тя държала да присъства на ритуала. Дори да се откажела да лети за петзвездния лукс, който я очаквал в слънчев Египет, дъщеря ѝ Петя нямало да остане без компания там, защото щял да я придружава нейният мъж Влади. Този път рентгеноложката едва ли щяла да се снима по бански, защото откакто разкрепостените ѝ фотоси лъснаха в публичното пространство, брат ѝ пощурял и я нахокал жестоко, че демонстрира охолство, въпреки изричната му забрана към цялото семейство да издава моменти от ежедневието си. Коледните празници Трифонов планирал да сподели с роднините си, но не в Плевен. По всяка вероятност всички те щели да гостуват в луксозното му жилище в столицата, където мама Здравка обичала да идва. Кака му Петя, която се славела като изкусна кулинарка, пък се стягала да му приготви домашни ястия, макар Дългия да настоявал да поръча храна от любимия си ресторант, където се храни ежедневно. Плановете му за новогодишната нощ обаче остават мистерия, а последният път, в който учиндолецът посрещнал празника с компания, бил преди четири години, когато наши сънародници го забелязаха да се черпи с шампанско в известен турски курорт заедно с тогавашната си приятелка Мартина, Борис Солтарийски и неговата жена Аделина.", "date": "2017.12.17", "title": "ЕКСКЛУЗИВНО В ПИК! Слави праща кака си в Египет за ЧНГ"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%87%D0%B0%D1%81%D1%82%D0%B8-%D0%BD%D0%B0-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%BE%D1%81%D1%82%D0%B0%D0%B2%D0%B0%D1%82-%D0%B1%D0%B5%D0%B7-%D0%B2%D0%BE%D0%B4%D0%B0-%D0%BD%D0%B0-18-%D0%B4%D0%B5%D0%BA%D0%B5%D0%BC%D0%B2%D1%80%D0%B8-news712866.html", "text": "„Софийска вода” временно ще прекъсне водоснабдяването в някои части на столицата на 18 декември (понеделник), съобщиха от пресцентъра на дружеството, цитирани от Фокус. се налага спиране на водоподаването от 09:30 до 21:30 часа на клиентите на „Софийска вода”, живеещи по бул. „Симеоновско шосе“ от бул. „Г. М. Димитров“ до ул. „Димитър Шишманов“; по ул. „Тодор Кожухаров“, ул. „Стефан Гечев“, ул. „Леа Иванова“, ул. „455- та“, ул. „Димитър Шишманов“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: бул. „Симеоновско шосе“ ъгъла с ул. „Георги Златарски“. се налага спиране на водоподаването от 10:00 до 16:00 часа на клиентите на „Софийска вода”, живеещи по ул. „Ангел Маджаров“, ул. „Петър Хр. Стойнов“, ул. „Старо селище“, ул. „Челопешко шосе“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Ангел Маджаров“ ъгъла с ул. „Петър Хр. Стойнов“. се налага спиране на водоподаването от 09:00 до 21:00 часа на клиентите на „Софийска вода”, живеещи по ул. „Бойчо Бойчев“, ул. „Околовръстен път“, в местност Подлозище, местност Горни Смърдан, ул. „Суходолска“ в района на бившия АРЗ „Люлин“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Околовръстен път“ ъгъла с ул. „Подлозище“ над басейн „Пирамидите“. се налага спиране на водоподаването от 09:00 до 16:30 часа на клиентите на „Софийска вода”, живеещи по ул. 646 от ул. „Обзор“ до ул. „Димитър Шишманов“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. 646 ъгъла с ул. „Каменица“. се налага спиране на водоподаването от 09:30 до 16:30 часа на клиентите на „Софийска вода”, живеещи в кв. „Видните“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Горна кория“ ъгъла с ул. „Люба Белева“. се налага спиране на водоподаването от 10:00 до 22:00 часа на клиентите на „Софийска вода”, живеещи по ул. „Владимир Димитров - Майстора“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Владимир Димитров - Майстора“ ъгъла с ул. „Беловодски път“. се налага спиране на водоподаването от 09:00 до 21:00 часа на клиентите на „Софийска вода”, живеещи по бул. „Цариградско шосе“ от №123 до №139; ул. „Магнаурска школа“; ул.“ Проф. Константин Илиев“, ул. „Константин Костенечки“, ул. „Изворът на Белоногата“, бензиностанция ОМВ на бул.“ Цариградско шосе“ 123А. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Магнаурска школа“ пред сградата на ГДБОП. След възстановяване на водоснабдяването е възможно временно повишаване мътността на водата.", "date": "2017.12.17", "title": "Важно! Части на столицата остават без вода на 18 декември"}
{"url": "http://pik.bg/%D1%88%D0%BE%D1%83-%D0%B2-%D0%B1%D0%B8%D0%B0%D1%82%D0%BB%D0%BE%D0%BD%D0%B0-%D0%BC%D0%B0%D1%80%D1%82%D0%B5%D0%BD-%D1%84%D1%83%D1%80%D0%BA%D0%B0%D0%B4-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%B9%D0%BE%D1%85%D0%B0%D0%BD%D0%B5%D1%81-%D1%82%D0%B8%D0%BD%D0%B3%D0%B5%D1%81-%D0%B1%D1%8C%D0%BE-news712911.html", "text": "Носителят на Кристалния глобус Мартен Фуркад (Франция) спечели масовия старт на 15 километра от Световната купа по биатлон пред родна публика във френския зимен център Анеси. Победата е двойна за Франция днес, след като по-рано Жюстин Бреза триумфира в масовия старт при жените. Фуркад повали всичките 20 мишени и измина трасето за 36.30.3 минути. Така той записа втора победа за сезона и общо 65-а в кариерата си за Световната купа. Втори завърши норвежецът Йоханес Тингес Бьо, който пропусна две мишени в първата от четирите си стрелби и остана на 3.9 секунди зад Фуркад. Така Бьо не успя да запише пета поредна победа за сезона. Германецът Ерик Лесер финишира трети на 6.2 секунди също без пропуск в стрелбата. Първият масов старт за сезона премина без българско участие. Мартен Фуркад води в генералното класиране за Световната купа с 432 точки, след като е с място на подиума във всичките осем старта от началото на сезона. Втори е Йоханес Тингес Бьо с 412 точки, а третото място заема Яков Фак (Словения) с 306 точки, акцентира \"Спортал\".", "date": "2017.12.17", "title": "Шоу в биатлона! Мартен Фуркад отговори на Йоханес Тингес Бьо"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BF%D1%80%D0%BE%D0%BC%D0%B5%D0%BD%D0%B8-%D0%BD%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D1%81%D1%8A%D0%B1%D0%B8%D1%82%D0%B8%D0%B5-%D0%B2-%D0%B7%D0%B0%D0%BB%D0%B0-%E2%80%9E%D0%B0%D1%80%D0%B5%D0%BD%D0%B0-%D0%B0%D1%80%D0%BC%D0%B5%D0%B5%D1%86%E2%80%9C-news712788.html", "text": "Въвежда се временна организация на движението във връзка със събитие в зала „Арена Армеец“, съобщиха от пресцентъра на Столична община, цитиарни от Фокус. От 19:00 до 22:00 часа се забранява движението и се разрешава паркирането на пътни превозни средства в крайна дясна лента на двете пътни платна на бул. „Асен Йорданов“ между бул. „Шипченски проход“ и Площад на авиацията“. Промяната в организацията на движение се налага във връзка с провеждане на събитие в зала „Арена Армеец“.", "date": "2017.12.17", "title": "Важно! Промени на движението в столицата  заради събитие в зала „Арена Армеец“"}
{"url": "http://pik.bg/%D1%80%D0%B5%D1%88%D0%B5%D0%BD%D0%BE-%D0%B5%D1%82%D0%BE-%D0%BA%D0%BE%D0%B9-%D0%BD%D0%B0%D0%BF%D1%83%D1%81%D0%BA%D0%B0-%D1%81%D1%82%D0%B0%D0%BC%D1%84%D0%BE%D1%80%D0%B4-%D0%B1%D1%80%D0%B8%D0%B4%D0%B6-news712905.html", "text": "Давид Луис е сигурен напускащ в редиците на Челси през зимата, пише \"Гол\", позовавайки се на информация от Острова. От много време насам е ясно, че той има проблем с мениджъра на тима Антонио Конте. Специалистът напоследък разчита на Андреас Кристенсен като партньор в центъра на отбраната на Гари Кейхил и тимът на \"сините\" е постигнал шест победи в последните си осем мача във Висшата лига с тази двойка бранители. Ролята на резерва със сигурност не удовлетворява Луис, а най-пресния случай на футболист в конфликт с Конте бе Диего Коща, нападателят в последствие бе продаден. Твърди се, че Луис ще смени отбора, тъй като му е важно да играе и за да попадне в състава на Бразилия за Мондиал 2018.", "date": "2017.12.17", "title": "Решено! Ето кой напуска \"Стамфорд Бридж\""}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B2-%D0%B4%D0%BD%D0%B8%D1%82%D0%B5-%D0%BD%D0%B0-%D1%85%D0%B0%D0%BD%D1%83%D0%BA%D0%B0-%D1%81%D0%B2%D0%B5%D1%89%D0%B8%D1%82%D0%B5-%D0%BD%D0%B5-%D0%BE%D0%B7%D0%B0%D1%80%D1%8F%D0%B2%D0%B0%D1%82-%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%BE-%D0%B5%D0%B2%D1%80%D0%B5%D0%B9%D1%81%D0%BA%D0%B8%D1%82%D0%B5-%D0%B4%D0%BE%D0%BC%D0%BE%D0%B2%D0%B5-news712916.html", "text": "Горд съм, че българската нация умее да отбелязва празниците на всички други нации. Това каза президентът Румен Радев по време на церемонията за отбелязването на еврейския празник Ханука – Празникът на светлината, която се състоя в Централната софийска синагога, съобщава Фокус. Държавният глава запали основната свещ, с която се отправя послание за мир, разбирателство и успех. „Щастливи сме с моята съпруга да бъдем тази вечер тук и заедно да отбележим Ханука – Празникът на светлината. За мен е чест да запаля една от свещите и да продължа традицията българският държавен глава да отбелязва съвместно с еврейската общност в България този красив празник. Горд съм, че българската нация умее да отбелязва заедно празниците на всички други нации. Българските евреи винаги са стояли редом със своите сънародници за просперитета на духовно извисена България, затова не е чудо спасението им в мрачните дни на войната. Не е случайно, че България не даде своите евреи. И ако днес крайният национализъм и екстремистките политически разбирания се опитват да се прокраднат в нашето ежедневие, да пренапишат нашата история, да заразят с омраза децата ни, то уверявам ви, че ние ще бъде заедно отново в борбата за справедливостта. В дните на Ханука свещите не озаряват единствено еврейските домове, те ни показват, че най-голямото чудо е да живеем в мир и разбирателство“, каза още Радев.", "date": "2017.12.17", "title": "Президентът Румен Радев: В дните на Ханука свещите не озаряват единствено еврейските домове"}
{"url": "http://pik.bg/%D0%B7%D0%B8%D0%B7%D1%83-%D0%BD%D0%B5-%D0%BC%D0%BE%D0%B3%D0%B0-%D0%B4%D0%B0-%D1%81%D0%B8-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F-%D1%87%D0%B5-%D0%B7%D0%B0%D0%B4%D0%BC%D0%B8%D0%BD%D0%B0%D0%B2%D0%B0%D0%BC-%D0%B4%D0%B5%D0%BB-%D0%B1%D0%BE%D1%81%D0%BA%D0%B5-news712903.html", "text": "Треньорът на Реал (Мадрид) Зинедин Зидан призна, че за него е немислимо, че е задминал по брой трофеи в клуба легендарния Висенте Дел Боске, който е бил и негов треньор на \"Бернабеу\". С успеха си в Световното клубно първенство Зизу завоюва осмия си трофей като наставник на \"кралете\" и определено в момента е сред най-реномираните треньори. \"Не мога да си представя, че задминавам Дел Боске\", заяви Зидан пред \"Ел Мундо Депортиво\". \"Уважавам го страшно много, все пак той бе и мой треньор в Реал. Мисля, че ще бъде добре да продължим в същия дух, но преди всичко искам да поздравя моите играчи\", добави Зизу. Вчера Реал (Мадрид) спечели финала на Световното клубно първенство с 1:0 срещу Гремио, акцентира \"Гол\".", "date": "2017.12.17", "title": "Зизу: Не мога да си представя, че задминавам Дел Боске"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D0%B0%D1%81%D0%BA%D0%BE-%D0%BA%D0%B5%D1%86%D0%B0-%D1%81%D0%BB%D0%BE%D0%B6%D0%B8-%D1%81%D0%BB%D1%83%D1%85%D0%BE%D0%B2-%D0%B0%D0%BF%D0%B0%D1%80%D0%B0%D1%82-news712848.html", "text": "В последните няколко месеца Васил Найденов се появявал по участията си със специализиран слухов апарат, доверяват негови почитатели. Изработена под формата на слушалки за музика, машинката помагала на Кеца да чува симбеците си и да изпълнява песните си качествено, защото иначе изпитвал затруднения. Всъщност проблеми със слуха естрадната легенда получил преди няколко години, когато усетил шум и бучене. След поредица специализирани прегледи при най-добрите лекари у нас те му казали, че няма фатално заболяване, но с напредването на възрастта все повече ще отслабва дейността на сетивния му орган. За Васил това било равносилно на трагедия, защото той е от певците, които винаги държат да изпълняват репертоара си на живо, а здравословният проблем истински го затруднявал. Ушите му станали слабо място след няколко прекарани тежки грипа, които преминавали със сериозни възпаления и изваждали певеца извън строя. Въпреки че е с повече от десетилетие по-млад от другата голяма звезда на естрадната сцена – Лили Иванова, Васко имал много повече ядове със здравето от нея. „Лили много се пази, наспива се, има голям антураж и прави по десет големи концерта в годината. Аз и останалите колеги сме принудени да пеем къде ли не – по сватби, барове и провинциални читалища, за да се издържаме. Не можем да ѝ стигнем хонорара“, вайкал се Кеца пред познати. Освен за постепенната загуба на слуха, Найденов се косял и за проблемите си с кръвното. Често му се случвало да събира двете граници, а преди години го лекували в болница заради ядове със сърцето. Освен разкрасителните продукти, към които изпълнителят е пристрастен заради изявената си суета, на нощното му шкафче вече стояли не един или два блистера с хапове. Напоследък Васил станал по-отговорен към здравето си и не си показвал носа излишно, а предпочитал да прекарва време в покоите си, занимавайки се с домашни задължения. Припомняме, че съвсем скоро певецът откупи и съседния до своя апартамент, за да ги слее, и в момента се ширел на цял етаж от кооперация. Тъй като бил запален по мебелите и имал дърводелски талант, сам се занимавал с интериора на новата част от жилището си.", "date": "2017.12.17", "title": "ЕКСКЛУЗИВНО В ПИК И \"РЕТРО\"! Васко Кеца сложи слухов апарат"}
{"url": "http://pik.bg/%D1%81%D1%82%D1%80%D0%B0%D1%82%D0%B5%D0%B3%D0%B8%D1%87%D0%B5%D1%81%D0%BA%D0%B0-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D1%8F-%D0%BA%D0%B8%D1%82%D0%B0%D0%B9-%D0%BD%D0%B0%D0%BB%D0%B8%D0%B2%D0%B0-%D0%BE%D0%B3%D1%80%D0%BE%D0%BC%D0%BD%D0%B8-%D1%81%D1%83%D0%BC%D0%B8-%D0%B2-%D0%BF%D0%B0%D0%BA%D0%B8%D1%81%D1%82%D0%B0%D0%BD%D1%81%D0%BA%D0%BE-%D1%80%D0%B8%D0%B1%D0%B0%D1%80%D1%81%D0%BA%D0%BE-%D1%81%D0%B5%D0%BB%D1%86%D0%B5-%D0%B7%D0%B0%D1%80%D0%B0%D0%B4%D0%B8-%D1%84%D0%BB%D0%BE-news712790.html", "text": "Китай инвестира огромни суми в малко пакистанско риболовно селце, за да спечели местното население на своя страна и да построи дълбоководно търговско пристанище, което, според подозренията на САЩ и Индия, един ден може да се превърне във военноморска база на китайския флот, съобщава Ройтерс, цитирани от Фокус. Пекин вече построи училище, изпрати доктори и обеща 500 милиона долара, под формата на грантове, за летище, болница, университет и водна инсталация в Гуадар - прашно селце, чието пристанище е на брега на Арабско море, надзиравайки един от най-натоварените морски пътища по света. Грантовете включват 230 милиона долара за ново международно летище - една от най-големите китайски инвестиции за подобно предприятие, според властите на Пакистан. Отпуснатите суми за Гуадар се различават от обичайната китайска практика по други места. Пекин традиционно използва наложената от Запада практика за отпускане на кредити за инфраструктурни проекти, обикновено чрез контролирани от държавата търговски или инвестиционни банки. „Концентрацията на толкова грантове е поразителна“, коментира Андрю Смол, автор на книга за китайско-пакистанските отношения и изследовател на базирания във Вашингтон Фонд Маршал. „Китай обикновено никога не отпуска грантове или помощи, а когато го прави, то е в много скромни размери“, обяснява Смол. Пакистан приветства средствата с отворени обятия. Но щедростта на Пекин предизвика съмненията на Индия и САЩ, че Гуадар е част от бъдещите китайски геостратегически планове да се противопостави на американската доминация в моретата. „Всичко това предполага, че Гуадар, за много хора в Китай, е не само търговско предложение в дългосрочен план“, предположи Смол. Министерството на външните работи на Китай не е направило коментар на твърденията.", "date": "2017.12.17", "title": "Стратегическа инвестиция! Китай налива огромни суми в пакистанско рибарско селце заради флота си"}
