{"url": "http://pik.bg/%D0%B5%D0%BA%D1%81%D1%82%D1%80%D0%B5%D0%BC%D0%BD%D0%BE-%D0%B7%D0%B0%D0%BF%D0%BE%D1%87%D0%BD%D0%B0-%D0%BF%D1%8A%D1%80%D0%B2%D0%B8%D1%8F-%D0%BE%D1%84%D1%80%D0%BE%D1%83%D0%B4-%D1%81%D1%8A%D0%B1%D0%BE%D1%80-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news763613.html", "text": "Първи офроуд събор в България започна днес край шуменското село Лозево, съобщи на БТА Билян Янков, член на клуба \"Дяволски пчели\", организатор на събитието. По думите му за първи път в страната се организира събор за любителите на офроуда, които ще имат възможност да пробват трасета край селото с джипове, бъгита, АТВ-та, мотори и други превозни средства. На събора, който ще продължи до неделя, се очакват около 3000 посетители, каза Янков. Той отбеляза, че през трите дни на проявата, която няма състезателен характер, са организирани забавни игри и развлечения; за доброто настроение на гостите е осигурена музикална програма. Сподели:", "date": "2018.07.06", "title": "ЕКСТРЕМНО! Започна Първия офроуд събор в България"}
{"url": "http://pik.bg/%D0%BA%D1%83%D0%BB%D1%82%D0%BE%D0%B2%D0%BE-%D1%81%D0%BF%D0%B0%D1%81-%D0%B1%D0%BE%D0%BC%D0%B1%D0%B0%D1%82%D0%B0-%D0%B3%D0%BE-%D1%85%D0%B2%D0%B0%D0%BD%D0%B0-%D0%B0%D0%BC%D0%BD%D0%B5%D0%B7%D0%B8%D1%8F---%D0%B7%D0%B0%D0%B1%D1%80%D0%B0%D0%B2%D0%B8-%D1%87%D0%B5-%D0%B3%D0%BE-%D1%81%D1%8A%D0%B4%D1%8F%D1%82-news763713.html", "text": "Спас Кънчев, получил прякора Бомбата, след като отправил бомбени заплахи МВР - Пловдив и няколко други служби, тотално забрави за делото срещу него, което трябваше да се гледа вчера в районния съд под тепетата. Подсъдимият, срещу когото са повдигнати обвинения за това, че е инициирал три неверни повиквания за тревога, не се яви в съдебната зала и не посочи конкретна и уважителна причина за това. След четвърт час пак избрал 112. Този път съобщил, че е поставил атомна бомба в сградата на Трето РУ при ОДМВР - Пловдив. Допълнил, че ще взриви и Дирекция „Национална система 112“ при МВР. Въпреки че Спас е получил съдебната призовка, той не се яви на вчерашното заседание. Прокурорът по делото поиска да се даде ход на разпоредителното заседание, тъй като за това не се изисква присъствието на подсъдимия. На друго мнение беше служебният защитник на Спас Бомбата. Той подчерта, че именно на това заседание трябва да се реши дали делото ще се гледа по общия ред, или по особените правила, тоест дали Спас ще признае вината си и ще поиска споразумение с прокуратурата. Адвокатът поиска делото да бъде отложено за друга дата, за да може клиентът му сам да си каже какво иска, и подчерта, че в други случаи Спас се е опитвал да съди адвокатската колегия за нарушаване на неговите права като подсъдим. Делото беше отложено за 18 септември. Сподели:", "date": "2018.07.06", "title": "КУЛТОВО! Спас Бомбата го хвана амнезия - забрави, че го съдят"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE-%D1%82%D0%B8%D1%85%D0%B8-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D1%8F-%D0%B2-%D1%81%D0%BE%D1%84%D0%B8%D1%8F-%D1%81%D0%BB%D0%B5%D0%B4-%D0%BF%D1%8A%D1%80%D0%B2%D0%B8%D1%8F-%D1%80%D0%B5%D0%B9%D0%B4-%D0%BD%D0%B0-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-news763674.html", "text": "Проверките на вицепремиера Валери Симеонов за шума в софийските заведения вече дадоха резултат. Съставени са предупредителни протоколи, а при повторни нарушения, заведенията ще бъдат запечатани. За проверките ПИК съобщи първа. След рейда на Валери Симеонов, експерти ще обикалят по кръчмите. Началникът по търговската дейност в район \"Студентски\" Галина Кирилова обясни, че проверките започват след 22 ч., като в тях участват полицаи и са поканени и колегите от РЗИ, информира Би Ти Ви. На булевард \"Витоша\" и в Студентски град Симеонов и здравните експерти обиколиха над 10 кръчми, барове и дискотеки. В проверените заведения никой не пожела да разкаже за проверките, но музиката през деня днес беше силно намалена, а тази вечер ще работят според наредбата. Сподели:", "date": "2018.07.06", "title": "ИЗВЪНРЕДНО! По-тихи заведения в София след първия рейд на вицепремиера Валери Симеонов"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B5-%D0%BE%D0%B4%D0%BE%D0%B1%D1%80%D1%8F%D0%B2%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D1%81-%D0%B3%D1%8A%D1%80%D1%86%D0%B8%D1%8F-news763581.html", "text": "От кабинета на македонския президент Георги Иванов днес опровергаха твърденията на премиера Зоран Заев в интервю пред гръцката телевизия ЕРТ, че държавният глава ще подкрепи Договора с Гърция, предава  македонската електронна медия \"A1\". В съобщението се подчертава, че позицията на президента не се е променила и че той няма да бъде разколебан от никакъв натиск, увещания и заплахи. \"Премиерът Заев, със своите променливи, противоречащи си и объркани позиции продължава да лъже и манипулира не само македонската, но гръцката и международната общественост. Членството на Македония в Европейския съюз и НАТО, не може да става повод за злоупотреба и за приемане на вреден Договор с непредвидими последици за македонската държава и македонския народ. Македонският президент не приема Договора, който вреди на македонската национална идентичност и вреди на интересите на Република Македония“, се казва в съобщението от канцеларията на държавния глава. Сподели:", "date": "2018.07.06", "title": "Напрежение! Македонският президент не одобрява Договора с Гърция"}
{"url": "http://pik.bg/%D1%83%D0%BA%D1%80%D0%B0%D0%B9%D0%BD%D0%B0-%D0%BE%D1%87%D0%B0%D0%BA%D0%B2%D0%B0-%D0%BE%D1%82-%D0%B5%D1%81-%D0%B8-%D0%BD%D0%B0%D1%82%D0%BE-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%B7%D0%B0-%D1%82%D0%B5%D1%80%D0%B8%D1%82%D0%BE%D1%80%D0%B8%D0%B0%D0%BB%D0%BD%D0%B0%D1%82%D0%B0-%D1%86%D1%8F%D0%BB%D0%BE%D1%81%D1%82-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-news763586.html", "text": "Предстоят две важни за Украйна събития - срещите на високо равнище с ЕС и НАТО, и нашите очаквания са засилване на консолидираната международна подкрепа на териториалната цялост на Украйна, системните реформи, европейската и евроатлантическата интеграция. Това заяви на брифинг посланикът на Украйна Микола Балтажи. По думите му Русия продължава да води хибридна война срещу Украйна, която включва различни компоненти и е една война без правила. Една от целите на хибридната война е спъването и блокирането на европейския път на развитието на Украйна, заяви още Балтажи. Той отбеляза, че Руската федерация нарушава Минските споразумения. Посланикът посочи, че от агресията на Русия Украйна губи от икономическия си потенциал и има жертви и от мирното население. Той засегна и въпроса с украинските политически затворници и посочи, че това е важна и чувствителна тема. Борим се за незабавното им освобождаване, коментира Балтажи. Той подчерта, че няма военен път за решаване на конфликта с Русия. Държим от самото начало на мирното урегулиране на конфликта, но Русия не изпълнява задълженията си по Минските споразумения и наруши много международни документи, а обвинява украинските власти, заяви посланикът. Русия не е дошла да донесе стабилност и мир в Украйна, посочи Микола Балтажи и заяви, че тя действа от позиция на сила и не разчита да промени собственото си поведение, а да промени правилата на играта в света, да наложи своя модел. Украинското правителство извършва сериозни мерки, насочени към възстановяване на териториалната цялост на Украйна и реинтеграцията на Донбас, посочи той. Сподели:", "date": "2018.07.06", "title": "Украйна очаква от ЕС и НАТО подкрепа за териториалната цялост на страната"}
{"url": "http://pik.bg/%D0%B3%D1%80%D1%83%D0%B7%D0%B8%D0%BD%D1%81%D0%BA%D0%B0%D1%82%D0%B0-%D1%86%D1%8A%D1%80%D0%BA%D0%B2%D0%B0-%D0%B2%D0%B5%D1%87%D0%B5-%D0%BD%D0%B5-%D0%B5-%D0%BE%D1%81%D0%B2%D0%BE%D0%B1%D0%BE%D0%B4%D0%B5%D0%BD%D0%B0-%D0%BE%D1%82-%D0%B4%D0%B0%D0%BD%D1%8A%D1%86%D0%B8-news763585.html", "text": "Конституционният съд в Грузия е удовлетворил иск на религиозните малцинства и е премахнал норма от Данъчния кодекс, която включвала освобождаването на Грузинската православна църква от плащането на ДДС по време на строителни дейности на храмове и манастири, тяхното възстановяване и зографисване. Представители на няколко вероизповедания обжалват пред Конституционния съд с иск срещу парламента на Грузия относно целесъобразността от освобождението на православната църква от плащането на ДДС от март 2017.  Делото на Евангелска Баптистка църква на Грузия, „Грузинската църква – словото на живота“, „Църквата на Христос“, „Църквата на евангелската вяра на Грузия“, „Съюз на християнски адвентисти от седмия ден\", „Апостолически администратор на латинските католици от Кавказ“. Те протестират срещу факта, че плащането на ДДС по време на строителството на храмове, тяхното възстановяване и боядисване, освободен само Грузинската православна църква.  На свой ред, ответникът – грузинският парламент – се позова на факта, че тази норма служи за признаване на специалната роля на Православната църкма в историята на страната, пише църковният сайт \"Добротолюбие\". В резултат на това Конституционния съд на Грузия установил, че  вероизповеданията имат равни права, но се проявява специално отношение на религиозна основа. „Съдът отбелязва, че особената роля на Грузинската православна църква е свързана с историческия си принос, а не да се изгради бъдещето на привилегирован правен статут на православната християнска религия“, – се посочва в становището на Конституционния съд. „Конституционният съд счита, че неравното третиране на спорните правила не са рационална връзка с посочените по-горе законни цели и  е дискриминационно регулиране. Следователно нормативната смисъл на спорните разпоредби, които освобождават Грузинската патриаршия от ДДС по време на строителство на храмове и църкви, реставрацията им и изрисуването им, се признава за неконституционно в съответствие с член 14 от Грузинската конституция (забрана за дискриминация):, казва съдът.  Решението на Конституционния съд ще влезе в сила на 31 декември 2018 г. Сподели:", "date": "2018.07.06", "title": "Грузинската църква вече не е освободена от данъци"}
{"url": "http://pik.bg/%D0%B4%D0%BC%D0%B8%D1%82%D1%80%D0%B8%D0%B9-%D0%BF%D0%B5%D1%81%D0%BA%D0%BE%D0%B2-%D0%BD%D0%B5-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D1%87%D0%B5-%D0%B8%D0%B7%D0%B2%D0%B5%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D1%80%D0%BE%D0%B8%D1%80%D0%B0%D0%BD%D1%81%D0%BA%D0%B8%D1%82%D0%B5-%D1%81%D0%B8%D0%BB%D0%B8-%D0%BE%D1%82-%D1%81%D0%B8%D1%80%D0%B8%D1%8F-%D1%89%D0%B5-%D0%B1%D1%8A%D0%B4%D0%B5-%D1%82%D0%B5%D0%BC%D0%B0-%D0%BD%D0%B0-%D1%81%D1%80-news763591.html", "text": "ТАСС, цитирана от \"Фокус\". Прессекретарят на руския президент Дмитрий Песков опроверга информацията на медиите, че извеждането на проиранските сили от Сирия ще е основна тема на срещата между президентите на Русия и САЩ Владимир Путин и Доналд Тръмп, предава „В този случай подвеждат източниците или на „Комерсант“, или на „Блумбърг“, това мога да ви кажа“, заяви Песков в отговор на молба на журналист да потвърди информацията на източниците на медиите, които съобщиха, че основната тема на срещата между лидерите на САЩ и Русия може да е извеждането на поддържаните от Иран части от територията на Сирия. Освен това прессекретарят на Кремъл заяви, че „сирийската проблематика ще бъде предмет на обмен на мнения“. „Това несъмнено е лесно да се предвиди. За всеки случай, руската страна се готви и Путин е готов да обсъжда сирийската тема. Но изказвания от типа „без мен ме ожениха“, когато две страни обсъждат трета страна и взимат някакви решения за нея – едва ли това е реалистично“, заяви Песков. „Тези съобщения не съответстват на действителността“. Песков изрази надежда, че двамата лидери ще дадат пресконференция след края на преговорите. Сподели:", "date": "2018.07.06", "title": " Дмитрий Песков не потвърди, че извеждането на проиранските сили от Сирия ще бъде тема на срещата Путин – Тръмп"}
{"url": "http://pik.bg/%D1%81%D0%BB%D0%B5%D0%B4%D0%B8%D0%B7%D0%B1%D0%BE%D1%80%D0%BD%D0%BE-%D0%B5%D1%80%D0%B4%D0%BE%D0%B3%D0%B0%D0%BD-%D1%89%D0%B5-%D0%B7%D0%B0%D0%BF%D0%B0%D0%B7%D0%B8-%D0%BA%D0%BE%D0%B0%D0%BB%D0%B8%D1%86%D0%B8%D1%8F%D1%82%D0%B0-%D1%81%D0%B8-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news763596.html", "text": "Ердоган ще запази коалицията си в парламента Съюзът на управляващата Партия на справедливостта и развитието (ПСР) с Партията на националистическото действие (ПНД) ще продължи в новия парламент и след изборите, заяви турският президент Реджеп Тайип Ердоган, цитиран от Анадолската агенция. Ердоган говори на среща в Анкара с окръжни председатели на неговата ПСР. \"Ще продължим Републиканската коалиция в парламента\", заяви той, визирайки предизборния съюз на ПСР с ПНД. Ердоган благодари на турския народ за високата избирателна активност на изборите на 24 юни - над 86 процента, като по думите му това е \"притеснило\" онези, които искали да поставят Турция в ъгъла. Президентът каза, че са завършени първоначалните действия за прехода към президентска система на управление, включително промени, свързани с кабинета. \"В понеделник първият президентски указ ще бъде издаден скоро след церемонията по полагане на клетва\", каза той. Ердоган добави, че новият кабинет за първи път ще включва и фигури, които не принадлежат към никоя политическа партия. \"Сега вече съставяме кабинет с министри, които не са партийни\", заяви турският лидер. Очаква се съставът на новия кабинет да бъде огласен в понеделник, след като Ердоган положи клетва на церемония същия ден. \"Ще ускорим държавните дела и ще ги направим по-ефективни, като слеем институции, които вършат сходна работа, и премахнем такива, които са станали неефективни\", каза още той. Настоящият президент беше преизбран на избори на 24 юни, които поставят началото на нова система на управление, възлагаща на президентската институция широки правомощия. Мнозина допускат, че в новото правителство постове може да получат хора, близки до Партията на националистическото действие (ПНД), която бе съюзник на Ердоган в предизборната кампания, възнаграждавайки я за подкрепата на изборите. Сподели:", "date": "2018.07.06", "title": "СЛЕДИЗБОРНО! Ердоган ще запази коалицията си в парламента"}
{"url": "http://pik.bg/%D1%80%D1%83%D1%81%D0%B8%D1%8F-%D1%89%D0%B5-%D0%B7%D0%B0%D1%89%D0%B8%D1%82%D0%B8-%D0%B8%D0%BD%D1%82%D0%B5%D1%80%D0%B5%D1%81%D0%B8%D1%82%D0%B5-%D1%81%D0%B8-%D0%B2-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B0%D1%82%D0%B0-%D0%B2%D0%BE%D0%B9%D0%BD%D0%B0-%D0%BE%D0%B1%D1%8F%D0%B2%D0%B8-%D0%BA%D1%80%D0%B5%D0%BC%D1%8A%D0%BB-news763600.html", "text": "Русия \"ще защити интересите си\", след като САЩ обявиха търговска война на Китай, налагайки мита за десетки милиарди долари върху китайски продукти, предупреди днес Кремъл. Русия вече взе и ще вземе всички необходими мерки, за да защити собствените си интереси. Както е известно, Европейският съюз също е готов на ответни мерки, след като администрацията на президента Доналд Тръмп ще обложи допълнително стоки, влизащи в САЩ от Стария континент. Сподели:", "date": "2018.07.06", "title": "Русия ще защити интересите си в търговската война, обяви Кремъл"}
{"url": "http://pik.bg/%D0%BF%D0%B0%D0%BF%D0%B0%D1%82%D0%B0-%D0%B7%D0%B0%D1%8F%D0%B2%D0%B8-%D1%87%D0%B5-%D0%BA%D0%BB%D0%B8%D0%BC%D0%B0%D1%82%D0%B8%D1%87%D0%BD%D0%B8%D1%82%D0%B5-%D0%BF%D1%80%D0%BE%D0%BC%D0%B5%D0%BD%D0%B8-%D0%BF%D1%80%D0%B5%D0%B2%D1%80%D1%8A%D1%89%D0%B0%D1%82-%D0%B7%D0%B5%D0%BC%D1%8F%D1%82%D0%B0-%D0%B2-%D0%B1%D1%83%D0%BD%D0%B8%D1%89%D0%B5-news763593.html", "text": "Папа Франциск призова правителствата да изпълнят ангажиментите си да ограничат климатичните промени и отправи предупреждение, че ако неустойчивото развитие и необузданото потребление се запазят, те заплашват да превърнат Земята в купища \"развалини, пустини и отпадъци\", предаде Асошиейтед прес. Франциск отправи този призив днес на конференция във Ватикана по случай третата годишнина от неговата енциклика за климатичните промени. Папското послание във връзка с Парижката конференция за климата през 2015 г. съдържаше призив за промяна в парадигмата на отношенията на човечеството с природата. В днешната си реч папата призова отделните правителства да спазят ангажиментите си от Париж и заяви, че институции като Международният валутен фонд и Световната банка имат да изиграят важна роля, за да насърчават реформите и да поощряват устойчивото развитие. \"Има голяма опасност да оставим на бъдещите поколения само развалини, пустини и отпадъци\", предупреди Светият отец. Сподели:", "date": "2018.07.06", "title": "Папата заяви, че климатичните промени превръщат Земята в бунище"}
{"url": "http://pik.bg/%D1%81%D0%BC%D0%B5%D0%BD%D1%8F-%D0%B7%D0%B0%D0%BD%D0%B0%D1%8F%D1%82%D0%B0-%D0%B3%D0%B0%D0%BB%D0%B5%D0%BD%D0%B0-%D1%81%D0%BB%D0%B8%D0%B7%D0%B0-%D0%BE%D1%82-%D1%81%D1%86%D0%B5%D0%BD%D0%B0%D1%82%D0%B0-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BF%D0%BE%D1%87%D0%BD%D0%B0-%D0%B1%D0%B8%D0%B7%D0%BD%D0%B5%D1%81-%D1%81-%D0%B1%D1%83%D1%80%D0%B3%D0%B5%D1%80%D0%B8-%D0%BE%D1%82-%D0%B5%D0%BB%D0%B8%D1%82%D0%BD%D0%B8-%D0%B3%D0%BE%D0%B2%D0%B5%D0%B4%D0%B0-news763622.html", "text": "Бизнес дама ще става попфолк звездата Галена. Певицата е редуцирала участията си из чалготеките в страната и ще върти бургери във Велико Търново. Покрай майчинството и изявите по заведенията певицата се нагърби с още една задачка. Близки до звездата споделят, че ги развела лично из поредното заведение на мъжа й Галин, което скоро отвори и което тя изцяло обзавела сама. И четвъртото заведение на семейството е във Велико Търново и прави гурме бургери за богаташи и ценители, предава \"Хотнюз\". Според запознати месото било от скъпи породи говеда, а хлебчетата и сосовете се правят на място. Певицата показа изискан вкус и познания по интериорен дизайн. Заведението е в типичен американски стил. Сподели:", "date": "2018.07.06", "title": "СМЕНЯ ЗАНАЯТА! Галена слиза от сцената! Звездата почна бизнес с бургери от елитни говеда"}
{"url": "http://pik.bg/%D0%BE%D0%B7%D1%85%D0%BE-%D0%BD%D1%8F%D0%BC%D0%B0-%D0%BE%D1%82%D0%BA%D1%80%D0%B8%D1%82%D0%B8-%D1%81%D0%BB%D0%B5%D0%B4%D0%B8-%D0%BE%D1%82-%D0%BD%D0%B5%D1%80%D0%B2%D0%BD%D0%B8-%D0%B0%D0%B3%D0%B5%D0%BD%D1%82%D0%B8-%D0%B2-%D0%B0%D1%82%D0%B0%D0%BA%D0%B0%D1%82%D0%B0-%D1%81%D1%80%D0%B5%D1%89%D1%83-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%8F-%D0%B3%D1%80%D0%B0%D0%B4-%D0%B4%D1%83%D0%BC%D0%B0-news763717.html", "text": "Организацията за забрана на химически оръжия (ОЗХО) заключи в доклад, че не са открити никакви следи за употребата на нервни агенти в атаката от април срещу сирийския град Дума, предава \"Франс прес\". \"Резултатите показват, че не са открити никакви органофосфорни нервни агенти или продуктите им на разграждане\", се казва в междинен доклад на ОЗХО. В текста обаче се допълва, че \"заедно с експлозивни остатъци са намерени различни органични химикали със съдържание на хлор\". Разследването на предполагаемата химическа атака в Дума, при която загинаха около 40 души, продължава, увериха от ОЗХО. Инспекторите от контролния орган на ОЗХО започнаха разследване на мястото на предполагаемата химическа атака в сирийския град Дума броени дни след инцидента, информира \"Фокус\". Делегация от експерти от базираната в Хага организация има за задача да разследва атаката от 7 април, за която редица организации, сред които и „Белите каски“ тогава съобщиха, че е химическа. Западните държави твърдят, че при атаката са използвани химически вещества, най-вероятно хлор и зарин, и са убити най-малко 40 цивилни граждани. Дамаск и съюзникът й Москва отрекоха да е извършена химическа атака в Дума. Сподели:", "date": "2018.07.06", "title": "ОЗХО: Няма открити следи от нервни агенти в атаката срещу сирийския град Дума"}
{"url": "http://pik.bg/%D0%BA%D0%B8%D1%81%D0%B5%D0%BB%D0%B8%D0%BD%D0%B8-%D0%B2-%D1%81%D1%82%D0%BE%D0%BC%D0%B0%D1%85%D0%B0---%D0%B7%D0%B0%D1%89%D0%BE-%D1%81%D1%82%D1%80%D0%B0%D0%B4%D0%B0%D0%BC%D0%B5-%D0%BE%D1%82-%D1%82%D1%8F%D1%85-news763218.html", "text": "Иначе самият стомах е чудесно адаптиран към присъствието на киселини. Ето защо според специалистите терминът „киселини в стомаха” не е съвсем точен. По-правилно е да се говори за киселини в долната част на хранопровода. Тази област, разположена зад стернума (гръдната кост), която е много близко до стомаха, всички я бъркаме със стомаха. Киселините в стомаха най-често са доброкачествено заболяване и се повлияват при подходящо лечение. В аптеките се предлагат медикаменти, както и продукти изцяло на билкова основа, които помагат да се овладеят неприятните симптоми. Преди появата на тези средства усложненията не са били рядкост: дългосрочно киселините могат да провокират трайно свиване и стеснение в долната част на хранопровода. В резултат болните не успяват вече да поглъщат големи парчета храна, например хляб, месо… Но ефикасните днес лечебни продукти не допускат да се получат този род усложнения. Според статистиките един на всеки пет души в света страда от киселини в стомаха веднъж седмично, а всеки втори – веднъж месечно. Какво е положението у нас? От киселини в стомаха се оплакват 1/3 от българите. Ето и повече за това често срещано неразположение. Стомахът ни е изключително важен орган: той позволява да се смилат храните, като се елиминират микробите, които ги съпътстват. За да смели храната, стомахът я подлага на мощна киселинност. Той произвежда голямо количество хидрохлорна киселина. Противно на схващанията, не киселинността в стомаха провокира неприятното парене. То се появява, когато киселината се разпростре към горната част на стомаха, тоест в долната част на хранопровода, която е особено чувствителна към киселини. Факторите, които обясняват усещането за парене в т.нар. стомах са много. Покачването на киселини към хранопровода, проява на гастроезофагинален рефлукс, са основната причина. Храната, която поемаме, преминава по хранопровода. В долната му част се намира сфинктера (мускул), който се отваря (отпуска), за да пропусне храната към стомаха. След това сфинктера трябва да се затвори. Но при някои хора той не функционира добре и се отваря извън процеса на пропускане на храна за около двайсетина секунди средно и така пропуска киселина към хранопровода. Покачването на киселини към хранопровода се благоприятства от силното подуване на стомаха след приемане на обилно количество храна, от голям стрес или от прекаляване с алкохола. При някои хора мускулът, който свързва долната част на хранопровода със стомаха е постоянно разстроен. Не е известна причината за тази „повреда”. За беда такива хора страдат от постоянни киселини, които трябва да лекуват ежедневно. В аптеките се предлагат добри лечебни средства не само по лекарско предписание, но и такива без рецепта. За целта обаче трябва добре да познавате симптомите и да се консултирате с фармацевта. Сподели:", "date": "2018.07.06", "title": "Киселини в стомаха - защо страдаме от тях?"}
{"url": "http://pik.bg/%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D0%B8%D0%B4%D0%B2%D0%B0-%D0%B2-%D1%81%D0%BE%D1%84%D0%B8%D1%8F-%D0%B7%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B8%D1%82%D0%B5-%D0%BE%D1%82-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B0-%D0%B8-%D0%B8%D0%B7%D1%82%D0%BE%D1%87%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D0%B8-%D0%BA%D0%B8%D1%82%D0%B0%D0%B9-news763720.html", "text": "Македонска правителствена делегация, водена от премиера Зоран Заев, ще присъства на срещата в София на премиерите от Централна и Източна Европа и Китай, известна още като формата 16+1, пише македонското издание \"МКД\". В състава на правителствената делегация са вицепремиерът по икономическите въпроси и координация на икономическите ресори, Кочо Ангушев, министърът на транспорта и съобщенията, Горан Сугаревски и министърът на икономиката, Крешник Бектеши. Македонската правителствена делегация ще присъства на откриването на бизнес-форума, а след това министър-председателят Заев ще се обърне пред пленарната сесия на държавните ръководители, предава \"Фокус\". В рамките на провеждането на седмата среща на ръководителите на правителствата в процеса за сътрудничество на Китай със страните от Централна и Източна Европа, премиерът Заев и правителствената делегация ще проведат официална среща с китайската правителствена делегация, водена от министър-председателя на страната Ли Къцян. Сподели:", "date": "2018.07.06", "title": "Зоран Заев идва в София за срещата на премиерите от Централна и Източна Европа и Китай"}
{"url": "http://pik.bg/%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%B5%D1%82%D0%BE-%D0%B7%D0%B0%D1%89%D0%BE-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D0%B7%D0%B0%D1%81%D0%BF%D0%B8%D0%B2%D0%B0%D1%82-%D0%B7%D0%B0%D0%B4-%D0%B2%D0%BE%D0%BB%D0%B0%D0%BD%D0%B0-news763536.html", "text": "Специалисти от Мелбърнския кралски технологичен университет установиха, че водачите на МПС заспиват зад волана предимно заради нискочестотните вибрации на возилата си , съобщава сайтът Сайънс дейли. За своето изследване австралийските учени използвали 15 доброволци. По време на тестовете специалистите следили за сърдечния ритъм на водачите , които били поставени в симулатор на автомобилно купе. Той имитирал монотонното движение по двулентов път. От експериментите било установено, че при нискочестотни вибрации в диапазона 4-7 херца доброволците започвали да се прозяват на петнадесетата минута , ставали извънредно сънливи на тридесетата и направо заспивали на шейсетата . Учените с изненада открили, че вибрациите с други честоти, правели шофьорите по-бодри . Сподели:", "date": "2018.07.06", "title": "ПРОУЧВАНЕ! Ето защо шофьорите заспиват зад волана"}
{"url": "http://pik.bg/%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D1%82%D1%80%D0%B0%D0%BD%D1%81%D1%84%D0%B5%D1%80-%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D0%B1%D1%83%D1%84%D0%BE%D0%BD-%D0%BA%D0%B0%D0%B7%D0%B0-%D0%B4%D0%B0-%D0%BD%D0%B0-news763714.html", "text": "Един от големите трансфери на това лято е факт! Легендарният италиански страж Джанлуиджи Буфон вече е футболист на Пари Сен Жермен. Вратарят подписа за година с френския гранд, като в договор има опция и за продължаване на контракта с още един сезон. \"С голямо удоволствие се присъединявам към Пари Сен Жермен. За пръв път в моята кариера напускам моята страна. Ставам част от един голям и амбициозен проект, благодаря на президента и на клуба за доверието, което ми оказаха\", споделя Буфон. \"Този клуб бележи уникален прогрес през последните години. Знам за какво мечтаят в Париж. Обещавам на феновете, че ще използвам цялата си енергия и опит, за да постигнем голямата си цел. Всички трябва да бъдем едно цяло - футболисти, фенове и ръководство!\". Джанлуиджи Буфон е на 40-години, като през кариерата си има 1023 мача и 23 спечелени трофея, акцентира \"Топспорт\". Буфон е сред най-великите легенди на Ювентус, а и на световния футбол като цяло. Сега предстои да пази на вратата на ПСЖ. Сподели:", "date": "2018.07.06", "title": "Исторически трансфер! Легендата Буфон каза \"ДА\" на..."}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B7%D0%B2%D0%B5%D1%80%D1%81%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%BF%D1%8A%D1%82%D1%8F-%D0%B1%D0%B8%D1%81%D1%82%D1%80%D0%B8%D1%86%D0%B0---%D0%B6%D0%B5%D0%BB%D0%B5%D0%B7%D0%BD%D0%B8%D1%86%D0%B0-%D0%B2%D0%B8%D0%B4%D0%B5%D0%BE-news763708.html", "text": "Кръв и ужас на пътя! Моторист се е забил челно в кола, разказаха пред ПИК ужасени свидетели на тежкия инцидент. Очевидците разказват, че мотористът се е ударил с висока скорост в лекия автомобил. От удара моторът е изхвърчал в тревата край пътя. Мотористът пък е качен в тежко състояние в линейка и откаран в болница. Първоначалната информация беше, че той е загинал на място, но към момента най-лошото се е разминало. Зверската катастрофа е станала на пътя Бистрица - Железница. Сподели:", "date": "2018.07.06", "title": "ПЪРВО В ПИК! Зверска катастрофа на пътя Бистрица - Железница (ВИДЕО)"}
{"url": "http://pik.bg/%D0%B4%D1%80%D0%B0%D0%BC%D0%B0-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B1%D0%BE%D0%BB%D0%BD%D0%B0%D1%82%D0%B0-%D0%BC%D0%B0%D0%B9%D0%BA%D0%B0-%D0%BD%D0%B0-%D0%BD%D0%B0%D0%BD%D0%B0-%D0%BD%D0%B5-%D1%8F-%D1%80%D0%B0%D0%B7%D0%BF%D0%BE%D0%B7%D0%BD%D0%B0%D0%B2%D0%B0-news763665.html", "text": "Нана Гладуиш не вярва в магии и прокоби, но не може да отрече, че е напълно възможно нещастните събития, които се случват в семейството им, да са причинени от нечисти сили. Водещата на „Съдебен спор“ два пъти води нелека битка с рака на гърдата, а неотдавна претърпя и операция за отстраняването на яйчниците, след като се оказа носител на генна мутация, която предразполага към появата на тумори. Междувременно сестра ѝ също бе диагностицирана с метастазирал рак от яйчников произход в ретроперитонеума и в главата, където я оперираха. Оказва се, че рак е имала и майката на Нана Гладуиш. \"През 2012 г. я оперираха от доброкачествен тумор в мозъка. След това се разболя от алцхаймер. Със сестра ми сме само двете. Мама вече не ни познава. Ситуацията е много тежка“, признава с тъга тв звездата. Баща ѝ Стефан, който бил капитан на кораб, си отишъл от рак на белите дробове на 25 септември 2007 г. Смъртоносното заболяване отнема на Гладуиш и баба ѝ, която се пренася на онзи свят след неравностойна битка със злокачествени образувания на яйчниците. Братовчед на водещата също не могъл да прескочи трапа и се споминал от тумор на щитовидната жлеза, а неотдавна и близката ѝ приятелка - Марияна Низамова - Маня, я напуска по същата причина. \"Дори кученцето ни почина от тежък лимфом. Аз съм интелигентен човек и не ми се иска да вярвам в прокоби, но желая да отида на една фамилна констелация за кармата“, споделя отчаяната от нестихващите нещастия и злини Нана. Тя признава, че била скептично настроена, но наскоро се замислила, че в семейството им се случват прекалено много трагедии и преценила, че е крайно време да потърси причината за това, защото било невъзможно да е просто лоша случайност. \"Чудя се дали управлявам живота си добре. Задавам си екзистенциални въпроси, търся причинно-следствени връзки, може би наистина в рода ни има някакво натрупване“, смята Нана. Към момента водещата на \"Съдебен спор“ била относително спокойна, защото наскоро лекарите потвърдили, че сестра ѝ е влязла в ремисия и здравето ѝ е укрепнало. За самата себе си все още не била сигурна, тъй като ѝ предстояли контролни прегледи в Израел, където и при двете диагнози Гладуиш се лекува. Изследванията и скенерът се отложили във времето заради поредицата терапии, които ѝ били назначени за по-голяма сигурност, както и операцията за премахване на яйчниците, на която тя доброволно се подложи преди месец. Сподели:", "date": "2018.07.06", "title": "ДРАМА В ПИК И \"РЕТРО\"! Болната майка на Нана не я разпознава"}
{"url": "http://pik.bg/%D1%88%D0%BE%D0%BA-%D0%B8-%D1%83%D0%B6%D0%B0%D1%81-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-62-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0-%D0%B7%D0%B0-%D0%B2%D0%B8%D1%81%D0%BE%D0%BA%D0%BE-%D0%BA%D1%80%D1%8A%D0%B2%D0%BD%D0%BE-%D0%B8-%D0%B8%D0%BD%D1%84%D0%B0%D1%80%D0%BA%D1%82-%D0%B7%D0%B0%D1%80%D0%B0%D0%B4%D0%B8-%D1%81%D1%8A%D0%B4%D1%8A%D1%80%D0%B6%D0%B0%D0%BD%D0%B8%D0%B5-%D0%BD%D0%B0-%D0%BA%D0%B0%D0%BD%D1%86%D0%B5%D1%80%D0%BE%D0%B3-news763595.html", "text": "Над 60 медикамента за хипертония и сърдечна недостатъчност са блокирани от пазара заради опасна съставка. Агенцията по лекарствата обяви, че в активното вещество валсартан вероятно има канцерогенен примес, съобщи Нова телевизия. Става дума само за валсартан, доставен от китайска фирма. Затова у нас ще бъде спряна продажбата само някои медикаменти. Европейските служби все още проучват дали и колко е евентуалното замърсяване на медикаментите с опасното вещество. Препоръката на здравните власти е пациентите, които приемат препарати с валсартан, да се свържат с лекаря или фармацевта си, за да уточнят дали е необходимо да спрат употребата му. 1 Valsavil AM 5 mg/80 mg film-coated tablets 2 Valsavil AM 5 mg/160 mg film-coated tablets 3 Valsavil AM 10 mg/160 mg film-coated tablets 4 Valtensin 320 mg film-coated tablets 5 Valtensin 80 mg film-coated tablets 6 Valtensin 160 mg film-coated tablets 7 Valstor 160 mg film-coated tablets 8 Co-Valstor 160 mg/12,5 mg film - coated tablet 9 Valsalen 160 mg film-coated tablets 10 Valsalen H 160 mg/12,5 mg film-coated tablets 11 Valsalen H 160 mg/25 mg film-coated tablets 12 Valsarcon 160 mg film-coated tablets 13 Valsarcon 320 mg film-coated tablets 14 Sarteg 40 mg film-coated tablets 15 Sarteg 80 mg film-coated tablets 16 Sarteg 160 mg film-coated tablets 17 Sarteg HCT 80 mg/12,5 mg film-coated tablets 18 Sarteg HCT 160 mg/12,5 mg film-coated tablets 19 Sarteg HCT 160 mg/25 mg film-coated tablets 20 Valtensin Plus 80 mg/12.5 mg film-coated tablets 21 Valtensin Plus 160 mg/12.5 mg film-coated tablets 22 Valtensin Plus 160 mg/25 mg film-coated tablets 23 VAPRESS 80 mg film- coated tablets 24 VAPRESS 160 mg film-coated tablets 25 Vamadrid 40 mg film-coated tablets 26 Vamadrid 80 mg film-coated tablets 27 Vamadrid 160 mg film-coated tablets 28 Vamadrid 320 mg film-coated tablets 29 Suvartar 160 mg film-coated tablets 30 VALZAP 160 mg film- coated tablets 31 Valsavil 40 mg film-coated tablets 32 Valsavil 80 mg film-coated tablets 33 Valsavil 160 mg film-coated tablets 34 VALZAP H 160 mg/12,5 mg film-coated tablets 35 Asbima 5 mg/800 mg film-coated tablets 36 Asbima 5 mg/160 mg film-coated tablets 37 Asbima 10 mg/160 mg film-coated tablets 38 Bevacomb 5 mg/160 mg film-coated tablets 39 Bevacomb 10 mg/160 mg film-coated tablets 40 Sartesta 5 mg/80 mg film-coated tablets 41 Sartesta 5 mg/160 mg film-coated tablets 42 Sartesta 10 mg/160 mg film-coated tablets 43 Valtensam 5 mg/160 mg film-coated tablets 44 Valtensam 10 mg/160 mg film-coated tablets 45 Valsavil Comp 80 mg/12,5 mg film-coated 46 Valsavil Comp 160 mg/12,5 mg film-coated 47 Suvartar H 160 mg/12,5 mg film-coated tablets 48 Suvartar H 160 mg/25 mg film-coated tablets 49 Valtensin plus 320 mg/12.5 mg film - coated tablets 50 Co-Sartroval 160mg/25mg film-coated tablets 51 Nortivan Neo 160 mg film-coated tablets 52 Nortivan 80 mg film-coated tablet 53 Nortivan 40 mg film-coated tablets 54 Vanatex HCT 80 mg/12.5 mg film - coated tablets 55 Vanatex HCT 160 mg/25 mg film - coated tablets 56 Vanatex 80 mg film - coated tablets 57 Vanatex 160 mg film - coated tablets 58 Valsol plus160 mg/25 mg film-coated tablets 59 Valsavil Comp 80 mg / 12,5 mg film - coated tablets 60 Valsavil Comp 160 mg / 12,5 mg film - coated tablets 61 Valtensin plus 320 mg/25mg film - coated tablets 62 Valsargamma 160mg film-coated tablets Европейската агенция по лекарствата (EMA) и националните компетентни органи са били информирани за наличие на примес в активното вещество валсартан, произведено от Zhejiang Huahai Pharmaceuticals в Китай, Примесът N-нитрозодиметиламин (NDMA) се класифицира като вероятен канцероген. Проучването от страна на Zhejiang Huahai показва, че наличието на NDMA е свързано с промени в производствения процес, въведени през 2012 г. Това не е свързано с установени нарушения при спазването на правилата за добра производствена практика (GMP) и не е известно други активни вещества от тази компания да са засегнати. Zhejiang Huahai е докладвала за тези примеси на производителите на крайните лекарствени продукти в Европейския съюз, които използват активното вещество валсартан, за да произвеждат лекарствени продукти с валсартан, които от своя страна съобщиха за това на регулаторните органи в ЕС. Европейската агенция по лекарствата и националните компетентни органи работят съвместно, за да проучат степента на замърсяване с NDMA при лекарствените продукти, съдържащи валсартан, и възможното им въздействие върху пациентите, които ги приемат. Допълнителна информация за това проучване ще бъде направена публично достояние, веднага след като бъде на разположение. Съвместно с производителя се работи за предприемане на съответни коригиращи мерки за намаляване на нивата или за елиминиране на примеса от бъдещите партиди валсартан, произвеждани в посоченото производствено място. Междувременно, като предпазна мярка, ИАЛ блокира лекарствените продукти, съдържащи активното вещество валсартан, доставено от Zhejiang Huahai в ЕС. На българския фармацевтичен пазар има много други терапевтични алтернативи, съдържащи ангиотензин-II-рецепторни антагонисти. Пациентите, приемащи лекарствени продукти, съдържащи валсартан, които имат въпроси относно засегнатите лекарства, трябва да се свържат с фармацевт и лекуващия им лекар. Валсартан е ангиотензин-II-рецептор антагонист, използван за лечение на артериална хипертония, скорошен миокарден инфаркт и сърдечна недостатъчност. Той се предлага на фармацевтичния пазар самостоятелно или в комбинация с други активни вещества. EMA и ИАЛ работят активно за разрешаването на тази ситуация възможно най-бързо и ще предприемат всички необходими действия за защита на общественото здраве. Сподели:", "date": "2018.07.06", "title": "ШОК И УЖАС! Блокираха 62 лекарства за високо кръвно и инфаркт заради съдържание на канцерогени"}
{"url": "http://pik.bg/%D1%84%D0%B8%D1%84%D0%B0-%D0%BA%D0%B0%D0%BD%D0%B8-%D0%B1%D0%BB%D0%BE%D0%BA%D0%B8%D1%80%D0%B0%D0%BD%D0%B8%D1%82%D0%B5-%D0%B2-%D0%BF%D0%B5%D1%89%D0%B5%D1%80%D0%B0%D1%82%D0%B0-%D1%82%D0%B0%D0%B9%D0%BB%D0%B0%D0%BD%D0%B4%D1%81%D0%BA%D0%B8-%D0%B4%D0%B5%D1%86%D0%B0-%D0%BD%D0%B0-%D1%84%D0%B8%D0%BD%D0%B0%D0%BB%D0%B0-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-news763565.html", "text": "Международната футболна федерация (ФИФА) кани малките тайландски футболисти и техния треньор, блокирани от 23 юни в пещера в Тайланд, да присъстват на финала на мондиала в Русия, предава агенция Асошиейтед прес. Поканата се съдържа в писмо, пратено до президента на футболната асоциация на Тайланд. В него се изказва дълбоко съчувствие и подкрепа към семействата на младите футболисти и техния треньор. Писмото е подписано от президента на ФИФА Джани Инфантино. В него се казва, че ФИФА би искала да покани децата и треньора им на финала на Мондиала, ако спасителите успеят да ги спасят навреме и ако те са достатъчно здрави, за да пътуват. Местни медии съобщиха, че момчетата в пещерата са питали водолазите от военноморските сили, които участват в операцията по спасяването им, за подробности за мачовете от мондиала. По-рано стана ясно, че един от участниците в операцията по спасяването на децата е загинал. Сподели:", "date": "2018.07.06", "title": "ФИФА кани блокираните в пещерата тайландски деца на финала на световното"}
{"url": "http://pik.bg/%D0%BE%D0%B1%D0%BB%D0%B0%D1%81%D1%82%D0%BD%D0%B8%D1%8F%D1%82-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D1%81%D0%BE%D1%84%D0%B8%D0%B9%D1%81%D0%BA%D0%B0-%D0%BE%D0%B1%D0%BB%D0%B0%D1%81%D1%82-%D0%B8%D0%BB%D0%B8%D0%B0%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D0%BF%D0%BE%D0%B4%D0%B0%D1%80%D0%B8-%D0%BD%D0%B0-%D0%B4%D0%B5%D1%86%D0%B0-%D0%BE%D1%82%D0%BB%D0%B8%D1%87%D0%BD%D0%B8%D1%86%D0%B8-%D0%BF%D0%BE%D0%BC%D0%B0%D0%B3%D0%B0%D0%BB%D0%B0-%D0%B7%D0%B0-news763707.html", "text": "Областният управител на Софийска област Илиан Тодоров и заместник- областният управител Николай Борисов посетиха почиващите във вилата на областна администрация в курорта „Боровец“, деца отличници от община Ботевград. Децата от община Ботевград почиват безплатно на вилата, а транспортът и изхранването е осигурено от кмета на общината Иван Гавалюгов. Тодоров и Борисов подариха на децата учебни помагала за изучаване на християнска религия, много книги на историческа тематика, тефтери, химикали, шапки, топки, федербали. Тодоров пожела на децата пълноценна почивка и игри. „Образованието е много важно, но най-важното е да бъдете добри хора, да правите добро. Това ще ви направи пълноценни граждани, а християнската вяра и ценности ще ви покажат пътя как да го постигнете“, заяви той. Областният управител заедно с две от почиващите деца – Васко и Веско запалиха камината. Като част от почивката децата ще се качат напълно безплатно с кабинковия лифта до връх Ястребец. Припомняме, че организирането на безплатни почивките за деца отличници от училищата в Софийска област е част от социалните инициативи на областния управител. Сподели:", "date": "2018.07.06", "title": "Областният управител на Софийска област Илиан Тодоров подари на деца отличници помагала за изучаване на християнска религия (СНИМКИ)"}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B5%D0%BD%D0%BE%D1%82%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B2-%D1%87%D0%B5%D1%80%D0%B2%D0%B5%D0%BD-%D0%B1%D1%80%D1%8F%D0%B3-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-news763566.html", "text": ". В града продължава частичното бедствено положение заради повишената мътност на водата, съобщи БНР. Обяснението е, че дъждовете са предизвикали замърсяването на водата, която идва от извора на Златна Панега. Вчера болницата в града бе временно затворена заради липсата на вода. . Зам.-директорът на РЗИ-Плевен д-р Илиян Минчев обясни, че при напълно възстановено водоподаване в Червен бряг ще вземат проби от четирите пункта, които са установени за пробовземане. \"Единият е болницата. Очакваме да се възстанови нормалният ритъм на болницата. Нощните смени вече ще работят в нормален режим. В хемодиализата са обслужени вчера и нощес хората, които подлежат на тези процедури и днес са на обслужване на диализа в Плевен\", обясни д-р Минчев. За детските заведения има осигурена вода за детските заведения. Илиян Банчев - директор на дирекция в Община Черен бряг твърди, че нещата са овладени. \"Ситуацията е под контрол. \", допълни Илиян Банчев. Водата в Червен бряг все още не става за пиене Два екипа на Регионалната здравна инспекция от Плевен са на място в Червен бряг Доставя се вода в необходими количества за детските заведения. Очакваме да се избистри водата така, че да става за пиене Сподели:", "date": "2018.07.06", "title": "Бедственото положение в Червен бряг продължава"}
{"url": "http://pik.bg/%D0%B4%D0%B2%D1%83%D0%BA%D1%80%D0%B0%D1%82%D0%B5%D0%BD-%D0%BE%D0%BB%D0%B8%D0%BC%D0%BF%D0%B8%D0%B9%D1%81%D0%BA%D0%B8-%D1%88%D0%B0%D0%BC%D0%BF%D0%B8%D0%BE%D0%BD-%D0%BF%D0%BE-%D0%B1%D0%BE%D0%BA%D1%81-%D0%B8%D0%B7%D0%B1%D1%8F%D0%B3%D0%B0-%D0%BE%D1%82-%D0%BA%D1%83%D0%B1%D0%B0-news763601.html", "text": "Двукратният олимпийски шампион по бокс Робейси Рамирес е избягал от тренировъчния лагер на националния отбор в Мексико, съобщи Спортният институт към управляващата Комунистическа партия в Куба. 24-годишният Рамирес, който спечели златния олимпийски медал в категория до 51 килограма през 2012 година в Лондон и този до 53 килограма в Рио де Жанейро през 2016 година, е \"обърнал гръб на съотборниците и родината си. Поведение като това е далеч от ценностите и дисциплината, които характеризират нашия спорт\", се казва в съобщението на института. Моментното нахождение на Рамирес не е известно на кубинските власти, а това е вторият случай на известен боксьор, който бяга от Куба само през тази година. През март 21-годишният двукратен световен шампион Хоанис Аргилагос избяга в Мексико по време на международен турнир. Сподели:", "date": "2018.07.06", "title": "Двукратен олимпийски шампион по бокс избяга от Куба"}
{"url": "http://pik.bg/%D1%81%D0%BE%D1%84%D0%B8%D1%8F%D0%BD%D1%86%D0%B8-%D0%BE%D1%82-%D1%86%D0%B5%D0%BD%D1%82%D1%8A%D1%80%D0%B0-%D0%BE%D1%81%D1%82%D0%B0%D0%BD%D0%B0%D1%85%D0%B0-%D0%B1%D0%B5%D0%B7-%D1%82%D0%BE%D0%BA-%D0%B7%D0%B0%D1%80%D0%B0%D0%B4%D0%B8-%D1%81%D0%BA%D1%8A%D1%81%D0%B0%D0%BD%D0%B8-%D0%BA%D0%B0%D0%B1%D0%B5%D0%BB%D0%B8-news763568.html", "text": "ЧЕЗ Сутринта на 6 юли при несъобразени изкопни дейности бяха скъсани два кабела 10 киловолта, собственост на „ЧЕЗ Разпределение България“ АД, и оставиха без електрозахранване за близо час около 2200 клиенти на дружеството в идеалния център на град София - по ул. „Аксаков“, бул. „Васил Левски“, ул. „Шести септември“. Съставен е констативен протокол за причинените вреди. Това съобщиха от пресцентъра на . В края на май при изкопни дейности в региона също бе скъсан кабел 10 киловолта, в резултат на което в продължение на 45 минути без електрозахранване останаха около 800 клиенти в идеалния център на град София по улиците „Георги С. Раковски“, „11-ти август“, „Врабча“, „Аксаков“. „ЧЕЗ Разпределение България“ АД призовава да се подава информация за стартиращи изкопни дейности поне две седмици предварително на телефон 0700 10 010 или на електронна поща klienti@cez-rp.bg. Сподели:", "date": "2018.07.06", "title": "Софиянци от центъра останаха без ток заради скъсани кабели"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2%D0%B5%D0%BD%D0%B5%D1%82%D0%B0-%D0%BA%D1%8A%D0%BB%D1%87%D0%B8-%D0%BA%D1%8A%D0%BB%D0%BA%D0%B8-%D0%BD%D0%B0-%D1%82%D1%83%D1%80%D1%81%D0%BA%D0%B0%D1%82%D0%B0-%D1%80%D0%B8%D0%B2%D0%B8%D0%B5%D1%80%D0%B0-%D0%B2%D0%BE%D0%B4%D0%B5%D1%89%D0%B0%D1%82%D0%B0-%D0%BF%D0%BE%D0%BA%D0%B0%D0%B7%D0%B0-%D0%BA%D0%BE%D0%B9-%D0%BC%D1%8A%D0%B6-%D0%B9-%D0%B1%D0%BE%D1%8F%D0%B4%D0%B8%D1%81%D0%B0-%D1%81%D1%82%D0%B5%D0%BD%D0%B8%D1%82%D0%B5-%D1%81%D0%BD-news763614.html", "text": "Съвсем сама пече кълки на плажа тв водещата Венета Райкова. Блондинката разпуска в любимия си курорт в Анталия, като този път не е взела със себе си дори малкия Патрик. Причината е желанието на Венета да се усамоти и да помисли върху нещата от живота, но без мъже, които да я разсейват. \"Дори синът ми не е с мен в момента. Имам нужда от почивка\", споделила Райкова. Както писа \"Ретро\", преди да отпраши за Анталия блондинката спретна ударен ремонт в апартамента си. Наред с бригадата майстори в боядисването на стените си включил и любимият мъж на Венета - нейния Патрик. Както е известно хлапето остана да живее с майка си, след като родителите му се разведоха. Боядисването се видяло фасулска работа на Венетиния син. Цели два дни Патрик бачкал наравно с бояджиите, но най-старателен бил във вапцането на своята стая. Сподели:", "date": "2018.07.06", "title": "ГОРЕЩО! Венета кълчи кълки на Турската ривиера! Водещата показа кой мъж й боядиса стените... (СНИМКИ)"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D0%B0%D0%B4%D0%B5%D0%B2-%D0%B8-%D0%BA%D0%B8%D1%82%D0%B0%D0%B9%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%BB%D0%B8-%D0%BA%D1%8A%D1%86%D1%8F%D0%BD-%D0%BD%D0%B0-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%B0-%D0%B2%D0%B5%D1%87%D0%B5%D1%80%D1%8F-news763721.html", "text": "Президентът Румен Радев и неговата съпруга Десислава Радева посрещнаха министър-председателя на Китай Ли Къцян и съпругата му във вила „Калина”. Там е официалната вечеря по случай визитата. По-рано Румен Радев също се обяви за засилване на сътрудничеството с България в рамките на европейското законодателство, предава Нова телевизия. Дамата са се договорили за създаване на център за перспективни изследвания, който да засили познанията за икономическите стандарти и регулации, които действат както на територията на Китай, така и на България. Сподели:", "date": "2018.07.06", "title": "Президентът Радев и китайският премиер Ли Къцян на официална вечеря "}
{"url": "http://pik.bg/%D1%80%D1%83%D1%81%D0%B8%D1%8F-%D0%B2%D1%8A%D0%B2%D0%B5%D0%B4%D0%B5-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%B8-%D0%BC%D0%B8%D1%82%D0%B0-%D0%B2%D1%8A%D1%80%D1%85%D1%83-%D0%B2%D0%BD%D0%BE%D1%81-%D0%BD%D0%B0-%D0%BD%D1%8F%D0%BA%D0%BE%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%81%D1%82%D0%BE%D0%BA%D0%B8-news763607.html", "text": "TACC, цитирана от \"Фокус\". Русия въведе допълнителни мита в размер между 25% и 40% върху вноса на някои стоки от САЩ в отговор на американските такси за алуминий и стомана, предава Митата ще бъдат наложени за вноса в Русия на пътностроителна техника, нефтогазово оборудване и оптично влакно. Съответното постановление е подписано от министър-председателя на Руската федерация Дмитрий Медведев, се казва в съобщение от Министерството на икономическото развитие. От разпространения текст става ясно, че след три години Москва може да въведе мита на вноса на товари от САЩ в качеството на ответни мерки, тъй като текущите контрамерки не покриват напълно щетите, които руските износители понасят от действията на американските власти. Сподели:", "date": "2018.07.06", "title": "Русия въведе допълнителни мита върху внос на някои американски стоки"}
{"url": "http://pik.bg/%D0%BA%D0%B0%D1%80%D1%83%D1%86%D0%B0%D1%80%D0%BA%D0%B0-%D0%BD%D0%B5%D0%B4%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BE%D1%80%D1%85%D0%B0%D0%BD-%D0%BC%D1%83%D1%80%D0%B0%D0%B4-%D0%BF%D0%BE%D0%BA%D0%B0%D0%B7%D0%B0-%D1%81%D1%80%D0%B5%D0%B4%D0%B5%D0%BD-%D0%BF%D1%80%D1%8A%D1%81%D1%82-%D0%BD%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8-%D1%81%D1%83%D0%B7%D0%B0%D0%BD%D0%B8%D1%82%D0%B0-%D0%B0-%D1%82%D0%BE%D0%B7%D0%B8-news763106.html", "text": "Ето го поредното пътвърждение, че на недоразумението на Орхан Мурад, наречено Сузанита, мястото му е на заточение в далечен Сибир, както предложи известният продуцент Борислав Чучков. Девойчето явно наистина страда от липса на възпитание, а за култура въобще не може да се говори. До това заключение стигат потребителите в мрежата, след като изгледат стори, публикувано от идола на стотици хиляди подрастващи ( . Ако досега перхидролката и родителите й твърдяха, че всичко в клиповете й е поза и търсене на скандал, защото \"само така може да се пробие\", то видеото, което може да видите след статията категорично опровергава версията им, че в реалния си живот Сузанита е по-хрисима и от херувимче! На клипа Орханмурадовата издънка се възмущава от статия на колегите от \"Lifeonline.bg\". Катализатор на каруцарското й поведение е публикация в сайта, в която се разказва за слабия интерес към участията на певицата и слабите мениджърски умения на нейната родителка. Докато Сузанита нарежда журналистите като фуражомелка и обяснява, че участия имала бол, но, видите ли, нейно величество ги отказала, за да завърши образованието си ( ), майка й Шенай суфлира отстрани. Тирадата завършва с брутално изказване, което не ни е удобно да го изпишем, чуйте го по-добре сами, и среден пръст. \"Изцепката им е поредното доказателство, че израсналата в родопското село Грохотно е лош пример за подрастващите и родителите трябва всячески да опазят децата си от влиянието й. Като за начало, те биха могли да блокират достъпа до профилите й в социалните мрежи от устройствата на малките деца\", коментираха колегите от светския сайт. Сподели:", "date": "2018.07.06", "title": "КАРУЦАРКА! Недоразумението на Орхан Мурад показа среден пръст на журналисти! Сузанита, а този от колажа е за теб "}
{"url": "http://pik.bg/%D0%BF%D1%80%D0%B5%D0%B4%D0%BF%D1%80%D0%B8%D0%B5%D0%BC%D0%B0%D1%82-%D0%BD%D0%BE%D0%B2%D0%B8-%D0%BC%D0%B5%D1%80%D0%BA%D0%B8-%D0%B2-%D0%B1%D0%BE%D1%80%D0%B1%D0%B0%D1%82%D0%B0-%D1%81%D1%80%D0%B5%D1%89%D1%83-%D0%BA%D0%BE%D0%BC%D0%B0%D1%80%D0%B8%D1%82%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news763610.html", "text": "От ОП „Дезинфекционна станция“ информират за промяна в обявения в началото на седмицата работен график за провеждане на ДДД-дейности в Пловдив.Специализираното общинско предприятие концентрира усилията си в дейностите по дезинсекция срещу възрастните форми на комари, както следва : Петък /06.07.2018 г./ - район „Централен“ и район „Западен“ Събота /07.07.2018 г./ - район „Южен“ и район „Северен“ Понеделник /09.07.2018 г./ - район „Източен“ и район „Тракия“. При влошени метеорологични условия, обработките ще продължат в следващите дни с благоприятни за работа характеристики. Ще се работи във времевия диапазон от 22:00 до 4:30 часа с разрешен за използване биоциден препарат в препоръчителната за употреба концентрация. Карантинният срок е 24 часа. От общинската дирекция „Екология и управление на отпадъците“ съветват отглеждащите пчелни семейства в района на предстоящите обработки да ограничат полета на пчелите в указания по-горе период. Експертите припомнят, че комарите и кърлежите могат да бъдат преносители на инфекции и заболявания опасни както за животните, така и за хората. Необходимо да бъдем внимателни и да се предпазваме, както по време на излет, така и в силно урбанизираните населени места. В тази връзка те се обръщат към пловдивчани да проявят съпричастност и гражданска отговорност като се погрижат за обектите, които стопанисват и обитават. Ето и съветите им: • поддържайте ниско окосена тревата в обектите, които стопанисвате • изхвърляйте окосената трева, събраните клони, листа и други отпадъци на обозначените за това места • търсете професионално съдействие за същинските химични обработки • дренирайте и заравнете често наводняваните терени, които стопанисвате – така ще предотвратите създаването на биотоп /развъдник, резервоар/ на комари • погрижете се в дома и имота Ви да не се образува застояла вода, която също ще се превърне в „домашен“ биотоп на комари Сподели:", "date": "2018.07.06", "title": "Предприемат нови мерки в борбата срещу комарите в Пловдив"}
{"url": "http://pik.bg/%D0%BA%D1%8A%D1%81%D0%BC%D0%B5%D1%82%D0%BB%D0%B8%D1%8F-%D0%BF%D0%B8%D0%BB%D0%BE%D1%82%D1%8A%D1%82-%D0%BD%D0%B0-%D0%BF%D0%B0%D0%B4%D0%BD%D0%B0%D0%BB%D0%B8%D1%8F-%D1%81%D0%B5%D0%BB%D1%81%D0%BA%D0%BE%D1%81%D1%82%D0%BE%D0%BF%D0%B0%D0%BD%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D1%81%D0%B5-%D1%80%D0%B0%D0%B7%D0%BC%D0%B8%D0%BD%D0%B0%D0%BB-%D1%81%D0%B0%D0%BC%D0%BE-%D1%81-%D0%BE%D1%85%D0%BB%D1%83%D0%B7%D0%B2%D0%B0%D0%BD%D0%B8%D1%8F-news763639.html", "text": "67-годишен мъж от Стара Загора е пострадалият пилот при падането на селскостопански самолет край Пазарджик, съобщи Мирослав Стоянов, говорител на ОДМВР - Пазарджик. \"По първоначални данни мъжът е в добро общо състояние, без сериозни травми и наранявания и е транспортиран от \"Спешна помощ“ в МБАЛ - Пазарджик за обстоен медицински преглед. За радост няма и други пострадали при инцидента\", каза Стоянов. \"На мястото се извършва щателен оглед от дежурна група при полицейското управление в Пазарджик под ръководството на следовател от Окръжния следствен отдел при Окръжната прокуратура“, уточни още той пред \"Фокус\". Той добави, че достъпът до самолета е силно затруднен поради труднодостъпния терен. Сподели:", "date": "2018.07.06", "title": "КЪСМЕТЛИЯ! Пилотът на падналия селскостопански самолет се разминал само с охлузвания"}
{"url": "http://pik.bg/%D0%B2%D0%BE%D0%B4%D0%B5%D0%BD-%D0%B0%D0%B4-%D1%81%D0%B8%D0%BB%D0%BD%D0%B0-%D0%B1%D1%83%D1%80%D1%8F-%D0%BD%D0%B0%D0%BF%D0%B0%D0%B4%D0%BD%D0%B0-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-news763640.html", "text": "Радио „Фокус” – Кюстендил Силна гръмотевична буря се разрази над Кюстендил, предаде . За броени минути метеорологичната обстановка над града се промени. Вали силен дъжд, придружен с вятър и гръмотевици. Към този момент няма валеж от градушка. По улиците и пешеходните алеи се образуват потоци от дъждовна вода. Сподели:", "date": "2018.07.06", "title": "ВОДЕН АД! Силна буря нападна Кюстендил"}
{"url": "http://pik.bg/%D0%BF%D0%BE%D0%B3%D1%80%D0%B5%D0%B1%D0%B2%D0%B0%D1%82-%D1%83%D1%82%D1%80%D0%B5-%D1%83%D0%B4%D0%B0%D0%B2%D0%B8%D0%BB%D0%B8%D1%8F-%D1%81%D0%B5-%D1%81%D0%BF%D0%B5%D0%BB%D0%B5%D0%BE%D0%BB%D0%BE%D0%B3-%D0%BF%D0%B5%D1%82%D1%8A%D1%80-%D1%85%D1%80%D0%B8%D1%81%D1%82%D0%BE%D0%B2---%D0%B5%D1%82%D0%BE-%D1%8F-%D0%BF%D0%BE%D1%81%D0%BB%D0%B5%D0%B4%D0%BD%D0%B0%D1%82%D0%B0-%D0%BC%D1%83-%D1%81%D0%BD%D0%B8%D0%BC%D0%BA%D0%B0-news763538.html", "text": "Спелеологът Петър Христов, който се удави на 30 юни в река Искър край Мездра, ще бъде погребан утре. Опелото е в събота, 7 юли, от 11:00 часа в Гробищния парк в столичния квартал ”Бакърена фабрика”, съобщиха в социалната мрежа негови близки, цитирани от струма.бг. Междувременно от Съюза на Бащите в България, чийто съосновател и заместник-председател е Петър Христов, публикуваха в социалната мрежа видеоклип в памет на своя приятел. “Ще ви разкажа една история за човек, поставящ хората на пиедестал за сметка на егото си. За един българин, живеещ с идеята, че всички сме добри и просто трябва да се покаже добрият пример. За един човек, който ценеше природата и се опитваше да припомня всеки ден за красотата на България. Този човек носеше толкова много топлина в сърцето, която се разкриваше с усмивката му. Един баща, борещ се в името на семейството си. Петър Христов никога не се отказваше, защото знаеше, че всеки успех е изпълнен с много пот и труд. Пепи помогна на много хора с действията и съветите си! Почивай в мир, приятелю!”, написаха във Фейсбук от Съюза на Бащите в България. Сподели:", "date": "2018.07.06", "title": "Погребват утре удавилия се спелеолог Петър Христов - ето я последната му СНИМКА "}
{"url": "http://pik.bg/%D1%81%D1%82%D1%80%D0%B0%D1%85-%D0%BD%D0%B0-%D0%B5%D0%BB%D0%B5%D0%BD%D0%B8%D1%82%D0%B5-%D0%B3%D1%8A%D1%81%D1%82-%D0%B4%D0%B8%D0%BC-%D1%81%D0%B5-%D1%81%D1%82%D0%B5%D0%BB%D0%B5-%D0%BD%D0%B0%D0%B4-%D0%BA%D1%83%D1%80%D0%BE%D1%80%D1%82%D0%B0-%D1%82%D1%83%D1%80%D0%B8%D1%81%D1%82%D0%B8%D1%82%D0%B5-%D1%81%D0%B0-%D0%B2-%D1%83%D0%B6%D0%B0%D1%81-%D1%81%D0%BD%D0%B8%D0%BC%D0%BA%D0%B8-news763633.html", "text": "Гъст стълб дим стресна туристите в курортен комплекс Елените преди минути. По първаночална информация се подпалила кабинката на пазача пред „Талиана Бийч”. \"Пазачът видя пушека и докато излезе да потърси помощ и пожарогасител, кабинката изгоря”, коментираха очевидци, пише \"Бургасинфо\". Не е ясно от какво е предизвикан пожарът, в нея не е имало климатик. Сподели:", "date": "2018.07.06", "title": "СТРАХ НА ЕЛЕНИТЕ! Гъст дим се стеле над курорта, туристите са в ужас (СНИМКИ)"}
{"url": "http://pik.bg/%D0%BB%D1%8A%D0%B2%D0%BE%D0%B2%D0%B5-%D0%B8%D0%B7%D1%8F%D0%B4%D0%BE%D1%85%D0%B0-%D0%B1%D1%80%D0%B0%D0%BA%D0%BE%D0%BD%D0%B8%D0%B5%D1%80%D0%B8-%D0%B2-%D1%8E%D0%B6%D0%BD%D0%BE%D0%B0%D1%84%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%80%D0%B5%D0%B7%D0%B5%D1%80%D0%B2%D0%B0%D1%82-news763540.html", "text": "Група лъвове от резерват в Южна Африка се е държала както подобава на царете на животните – изяли няколко нагли бракониери, проникнали на територията на резервата Сибия в провинция Осткап, за да убият някой друг носорог. Вместо да сторят замисленото и да забогатеят от продажбата на роговете, престъпните елементи с бракониерски наклонности се натъкнали на естествена съпротива и натурално правосъдие - вместо да лежат по затворите или да плащат каквито и да било глоби, както подобава на злосторници от този тип, те просто били изядени от лъвовете. Сега специално разследване трябва да установи колко са били наглите престъпници. Оказало се обаче, че лъвовете спазвали хигиена на храненето и не поглъщали всичко без да подбират – затова от бракониерската дружинка все пак останали три чифта обувки (това е почти сигурен знак, че са били трима), пушка със заглушител, брадва и доста кости (както било установено по късно от местната полиция – всички те били човешки). Всички тези очевидни следи от неканени в резервата гости (паркът е частен) били открити от собственика Ник Фокс. Той също преценил по останките от костите и облеклото, че бракониерите били трима и си е направил заключението, че най-вероятно не са имали късмет и са попаднали на шестте лъва. Мистър Фокс е знаел за това, че в резервата са се намърдали бракониери – датчиците на границите на парка констатирали нарушителите и след тях били пуснати кучета, специално обучени за борба с такива престъпници, и група рейнджъри, които във вторник по обяд се натъкнали на останките от бракониерите. Засега все пак остава неясно дали изядените са имали съучастници, но това предстои да бъде изяснено в рамките на полицейското разследване. Сподели:", "date": "2018.07.06", "title": "Лъвове изядоха бракониери в южноафрикански резерват"}
{"url": "http://pik.bg/%D1%81%D1%83%D0%BF%D0%B5%D1%80-%D1%81%D0%BA%D0%B0%D0%BD%D0%B4%D0%B0%D0%BB-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BE%D1%82%D0%BA%D0%B0%D0%B7%D0%B0-%D0%B4%D0%B0-%D0%BF%D0%BE%D0%B4%D0%BF%D0%B8%D1%88%D0%B5-%D1%83%D0%BA%D0%B0%D0%B7%D0%B0-%D0%B7%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-news763649.html", "text": "„Телма“, цитиран от \"Фокус\". Държавният глава на Македония Георги Иванов няма да подпише указа за договора за името и след повторната му ратификация в парламента, предава скопският телевизионен канал Неговата позиция остава непроменена: Иванов твърди, че не приема договора, тъй като той е в ущърб на македонската национална идентичност и интересите на Република Македония. Президентът на югозападната ни съседка е категоричен, че никакъв натиск, изнудване или заплахи няма да го разубедят, се казва в изявление, разпространено от неговия кабинет. „Президентът Иванов опроверга лъжите на премиера Заев в интервюто за ЕРТ, че ще подкрепи договора с Гърция. Със своите променливи, противоречиви и объркващи позиции, Заев продължава да лъже и манипулира не само македонската, но и гръцката и международната общност. Заради членството в ЕС и НАТО не бива да се злоупотребява чрез приемане на вреден договор с непредвидими последици за македонската държава и македонският народ\", заявиха от кабинета на президента Георги Иванов. По-рано министър-председателят на Македония изрази увереност, че референдумът за договора за името ще бъде успешен. След това всички политици - и властта и опозицията, и Иванов, заяви Заев, ще трябва да се вслушат в гласа на гражданите. По същия начин, според премиера, ще последват промени в Конституцията и подпис от президента. Това е вторият закон, след този за употребата на езиците, който президентът на Македония отказва да подпише за втори път. Според Конституцията след повторно гласуване държавният глава е длъжен да подпише указа. Председателят на парламента Талат Джафери вече поясни, че се обсъждат няколко варианта как да се постъпи, за да не бъде позволено на Иванов да се намесва в правомощията на парламента. Един от вариантите, които Джафери посочи последния брифинг с журналисти, е двата закона – за езиците и за ратификацията на договора за името, да бъдат отпечатани в „Държавен вестник“ само с неговия подпис, без този на Иванов. Сподели:", "date": "2018.07.06", "title": "СУПЕР СКАНДАЛ! Президентът на Македония отказа да подпише указа за името на страната"}
{"url": "http://pik.bg/%D1%81%D1%82%D0%B0%D0%BD%D0%B0-%D1%8F%D1%81%D0%BD%D0%BE-%D0%BA%D0%BE%D0%B9-%D0%B7%D0%B0%D1%80%D0%BE%D0%B2%D0%B8-%D1%81-%D0%BA%D0%B0%D0%BC%D1%8A%D0%BD%D0%B8-%D0%B8-%D0%B1%D1%83%D1%82%D0%B8%D0%BB%D0%BA%D0%B8-%D1%80%D0%BE%D0%BC%D1%87%D0%B5%D1%82%D0%BE-%D0%BE%D1%82-%D1%81%D0%B0%D0%BC%D0%BE%D0%BA%D0%BE%D0%B2-news763658.html", "text": "По данни на заснетото момиче, случката е от преди няколко дни и то е участвало напълно доброволно и без принуда. Същото се потвърждава и от членовете на семейството. Извършителят и автор на снимката е установен и доведен в районното управление за снемане на сведения. За случая незабавно е сезиран Отдел „Закрила на детето“ при Дирекция „Социално подпомагане“ - Самоков. Материалите са докладвани в районната прокуратура. Във връзка с публикувана днес в интернет пространството заровеното с камъни и бутилки дете служители на РУ - Самоков извършиха незабавна проверка на фактите и обстоятелствата по случая. Това съобщиха от ОДМВР - София. Сподели:", "date": "2018.07.06", "title": "Стана ясно кой зарови с камъни и бутилки ромчето от Самоков"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B4%D0%B6%D1%83%D0%B4%D0%B8%D1%81%D1%82-%D0%B7%D0%B0%D0%B1%D1%8A%D1%80%D0%BA%D0%B2%D0%B0%D0%BB-%D0%B4%D1%80%D0%BE%D0%B3%D0%B0-%D0%B2-%D1%81%D0%B5%D0%BB%D1%81%D0%BA%D0%B0%D1%82%D0%B0-%D1%81%D0%B8-%D0%BA%D1%8A%D1%89%D0%B0-news763539.html", "text": "24-годишен джудист, възпитаник на сливенското спортно училище „Димитър Рохов“, е бил задържан в хода на специализирана акция на територията на село Камен, докато забърква поредна порция метаамфетамини. Заедно с Иван Иванов в жилището, където е била оборудвана лабораторията, е закопчан и криминално проявеният, 33-годишен сливналия Златин Варганов, който е сред обвиняемите за друг случай на нелегално приготвяне на синтетична дрога от началото на т.г. При обиска полицейските служители от ОД на МВР – Сливен и ТЗ БОП – Ямбол са намерили в имота 25 г бяло кристалообразно вещество, което при направения полеви тест е реагирало на метамфетамин. Иззети са още прекурсори, вещества и предмети, необходими за производството на наркотик и имащи отношение към престъпната  дейност на двамата задържани. В хода на операция са последвали процесуално-следствени действия (претърсване и изземване) в жилище в сливенския квартал „Даме Груев“. На място е установен и задържан криминално проявеният 29-годишен Мариан.Г., от когото са иззети 2 г метаамфети, прекурсори, материали и приспособления за производство на синтетични наркотични вещества и мобилни телефони. С прокурорско разпореждане в ареста за 72 часа остават Златин Варганов и Иван Иванов, предстои в съда да бъде внесено искане за постоянното им задържане. Задържането на младия джудист определено изненадало съселяните му, сподели кметът на Камен Николай Панайотов. По думите му младежът засадил огромния двор на родителите си, които работели във Франция, с картофи и навсякъде се хвалел каква добра реколта очаква. „Добро момче е, имаше определени успехи на състезанията, странно е защо се е хванал с тоя „готвач“?“, недоумяваше селският управник. Сподели:", "date": "2018.07.06", "title": "Задържаха джудист, забърквал дрога в селската си къща"}
{"url": "http://pik.bg/%D0%BD%D0%B0-%D0%BC%D0%BE%D0%BD%D0%B4%D0%B8%D0%B0%D0%BB%D0%B0-%D0%BF%D0%B0%D0%BC%D0%B5%D1%82%D0%B5%D0%BD-%D1%83%D1%81%D0%BF%D0%B5%D1%85-%D0%B7%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%B4%D1%8F%D0%B2%D0%BE%D0%BB%D0%B8-%D1%81%D0%BB%D0%B5%D0%B4-%D0%BA%D0%BE%D0%BB%D0%BE%D1%81%D0%B0%D0%BB%D0%BD%D0%B0-%D0%B4%D1%80%D0%B0%D0%BC%D0%B0---%D0%B7%D0%BB%D0%B0%D1%82%D0%B8%D1%81%D1%82%D0%B8%D1%82%D0%B5-%D1%81%D0%B0-%D0%B0%D1%83%D1%82-news763706.html", "text": "Белгия победи Бразилия с 2:1 в изключително драматичен 1/4-финален спор от Мондиала. Автогол на Фернандиньо в 13-ата минута, ювелирно попадение на Де Бройне в 31-ата минута за \"червените дяволи\", гол на Аугусто за \"златистите\" в 76-ата минута и невероятен трилър на \"Казан Арена\". Фернандиньо в 13-ата минута, при центриране, си забоде автогол - 1:0 за Белгия. Малко преди това Тиаго Силва от добра позиция прати топката в гредата на белгийския национален отбор. \"Червените дяволи\" направиха уникална контраатака в 31-ата минута, Лукаку проби през центъра, отклони към Де Бройне. А Кевин с техничен и мощен изстрел реализира - 2:0 за Белгия. Рейдът и асистенцията на Лукаку са сред топ отиграванията на шампионата, ювелирно представяне на централния нападател. Последва натиск на Селесао, а до почивката втарарят Куртоа се отчете с поредица от класни спасявания. Бразилците усилиха щурма си в началото на второто полувреме, стигна се до много дискусионна ситуация, в която реферът прецени да не отсъди дузпа за \"златистите\". Влезлият като резерва Ренато Аугусто с глава реализира за Бразилия в 76-ата минута, пасивът на Селесао стана - 1:2. Аугусто бе близо до изравнително попадение в 80-ата минута. Коутиньо в 83-ата минута също пропусна от изгодна ситуация. Неймар поиска дузпа в 90-ата минута, бялата точка обаче не бе посочена. Секунди по-късно Ней шутира, а Куртоа впечатли с поредното си спасяване. Белгия побеждава с 2:1, \"червените дяволи\" се класират за 1/2-финалите. Няколко часа по-рано в Нижни Новгород стане ясен и първият полуфиналист - това е отборът на Франция. Именно \"петлите\" ще са съперници на Белгия в полуфиналите. Алисон, Силва, Миранда, Жесус, Неймар, Коутиньо, Марсело, Паулиньо, Фернандиньо, Вилиан, Фагнер Куртоа, Вертонген, Компани, Алдервейрелд, Шадли, Фелайни, Витсел, Мюние, Азар, Де Бройне, Лукаку Сподели:", "date": "2018.07.06", "title": "НА МОНДИАЛА! Паметен успех за \"червените дяволи\"! След колосална драма - \"златистите\" са аут"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%81%D1%82%D0%BE%D1%8F%D0%BD-%D0%BC%D0%B0%D0%B2%D1%80%D0%BE%D0%B4%D0%B8%D0%B5%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D1%8A%D0%B4%D0%B5-%D1%89%D0%B5-%D0%BE%D1%82%D0%B8%D0%B4%D0%B0%D1%82-%D0%BA%D0%B8%D1%82%D0%B0%D0%B9%D1%81%D0%BA%D0%B8%D1%82%D0%B5-15-%D0%BC%D0%BB%D1%80%D0%B4-%D0%B5%D0%B2%D1%80%D0%BE-%D0%B7%D0%B0-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D0%B8-%D1%83--news763663.html", "text": "Изпълнителният директор на Българска банка за развитие Стоян Мавродиев говори в студиото на бТВ за предоставената инвестиционна помощ от Китай за България. \"Тези пари ще се използват за малкия и среден бизнес и стартиращи компании. Така е идеята на правителството\", заяви банкерът. \"Днешното подписване на споразумението с Китайската банка за развитие е само финалът на един многомесечен труд, положени усилия от моя екип и правителството. Това показва доверие от страна на Китай към България\", коментира шефът на ББР. \"Разбира се че за инвеститорите е плюс, че работят с Българската банка за развитие, защото тя е държавна. Но трябва да се има предвид, че българското правителство не инвестира пари от бюджета в нея, а капиталът се набира след договаряне с големи чуждестранни банки от Европа и света\", каза още Мавродиев. \"Хубавото в случая е, че китайската страна не поставя предварителни условия за одобрение на проекти, а всичко ще остане на нашата експертна оценка. Всички тези 1.5 млрд. евро ще бъдат разпределени на изцяло конкурентен принцип в множество различни сфери\", каза Мавродиев. \"Ние получаваме 75% от целия ресурс, който китайската държава беше отделила по тази програма за цяла Източна Европа - общо 2 милиарда евро. Това е огромно постижение за нашия екип и българското правителство. Това е, както се казва, един символ, че Китай счита България за свой основен партньор на Балканите и в Източна Европа\", обобщи банкерът. Сподели:", "date": "2018.07.06", "title": "ГОРЕЩА ТЕМА! Стоян Мавродиев разкри къде ще отидат китайските 1.5 млрд. евро за инвестиции у нас"}
{"url": "http://pik.bg/%D0%BD%D0%B0-%D0%B2%D0%BD%D0%B8%D0%BC%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%B8%D0%B3%D1%80%D0%B8%D1%82%D0%B5-%D0%B8-%D1%81%D0%B2%D0%BE%D0%B1%D0%BE%D0%B4%D0%B0%D1%82%D0%B0-%D0%B2-%D0%B8%D0%BD%D1%82%D0%B5%D1%80%D0%BD%D0%B5%D1%82-%D0%BA%D1%80%D0%B8%D1%8F%D1%82-%D0%BA%D0%B0%D0%BF%D0%B0%D0%BD%D0%B8-news763493.html", "text": "Родители алармират дори, че са чували за задачи, в които тийнейджъри трябва да погълнат капсула препарат за пране. Да пресечеш магистралата също е сред опасните ситуации, които се разпространяват чрез интернет. Според Георги Апостолов от Центъра за безопасен интернет онлайн средата е част от ежедневието на децата. „Интернет е част от реалния им живот, това е социална среда, това е среда за комуникация“, посочи експертът пред Нова телевизия. По думите му тийнейджърството е възраст, в която децата са склонни да предприемат всякакви предизвикателства. „Когато казваме, че интернет е опасен и виновен, ние отхвърляме проблема“, смята специалистът, като обясни, че в Центъра от 4 години се правят обучения с деца как да бягат от опасностите в мрежата. Според събеседника му в студиото Ива Екимова е важно да се говори с децата, но не когато е късно. По думите й нарушената комуникация вътре в семейството, но отношенията в училище, водят до подобни действия. „Няма как едно дете да бъде изолирано от тези отношения и да не стигне дотук“, посочи тя. По думите й трябва отговорно да се отнасяме към тази комуникация. „На децата трябва да им се поставят задачи, които са им интересни. Със забрани и регулиране нищо не може да се направи“, посочи  Георги Апостолов от Центъра за безопасен интернет онлайн. Нова опасна мания върлува сред подрастващите. Интернет предизвикателства и игри като „Син кит“ или „Сол и лед“ карат децата да вършат застрашаващи живота им дейтвия. Сподели:", "date": "2018.07.06", "title": "НА ВНИМАНИЕТО НА РОДИТЕЛИТЕ! Игрите и свободата в интернет крият капани"}
{"url": "http://pik.bg/%D0%B8%D0%B7%D1%80%D0%BE%D0%B4-%D0%B3%D1%80%D1%8A%D0%BC%D0%BD%D0%B0-%D0%BA%D1%83%D1%87%D0%B5-%D1%81-%D0%BF%D1%83%D1%88%D0%BA%D0%B0-news763547.html", "text": "Животното било собственост на местен жител от дряновското село Зая. Това съобщиха от ОДМВР - Габрово. На 4 юли в РУ - Дряново е започнато досъдебно производство срещу 40-годишния мъж от Русе. На същата дата в село Зая той проявил жестокост към куче, като го застрелял с пушка. 40-годишен мъж е застрелял с пушка куче. Сподели:", "date": "2018.07.06", "title": "Изрод гръмна куче с пушка"}
{"url": "http://pik.bg/%D0%B2%D0%B0%D1%80%D0%B8%D1%86%D0%B5%D0%BB%D0%B0-%D1%82%D1%80%D1%8A%D1%88%D0%BD%D0%B0-35-%D0%B4%D0%B5%D1%86%D0%B0-%D0%B2-%D0%BF%D0%B8%D1%80%D0%B8%D0%BD%D1%81%D0%BA%D0%BE-%D0%B7%D0%B0-%D0%BC%D0%B5%D1%81%D0%B5%D1%86-news763546.html", "text": "35 деца са заболели от варицела в Пиринско за месец, сред тях основната група са на възраст от 1 до 4 години. Само за 5 дни от началото на юли има установени 7 случая и регистрирани в Регионалната здравна инспекция. Варицелата е остро инфекциозно заболяване, което е с характерен обрив и се среща предимно в детска възраст, но може да засегне и по-големи хора. Сред регистрираните е и 36-годишна жена, потвърдиха от Регионалната здравна инспекция на Пиринско. Сред заразените с инфекцията са 3 деца под една годинка, 17 деца – от 1- до 4-годишна възраст, 9 – от 5 до 9 години, останалите са тийнейджъри – 14-15-годишни. Повишена заболеваемост от варицела е установена в общините Сандански, Гоце Делчев, Петрич и Благоевград, съобщава още струма бг. Здравните експерти поясниха, че в нашата страна към момента не се провежда имунизация против варицела, но заболеваемостта при децата под 10-годишна възраст е висока и от следващата година се обмисля поставяне на ваксина. За коментар относно заболеваемостта потърсихме директора “Надзор на заразните болести” в Пиринско д-р Веселка Мончева. “Варицелата е заразно заболяване, което засяга почти всички възприемчиви деца преди юношеската възраст и се среща целогодишно, няма нищо тревожно. От заболелите деца 18 са момичета и 17 момчета. Инфекциозното заболяване протича леко, но има случаи и на усложнения, които се наблюдават по-често сред новородените, бременните и възрастните. Лечението при пациентите, заболели от варицела, се провежда в домашни условия след консултация със специалист. Най-сериозните усложнения са варицелната пневмония (възпаление на белия дроб) и енцефалит (възпаление на главния мозък). Въпреки че след преболедуване се изработва траен доживотен имунитет, макар и рядко, има и повторно заразяване. След първичната инфекция вирусът остава доживотно в латентно /дремещо/ състояние в сетивните нервни ганглии. При реактивирането му в по-късен етап при около 25% от възрастните, което настъпва след спад в имунната защита на организма, той мигрира по хода на нервите в определен кожен участък и предизвиква болезнен дерматомен обрив – заболяване, познато като херпес зостер. При заразяване след 18-годишна възраст заболяването протича по-тежко, с поддържане на висока темепуратура, обща отпадналост на организма и по-силно изразен обрив”, поясни д-р Мончева. Здравият началник допълни, че заразяването с варицела става главно по въздушно-капков път чрез отделяне на вирус при кашляне, кихане или говорене. Варицела се развива след инкубационен период от 10 до 21 дни след първоначалния контакт с вируса. Пациентите са заразни до 5 дни преди появата на обрива до момента, в който всички везикули преминат. Лекарите съветват първите симптоми с поява на общо неразположение и обрив да не се подценяват, да се потърси своевременно консултация с лекар. Сподели:", "date": "2018.07.06", "title": "Варицела тръшна 35 деца в Пиринско за месец"}
{"url": "http://pik.bg/%D1%81%D0%BF%D0%B5%D1%86%D0%B0%D0%BA%D1%86%D0%B8%D1%8F-%D1%81%D0%BF%D0%B8%D0%BF%D0%B0%D1%85%D0%B0-13-%D1%82%D0%BE%D0%BD%D0%B0-%D0%B0%D0%BB%D0%BA%D0%BE%D1%85%D0%BE%D0%BB-%D0%B1%D0%B5%D0%B7-%D0%B1%D0%B0%D0%BD%D0%B4%D0%B5%D1%80%D0%BE%D0%BB-%D0%B2-%D1%81%D1%82%D0%B0%D1%80%D0%BE%D0%B7%D0%B0%D0%B3%D0%BE%D1%80%D1%81%D0%BA%D0%BE-news763554.html", "text": "Голямо количество на територията на Старозагорска област. Притежателят им е . Иззети са общо без акцизен бандерол; , съхраняван в бидони, туби и други съдове, отново без бандерол, какъвто се изисква по закон. В резултат на планирана акция, \"Фолксваген\", собственост и управляван от старозагорец. При инспекция без акцизен бандерол. Нелегалните стоки са открити на територията на Стара Загора. Операцията е реализирана вчера, след - Стара Загора. В действията са участвали и служители на Сектор \"Противодействие на икономическата престъпност\" в ОДМВР - Стара Загора, както и колегите им от Второ РУ. Притежателят на контрабандната стока е . Работата по случая продължава по ръководството на Районна прокуратура - Стара Загора. нелегални акцизни стоки е открито при спецоперация задържан и е образувано е бързо производство 4 000 кутии цигари 6 чувала с около 120 кг нарязан тютюн и около 13 360 литра алкохол в село Ракитница е спрян за проверка лек автомобил в колата е открито голямо количество цигари и в помещения, обитавани и стопанисвани от мъжа проведено разследване на информация, получена в териториалния сектор на ГДБОП задържан за срок от 24 часа Сподели:", "date": "2018.07.06", "title": "СПЕЦАКЦИЯ! Спипаха 13 тона алкохол без бандерол в Старозагорско"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BA%D0%B8%D1%82%D0%B0%D0%B9-%D0%B5-%D0%BD%D0%B0%D1%88-%D0%BF%D1%8A%D1%80%D0%B2%D0%BE%D1%81%D1%82%D0%B5%D0%BF%D0%B5%D0%BD%D0%B5%D0%BD-%D0%BF%D0%B0%D1%80%D1%82%D0%BD%D1%8C%D0%BE%D1%80-%D0%BE%D1%82-%D0%B3%D0%BE%D0%BB%D1%8F%D0%BC%D0%BE-%D0%B7%D0%BD%D0%B0%D1%87%D0%B5%D0%BD%D0%B8%D0%B5-news763682.html", "text": "Прегледът на Китайското икономическо развитие доказва, че съседни страни като Гърция, Румъния, Сърбия се радват на многократно по-голямо китайско инвестиционно присъствие. Това каза президентът Румен Радев на среща с министър-председателя на Китайската народна република Ли Къцян. \"Желаем да наваксваме пропуснатото и да установим ефективни и рационални отношения\", обяви той. \"Това означава не само инвестиции в енергетиката и транспортните инфраструктурни проекти, а и всестранен подход, включващ промишлеността, високите технологии, селското стопанство и туризма\"“, уточни Румен Радев. \"Китай е наш първостепенен партньор от голямо значение. Във времена на подкопаване на принципите на пазарната икономика, Китай се превръща в стожер на отстояването на тези принципи\", заяви президентът. \"България е втората държава, признала Китайската република, установихме, че първата на практика се разпадна. Така че България е първата държава признала Китай\", коментира Румен Радев. \"Държим на приятелството ни през всички тези години, то трябва да се укрепва, защото е основа и за бъдещи ползотворни контакти. Удовлетворени сме, че имаме отлични политически отношения, базирани на взаимно доверие и уважение\", посочи държавният глава. \"Приветстваме инициативата \"16+1\". Тя е един работещ механизъм за стимулиране на търговски, икономически и други връзки\", каза още Румен Радев. Биляна ИВАНОВА Сподели:", "date": "2018.07.06", "title": "Румен Радев: Китай е наш първостепенен партньор от голямо значение"}
{"url": "http://pik.bg/%D1%81%D0%BF%D0%B5%D1%86%D0%B0%D0%BA%D1%86%D0%B8%D1%8F-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-42-%D0%B3%D0%BE%D0%B4%D0%B8%D1%88%D0%B5%D0%BD-%D0%BF%D0%B5%D0%B4%D0%BE%D1%84%D0%B8%D0%BB-news763552.html", "text": "Това съобщиха от пресцентъра на МВР. Спецоперацията е реализирана от служители от отдел „Киберсигурност“ в ГДБОП. При проведените процесуално-следствени действия на лаптопа на 42-годишен мъж са открити над 1600 видеофайла, съдържащи брутални сцени на насилие на деца от 0 до 12 години. Установено е, че клиповете са обменяни с други потребители от цял свят, споделящи интересите на мъжа, както и че в дните преди ареста му, е бил изключително активен в изтеглянето на видеомателиалите. Според анализа на ГДБОП по време на летния сезон извършващите подобен вид престъпления значително увеличават опитите си за осъществяване на реален контакт с деца с цел блудствени действия. Основният способ, използван от тях за осъществяване на контакт с жертвите, е чрез създаване на фалшиви профили в социалните мрежи, които визуално изглеждат като тези на връстниците им. 42-годишен мъж е задържан при операция за противодействие на онлайн сексуалната експлоатация на деца. Сподели:", "date": "2018.07.06", "title": "СПЕЦАКЦИЯ! Задържаха 42-годишен педофил"}
{"url": "http://pik.bg/%D0%BC%D0%B5%D1%80%D0%BA%D0%B8-%D0%B2%D1%8A%D0%B2%D0%B5%D0%B6%D0%B4%D0%B0%D1%82-%D0%BF%D0%BE%D0%B8%D0%BC%D0%B5%D0%BD%D0%BD%D0%B8-%D0%B1%D0%B8%D0%BB%D0%B5%D1%82%D0%B8-%D0%B8-%D0%BA%D0%B0%D0%BC%D0%B5%D1%80%D0%B8-%D0%B2%D1%8A%D0%B2-%D0%B2%D1%81%D0%B5%D0%BA%D0%B8-%D1%81%D0%B5%D0%BA%D1%82%D0%BE%D1%80-%D0%BD%D0%B0-%D1%81%D1%82%D0%B0%D0%B4%D0%B8%D0%BE%D0%BD%D0%B0-news763553.html", "text": "Поименни билети и камери във всеки сектор на стадиона. Това са част от мерките за борба с футболното хулиганство, които се залагат в промените в закона за опазване на обществения ред при провеждането на спортни мероприятия, представени в НС. Поправките бяха внесени от ГЕРБ, Обединени патриоти и Воля и бяха подписани пред медиите от шефа на ПГ на ГЕРБ Цветан Цветанов и шефа на спортната комисия в НС Славчо Атанасов. Законовите изменения са плод на усилията на работна група, която паралелно с това подготвя изцяло нов закон за футболното хулиганство, който обаче ще бъде готов едва наесен и се очаква да влезе в сила от началото на 2019 година. Сега се предлагат спешни мерки, които евентуално да влязат в сила преди новия футболен сезон. Сред тях е и идеята клубовете да продават персонализираните билети. Ако не могат да осигурят такива, то организаторите на мероприятия и собствениците на стадиони ще трябва да осигурят четци, с които да проверяват личните карти на феновете преди да влязат на стадиона. От думите на Цветанов и Атанасов обаче стана ясно, че за тези мерки ще са нужни поне шест месеца, за да може да се закупи нужната техника и софтуер. По думите на Атанасов се залага да има камери във всеки сектор, както на входа и на изхода на стадиона. Друга важна поправка е вече полицейският началник, а не съда да налага забраната за влизане на стадиона на опасните фенове. Т.нар. ПАМ-ве (принудително-административни мерки) ще се налага от полицията след солидни доказателства  и  с помощта на камерите на стадиона. Тези наказания ще подлежат на съдебнен контрол. В закона са заложени над 15 състава, по които полицаите ще могат да налагат незабавни мерки спрямо футболните хулигани. Сред тях са нахлуване на спортния терен, носене на маски, отправяне на ругатни, носене на спрейове и ножове, както и обидни плакати. Именно полицията ще е тази, която ще наложи забрана на дадения фен да посещава спортно мероприятие за определен период от време. Междувременно от МВР обясниха, че при сбиване даденото лице се извежда от стадиона, а в съда се води дело за средна телесна повреда. Докато делото върви обаче не може да се наложи забрана за посещение на мач. От ведомството уточниха също, че България е с най-малко забрани за посещение на спортни мероприятия. Ако даден фен проникне на мач с бомбичка, полицаите има право да я изземат, него да го изведат от стадиона, но не и да му наложат някакво наказание. Със сегашните поправки обаче забрана за влизане на стадиона ще може да се налага и от районния полицейски началник. Важна поправка е тази, че занапред придружителите на непълнолетни лица ще трябва да попълват заявление. Славчо Атанасов пък разясни, че ако на стадиона се промъкне футболен хулиган със забрана да посещава мач, то  той ще получи ново наказание, което ще се обедини със старото. За посегателство ще се счита не само атаката над съдия, футболисти или полицаи, но и медицинския персонал и журналистите. Цветанов на свой ред обясни, че е важно да има диалог със футболните агитки. Той коментира, че тези спешни мерки ще позволи адекватно действия на властите и при следващо спортно мероприятие тези лица да не бъдат допускани. Зам-вътрешният министър Красимир Ципов пък уточни,  че в новия закон за футболното хулиганство ще се регламентира фигурата на стюарда. Славчо Атанасов пък уточни, че с новата конвенция на ЕС за футболното хулиганство, въвеждането на стюарди по стадионите е задължително. По думите му работната група е във връзка с УЕФА, от където пък са се ангажирали с бъдещето обучение на тези стюарди, както и с финансирането на това обучение. Отделно от това ще има и наредба за стюардите. По думите му всички клубове подкрепят спешните мерки, тъй като всяка година те плащат около 150 000 лева глоби за бомбички. Сподели:", "date": "2018.07.06", "title": "МЕРКИ! Въвеждат поименни билети и камери във всеки сектор на стадиона"}
{"url": "http://pik.bg/%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%BE-%D0%BF%D1%80%D0%B5%D0%BD%D0%B0%D1%81%D1%8F%D0%BD-%D1%84%D1%80%D0%B5%D0%BE%D0%BD-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BC%D0%B8%D1%82%D0%BD%D0%B8%D1%87%D0%B0%D1%80%D0%B8-%D0%BD%D0%B0-%D0%B4%D1%83%D0%BD%D0%B0%D0%B2-%D0%BC%D0%BE%D1%81%D1%82-news763690.html", "text": "Инспектори от отдел \"Борба с наркотрафика\" на Митница Русе задържаха 12 бутилки с газ фреон, пренасян нелегално към страна от ЕС. Опасният товар е открит на 3-и срещу 4-и юли, през нощта, при проверка на излизащ от страната микробус-платформа, който е бил натоварен с друг празен пътнически микробус, качен на платформата. Шофьорът заявил, че пътува празен, за да закара микробуса към страна от Западна Европа.Митнически инспектор преценил риска и насочил превозното средство към рентгена за сканиране и проверка. Анализът на апаратурата показал наличието на дванадесетте бутилки с газ фреон, като 7 от тях били скрити зад шофьорската седалка в буса-платформа, а другите 5 са били наредени в легнало положение пред седалките на тегления върху платформата микробус. Тези, зад шофьорската седалка, били покрити с одеяло, за да не се забелязват. 6 от бутилките са с газ фреон \"R404а\" и съдържат по 10,900 кг всяка. Другите 6 бутилки са с обозначение за фреон, тип \"134а\", като всяка от тях е със съдържание от по 13,600 кг. Този тип бутилки с фреон са забранени за пускане на пазара в ЕС от 2007 година, съгласно Регламен 517 на Европейския парламент и Съвета. Опасният товар е задържан. Сподели:", "date": "2018.07.06", "title": "Нелегално пренасян фреон задържаха митничари на Дунав мост"}
{"url": "http://pik.bg/%D0%B1%D0%B5%D1%80%D0%BA%D0%BE%D0%B2%D1%87%D0%B0%D0%BD%D0%B8-%D0%B7%D0%B0%D0%BF%D1%80%D0%B5%D1%82%D0%BD%D0%B0%D1%85%D0%B0-%D1%80%D1%8A%D0%BA%D0%B0%D0%B2%D0%B8-%D0%B0%D1%81%D1%84%D0%B0%D0%BB%D1%82%D0%B8%D1%80%D0%B0%D1%82-%D1%81%D0%B0%D0%BC%D0%B8-%D0%B4%D1%83%D0%BF%D0%BA%D0%B8%D1%82%D0%B5-%D0%BF%D0%BE-%D1%83%D0%BB%D0%B8%D1%86%D0%B8%D1%82%D0%B5-news763499.html", "text": "Кратерите по пътищата в града зеят от всеки ъгъл. Хората пукат гуми и трошат колите си. Затова решили да съберат пари и да асфалтират със собствени средства. „Няма кой да го направи това нещо. Кметът си пита ушите, много ясно. Ние сме си се организирали всичките с готовност се включиха”, заявява Николай Стоянов пред Нова телевизия. „Решихме, събрахме пари, организирахме се мъжете”, допълни Ивайло Петров. Хора от Берковица запретнаха ръкави и започнаха да асфалтират дупките по улиците. Сподели:", "date": "2018.07.06", "title": "Берковчани запретнаха ръкави, асфалтират сами дупките по улиците"}
{"url": "http://pik.bg/%D0%BF%D0%B0%D0%B7%D0%B0%D1%80%D1%8A%D1%82-%D1%81%D0%B5-%D1%82%D1%80%D0%B5%D1%81%D0%B5-%D0%BA%D0%BB%D1%8E%D1%87%D0%BE%D0%B2-%D1%83%D0%BB%D1%82%D0%B8%D0%BC%D0%B0%D1%82%D1%83%D0%BC-%D0%BD%D0%B0-%D0%B1%D0%B5%D1%80%D0%BD%D0%B0%D0%B1%D0%B5%D1%83-news763656.html", "text": "Трансферният пазар се тресе, огромни са очакванията мега звездата Кристиано Роналдо да парафира с италианския гранд Ювентус. Най-новите твърдения около сагата са изключително интересни. Визира се, че президентът на Реал Мадрид - Кристиано Перес, е заявил на Роналдо, че ще приеме офертата на Юве, но при едно условие. Португалецът, сам, публично да обяви напускането си на Реал Според изданията тази мярка има за цел да се избегне ситуацията, която се получи при напускането на легендата Икер Касияс. За целта се изисква публично изявление на CR7, в което супер голмайсторът да заяви, че сам желае да си тръгне от \"Бернабеу\". Сподели:", "date": "2018.07.06", "title": "ПАЗАРЪТ СЕ ТРЕСЕ! Ключов ултиматум на \"Бернабеу\"?"}
{"url": "http://pik.bg/%D0%BC%D0%B8%D0%BB%D0%B5%D0%BD-%D0%BA%D0%B5%D1%80%D0%B5%D0%BC%D0%B5%D0%B4%D1%87%D0%B8%D0%B5%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8%D0%BC%D0%B0-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%B8%D1%8F-%D1%88%D0%B0%D0%BD%D1%81-%D0%B4%D0%B0-%D0%BF%D1%80%D0%B8%D0%B2%D0%BB%D0%B5%D1%87%D0%B5-%D0%BA%D0%B8%D1%82%D0%B0%D0%B9%D1%81%D0%BA%D0%B8-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D0%B8-%D0%B2-%D1%86%D0%B5%D0%BB%D0%B8%D1%8F-%D1%80%D0%B5-news763490.html", "text": "България има невероятния шанс да привлече китайски инвестиции не само в страната, но и в региона. Това каза пред Би Ти Ви бившият зам.-външен министър Милен Керемедчиев. Поводът за разговора е срещата „16+1”, за която у нас пристига огромна делегация от 700 китайски бизнесмени. Те съпровождат председателя на Държавния съвет на Китай Ли Къцян за срещата, в която участват и лидерите на страните от Централна и Източна Европа. „След 2013 г., когато започна доктрината „Един пояс, един път”, Китай измести рязко фокуса и се концентрира върху Централна и Източна Европа”, обясни Керемедчиев. По думите досега китайските инвестиции са били концентрирани единствено в западноевропейските държави. С изместения фокус Китай иска през гръцките пристанища да насити инфраструктурата на Югоизточна Европа и по този начин китайските стоки да пробият на европейския пазар, заяви бившият зам.-министър. Според него срещата „16+1” е толкова важна за България, колкото е било и европредседателството ни през последните 6 месеца. Ако се изиграят нашите картите правилно, имаме възможност да вкараме инфраструктурни проекти, които са трансгранични, и по този начин ще наситим с реални проекти нашето желание да развием Балканите и да ги подпомогнем, заяви Милен Керемедчиев. По инвестиции от Китай България е на опашката и с най-нисък ръст, подчерта той. Даже Сърбия и Гърция имат повече инвестиции. Лидер е Унгария с над 2 милиарда евро за последните 18 г. В България за този период са влезли около 300 млн. евро, посочи Керемедчиев. Той беше категоричен, че трябва да се води държавна политика за привличането на инвестиции в страната ни и в региона. „Трябва да хванем последния влак. Китай иска да види държавна ангажираност във всички проекти, за които се преговаря”, отбеляза Милен Керемедчиев. Сподели:", "date": "2018.07.06", "title": "Милен Керемедчиев: България има невероятния шанс да привлече китайски инвестиции в целия регион"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D1%81%D1%82%D0%B0%D0%BD%D0%B0-%D1%8F%D1%81%D0%BD%D0%B0-%D0%BF%D1%80%D0%B8%D1%87%D0%B8%D0%BD%D0%B0%D1%82%D0%B0-%D0%B7%D0%B0-%D0%BF%D0%B0%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D0%B0%D0%BC%D0%BE%D0%BB%D0%B5%D1%82%D0%B0-%D0%BA%D1%80%D0%B0%D0%B9-%D1%82%D1%80%D0%B0%D0%BA%D0%B8%D1%8F-news763582.html", "text": "\"Инцидентът е станал на 107 км на АМ \"Тракия\", на 500 метра навътре в полето. Първоначалната информация е, че проблемът е възникнал при приземяване върху неравен терен (прекалено мека почва). Пилотът е с леки охлузвания, изпаднал е от кабината при съприкосновението на машината със земята и не се е наложило наши хора да режат летателното средство. Районът е обезопасен\". Това заяви говорителя на пловдивската пожарна, цитиран от \"Пловдив 24\". Както агенция ПИК съобщи по-рано, селскостопански самолет е паднал  в оризище край магистрала \"Тракия\". От МВР зявиха за медията ни, че полиция, линейки и пожарна са на място. За щастие няма пострадали. Сподели:", "date": "2018.07.06", "title": "ГОРЕЩО! Стана ясна причината за падането на самолета край \"Тракия\""}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BF%D1%80%D0%B8%D0%B5%D1%85%D0%B0-%D0%B4%D0%BE%D0%B1%D0%B0%D0%B2%D0%BA%D0%B0%D1%82%D0%B0-%D0%B7%D0%B0-%D1%85%D0%BE%D1%80%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-%D0%B4%D0%B0-%D0%B5-%D1%81%D0%BF%D0%BE%D1%80%D0%B5%D0%B4-%D1%81%D1%82%D0%B5%D0%BF%D0%B5%D0%BD%D1%82%D0%B0-%D0%BD%D0%B0-%D0%BD%D0%B0%D0%BC%D0%B0%D0%BB%D0%B5%D0%BD%D0%B0-%D1%80%D0%B0%D0%B1%D0%BE%D1%82%D0%BE%D1%81%D0%BF-news763556.html", "text": "Почти единодушно депутатите подкрепиха на първо четене измененията в Закона за интеграцията на хората с увреждания. Промените предвиждат месечната добавка за социална интеграция да се предоставя в зависимост от степента на намалена работоспособност или вида и степента на увреждането. До разглеждането на промените се стигна, след като Върховният административен съд отмени уеднаквяването на размера на добавките на хората с увреждания. Депутатът от ГЕРБ Светлана Ангелова уточни, че към момента малко над половин милион души с увреждания получават месечни добавки за социална интеграция, от които над 10 хиляди са деца. Според народния представител от БСП Михаил Христов измененията няма да решат проблемите на хората с увреждания. \"Един човек със 100% увреждане взима около 250-260 лева пенсия с добавките. Прагът на бедност в България е 321 лева\", заяви той. \"Целта на интеграционните добавки е не да осигурят доходи за преживяване. Целта е да им дадат възможност за интегриране в обществото, да допълнят своите доходи от труд или доходите от заместващи доходи от труд – така наречените \"инвалидни пенсии\", посочи председателят на социалната комисия Хасан Адемов. Сподели:", "date": "2018.07.06", "title": "Депутатите приеха добавката за хора с увреждания да е според степента на намалена работоспособност"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0%D0%B5-%D0%BA%D0%B8%D1%82%D0%B0%D0%B9%D1%81%D0%BA%D0%B8%D1%8F-%D0%BF%D1%80%D0%B5%D0%BC%D0%B8%D0%B5%D1%80-%D0%B7%D0%B0-%D1%80%D0%B5%D0%BA%D0%BB%D0%B0%D0%BC%D0%B5%D0%BD-%D0%B0%D0%B3%D0%B5%D0%BD%D1%82-%D0%B3%D0%BE%D1%81%D1%82%D1%8A%D1%82-%D0%B2%D0%B5%D0%B4%D0%BD%D0%B0%D0%B3%D0%B0-%D0%B2%D0%BB%D0%B5%D0%B7%D0%B5-%D0%B2-news763498.html", "text": "Премиерът Бойко Борисов прие китайският премиер Ли Къцян, който е на първото си посещение в България за участие в срещата на върха „16+1“ след провеждането й във Варшава. Къцян ще се срещне с лидерите на 16 държави от Централна и Източна Европа. Борисов е поканил като специален гост на срещата германският канцлер Ангела Меркел, но по последна информация тя няма да дойде. Участие във форума взимат 200 китайски компании и 600 бизнесмени от Централна и Източна Европа. За Пекин форматът „16+1“ е и шанс за активизиране на икономическото сътрудничество в инфраструктурния сектор. Форматът е и част от политиката на китайското правителство, известна като „Един пояс, един път“. На специална церемония в Министерски съвет бяха подписани меморандуми за разбирателство между български и китайски министерства и компании. Министрите Теменужка Петкова и Емил Караниколов бяха сред положите подписи под документите. Финнасово споразумение за 1,5 милиарда лева между българската и китайска банки за развитие беше подписано още. От българска страна подписа шефът на банката Стоян Мавродиев. Коментирахме за срещата 16 плюс 1. Тази иницатива вече има проведени срещи и такава платформа е много важна за насърчаване на бизнеса и ултурното сътрудничество. Тя е доста отдавна, защото Китай и държавите от Източна Европа могат да се допълват в икономиката. Ние насърчихме сътрудничеството 16 плюс 1, като част от подкрепата за евроинтеграцията. Някои от страните са кандидати за ЕС и се надяваме, че чрез нашето сътрудничество тези държави ще могат по-добре да се интегрират в ЕС. Проведохме дискусии как да насърчим бъдещото сътрудничество в икономиката, културата и търговията и как да следаме пазарните правила на ЕС\", каза Ли Къциян. Обществените поръчки ще бъдат гарантирани от държавата и каквото и да правим ще помогнем на 16-те държави като членове или кандидати за ЕС. Без Европа на глобалната сцена, няма да има глобално развитие. Това, което правим, е да допринесем за европейската интеграция. Так, както работим и с други големи държави. Нашето сътрудничество с 16-те държави също е такава стъпка. По-късно този месец ще бъда домакин на среща на върха на Европейския съвет и смятаме, че нашето сътрудничество ще допринесе за световната търговия и за добрите връзки Европа-Китай. Ще задълбочим нашето двустранно сътрудничество в технологиите. Не съм виждал такива артефакти отпреди 7-8 хиляди години, каквито видях у вас. България е част от цивилизацията и съм сигурен, че България ще привлече повече китайски туристи, каза гостът, който вчера разгледа експозициите в НИМ. Коментирахме жп линия, която да свързва България с Егейско море. Такъв търг трябва да бъде проведен с участието и на трети страни, можем да създадем консорциум или друг формат да съвместно развитие. Такъв проект ще изпрати послание, че нашето сътрудничество е устойчиво и прозрачно, допълни гостът. Също така има условия за сътрудничество в областта на ядрената енергетиката. Китай вече си сътрудничи с европейски фирми в тази област. Това е възможност за Китай и България, за да можем да използваме наличното оборудване и да го използваме за мирни цели, отсече той. Ние работим също за селскостопанско производство, Китай работи по тази тема. Китай изнася в България качествени индустриални продукти. Има много възможности за нашата двустранна търговия. В процеса на търговията е естествено да има и някои търкания, но според нас търговска война не е решение, коментира Ли Къциян въведените днес мита от страна на САЩ за Китай. Никой няма полза от търговска война и тя пречи на процеса на свободна търговия, допълни още китайският премиер. Китай ще се ангажира за понататъшното отваряне на пазарите, за да улесним достъпа на чуждите компании. 16 премиери ще пристигнат днес следобед у нас плюс китайския премиер. Извинявам се на столичани и гостите на София за неудобствата по улиците, посочи Борисов. Посланието, което гостът каза е, че форматът 16 плюс 1 не разделя Европа, а за да помогнат инвестиционния, търговския, културния обем. Той не е насочен срещу останалите държави. Там, където кохезионните политики не смогват, може да се направят двустранни, тристранни, многостранни договори. Това е съюз, който цели да вдигне БВП и доходите нагоре. Искам това послание да звучи ясно от София, подчерта Бойко Борисов. Премиерът на китай лично се ангажира да помогне да изведем проекта АЕЦ Белене до успешен край, разкри Борисов. Премиерът Ли много ясно каза: На пазарен принцип, на конкурсно начало, спазвайте всички правила! В Китай се работи с много дългосрочни стратегии - от 50 години нататък. Още първата магистрала на Китай е платена, те нямат безплатни магистрали. Казвам го, че тук много обичат да говорят по тази тема. Затова ние разчитаме много на тол системата, заяви премиерът на България. Виждах изненадите на гостите, когато гледаха обработеното злато от преди 7000 години. Наел съм го като рекламен агент на българското историческо наследство в Китай. За да можем така, както ние гледаме китайската стена, да дойдат и тук китайци, отсече Борисов. Приятели от пресата, моля, кажете на хората от Китай за обработеното злато отпреди 7 000 години, включи се Ли Къциян. Ще работя с вас, за да представям България в Китай, обеща гостът. На подиума при премиерите се качи съпругата на Боян Петров. Ли Къциян изказа своите съболезнования за смъртта на алпиниста, като си спомни за деня, в който е получил телеграма от премиера Бойко Борисов с молба за помощ. Обърнах се към алпинистите и помолих да направят всичко възможно по издирването. Председателят на тибетския район каза, преди да тръгна насам, че е толкова жалко всичко, но те направиха всичко за издирването на Боян Петров. Те ме помолиха да предам най-дълбоки съболезнования на съпругата на Боян Петров и на всички българи най-дълбоки съболезнования, заяви гостът. Китайският премиер покани жената на Боян Петров Радослава Ненова да посети Китай. Ненова пък отговори, че ще е чест за нея да стисне ръцете на хората, издирвали съпруга й. Ще създадем всички условия това да се случи, отсече Ли Къциян. На въпрос защо китайските инвестиции у нас са много по-малко, отколкото в съседните на страната държави, Къциян заяви, че през миналата година износът от България за Китай се е увеличил с 60 процента, а търговията е с 30 на сто повече. Оттук-нататъка, както каза и премиерът Ли Къциян, проектите като инфраструктурни и АЕЦ Белене трябва да станат по европейски правила, прозрачност. Европа да е спокойна за правилата, конкурентноспособността. Китай работи по един начин, ние по друг, коментира Борисов на въпрос за бъдещите съвместни проекти между двете страни. Един час от разговорите ни беше посветен на това по какви правила ще се работи по съвместните проекти, допълни Борисов. Приветстваме обединена Европа и силно евро. Това заяви китайският премиер Ли Къцян на съвместна пресконференция с премиера Бойко Борисов. „Това е първото ми посещение в Европа през втория ми мандат като премиер. България е първата ми спирка. Дойдох тук, за да работя с България и други европейски държави за засилване на многостранното сътрудничество и свободната търговия. С това ще допринесем за регионалната стабилност, световния мир и развитие“, заяви китайският гост.", "date": "2018.07.06", "title": "ИЗВЪНРЕДНО В ПИК TV! Борисов нае китайския премиер за рекламен агент! Гостът веднага влезе в роля - зове медиите да пишат за златните съкровища на България (СНИМКИ/ОБНОВЕНА)"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BD%D1%8F%D0%BC%D0%B0%D0%BC%D0%B5-%D0%BF%D1%80%D0%BE%D1%82%D0%B8%D0%B2%D0%BE%D1%80%D0%B5%D1%87%D0%B8%D1%8F-%D1%81-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B8%D0%B5-%D0%BD%D0%B5-%D1%81%D0%BC%D0%B5-%D0%B1%D1%81%D0%BF-news763558.html", "text": "ГЕРБ и БСП влязоха в поредния лют спор в пленарна зала кой има повече вътрешни проблеми и за различията в управляващата партия. Социалистите разкритикуваха позициите на ГЕРБ спрямо Китай и бизнес отношенията ни с азиатската страна, като накрая спорът премина в размяна на реплики и взаимни обвинения между управляващи и опозиция в спекулации и цензура. Всичко започна с декларация на БСП, прочетена от Кристиян Вигенин, предава \"Монитор\" от парламента. Той поиска премиерът Бойко Борисов да се разграничи от Цветан Цветанов, заради позицията му, че Русия и Китай са  основни заплахи за мира и сигурността, в момент когато у нас е премиерът на китайската страна за форума 16+1. Вигенин дори изтъкна, че това не е първото разминаване между Борисов и Цветанов и даде пример с бездимните цигари. \"Не пропускайте възможностите заради вътрешни противоречия. Все още не е късно България да се възползва от геополитическото си положение и да бъде врата между Изтока и Запада\", заяви Вигенин. Това предизвика отговора на Цветанов, който обясни, че всъщност БСП са в кризисна ситуация, заради вътрешните си противоречи и обвини социалистите за правене на кризисен пиар. Цветанов обясни, че БСП критикуват властта за бизнес средата, а техен депутат ще прави бизнес, визирайки Жельо Бойчев. Той разкритикува левицата, че не подкрепят важни законови поправки , като тези срещу футболното хулиганство и целят единствено противопоставяне и реч на омразата. \"ГЕРБ не е БСП, имаме диалог с премиера. Не се грижете за микроклимата при нас. Желая ви успех, г-жо Нинова, в тази трудна битка, която водите във вашата партия\", каза още Цветанов и даде за пример отстраняването на Спас Панчев и оставката от ръководството на партията на Жельо Бойчев. Той обясни, че внушенията за противоречия с Бойко Борисов са несъстоятелни. Ние не сме БСП, каза той. На свой ред лидерът на БСП Корнелия Нинова, че ще успеят да се справят с вътрешните си проблеми и увери, че всеки червен депутат, който иска сближаване между БСП и ГЕРБ, ще има съдбата на Панчев. „На ГЕРБ да им е честит Спас Панчев“, каза още тя. Така депутатите влязоха в поредица от размяна на реплики, процедури за лично обяснение и по начина на водене. „Да се обясни на Корнелия Нинова, че не сме на конгрес на БСП или на Бузлуджа, за да се изясняват въжделения за коалиционната политика“, коментира Тома Биков от ГЕРБ. Шефът на правната комисия Данаил Кирилов направи забележка, че председателят на парламента е дала процедура, която не е по правилника и  Нинова не може да ползва право на отговор, когато е прочетена декларация от името на парламентарна група. Кирилов призова за санкции на народни представители, които злоупотребяват с правилник, както и да се обсъдят правила кога може да се ползва право на отговор. В отговор социалистите критикуваха ГЕРБ, че се опитват да им отнеме думата и да въведат цензура. \"Това, което се получава в момента в залата, просто е смешно\", каза в заключение шефката на НС Цвета Караянчева. Сподели:", "date": "2018.07.06", "title": "Цветанов: Нямаме противоречия с Борисов, ние не сме БСП"}
{"url": "http://pik.bg/%D1%81%D0%B0%D0%BC%D0%BE-9-%D1%84%D0%B8%D1%80%D0%BC%D0%B8-%D1%81-%D0%BB%D0%B5%D0%B3%D0%B0%D0%BB%D0%BD%D0%B8-%D0%BC%D1%80%D1%8A%D0%B2%D0%BA%D0%B8-%D0%BD%D0%B0-%D1%81%D0%B5%D1%80%D0%B3%D0%B8%D0%B8%D1%82%D0%B5-news763510.html", "text": "Само девет ферми в страната на практика могат да предлагат произведени от тях месни продукти директно на сергиите на фермерските пазари, това сочат данни на регистрите на Българската агенция по безопасност на храните (БАБХ). Най-много - 6 в регистъра, по Наредба 26 от 2010 г. от производителите са отглеждащите птици, които те могат да продават прясно заклани в своите стопанства или охладени на фермерските пазари, в областта, където е фермата или в съседните области. Два от вписаните в регистъра предлагат месо от едър дивеч, като един от тях е държавното ловно стопанство в бившата резиденция „Воден“ на Тодор Живков в разградското село Острово. Само една ферма, намиращата се в русенското село Бръшлен, вписана в регистъра, предлага свинско месо. Трима производители пък са регистрирани и могат да продават месо и продукти от отглежданите от тях охлюви, пише в. \"Монитор\". Много повече - 110 са стопаните със собствени мандри, имащи право да доставят млечни продукти. 2444 пък са фермерите можещи легално за продават първични продукти (мляко, мед, яйца, месо от птици и зайци, заклани във фермата) по т. нар. „къса верига“, директно на фермерските пазари в своята или в някоя от съседните области. Заради това изискване най-облагодетелствани са стопаните, чиито ферми се намират в Софийска или съседните области или в районите на другите големи градове. В тази връзка председателят на Националната овцевъдна и козевъдна асоциация (НОКА) Симеон Караколев заяви, че сега по време на активния летен сезон по морето там има голямо търсене на продукти от овче, козе и биволско мляко. По думите му обаче производителите им са основно във вътрешността на страната и нямат възможност да правят преки продажби по Черноморието. Сподели:", "date": "2018.07.06", "title": "Само 9 фирми с легални мръвки на сергиите"}
{"url": "http://pik.bg/16-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-%D0%BF%D0%B0%D0%B4%D0%BD%D0%B0-%D1%81-%D0%BA%D0%BE%D0%BB%D0%B0%D1%82%D0%B0-%D1%81%D0%B8-%D0%B2-%D0%BE%D0%B3%D1%80%D0%BE%D0%BC%D0%BD%D0%B0-%D0%B4%D1%83%D0%BF%D0%BA%D0%B0-%D0%B2-%D0%BC%D0%B8%D0%BD%D0%B5%D1%81%D0%BE%D1%82%D0%B0-news763508.html", "text": "16-годишно момче падна с кола в огромна дупка на пътя. Случаят е от американския щат Минесота. Наложило се тийнейджърът да разбие един от прозорците на автомобила, за да излезе от него. За щастие, младежът се е разминал без тежки наранявания . Платното е пропаднало вследствие на много силни дъждове в района, обясниха органите на реда. Сподели:", "date": "2018.07.06", "title": "16-годишно момче падна с колата си в огромна дупка в Минесота"}
{"url": "http://pik.bg/%D1%85%D0%B8%D1%82-%D0%BF%D1%80%D0%B5%D1%81%D0%BC%D0%B5%D1%82%D0%BD%D0%B0%D1%85%D0%B0-%D0%BA%D0%BE%D0%BB%D0%BA%D0%BE-%D0%BC%D0%B8%D0%BD%D1%83%D1%82%D0%B8-%D1%81%D0%B5-%D0%B5-%D1%82%D1%8A%D1%80%D0%BA%D0%B0%D0%BB%D1%8F%D0%BB-%D0%BD%D0%B5%D0%B9%D0%BC%D0%B0%D1%80-%D0%BD%D0%B0-%D0%BC%D0%BE%D0%BD%D0%B4%D0%B8%D0%B0%D0%BB%D0%B0-news763502.html", "text": "Голямата звезда на бразилския национален отбор Неймар, освен с безспорните си качества, с които блести по терените, изпъква и с времето, през което се въргаля по тревата. Неймар вече стана обект на множество критики, затова, че често симулира или преиграва в опитите си да покаже колко много го боли и по този начин да предизвика съдиите, ръководещи мачовете, да вземат по-строги мерки срещу съперниците му. Френското издание RTS Sport си направи труда да изчисли колко време е лежал на игрището Неймар в четирите двубоя, които неговата Бразилия изигра до момента – срещу Швейцария, Сърбия и Коста Рика в групите и срещу Мексико в осминафиналната фаза. Излиза, че общо Неймар се е въргалял, стенейки по терените, цели 14 минути. Рекорда си досега по този „показател” Неймар държи в последния двубой на „кариоките”, в който те победиха Мексико с 2:0. Тогава Неймар беше настъпен от съперник и това отне 2 минути от играта, докато той се превиваше и му бе оказвана медицинска помощ. Общото времетраене на лежането на звездата в този мач се изчислява на 5:30 минути при всички нарушения, които бяха извършени срещу него от „сомбрерата”. Ясно е и точно колко време средно при нарушение Неймар е прекарал изтегнат на тревата по време на четирите срещи от Мондиала – при общо 23-те фаула срещу него се падат по 36 секунди превиване от страна на Неймар, според изданието. Сподели:", "date": "2018.07.06", "title": "ХИТ! Пресметнаха колко минути се е търкалял Неймар на Мондиала"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D1%80%D0%B0%D0%BB%D0%B5%D0%B2-%D1%81-%D0%B3%D0%BE%D1%80%D0%B5%D1%89%D0%B8-%D0%BF%D1%80%D0%BE%D0%B3%D0%BD%D0%BE%D0%B7%D0%B8-%D0%B7%D0%B0-%D0%BC%D0%BE%D0%BD%D0%B4%D0%B8%D0%B0%D0%BB%D0%B0-%D0%B2-%D1%80%D1%83%D1%81%D0%B8%D1%8F---%D0%B5%D1%82%D0%BE-%D0%BA%D0%BE%D0%B9-%D0%B5-%D1%84%D0%B0%D0%B2%D0%BE%D1%80%D0%B8%D1%82%D1%8A%D1%82-%D0%BC%D1%83--news763521.html", "text": "- Световното първенство по футбол  е най-значимото спорно събитие въобще в света. Дори чисто статистически една Олимпиада носи половин милион туристи в града организатор, докато за едно Световно първенство те са над 1 милион. Мисля, че ставаме свидетели на едно от най-интересните световни първенства в последните десетилетия с много вълнуващи мачове. Само един двубой досега е завършил без голове - 0:0, а три от осминафиналите бяха решени с дузпи. Най-добрият индикатор за едно събитие е интересът на хората. Виждаме, че с много малки изключения всички се интересуват и говорят за развоя на Световното, което се превръща в един много качествен продукт за зрителите. За това допринася и нововъведената технология за видеоповторения, чрез която се решават справедливо спорни ситуации. - Това е практика, която успешно е приложена в много други спортове.  Смятам, че с тази система футболът ще се промени коренно. Защото най-големият му недостатък до момента беше субективният елемент при взимане на решение от съдиите. След всеки мач, всички се занимават със съдийството. Стоим пред тв екрана, наблюдаваме ситуациите, повторенията, знаем какво е вярното решение. Единственият човек, които не знаеше какво реално се е случило беше съдията. Има много спортни ситуации, в които наистина трябва да има помощ от видеокамерите. Факт е, че единствените груби грешки, допуснати от съдиите на Мондиала, са в моментите, в които те пренебрегнаха ВАР. Оценката на ФИФА за системата е висока – според тях над 97-99% ВАР си е свършила работата. Сигурен съм, че тази система ще бъде въведена на всички първенства по света. Това ще сложи край на головете от засади, на толерирането на големи отбори и на домакините. Някои хора се оплакват, че системата накъсва динамиката на играта, но това може да се регулира чрез решение кой и колко често може да иска повторения. - От гледна точка на организацията домакините се справят перфектно. Аз лично се убедих колко добра е организацията на мача на откриването в Москва, преди който участвах в неформална среща на спортните министри от Европа. Там разговарях с моя руски колега Павел Колобков, който също ни запозна колко много работа е свършена по домакинството. Любопитен факт е, че на това първенство още в груповата фаза беше подобрен рекордът за най-много отсъдени дузпи. Акцент е и феърплеят, защото имаме средно само по 3-4 жълти картона на мач и едва четири червени, показани през цялото първенство дотук. Това първенство е триумф на феърплея. Другата тенденция са късните голове и драмите, които се получават. - В исторически план държавата, с която се свързва красивия футбол, е Бразилия. Поколението на Пеле и Гаринча дава на света термина „жого бонито“ – красива игра. Аз мисля, че днешният бразилски отбор играе не само красиво, но също така много организирано и рационално – нещо, което е липсвало в предишни първенства, когато Бразилия е регистрирала красиви загуби. Отборът постепенно разгръща потенциала си, победи уверено Мексико на осминафиналите и благодарение на изключителните си футболисти този отбор се очертава като основен фаворит за титлата. Много силно впечатление прави и Белгия, която ще бъде съперник на Бразилия в четвъртфинала. Очаквам това да се превърне в изключително качествен двубой. Франция също разполага с много добър отбор, който зрелищно надигра Аржентина в осминафиналите. Не трябва да се подценяват Хърватия и Уругвай, които също имат страхотни изпълнители и балансирани отбори. - Успехът в голям турнир като световното първенство, което се провежда веднъж на четири години, се определя от редица фактори. Много е важно точно в този момент отборът да се намира във върхова форма, да има увереност и свежест в играта. Последният световен шампион Германия не успя да излезе от групата, защото бе много далеч от онова, което показа преди 4 години в Бразилия. Предишният световен шампион Испания и настоящият европейски шампион Португалия спряха на осминафинал. Аржентина тотално разочарова, въпреки че разполага със силни футболисти. Струва ми се, че някои от звездите са много уморени. Например Лео Меси – за четирите мача, в които участва пробяга едва 32 км, което е 8 км средно на мач, при среден километраж над 10 км при останалите футболисти, играещи на неговата позиция.  От 32 км Меси е изминал 47% ходом със скорост 0-7 км/ч. и е изтичал едва 612 м. спринт. Това е крайно недостатъчно за футболист от неговата класа. Мисля, че дотук първенството се развива справедливо и отборите, които показват повече футболни аргументи, се класират напред, понякога и с помощта на късмета, който също е фактор във футбола. Не бива да забравяме и Англия, която достигна до първи четвъртфинал от 12 години насам и успя да спечели първа победа на световно първенство след изпълнение на дузпи. - Не можем да правим директно сравнение, защото България не участва и не играе с тези отбори. В квалификациите ние се случихме в много тежка група. Отборите, които се класираха на първите две места – Франция и Швеция, сега ще играят четвъртфинал на световното. Да не забравяме, че ние победихме същия този шведски отбор с 3:2 в София, победихме и холандците с 2:0, но за класиране е нужно голямо постоянство и добри резултати в целия квалификационен цикъл. За съжаление България не е участвала на голямо първенство от Европейското в Португалия през 2004 г. Много се надявам да имаме успех в следващата кампания и да се класираме за идното европейско първенство, което ще бъде с уникален формат в 12 града в 12 европейски страни по случай 60-ата годишнина от провеждането на първия турнир. С колегите от Българския футболен съюз работим много добре в посока развитие на детско-юношеския футбол, като Министерството на младежта и спорта за пръв път финансира специална програма за неговото развитие. Помагаме много и с реновирането на футболните стадиони, като до момента сме направили различни подобрения на 11 съоръжения. Тази наша съвместна дейност вече дава първите си резултати и аз съм оптимист за бъдещето. - Аз съм фен на Бразилия и ще се радвам, ако това е новият световен шампион. До този момент бразилците защитават реномето си на фаворити. От потока на Бразилия всеки може да спечели турнира - и Франция, и Белгия, и Уругвай. Предстоящият четвъртфинал срещу Белгия ще бъде най-сериозното изпитание досега в турнира, но който иска да е номер едно в света, трябва да може да победи всеки съперник. Министърът на младежта и спорта Красен Кралев разкрива в ексклузивно интервю за предаването \"Спортен ПИК\" кого подкрепя на Мондиала и как оценява футбола на световното първенство в Русия. Надпреварата е в ключовата си фаза и днес ще станат ясни и първите два отбора, които ще достигнат до полуфиналите. Интересни и любопитни са фактите, които сподели министър Кралев, който обяви и своя фаворит за спечелването на световното първенство. Сподели:", "date": "2018.07.06", "title": "САМО В ПИК! Министър Кралев с горещи прогнози за Мондиала в Русия - ето кой е фаворитът му и кога България ще играе на световно (СНИМКИ)"}
{"url": "http://pik.bg/%D1%80%D0%BE%D0%B4%D0%B8-%D1%81%D0%B5-%D0%B2%D1%82%D0%BE%D1%80%D0%BE-%D0%B2%D0%BD%D1%83%D1%87%D0%B5-%D0%BD%D0%B0-%D0%BF%D0%BE%D0%BA%D0%BE%D0%B9%D0%BD%D0%B0%D1%82%D0%B0-%D1%84%D0%BE%D0%BB%D0%BA%D0%BF%D0%B5%D0%B2%D0%B8%D1%86%D0%B0-%D1%80%D1%83%D0%BC%D1%8F%D0%BD%D0%B0-news763504.html", "text": "Роди се второ внуче на покойната фолкпевицата Румяна, която загина през 1999 г. в адска катастрофа. Първо дъщерята на певицата – Марияна, роди син навръх собствения си рожден ден на 5 май, а онзи ден  синът й Илиян също стана татко. Съпругата му Андриана Андролова го дари с момиченце, което вероятно ще носи името на покойната й майка. Сподели:", "date": "2018.07.06", "title": "Роди се второ внуче на покойната фолкпевица Румяна"}
{"url": "http://pik.bg/%D0%BA%D0%B8%D1%82%D0%B0%D0%B9-%D0%B8%D0%B7%D1%80%D0%B8%D0%B3%D0%BD%D0%B0-%D1%81%D0%BB%D0%B5%D0%B4-%D0%B2%D1%8A%D0%B2%D0%B5%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D1%89%D0%B0%D1%82%D1%81%D0%BA%D0%B8%D1%82%D0%B5-%D0%BC%D0%B8%D1%82%D0%B0-%D1%81%D0%B0%D1%89-%D0%B7%D0%B0%D0%BF%D0%BE%D1%87%D0%BD%D0%B0%D1%85%D0%B0-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B0-%D0%B2%D0%BE%D0%B9%D0%BD%D0%B0-news763476.html", "text": "Китай обвини САЩ за започването на „най-голямата търговска война в икономическата история“, след като от Вашингтон наложиха мита върху китайски стоки на стойност 34 милиарда долара в петък, предава агенция Франс прес. „САЩ нарушиха правилата на Световната търговска организация и започнаха най-голямата търговска война в икономическата история дотук“, заявиха от министерството на търговията на Китай в изявление. „Този тип на облагане с мита е типично търговско малтретиране и сериозно застрашава сигурността на глобалната индустриална верига, както и ценовата верига, възпрепятствайки темпото на глобалното икономическо възстановяване и предизвиквайки смущение в глобалните пазари“, се казва още в изявлението. Сподели:", "date": "2018.07.06", "title": "Китай изригна след въвеждането на щатските мита: САЩ започнаха най-голямата търговска война в икономическата история"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8%D1%82%D0%B5-%D0%BC%D0%B0%D0%B9%D0%BA%D0%B8-%D1%81-%D1%83%D0%BB%D1%82%D0%B8%D0%BC%D0%B0%D1%82%D1%83%D0%BC-%D0%BA%D1%8A%D0%BC-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B8%D1%82%D0%B5-%D0%B4%D0%B0%D0%B4%D0%BE%D1%85%D0%B0-%D0%B8%D0%BC-%D1%81%D1%80%D0%BE%D0%BA-%D0%B4%D0%BE-1-%D0%BE%D0%BA%D1%82%D0%BE%D0%BC%D0%B2%D1%80%D0%B8-news763564.html", "text": "Протестиращите майки на деца с увреждания и представители на Българската асоциация за лица с интелектуални затруднения се обединиха и дадоха срок на управляващите до 1 октомври да внесат законопроектите за хората с увреждания и за социалните услуги и да започнат разглеждането им, заедно с внесения вече законопроект за личната помощ. Ако това не се случи, майките ще преминат към ефективни протестни действия, предава Дарик радио. Сподели:", "date": "2018.07.06", "title": "Протестиращите майки с ултиматум към управляващите, дадоха им срок до 1 октомври"}
{"url": "http://pik.bg/%D0%B3%D0%BB%D0%B0%D0%B4%D0%BD%D0%B0%D1%82%D0%B0-%D1%81%D1%82%D0%B0%D1%87%D0%BA%D0%B0-%D0%BD%D0%B0-%D0%B1%D0%BE%D1%81%D0%B8%D1%8F---%D0%BE%D0%BF%D0%B8%D1%81%D0%B0%D0%BD%D0%B0-%D0%B2-%D0%B7%D0%BB%D0%B0%D1%82%D0%BD%D0%B8%D1%8F%D1%82-%D1%82%D0%B5%D0%BB%D0%B5%D1%86-%D0%BD%D0%B0-%D0%B8%D0%BB%D1%84-%D0%B8-%D0%BF%D0%B5%D1%82%D1%80%D0%BE%D0%B2-news763679.html", "text": "Точно в шестнадесет часа и четиридесет минути Васисуалий Лоханкин обяви гладна стачка. Той лежеше на мушамения диван, обърнал гръб на целия свят, с лице към издутото облегало. Лежеше той с тиранти и зелени чорапи, които в Черноморск наричат още карпетки. Погладувал около двадесет минути в това положение, Лоханкин запъшка, обърна се на другата страна и погледна жена си. При това зелените карпетки описаха малка дъга във въздуха. Жена му хвърляше в една боядисана пътническа торба своя багаж: красиви флакони, гумено валяче за масаж, две рокли с опашки и една стара без опашка, филцова шапка със стъклен полумесец, медни гилзи с червило за устни и панталони от трико. - Варвара! — рече Лоханкин гъгниво. Жена му мълчеше и дишаше тежко. - Варвара! — повтори той. — Нима ти наистина ме напускаш и отиваш при Птибурдуков? - Да — отговори жена му. - Отивам. Така трябва. - Но защо, защо? - рече Лоханкин с кравешка страст. Ноздрите му, и без това широки, се разшириха горестно. Затрепери фараонската му брадичка. - Защото го обичам. - Ами аз какво ще правя? - Васисуалий! Още вчера те предупредих. Не те обичам повече. - Но аз! Аз те обичам, Варвара! - Това си е твоя частна работа, Васисуалий. Аз отивам при Птибурдуков. Така трябва. - Не! - извика Лоханкин. - Не трябва така! Не може един човек да си отиде, щом другият го обича! - Може - рече раздразнено Варвара, като се оглеждаше в джобното си огледалце. — И изобщо престани да вършиш глупости, Васисуалий. - В такъв случай аз продължавам гладната стачка! — закрещя нещастният съпруг. — Ще гладувам дотогава, докато ти не се върнеш. Ден. Седмица. Година ще гладувам! Лоханкин отново се обърна и заби дебелия си нос в хлъзгавата студена мушама. - Ей така ще лежа с тиранти — дочу се от дивана, — докато умра. И за всичко ще бъдете виновни вие с инженер Птибурдуков. Жена му помисли, вдигна върху бялото си неизпечено рамо смъкналата се презрамка и изведнъж зациври: - Да не си посмял да говориш така за Птибурдуков! Той стои над теб! Лоханкин не можа да понесе това. Той трепна, сякаш електрически ток премина по цялата му дължина, от тирантите до зелените карпетки. - Ти си самка, Варвара — захленчи той проточено. — Ти си улична жена! - Васисуалий, ти си глупак! — спокойно отговори жена му. - Вълчица си ти - продължаваше Лоханкин със същия провлечен тон. - И те аз презирам. От мене при любовника си бягаш ти. От мене при Птибурдуков бягаш. При подлия Птибурдуков сега, гадино, бягаш ти от мен. Ето на при кого от мене бягаш! На похот с него искаш да се отдадеш. Вълчица стара, гадна при това си ти! Опивайки се от своята горест, Лоханкин дори не забелязваше, че говори в петостъпен ямб, макар никога да не бе писал стихове и да не обичаше да ги чете. - Васисуалий! Престани с твоите превземки — рече вълчицата, като завързваше торбата. — Виж се на какво приличаш. Поне да се беше измил. Аз тръгвам. Прощавай, Васисуалий! Оставям твоя купон за хляб на масата. И като надигна торбата, Варвара тръгна към вратата. Видял, че заклинанията не помогнаха, Лоханкин скочи пъргаво от дивана, изтича до масата и с вика: „Помощ“! — скъса купона. Варвара се изплаши. Тя си представи своя мъж, изсъхнал от глад, със замиращ пулс и студени крайници. - Какво направи? - рече тя. - Да не си посмял да гладуваш! - Ще гладувам! - заяви упорито Лоханкин. - Това е глупаво, Васисуалий. Това е бунт на индивидуалността. - И с туй се аз гордея - отвърна Лоханкин с подозрителен за ямба тон. - Ти не оценяваш значението на индивидуалността и изобщо на интелигенцията. - Но нали обществеността ще те осъди. - Нека ме осъди - рече решително Васисуалий и отново се тръшна на дивана. Варвара мълчаливо хвърли торбата на пода, смъкна бързо от главата си сламената шапка и като нареждаше: „побеснял самец“, „тиранин“, „собственик“, бързо направи сандвич с кьопоолу. - Яж! - рече тя, като поднесе храната към алените устни на мъжа си. — Чуваш ли, Лоханкин? Веднага яж. Хайде! - Остави ме! - каза той и отблъсна ръката на жена си. Възползувана от това, че устата на гладуващия за миг се отвори, Варвара сръчно тикна сандвича в отвора, който се образува между фарасиската брадичка и подбръснатите московски мустачки. Ала гладуващият със силен удар на езика изтласка храната навън. - Яж, негоднико! - викна отчаяно Варвара, като тикаше сандвича. - Интелигент! Но Лоханкин извръщаше лице и мучеше отрицателно. След няколко минути разгневената и омазана с кьопоолуто Варвара отстъпи. Тя седна върху торбата и заплака с ледени сълзи. Лоханкин изтърси от брадата си заплелите се в нея трохи, хвърли на жена си внимателен, кос поглед и притихна на своя диван. На него никак не му се искаше да се раздели с Варвара. Наред с многото си недостатъци Варвара имаше две съществени преимущества: големи бели гърди и служба. Самият Васисуалий никога и никъде не беше работил. Работата би му попречила да мисли за значението на руската интелигенция, към която социална прослойка той причисляваше и себе си. А продължителните размисли на Лоханкин се свеждаха до приятната и близка тема: „Васисуалий Лоханкин и неговото значение“, „Лоханкин и трагедията на руския либерализъм“, „Лоханкин и неговата роля в руската революция“. Сподели:", "date": "2018.07.06", "title": "Гладната стачка на Босия - описана в \"Златният телец\" на Илф и Петров"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B6%D0%B5%D1%81%D1%82%D0%BE%D0%BA%D0%B0-%D0%B0%D0%BA%D1%86%D0%B8%D1%8F-%D0%BD%D0%B0-%D0%BC%D0%B2%D1%80-%D0%B2-%D0%B1%D1%83%D1%80%D0%B3%D0%B0%D1%81-%D0%BF%D1%8A%D1%82%D1%8F%D1%82-%D0%B5-%D0%B1%D0%BB%D0%BE%D0%BA%D0%B8%D1%80%D0%B0%D0%BD-%D1%81-%D1%88%D0%B8%D0%BF%D0%BE%D0%B2%D0%B5-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news763580.html", "text": "Полицията е блокирала изходите на Бургас, съобщават очевидци, цитирани от \"Флагман\". Спецчасти пазят няколко входно-изходни артерии. В момента тече невиждана акция, защото пътните отсечки са блокирани с шипове и тежковъоръжени полицаи. Униформените заявиха, че търсели определен автомобил, но не пожелаха да оповестят повече подробности. \"Автомобилът е установен, акцията приключи\", лаконични бяха бургаските полицаи. Сподели:", "date": "2018.07.06", "title": "ИЗВЪНРЕДНО! Жестока акция на МВР в Бургас, пътят е блокиран с шипове (ОБНОВЕНА)"}
{"url": "http://pik.bg/%D0%BD%D0%B0%D0%B3%D0%BB%D0%BE%D1%81%D1%82-%D0%B0%D0%BF%D0%B0%D1%88%D0%B8-%D0%B7%D0%B0%D0%B4%D0%B8%D0%B3%D0%BD%D0%B0%D1%85%D0%B0-%D0%BA%D0%BE%D0%BB%D0%B5%D0%BB%D0%B0-%D0%B7%D0%B0-19-%D0%B1%D0%BE%D0%BD%D0%B0-%D1%82%D1%80%D0%B8-%D0%BF%D1%8A%D1%82-%D1%80%D0%B0%D0%B7%D0%B1%D0%B8%D0%B2%D0%B0%D1%82-%D0%BC%D0%B0%D0%B3%D0%B0%D0%B7%D0%B8%D0%BD%D0%B0-news763482.html", "text": "Плячката си апашите взели от магазин в София. Крадците разбиват вратата на обекта. Влизат в магазина 3 пъти през нощта. Случаят е от 2 юли. Димитър Динев, който е продавач в обекта, разказа, че ден по-рано хората идвали и снимали двата входа. 7 000 лева също са откраднати от касата. „Много малко велосипеди има такива, които са на пазара“, посочи Динев пред Нова телевизия. Охранителят казва, че е чул шум, но не видял крадците. По време на кражбата били трима мъже, сигнал към полицията вече е подаден. Нагли крадци задигнаха 6 велосипеда за над 19 000 лв. Сподели:", "date": "2018.07.06", "title": "НАГЛОСТ! Апаши задигнаха колела за 19 бона, три път разбиват магазина"}
{"url": "http://pik.bg/%D0%B7%D0%BC%D0%B8%D1%8F-%D0%B2%D0%B4%D0%B8%D0%B3%D0%BD%D0%B0-%D0%BD%D0%B0-%D0%BA%D1%80%D0%B0%D0%BA-%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80%D0%B8-%D0%B2-%D1%81%D0%B8%D0%BB%D0%B8%D1%81%D1%82%D1%80%D0%B0-news763513.html", "text": "Влечугото се промъкнало в багажника на лек автомобил. Това съобщиха от Областната дирекция на МВР в Силистра. Извикани на място са пожарникари. Те уловили влечугото и го пуснали в природата на свобода. Змия вдигна на крак органите на реда в Силистра. Сподели:", "date": "2018.07.06", "title": "Змия вдигна на крак пожарникари в Силистра"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%B0-%D0%BD%D0%BE%D1%89-%D0%BD%D0%B0-%D0%B1%D0%B5%D0%B7%D0%BC%D0%B8%D1%80%D0%B8%D1%86%D0%B8-%D0%B2-%D0%BD%D0%B0%D0%BD%D1%82-%D0%BF%D0%BB%D0%B0%D0%BC%D0%BD%D0%B0%D1%85%D0%B0-50-%D0%BA%D0%BE%D0%BB%D0%B8-%D0%B2%D0%B8%D0%B4%D0%B5%D0%BE-news763512.html", "text": "Трима души бяха задържани във френския град Нант след трета нощ на протести и сблъсъци, последвали застрелването на млад мъж от полицай, предаде Франс прес. Опожарени са 50 коли тази нощ. Имало е опит за палеж на гимназия и на бензиностанция в един от кварталите на Нант. Ранени няма. По полицейски ван е бил хвърлен коктейл Молотов. Ванът бил паркиран в двора на полицейски участък в едно от предградията на Нант. Във вторник Бубакар Ф., срещу когото имало издадена заповед за арест за организиран грабеж, бе застрелян при опит да избегне полицейска проверка на колата му. Полицаят, който е произвел смъртоносния изстрел, вчера бе задържан под стража. Сподели:", "date": "2018.07.06", "title": "Поредна нощ на безмирици в Нант, пламнаха 50 коли (ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%BA%D0%B0%D0%BA%D0%B2%D0%B8-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-%D0%B7%D0%B0-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-%D0%BF%D0%BE%D0%B4%D0%BF%D0%B8%D1%81%D0%B0%D1%85%D0%BC%D0%B5-%D1%81-%D0%BA%D0%B8%D1%82%D0%B0%D0%B9-news763570.html", "text": "10 документа за сътрудничество подписаха представители на Българското и китайското правителство и бизнес. Това се случи по време на срещата между председателя на Държавния съвет на Китай Ли Къцян и премиера на България Бойко Борисов в Министерски съвет. Двете държави подписаха Меморандум за разбирателство между Министерството на енергетиката на България и Националната енергийна администрация относно мирното използване на ядрена енергия, Меморандум за сътрудничество в областта на малките и средните предприятия между Министерството на икономиката на България и Министерството на търговията на Китай, Споразумение между правителството на Китай и България за сътрудничество в областта на науката и технологиите. Споразумяха се и за Протокол за фитосанитарни изисквания за белене на слънчогледово семе, беше подписано и Писмо за намерения между Министерството на икономиката на България и Китайска държавна администрация за тютюна, Меморандум за разбирателство между Национална компания „Индустриални зони“ и Китайския център за развитие на индустрията. Беше подписано и финансово споразумение за 1,5 млрд. евро между Българската банка за развитие и Китайската банка за развитие, а Параходство български морски флот и китайска банка се споразумяха за кредити за 94,15 млн. долара за изграждане на шест кораба за насипни товари. 94,15 млн. долара за изграждане на шест кораба за насипни товари. Последните меморандуми, които бяха подписани бяха договор за изграждане на нова централа за комбинирано производство на топлинна и електрическа енергия и Меморандум за сътрудничество между Борика АД и Унион Пей, което ще позволи по-лесни плащания на китайските туристи. Сподели:", "date": "2018.07.06", "title": "ИЗВЪНРЕДНО В ПИК! Ето какви документи за сътрудничество подписахме с Китай"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%BD%D0%B8-%D0%B8%D0%B7%D0%BF%D1%80%D0%B0%D1%89%D0%B0%D1%82-%D1%81%D0%B8%D0%B3%D0%BD%D0%B0%D0%BB%D0%B8-%D0%BE%D1%82-%D0%B4%D1%8A%D0%BB%D0%B1%D0%B8%D0%BD%D0%B8%D1%82%D0%B5-%D0%BD%D0%B0-%D0%BE%D0%BA%D0%B5%D0%B0%D0%BD%D0%B0-%D0%B2%D0%B8%D0%B4%D0%B5%D0%BE-news763469.html", "text": "Край брега на Северна Каролина (САЩ) експерти от Националната океанска научноизследователска администрация на Съединените щати са намерили мистериозен обект, който се оказва, че е източник на загадъчни сигнали, съобщава esoreiter.ru. Учените твърдят, че става въпрос за археологически обект, но уфолозите не вярват в това. Според изследователите на НЛО и на извънземните, пришълците от Космоса използват обекта, за да изпращат сигнали. Те твърдят, че след като разкрили информация за откритието, експертите от Националната океанска научноизследователска администрация са получили нареждане да не оповестяват повече данни за мистериозния обект. Сподели:", "date": "2018.07.06", "title": "МИСТЕРИЯ! Извънземни изпращат сигнали от дълбините на океана? (ВИДЕО)"}
{"url": "http://pik.bg/8-%D0%BF%D1%80%D0%B8%D0%B7%D0%BD%D0%B0%D0%BA%D0%B0-%D1%87%D0%B5-%D0%BD%D0%B8-%D1%87%D0%B0%D0%BA%D0%B0-%D1%81%D1%8A%D1%80%D0%B4%D0%B5%D1%87%D0%B5%D0%BD-%D1%83%D0%B4%D0%B0%D1%80-news763578.html", "text": "Кашлицата, подутите крака и промяната на кожата алармират за сериозен проблем Според центровете за контрол и превенция на заболяванията около 610 000 души умират всяка година от сърдечни проблеми само в САЩ. България пък е на първо място по смъртност в този параграф, като проучване от последната година сочи, че всеки трети нашенец си отива от сърдечен удар или друго заболяване на най-важния орган. И мъжете, и жените са засегнати от сърдечни заболявания поради различни причини, свързани с определен начин на живот Има обаче много признаци и симптоми, които ни алармират за сърдечни проблеми и трябва да ги знаем. Кардиолози от цял свят съставиха таблица от 8 много чести предупредителни признака за сърдечни заболявания, на които трябва да обърнете внимание, ако ги забележите. Първият е болката, която се . Много мъже изпитват болка в лявата ръка, докато жените изпитват същата болка в едната или и в двете ръце. Някои дами чувстват необичайна болка в лакътя, преди да получат сърдечен удар. Кашлицата също може да бъде признак на сърдечносъдово заболяване. Продължителната кашлица, която образува розова течност, която съдържа кръв, е много разпространена при сърдечна недостатъчност. Много по-сериозен симптом обаче е внезапната загуба на въздух. е изключително често срещан симптом сред пациентите със сърдечни заболявания и трябва да обърнете специално внимание на него още щом забележите първите изменения в крайниците си. Почти половината от пациентите, страдащи от сърдечни заболявания, проявяват липса на апетит и/или гадене дори ако се опитат да хапнат нещо малко. Причината за това е натрупване на течност около черния дроб и червата, която пречи на правилното храносмилане. Тези симптоми обикновено са последвани от болки в корема, а ако ги изпитвате заедно, трябва незабавно да посетите лекар. Няколко проучвания показват, че хората, които страдат от крайно безпокойство още докато са млади, са склонни към сърдечни заболявания. Тревожността може да бъде причинена или от много стресиращ начин на живот, или от различни разстройства, включително паническо разстройство и фобийна тревожност. Някои от негативните ефекти на тревожността върху сърцето водят до тахикардия, повишено кръвно налягане и намален сърдечен ритъм. Чувството за слабост и загуба на съзнание е поредното алармиращо състояние, срещано сред пациенти със сърдечни проблеми. Когато сърцето не изпомпва добре кръвта, това се дължи на факта, че кръвният поток е блокиран от запушена артерия или стесняване на клапа. Ако някога сте чувствали недостиг на въздух и сте припаднали за кратък период от време, незабавно се свържете с лекар и проверете сърцето си. Промяната на кожата също е негативен показател. Когато тя стане бледа и придобие синкав цвят, имате за какво да се притеснявате. Това не е един от най-честите симптоми, но той се дължи на намален кръвен поток, намален брой червени кръвни клетки и може да бъде знак за сърдечен проблем. Две отделни изследвания, извършени от вестник „Алергия и клинична имунология“ и вестник на Американския колеж по кардиология, показват, че екземата и херпес зостер са високорискови фактори за сърдечни заболявания. При тези, които страдат от екзема, е установено, че имат 48% вероятност да вдигат високо кръвно налягане и 29% вероятност за висок холестерол. Освен това тези, които са имали херпес зостер, са с 59% по-голяма вероятност да получат сърдечен удар, отколкото хора, които никога не са получавали подобен кожен проблем. . разпространява в ръката Подути крака и глезени Сподели:", "date": "2018.07.06", "title": "8 признака, че ни чака сърдечен удар  "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D1%81%D1%8F%D0%BA%D0%BE%D1%85%D0%B0-%D1%80%D0%B0%D0%B4%D0%B8%D0%B0%D1%86%D0%B8%D1%8F-%D0%BD%D0%B0-%D0%BF%D0%BB%D0%B0%D0%B6-%D0%BA%D1%80%D0%B0%D0%B9-%D1%87%D0%B5%D1%80%D0%BD%D0%BE%D0%BC%D0%BE%D1%80%D0%B5%D1%86-%D0%BE%D0%BF%D0%B0%D1%81%D0%BD%D0%B8%D1%82%D0%B5-%D0%BD%D0%B8%D0%B2%D0%B0-%D0%B4%D0%BE%D1%81%D1%82%D0%B8%D0%B3%D0%B0%D1%82-%D0%BD%D0%B0-%D0%BC%D0%B5%D1%81%D1%82%D0%B0-%D0%B4%D0%BE-50-news763523.html", "text": "Здравните власти издадоха ново предупреждение за опасни нива на радиация в залива Вромос край Черноморец – в отделни участъци до 50 пъти над нормата. Достъпът до плажа обаче не е забранен, рискът за ползването му е отговорност на плажуващите, съобщава Би Ти Ви. На български и на английски нова табела предупреждава, че пясъчната ивица е опасна. Боряна Радкова и семейството ѝ имат апартамент в района и редовно идват на плажа за седмица-две.  Рудата, добивана преди десетилетия от близката мина „Росен”, е била с високо съдържание на уран. Част от отпадните води са зауствани в залива. „Разликата в съдържанието на радионуклеиди в пясъка и в почвата край пясъчната ивица по отношение на този терен спрямо останалите терени, които изследваме по цялото Черноморие тук е между 5 и 50 пъти повече. Времето за полуразпад на тези радиоизотопни елементи е значително дълго, то надхвърля 90-100 години”, обясни Вергиния Цанова – зам.-директор, РЗИ-Бургас. Ефектът след продължително лежане на пясъка не е непосредствен, но може да се прояви след години, предупреждават здравните власти. При малките деца има опасност и от поглъщане на пясък. „Има канцерогенен ефект, както и води до генетични мутации в половите клетки, от там съответно в потомството, което е изключително опасно за млади хора и за бременни жени”, допълни Цанова. Вергиния Цанова подчерта, че няма как да се забрани използването на плажа. „Това е изборът на хората, ние просто трябва да ги предупредим”, отбеляза тя. Плажът е без концесионер и е предпочитан от семействата с деца. Сподели:", "date": "2018.07.06", "title": "ИЗВЪНРЕДНО! Засякоха радиация на плаж край Черноморец! Опасните нива достигат на места до 50 пъти над нормата"}
{"url": "http://pik.bg/%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89%D0%BE-%D0%B2%D0%B8%D0%B6%D1%82%D0%B5-%D0%B2-%D0%BA%D0%B0%D0%BA%D0%B2%D0%B0-%D0%BC%D0%B8%D0%B7%D0%B5%D1%80%D0%B8%D1%8F-%D1%81%D0%B5-%D0%BB%D0%B5%D0%BA%D1%83%D0%B2%D0%B0%D1%82-%D0%B1%D0%BE%D0%BB%D0%BD%D0%B8%D1%82%D0%B5-%D0%B2-%D0%B8%D0%BD%D1%84%D0%B5%D0%BA%D1%86%D0%B8%D0%BE%D0%B7%D0%BD%D0%BE%D1%82%D0%BE-%D0%BE%D1%82%D0%B4%D0%B5%D0%BB%D0%B5%D0%BD%D0%B8%D0%B5-%D0%BD%D0%B0-%D0%BE%D0%BA%D1%80%D1%8A%D0%B6%D0%BD%D0%B0--news763485.html", "text": "Мизерни условия в инфекциозното отделение на Окръжна болница „Света Анна” в София. Пациентите недоволстват, а лекарите нямат избор и работят в тези условия, предава бТВ. Дупки по стените, влага по тавана и прогнила дограма – така изглежда една от най-хубавите стаи на инфекциозното отделение в Окръжна болница. Има дори бонус – собствена баня. В тези условия една майка е трябвало да остави сина си, за да се излекува от скарлатина. „Прозорците бяха облепени с тиксо, защото са със старата дограма на втория етаж, в банята имаше мухъл, огромни паяжини. Миналата седмица валяха много дъждове. През прозорците влизаше вода, през стените се просмукваше вода, даже стената се рушеше”, разказа майката. Тя остава със сина си в отделението седем дни и е категорична, че е изживяла голям кошмар. „Още първия ден детето ми викаше да се обадим на министър-председателя, за да му кажем как може в такава стая да го настаняват. Той изпитваше ужас да влезе в тоалетната, но след дезинфенция и убеждение от моя страна, че всичко е почистено и да не пипа никъде настрани, и тази работа беше свършена. Отделението беше пълно с деца, имаше бебета. Аз погледнах състоянието и на другите стаи, не беше по-добро”, посочи майката. От болницата заявиха, че вече са направени ремонти на по-важните отделения, за инфекциозното обаче парите все не стигали. „Приоритетни за нашата болница са спешността, кардиологията и ортопедията. Не искам да кажа, че инфекциозните заболявания са по-назад, но в крайна сметка средствата стигат, за да бъдат изразходвани в определен ред”, каза говорителят на болницата Антон Луков. Вече има изготвен проект за ремонт, но той чака да се намерят пари. „Болницата е като всяка държавна болница, ние се издържаме с пари, които получаваме от Касата. Така че, ако всичко е наред, би трябвало тази година да има ремонт”, отбеляза пред бТВ Луков. От Министерството на здравеопазването заявиха, че при тях не са постъпвали сигнали от недоволни пациенти. На този етап не са предвидени пари за ремонт на отделението. Сподели:", "date": "2018.07.06", "title": "ПОТРЕСАВАЩО! Вижте в каква мизерия се лекуват болните в инфекциозното отделение на Окръжна болница"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D0%BA%D0%B0%D0%BD%D0%B8-%D0%B8-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B2-%D0%BD%D0%B5%D0%B4%D0%B5%D0%BB%D0%BD%D0%BE%D1%82%D0%BE-%D1%81%D0%B8-%D1%83%D1%87%D0%B8%D0%BB%D0%B8%D1%89%D0%B5---%D0%B5%D1%82%D0%BE-%D0%BA%D0%B0%D0%BA-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0-news763525.html", "text": "\"Не е редно един председател на парламентарна група, какъвто е Цветан Цветанов, да прави такива изказвания за Китай и Русия, че са опасност за мира, особено преди посещението на китайската делегация начело с премиера на Китай в България\". Това заяви лидерът на \"\"Атака\" и председател на парламентарната група на Обединените патриоти Волен Сидеров пред ПИК по повод на изявленията на Цветанов за двете държави и сигурността на Европа. Според Сидеров това не е дипломатично и политически издържано изказвания, а политиците на такива високи позиции са длъжни девет пъти да мерят думите си, преди да ги изрекат. Депутатът си обяснява изявлението на Цветанов с факта, че точно в този момент у нас е гостувал американски конгресмен, на когото Цветанов е решил да се хареса. \"Това обаче също не е далновидно, защото утре Тръм и Путин могат да си стиснат ръцете и България отново да изпадне в глупава позиция\", прогнозира Сидеров. \"Ето затова на 15 септември наистина ще отворя неделно училище, където всяка неделя в течение на 4 часа ще разяснаваме на млади и всякакви хора какво е политика, какви са връзките между едни и други събития, какво е редно и нередно да прави един политик\", съобщи Сидеров пред ПИК, след като през последните дни прати на неделно училище и президента Румен Радев и лидерката на БСП Корнелия Нинова. Сподели:", "date": "2018.07.06", "title": "ЕКСКЛУЗИВНО В ПИК! Волен Сидеров кани и Цветанов в неделното си училище - ето как коментира изказването му, че Китай е заплаха за България"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%B6%D0%BE%D1%80%D0%B6-%D0%B3%D0%B0%D0%BD%D1%87%D0%B5%D0%B2-%D0%B5-%D1%81%D1%82%D0%B0%D0%B1%D0%B8%D0%BB%D0%B8%D0%B7%D0%B8%D1%80%D0%B0%D0%BD-%D1%81%D0%BB%D0%B5%D0%B4-%D0%B8%D0%BD%D1%84%D0%B0%D1%80%D0%BA%D1%82%D0%B0-news763526.html", "text": "Жорж Ганчев е в стабилно състояние и сравнително спокоен. Това съобщиха от софийската болница \"Света Екатерина\", където политикът е приет с инфаркт. Многократният кандидат за президент припадна на паркинг на пл. \"Княз Александър Батенберг\" във вторник. Бързата медицинска намеса се оказа решаваща за състоянието му. Според медиците Ганчев е имал запушен съд, който вече е отпушен и му е поставен стент, пише всекидневник. Сподели:", "date": "2018.07.06", "title": "ДОБРА НОВИНА! Жорж Ганчев е стабилизиран след инфаркта"}
{"url": "http://pik.bg/%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%BE%D1%81%D0%B8%D0%B3%D1%83%D1%80%D0%B8-%D0%BD%D0%B0-%D0%B1%D0%BE%D1%81%D0%B8%D1%8F-%D0%BB%D0%B8%D0%BD%D0%B5%D0%B9%D0%BA%D0%B0-%D0%B8-%D0%BB%D0%B5%D0%BA%D0%B0%D1%80-%D0%BE%D1%82-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%B5%D0%BD%D0%B0-%D0%B1%D0%BE%D0%BB%D0%BD%D0%B8%D1%86%D0%B0-news763528.html", "text": "По молба на председателя на Народното събрание Цвета Караянчева е осигурена линейка и лекар от Университетска болница „Лозенец“, който постоянно да следи за състоянието на Николай Колев – Босия, съобщиха от Народното събрание. Днес Цвета Караянчева разговаря с директора на болницата проф. Любомир Спасов, за да бъде осигурено лекарско наблюдение над обявилия гладна стачка Николай Колев – Босия. Той отново е бил прегледан от лекар и ще продължи да бъде под наблюдение. Сподели:", "date": "2018.07.06", "title": "Караянчева осигури на Босия линейка и лекар от Правителствена болница"}
{"url": "http://pik.bg/%D0%BA%D1%80%D1%83%D1%82%D0%B8-%D0%BC%D0%B5%D1%80%D0%BA%D0%B8-%D0%BD%D0%BE%D0%B2-%D0%B7%D0%B0%D0%BA%D0%BE%D0%BD-%D0%BD%D0%B0-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D0%B2%D0%BA%D0%B0%D1%80%D0%B2%D0%B0-%D1%84%D1%83%D1%82%D0%B1%D0%BE%D0%BB%D0%BD%D0%B8%D1%82%D0%B5-%D1%85%D1%83%D0%BB%D0%B8%D0%B3%D0%B0%D0%BD%D0%B8-%D0%B7%D0%B0-25-%D0%B4%D0%BD%D0%B8-%D0%B2-%D0%B7%D0%B0%D1%82%D0%B2%D0%BE%D1%80%D0%B0-news763484.html", "text": "Проектът за промени в Закона за опазване на обществения ред при провеждането на спортни мероприятия, подготвен от депутати, ще бъде представен в НС от Атанасов, който е председател на Комисията по въпросите на децата, младежта и спорта, и от председателя на Комисията по вътрешна сигурност и обществен ред Цветан Цветанов. Депутатите от Комисията по въпросите на децата, младежта и спорта паралелно със законопроекта за изменение и допълнение на стария закон, работят по изготвянето на нов закон за футболното хулиганство. За съдействие по изготвянето на новия закон на 22 юли в България пристига Дейвид Боанан - председател на групата на Европейския съюз по въпросите на футбола. По думите му МВР ще може само да налага санкции по повечето от тези 15 точки: \"Това го има и в Англия, и в Италия, и в много други демократични държави.\" А много тежки случаи, като обезобразяването на лицето на Гергана, отиват в съда, той се произнася и т. н.\", обобщи Славчо Атанасов. \"Това са много важни промени, по българските стадиони случаят с (ранената жандармеристка) Гергана просто преля чашата. Всяко общество има една червена линия, която, като се премине, вече промените стават необратими\", категоричен бе Славчо Атанасов. Обществено полезен труд и престояване в арестите на съответното полицейско управление до 25 денонощия, това са само някои от предложените санкции за футболни и спортни хулигани в промените, които ще бъдат внесени за гласуване в НС. Целта е те да влязат в действие за началото на шампионата на футболната ни Първа лига в края на юли. Това заяви пред \"канал 3\" депутатът от Обединени патриоти Славчо Атанасов. Народните представители ще подпишат в присъствието на медиите законопроекта, който въвежда най-належащите мерки за справяне с футболното хулиганство. \"Не откриваме топлата вода наново, запознали сме се със законодателството на Англия, Испания, Италия\", разясни пред Канал 3 Славчо Атанасов. \"Предвижда се за пръв път много ясно да се даде определението какво е футболно хулиганство - изреждат се конкретни 15 точки, които те превръщат във футболен хулиган. И ако бъдат нарушени, веднага следват много сериозни санкции\", продължи депутатът. За готвения напълно нов Закон за спортното и футболното хулиганство ще са необходими чисто технологически 4-5 месеца, продължи Славчо Атанасов. По преценката му той ще може да бъде приет в края на годината или в началото на следващата. Сподели:", "date": "2018.07.06", "title": "КРУТИ МЕРКИ! Нов закон на Патриотите вкарва футболните хулигани за 25 дни в затвора"}
{"url": "http://pik.bg/%D1%88%D0%BE%D0%BA-%D1%80%D0%B0%D1%81%D1%82%D0%B5-%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D1%81%D0%BB%D0%B5%D0%B4-%D0%BF%D0%BE%D1%82%D1%8A%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D0%BE%D1%80%D0%B0%D0%B1-%D0%BA%D1%80%D0%B0%D0%B9-%D0%BF%D1%83%D0%BA%D0%B5%D1%82-%D0%B2%D0%B8%D0%B4%D0%B5%D0%BE-news763531.html", "text": ". Според последните данни, загиналите в резултат от преобръщането на туристическо корабче край тайландския курортен остров Пукет са 21, заявиха местните власти в петък, след като водолазите са открили още десетки тела в морето, предава Франс прес Провинциалният спасителен център в Пукет съобщи, че от водата са извадени „21 тела“, а ръководителят на водолазния екип от тайландски военни заяви, че неговите подопечни са забелязали „над 10 тела“ в потъналото корабче, което е превозвало китайски туристи, когато потъва в нощта срещу петък. Сподели:", "date": "2018.07.06", "title": "ШОК! Расте броят на жертвите след потъването на кораб край Пукет (ВИДЕО)"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BF%D1%81%D0%B8%D1%85%D0%BE%D0%BB%D0%BE%D0%B3-%D1%80%D0%B0%D0%B7%D0%B3%D0%B0%D0%B4%D0%B0-%D0%B7%D0%B0%D1%89%D0%BE-%D0%B1%D0%B0%D0%BD%D0%B4%D0%B8%D1%82%D0%B8%D1%82%D0%B5-%D0%B2%D0%B7%D1%80%D0%B8%D0%B2%D1%8F%D0%B2%D0%B0%D1%82-%D0%B1%D0%B0%D0%BD%D0%BA%D0%BE%D0%BC%D0%B0%D1%82%D0%B8-news763475.html", "text": "Това заяви пред БНТ психологът Калин Гайдаров и добави, че така се търси провокиране на страх у хората и обществото. ,,Колкото по-добри стават престъпниците, толкова по-добри трябва да стават и полицаите. Тук няма правила, търси се кой ще надделее'', завърши психологът. Взривяването на банкомати е криминален бизнес и специфично занимание, за което престъпниците отделят голяма част от времето си. Така се формира този професионализъм. Сподели:", "date": "2018.07.06", "title": "ГОРЕЩА ТЕМА! Психолог разгада защо бандитите взривяват банкомати"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%81%D0%B0%D0%BC%D0%BE%D0%BB%D0%B5%D1%82-%D0%BF%D0%B0%D0%B4%D0%BD%D0%B0-%D0%B2-%D0%BF%D0%BE%D0%BB%D0%B5%D1%82%D0%BE-%D0%B4%D0%BE-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-%D0%BB%D0%B8%D0%BD%D0%B5%D0%B9%D0%BA%D0%B8-%D0%B8-%D0%BF%D0%BE%D0%B6%D0%B0%D1%80%D0%BD%D0%B8-%D1%81%D0%B0-%D0%BD%D0%B0-%D0%BC%D1%8F%D1%81%D1%82%D0%BE-news763579.html", "text": "Селскостопански самолет падна в оризище до магистрала \"Тракия\", между Пазарджик и Пловдив. Това съобщиха от МВР пред ПИК. От там допълниха, че по първоначални данни няма жертви и ранени. Полиция и пожарна са на мястото на инцидента. По първоначални данни в самолета е пътувал само пилота, който е жив. Машината е паднала на около 500 метра от магистрала \"Тракия\", в близост до 105-ия километър. Това е втора авиокатастрофа в рамките на един месец. На 11 юни вертолет Ми-17 се разби край пистата на летището в Крумово. Той падна от около 50 метра височина в района на авиобаза Крумово. При катастрофата  загинаха капитан Пламен Пантелеев и капитан Стоян Неделчев. Единственият оцелял от разбилия се военен вертолет Алексей Каменов се спаси сам и все още се лекува. Екипажът е изпълнявал тренировъчен полет по аварийно-спасителна работа. Сподели:", "date": "2018.07.06", "title": "ИЗВЪНРЕДНО В ПИК! Самолет падна в полето до магистрала \"Тракия\"! Линейки и пожарни са на мястото, няма жертви и ранени"}
{"url": "http://pik.bg/%D0%BF%D1%80%D0%BE%D1%84-%D0%BF%D0%B8%D0%BC%D0%BF%D0%B8%D1%80%D0%B5%D0%B2-%D0%BF%D1%80%D0%B5%D0%B4%D0%B0%D0%B2%D0%B0-%D0%BD%D0%B0-%D0%BD%D0%B8%D0%BC-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D1%82%D1%80%D0%B8%D0%B1%D0%B0%D0%B3%D1%80%D0%B5%D0%BD%D0%B8%D0%BA-%D1%80%D0%B0%D0%B7%D0%B2%D1%8F%D1%82-%D0%BF%D1%80%D0%B5%D0%B4%D0%B8-30-%D0%B3%D0%BE%D0%B4%D0%B8%D0%BD%D0%B8-%D0%BD%D0%B0-%D0%B0%D0%BD%D1%82%D0%B0%D1%80%D0%BA%D1%82%D0%B8%D0%B4%D0%B0-news763473.html", "text": "Българския Антарктически институт Днес от 11.00 часа в Националния исторически музей (НИМ) на официална церемония проф. Христо Пимпирев ще предаде на директора на НИМ доц. Бони Петрунова за обновената полярна експозиция българския трибагреник, развят преди 30 години в Антарктида. Това съобщиха от . Той бе издигнат през април 1988 г. на първата постройка „Куцото куче”, с която се слага началото на полярната ни станция „Св. Климент Охридски” на о-в Ливингстън. Флагът случайно е намерен в ледена пукнатина и съхраняван 30 години от тогавашния командир на испанската база „Хуан Карлос I” Елиас Маена. Знамето беше подарено от испанска страна на председателя на Българския антарктически институт проф. Христо Пимпирев, по случай 30-годишния юбилей от провеждането на Първата национална антарктическа експедиция и основаването на Българската полярна база „Св. Климент Охридски”. Сподели:", "date": "2018.07.06", "title": "Проф. Пимпирев предава на НИМ българския трибагреник, развят преди 30 години на Антарктида"}
{"url": "http://pik.bg/%D0%BB%D0%B5%D0%B9%D0%B4%D0%B8-%D0%B1%D0%B8-%D1%81%D0%B5-%D1%80%D0%B0%D0%B7%D0%BF%D0%B8%D1%89%D0%BE%D0%BB%D0%B8-%D0%BF%D0%BE-%D0%B7%D1%8A%D1%80%D0%BD%D0%B0-%D0%BD%D0%B0-%D0%BC%D0%BE%D1%80%D0%B5%D1%82%D0%BE-%D1%81%D0%BD%D0%B8%D0%BC%D0%BA%D0%B0-18-news763477.html", "text": "Една от най-скандалните изпълнителки в българския шоу бизнес - Лейди Би, се разпищоли по зърна на плажа в Слънчев бряг. R&B звездата беш езасечена в едно от популярните плажни заведения. Тя беше в компанията на известния ивент мениджър Марио Ангелов. Двамата бяха в отлично настроение, интимничиха през цялото време, а Марио не пропусна да й направи еротична фотосесия. Всъщност това е един най-горещите слухове в хайлайфа – че между двамата има нещо общо. Марио Ангелов засега отрича. Твърди, че двамата се засичат, защото Лейди Би има чести покани по Черноморието и винаги прави незабравими партита. Сподели:", "date": "2018.07.06", "title": "Лейди Би се разпищоли по зърна на морето (СНИМКА 18+)"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%B2%D0%BB%D1%8F%D0%B7%D0%BE%D1%85%D0%B0-%D0%B2-%D1%81%D0%B8%D0%BB%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%B2%D0%BD%D0%BE%D1%81%D0%BD%D0%B8-%D0%BC%D0%B8%D1%82%D0%B0-%D0%B7%D0%B0-%D0%BA%D0%B8%D1%82%D0%B0%D0%B9-news763474.html", "text": "В същото време от Пекин обявиха, че са „принудени да вземат неизбежни контрамерки“ след налагането на американските мита. Очаква се Китай да наложи реципрочни мита върху вноса на американски стоки. Наложените мита на Доналд Тръмп са в размер на 25 процента върху китайски машини, електроника и високотехнологична екипировка, включително автомобили, компютърни твърди дискове и „LED“ светлини. Потенциалните загуби за китайската икономика се оценяват на 34 милиарда долара. Сподели:", "date": "2018.07.06", "title": "ОФИЦИАЛНО: Влязоха в сила американските вносни мита за Китай "}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%B0-%D0%B4%D0%B8%D1%81%D0%BA%D1%83%D1%81%D0%B8%D1%8F-%D0%B7%D0%B0-%D0%BF%D1%80%D0%BE%D0%B5%D0%BA%D1%82%D0%BE%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%BB%D0%B8%D1%87%D0%BD%D0%B0%D1%82%D0%B0-%D0%BF%D0%BE%D0%BC%D0%BE%D1%89-news763459.html", "text": "Протестиращите майки на деца с увреждания и организации на хора с увреждания ще проведат поредна дискусия за законопроекта за личната помощ. В четвъртък следобед документът беше внесен за обществено обсъждане в социалната комисия в парламента, но предизвика напрежение сред различните организации на хората с увреждания. Част от тях дори се събраха на импровизиран протест преди обсъждането заради опасения, че текстовете ще оставят някои от нуждаещите се без необходимата грижа. Междувременно палатковите лагери в страната остават до приемането на проектозакона. За реализирането му ще бъдат необходими около 100 млн. лева от бюджета, предава Нова. Сподели:", "date": "2018.07.06", "title": "Поредна дискусия за проектозакона за личната помощ"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BA%D0%BE%D1%80%D0%BD%D0%B8-%D0%BA%D1%8E%D1%87%D0%B5%D0%BA-%D0%BD%D0%B0-%D0%B1%D1%83%D0%B7%D0%BB%D1%83%D0%B4%D0%B6%D0%B0-%D0%BD%D0%B8%D0%BD%D0%BE%D0%B2%D0%B0-%D1%81%D0%B8-%D0%BF%D0%BE%D1%80%D1%8A%D1%87%D0%B0-%D0%B1%D1%80%D0%B5%D0%B3%D0%BE%D0%B2%D0%B8%D1%87-%D1%81-%D0%BA%D0%B5%D0%B1%D0%B0%D0%BF%D1%87%D0%B5%D1%82%D0%B0%D1%82%D0%B0---%D0%BA%D0%B0%D1%81%D0%B8%D1%87%D0%BA-news763468.html", "text": "Освен всичко, Нинова ще трябва да плати и частния самолет с всичките му разходи, както и престоя на Брегович и оркестъра му у нас, което никак не е евтино. \"На какво отгоре ще дава луди пари за участие на Брегович. Ще дойде да ни пее един час, ще се опънат едни шатри с безплатни кебабчета и смята, че по този начин може да прикрие упадъка до който ни води\", коментират възмутени социалисти. Така на фона на така популярните кебапчета и бирата, социалистите ще се друсат опиянени от ритмите на Брегович. Червените са възмутени от харчовете на Нинова, тъй като партийната телевизия още остава на обещание, социологическите проучвания ясно показват, че състоянието на партията никак не е добро, а последния тотален провал при вота на недоверие и разцеплението в структурите на БСП, няма да се оправят с един Горан Брегович. Не е ясно колко точно ще е струва сметката на червените, но за свое участие в Испания преди време, балканският изпълнител и оркестъра му прибраха колосалната сума от 150 хиляди евро. Под разрушения паметник на социализма и под балканските ритми, Нинова имала надеждата, че отново ще вдигне акциите си. За да повдигне рейтинга си, тя дори е поканила македонския премиер Зоран Заев. Запознати обаче изразяват съмнение за идването на Заев, тъй като през последните месеци той стана много близък с премиера Бойко Борисов и едва ли ще отиде на крака при опозиционната лидерка, за да й повдига рейтинга. Корнелия Нинова е решила да бръкне дълбоко в червената касичка, за да вдигне купон на социалистите навръх Бузлуджа. За да зарадва обезверените в нея червени привърженици и да си вдигне акциите, Нинова смята да заложи на сигурното - вместо речи и обещания, които често остават там на върха, на червените ще им пее балканската мегазвезда Горан Брегович и неговият \"Оркестър за сватби и погребения\". Сподели:", "date": "2018.07.06", "title": "ЕКСКЛУЗИВНО В ПИК! Корни кючек на Бузлуджа! Нинова си поръча Брегович с кебапчетата - касичката на БСП олеква заради прищявката на лидерката"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B3%D0%BB%D0%B0%D0%B4%D0%BD%D0%B0%D1%82%D0%B0-%D1%81%D1%82%D0%B0%D1%87%D0%BA%D0%B0-%D0%BD%D0%B0-%D0%B1%D0%BE%D1%81%D0%B8%D1%8F-news763489.html", "text": "Николай Колев - Босия вече над 20 дни е обявил гладна стачка. Към него се пришиха и редовните протестъри, а Георги Кадиев пък го разкарва в луксозния си Мерцедес. Румен Радев пък ползва \"протеста\", за да обясни как държавата ни е тотално съсипаната, а корупцията толкова се е пропила, че един погубен живот няма да промени нищо. Животът на същия този, който от години си намира различни поводи за протести, различни причини да замеря депутатите с домати, Народното събрание с яйца, но това за Румен Радев няма значение, нали не го замеря него. По повод разразилите се коментари, че едва ли не депутатите и правителството убиват Босия, коментар в социалната мрежа написа и председателят на парламента Цвета Караянчева: “Убийци!” “Хлебарки!” “Долна паплач!” “Гниди!” Това са някои от епитетите, с които тези дни шепа хора наричат полицаите пред Народното събрание, заради опитите им да опазят реда около Николай Колев – Босия, който продължава самоубийствената си гладна стачка и отказва всеки опит за диалог. На думи тези гневни /но не гладни/ хора се опитват да го разубедят и да спасят живота му. На практика, те го тласкат към нови крайности и аплодират пътя му към смъртта. Пожелават също смърт “Анархия – мать порядка” по някакъв извратен начин може да се вписва в идеята за гражданска война в Русия в началото на 20 век. Не и в свободна, развита страна от началото на 21 век. Можем да сложим проверяващи на всеки, който има лиценз да издава шофьорски книжки. Можем да сложим проверяващ на проверяващите. Кой ще проверява проверяващите проверяващи? Това е въпрос на манталитет и промяна на манталитета. Не на оставки – защото засега се искат оставките не просто на един министър, а на цялото Народно събрание, на Президента, на всеки, когото днешните махновци са нарочили за кулак. А ако утре някой започне гладна стачка срещу исканията на Босия? И да – Босия не трябва да умре. на полицаите, пожелават смърт на семействата им, на децата им. Кълнат, както нормален човек не би се обърнал дори към най-големия си враг, камо ли към непознати момчета и момичета, които просто си гледат работата. “Анархията е майка на реда” е прочут лозунг. Ето ви няколко реда от биография на Махно, за който този лозунг е бил знаме: “Есенният рейд на Махно през Украйна е най-голямата вълна класов терор от страна на махновци. „Помешчици, кулаци, бирници, полицаи, попове, кметове, укрили се офицери – всички гинат по пътя на махновци“ – не без гордост пише Аршинов. Мотив за наказателните си действия махновци черпят от настроенията на местните – когото те обвиняват в потисничество и други деяния, махновци разстрелват.” Сподели:", "date": "2018.07.06", "title": "ПЪРВО В ПИК! Караянчева с горещ коментар за \"гладната стачка\" на Босия"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B5-%D0%BE%D0%B3%D1%80%D0%BE%D0%BC%D0%BD%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%BD%D0%B0-%D1%83%D0%B1%D0%B8%D1%82%D0%B8%D1%8F-%D0%B8-%D0%B8%D0%B7%D0%BD%D0%B0%D1%81%D0%B8%D0%BB%D0%B5%D0%BD-%D1%81-%D0%B1%D1%83%D1%85%D0%B0%D0%BB%D0%BA%D0%B0-%D0%B4%D0%BE%D1%86%D0%B5%D0%BD%D1%82-%D1%82%D0%BE%D0%B2%D0%B0-%D0%B5-%D0%B1%D1%80%D1%83-news763497.html", "text": "Това е брутално престъпление, което е било предварително замислено. Огромна помия се изля върху него и нас, а той и на мравката път правеше. Имаше над 300 научни публикации у нас и в чужбина. Двата нови сорта домати - салата „Ира” и алабаш ”Ники” са кръстени на нас. Носят нашите имена. Потресени сме. В шок сме. Всички в Садово, Чешнигирово, който го е помолил да отиде и да им види растенията за болести, винаги се е отзовавал. Винаги е помагал. Какви бяха тези помии, не мога да разбера…Пенсионер е и не е преподавал от много години”. Думите са на съпругата на убития и изнасилен  с бейзболна бухалка в понеделник вечерта край Пловдив доц. Стефан Нейков – Ирина и на двете му деца Николай и Наталия пред \"Монитор\". Арестуван за жестокото престъпление е 42-годишен мъж, който е съпруг на студентка, на която убитият трябвало да съдейства за взимане на изпити срещу секс и пари, е версията на разследващите. Близките и приятелите на жертвата обаче не скриха своята погнуса от това. „Боже Господи, какъв секс на 70 години?! Айде сега!”, изригнаха и съседки на семейството. Според тях убитият доцент бил винаги готов да помага на комшии и приятели. „Слизаме да чистим пред блока, той е първи. Негов приятел се разболя, ходеше да му пазарува. Не вярваме да е искал пари и секс от студентка”, казаха жените. Съпругата Ирена и децата й се чудят как ще продължат живота си и как ще гледат хората в очите оттук нататък. Те не знаят и кога ще е погребението, въпреки че им звънят хора от цялата страна, защото първо трябвало от прокуратурата да наредят от Съдебна медицина да освободят трупа. Синът Николай, който също е учен в Института по растителни генетични ресурси в Садово, е възмутен от факта, че са изкарали баща му едва ли не сексуален маниак. Вечерта на 2 юли доц. Стефан Нейков е имал уговорена среща с 32-годишната студентка. Трябвало да се видят близо до Спортната зала в село Оризари до Пловдив. Ненадейно там се появил мъжът на студентката, който започнал да налага пенсионера с бейзболната бухалка. Към 22 часа агонизиращият учен бил намерен до колата си на бул. \"Христо Ботев\"  в Пловдив и издъхнал малко след пристигането на линейката.След това 32-годишната жена тръгнала към река Марица, където изхвърлила бейзболната бухалка. Мъжът й се отдалечил в друга посока. Ден по-късно студентката завела полицаите до мястото на речния бряг и им показала къде е изхвърлила оръжието на убийството. Сподели:", "date": "2018.07.06", "title": "ТРАГЕДИЯТА Е ОГРОМНА! Проговори съпругата на убития и изнасилен с бухалка доцент: Това е брутално престъпление!"}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE-%D0%BE%D1%82%D0%BA%D1%80%D0%B8%D1%85%D0%B0-%D0%B0%D1%84%D1%80%D0%B8%D0%BA%D0%B0%D0%BD%D1%81%D0%BA%D0%B0-%D1%87%D1%83%D0%BC%D0%B0-%D0%BF%D0%BE-%D1%81%D0%B2%D0%B8%D0%BD%D0%B5%D1%82%D0%B5-%D0%BD%D0%B0-60-%D0%BA%D0%BC-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news763479.html", "text": "Още едно огнище на африканска чума по свинете е установено в Румъния, само на 60 километра от българската граница в град Констанца. Така броят им достигна 232, съобщава БНТ. Мерките за контрол по границата продължават да са засилени. На граничния пункт Дунав мост при Русе вече има и информационни табели, които предупреждават, че е забранено внасянето на свинско месо за лична консумация от северната ни съседка. В района на русенска област има 8 свинекомплекса и се отглеждат 100 хиляди свине, което е 30% от свинепроизводството в страната. Заради близостта от заразата, в тези обекти се извършва дезинфекция на всички влизащи автомобили. Въведен е и пропускателен режим за работниците. „Два свинекомплеска извършват обща търговия с Румъния. Автомобилите, които отиват на румънска територия и се връщат обратно с живи свине, подлежат на абсолютен контрол, извършван, както от румънска страна, така и от българска по отношение на дезинфекция и следене стриктно шофьорите да не вкарат някаква храна откъм Румъния“, каза пред камерата на националната телевизия началникът на отдел „Здравеопазване на животните” към Областната дирекция по безопасност на храните – Русе д-р Николай Ненов. Всички превозни средства, пътуващи в двете посоки през българо-румънската граница, се проверяват от служители на Гранична полиция и Агенция „Митници“ за внос на свинско месо и колбаси. До момента са конфискувани около килограм хранителни продукти. Поставен е и фризер, където временно да се съхраняват. „Ако бъде открито по-голямо количество, автомобилът, който е без документи, съответно транспортира и търгува с храни, които са забранени за въвеждане в България, колата бива дезинфекцирана, също месото се насочва за унищожение в инсинератор“, добави шефът на Областна дирекция по безопасност на храните – Русе д-р Георги Дяков. На денонощие през Дунав мост преминават над 3 000 леки и тежкотоварни автомобила, а през лятото трафикът се увеличава. В България все още няма огнища на Африканска чума по свинете. Болестта не е опасна за хората, но може да причини големи икономически загуби в животновъдния сектор. Сподели:", "date": "2018.07.06", "title": "ОПАСНО! Откриха африканска чума по свинете на 60 км от България"}
{"url": "http://pik.bg/14-%D1%84%D0%B8%D0%BD%D0%B0%D0%BB%D0%B8%D1%82%D0%B5-%D0%BD%D0%B0-%D0%BC%D0%BE%D0%BD%D0%B4%D0%B8%D0%B0%D0%BB%D0%B0-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%B8%D0%BD%D1%82%D1%80%D0%B8%D0%B3%D0%B0---%D1%89%D0%B5-%D0%B8%D0%B3%D1%80%D0%B0%D0%B5-%D0%BB%D0%B8-%D0%BA%D0%B0%D0%B2%D0%B0%D0%BD%D0%B8-%D1%81%D1%80%D0%B5%D1%89%D1%83-%D1%84%D1%80%D0%B0%D0%BD%D1%86%D0%B8%D1%8F-news763483.html", "text": "Футболните фенове по целия свят, които очакваха положителна развръзка с контузията на 31-гопдишния уругвайския голеадор Едисон Кавани, ще останат разочаровани. За огромно съжаление на уругвайската звезда, на неговите съотборници и сънародници, както и на всички любители на красивия футбол, почивката и медицинските процедури на нападателя в последните дни не дават резултат. Кавани пропусна три тренировки на отбора си след мускулната контузия, която получи в мача с Португалия. Медицинският екип на Уругвай прави всичко по силите си, за да го възстанови навреме, но травмата е по-сериозна, пише ESPN. Ако той не може да играе на ¼-финала с Франция, основен кандидат за негов заместник е 31-годишният Кристиан Стуани, който завърши сезона с 21 гола в 33 мача за испанския Жирона. Възможно е треньорът Оскар Табарес да предприеме промяна с влизането на Кристиан Родригес и нова схема само с един нападател – Луис Суарес. През сезона в Лига 1 Кавани вкара 28 гола в 32 мача за ПСЖ, а на Мондиал 2018 има 3 гола на сметката си, включително и двата за победата на Подртугалия с 2:1 на 1/8-финалите на турнира. Той напусна игра 30 минути преди края на мача след травма на левия прасец. Първите 1/4-финали на Мондиал 2018 са утре. От 17:00 ч. играят Уругвай и Франция, а в 21:00 ч. започва срещата Бразилия - Белгия. Сподели:", "date": "2018.07.06", "title": "1/4-финалите на Мондиала започват! Голямата интрига - ще играе ли Кавани срещу Франция"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%BD%D0%B0-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D0%B7%D0%B0-6-%D1%8E%D0%BB%D0%B8---%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B7%D0%B0-%D1%81%D1%82%D1%80%D0%B5%D0%BB%D1%86%D0%B8%D1%82-news763465.html", "text": "Достигате до нови знания и болезнени истини, които, шокиращи и неочаквани ви носят полза. Избягвайте общуването с непознати хора и запознанствата, ако пътувате. Предпазвайте се от ласкатели, които целят да ви използват. Остротата на думите ви и и лошата характеристика, която давате за ваши колеги ще ги раздразни и ще отвърнат с интриги. Хора, които се занимават с бизнес, са привлечени от вашите перспективни и доходни идеи и са готови да ви подкрепят. От вас зависи да ги привлечете на своя страна и да заработите в съдружие. Ако нещо неочаквано промени плановете ви, това не бива да ви притеснява. На работното си място ще се справите успешно със задълженията си. Напрегнати сте без причина. Начинанията са успешни, ако сте ги обмислили предварително и сте решили, че подходящия ден е днешния. Не са изключени проблеми на работното място. Реагирайте без прибързаност на ставащото около вас, ако се опитват да ви изнервят или ви пречат да се задълбочите в задълженията си. Уговорените делови срещи и разговори са успешни. Поставете директно исканията си. Не оставайте до късните часове на работното си място, защото ще се изнервите и притесните. Денят не е подходящ за обсъждане на финансови сделки и договори, затова дори и вашите колеги да настояват, не се съгласявайте. Изпълнени сте със сили и желание за работа. Всичко, с което се захванете, ще бъде успешно. Ще се измъкнете от най-трудната ситуация без проблеми за вас самите, стига да сте уверени в себе си. Внимавайте кого допускате в живота си и не се доверявайте на малко познати хора. Този ден ви носи трудности, породени от чужди грешки, които няма как да разрешите, ако разчитате на късмета си. Партньор, когото мислите за приятел, се опитва да ви злепостави. Навлизайки в нова професионална сфера ще промените начина си на мислене и деловите планове. Денят е чудесен за пътуване, но не правете непредвидени разходи. Ще ви изненада предложение от вашия началник да се издигнете в служебната йерархия. Неочаквани запознанства на работното място за ваша изненада скоро ще прераснат в делови. Добра новина ще ви разкрие нови хоризонти за изява. Не я пренебрегвайте. Вашата самоувереност ви носи полза. Пътувайте и осъществете срещите, които сте уговорили предварително. Възможна е появата на  хора, с които се чувствате добре и взаимно ще се допълвате. Не бъдете прекалено доверчиви към деловите предложения, отправени ви в този ден, въпреки че може да ви донесат успех на работното място. Поговорете с колегите си, а вечерта и с близките си за причината, обтегнала отношенията ви. Възвърнете си хармонията и стабилността в отношенията. Ще получите признание за труда си. Ще спечелите, ако не налагате на всяка цена мнение и правила на поведение, защото няма да бъдат приети. Преценявайте добре действията си на работното място. Анализирайте своето поведение и това на околните. В този ден идеите ви ще бъдат чути и възприети от колегите и ръководството и ще ви дадат подкрепата си. Не разчитайте на странични съвети. Денят е привидно тежък и ви носи неочаквани промени и съдбовни обрати, но те са във ваша полза. Не са изключени проблеми, ако сте на работното място. Очаквайте материални успехи. Ако научите за приходи, които ще получите в следващите дни, не бързайте с обещания за участие в инвестиции, защото може да ви измамят. Преглътнете желанието си да отправяте хапливи забележки и да мъстите на вашите колеги, само защото са ви показали недостатъци на свършената от вас работа. Приемете критиката с благодарност. Емоцията бликаща без контрол може да срине вашия авторитет. Внимавайте какво говорите. Сподели:", "date": "2018.07.06", "title": "САМО В ПИК! ексклузивен хороскоп на топ астроложката Алена за 6 юли - признание за Стрелците, пътуване за Везните"}
{"url": "http://pik.bg/%D0%BF%D0%B8%D1%81%D0%B0%D1%82%D0%B5%D0%BB%D1%8F%D1%82-%D1%85%D1%80%D0%B8%D1%81%D1%82%D0%BE-%D1%81%D1%82%D0%BE%D1%8F%D0%BD%D0%BE%D0%B2-%D0%B1%D0%BE%D1%81%D0%B8%D1%8F-%D0%B5-%D1%81-%D1%82%D0%B5%D0%B6%D0%BA%D0%BE-%D0%BF%D1%81%D0%B8%D1%85%D0%B8%D1%87%D0%BD%D0%BE-%D0%B7%D0%B0%D0%B1%D0%BE%D0%BB%D1%8F%D0%B2%D0%B0%D0%BD%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B1%D1%8A%D0%B4%D0%B5-%D0%BB%D0%B5%D0%BA%D1%83%D0%B2%D0%B0%D0%BD-news763519.html", "text": "Босия е болен. И то с тежко психично заболяване. Нарича се тоталитаризъм. Протестирал за отмяна на съдебно решение, което връща на работа няколко служители на ДАИ, уволнени за корупция. Това е съдебно решение. След като няма събрани достатъчно доказателства за извършено от тях деяние в процеса на следствието и делото, какво друго може да направи съдът, освен да се придържа към законите на Република България. След като се доказва в съдебна зала, че те са неправомерно уволнени. Това е демокрацията. Тя не е налагане с пръст, с телефон, с нареждане отгоре. Което иска Николай Колев - Босия. Но това, което той иска, няма нищо общо с демокрацията. При това положение, тъй като иде реч за гладна стачка вследствие на психично заболяване на гладуващия, в реда на нещата е да бъде приютен в подходящо здравно заведение и лекуван. Ако той гладуваше за кауза - разбирам. Но това не е кауза - освен ако не иска връщане на порядките отпреди 1989 година. Но, ако е така, всичко зависи от изборите. Но те са инструмент на демокрацията, така че не обслужват Босия... Ами, това е... Сподели:", "date": "2018.07.06", "title": "Писателят Христо Стоянов: Босия е с тежко психично заболяване. Трябва да бъде лекуван"}
{"url": "http://pik.bg/%D1%81%D0%BF%D0%B0%D1%81-%D0%BF%D0%B0%D0%BD%D1%87%D0%B5%D0%B2-%D0%BD%D0%B0%D0%BF%D1%83%D1%81%D0%BD%D0%B0-%D0%B8-%D0%B4%D0%B2%D0%B5-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B8-%D0%BA%D0%BE%D0%BC%D0%B8%D1%81%D0%B8%D0%B8-news763515.html", "text": "Напусналият парламентарната група на БСП Спас Панчев беше освободен от Комисията по отбрана и на негово място влиза Васил Антонов. В Комисията по транспорт той е заместен от Йордан Младенов. Панчев е председател на Земеделски съюз \"Александър Стамболийски\". Той обяви, че напуска коалиция „БСП за България“, а това разбуни и без това неспокойните духове в левицата. Според анализатори този акт на Панчев, бе една от черветите лампи, които алармират, че нещата в партията не вървят. Седмица по-късно пък знаковото лице за левизата Жельо Бойчев също обяви, че напуска не само БСП, но и политиката. Сподели:", "date": "2018.07.06", "title": "Спас Панчев напусна и две парламентарни комисии"}
{"url": "http://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%82%D1%83%D1%80%D0%B8%D1%81%D1%82%D0%B8%D1%87%D0%B5%D1%81%D0%BA%D0%BE-%D0%BA%D0%BE%D1%80%D0%B0%D0%B1%D1%87%D0%B5-%D0%BF%D0%BE%D1%82%D1%8A%D0%BD%D0%B0-%D0%BD%D0%B0-%D0%BE%D1%81%D1%82%D1%80%D0%BE%D0%B2-%D0%BF%D1%83%D0%BA%D0%B5%D1%82-%D0%B4%D0%B5%D1%81%D0%B5%D1%82%D0%BA%D0%B8-%D1%81%D0%B0-%D0%B2-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%BE%D1%81%D1%82-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD-news763505.html", "text": "Един се е удавил, а още десетки китайски туристи са в неизвестност, след като високи вълни обърнаха туристическо корабче, завръщащо се към Пукет от Кох Рача, в Тайланд, в нощта срещу петък, пише електронното издание Bangkok Post. Корабчето е превозвало 90 души на борда си, когато се е обърнало в резултат от силното вълнение. Веднага, още в тъмните доби на нощта, местните власти са организирали операция по търсене и спасяване, пише изданието. Съгласно информацията, 53 души са обявени в неизвестност, а тялото на един турист със спасителна жилетка е извадено от морето. Губернаторът на Пукет Норафат Плодтонг е заявил, че на половината от пасажерите „се оказва помощ“, а рибарски лодки и други малки плавателни съдове обикалят около мястото на потъването на плавателния съд, за да търсят оцелели. Според неназован служител в провинциалната администрация, спасителите „правят всичко по силите си“ да открият 53 души, за които се смята, че са изчезнали. Става ясно, че през целия ден в четвъртък в района са се случили общо три инцидента, в резултат от които в морето изчезват общо 138 души. Според местните медии, жертвите са най-малко 10, но се твърди, че може да достигнат до 17. Сподели:", "date": "2018.07.06", "title": "КАТАСТРОФА! Туристическо корабче потъна на остров Пукет! десетки са в неизвестност, има загинали (ВИДЕО/СНИМКИ)"}
{"url": "http://pik.bg/%D1%88%D0%BE%D0%BA-%D0%B7%D0%B0%D1%80%D0%BE%D0%B2%D0%B8%D1%85%D0%B0-%D0%B6%D0%B8%D0%B2%D0%BE-%D1%86%D0%B8%D0%B3%D0%B0%D0%BD%D1%87%D0%B5-%D0%B2-%D1%81%D0%B0%D0%BC%D0%BE%D0%BA%D0%BE%D0%B2-%D1%81%D0%BD%D0%B8%D0%BC%D0%BA%D0%B0-news763501.html", "text": "Снимка на ромско дете, затрупано с камъни и бутилки, оставено в дупка, се появи в една от затворените групи във Фейсбук с името \"Простотията българска\" и придружаващ надпис \"на сапун\". След като снимката започна да се споделя първоизточникът изтрива поста, но следите водят към Самоков. Става въпрос за дете от бедно ромско семейство, което живее в колиба. Момичето е на възраст между 10 и 12 години, съобщава \"България он еър\". Снимката е направена от съседски деца роми - подигравателно и насилствено. Колко тежки социални проблеми се крият зад привидно невинната детска игра, стигнала до жестокост? \"Тази издевателска снимка ми се струва, че е в резултат от едни по-широко разпространени в Самоков напрежения. Там противопоставянето между българи и роми е добило много крайни размери. Преди около 7-8 години дори имахме дело за убийство на расова основа в града\", коментира в студиото на \"България сутрин\" правозащитникът и главен редактор на \"Marginalia\" Юлиана Методиева. По думите ѝ проблемът е, че институциите в Самоков дълбоко неглижират случващото се в гетото в кв. \"Христо Ботев\". Противопоставянията между българи и роми и между роми и роми пък били вследствие на \"едно последователно дискриминационно отношение\". \"Няма как да знаем какво е подтикнало този, който е направил снимката към това. Често пъти обаче децата, а и някои възрастни, отиграват чрез такъв тип психодраматизации на реалността неща, които са видели в живота си\", отбеляза психологът Пламен Димитров. В студито на Златимир Йочев експертът коментира още, че много често един от проблемите в тези малцинствени общности е т.нар. \"идентификация с агресията\", която те преживяват в своя живот, когато наблюдават какво се случва в обществото. Сподели:", "date": "2018.07.06", "title": "ШОК! Заровиха живо циганче в Самоков (СНИМКА)"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BE%D0%BF%D1%82%D0%B8%D0%BC%D0%B8%D1%81%D1%82-%D1%89%D0%B5-%D1%81%D1%82%D0%BE%D0%BF%D0%BB%D1%8F-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D1%81%D0%B8-%D1%81-%D0%BF%D1%83%D1%82%D0%B8%D0%BD-news763492.html", "text": "Президентът на САЩ Доналд Тръмп заяви в четвъртък, че е бил готов през целия си живот за срещата с лидера на Русия Владимир Путин. Това заяви той на среща с привърженици в щата Монтана. \"Аз цял живот съм бил готов за това\", отбеляза той. Изявлението на Тръмп е било предизвикано от това, че някои американски медии са подложили на съмнение готовността за среща с президента на Русия. По време на срещата Тръмп отново е заявил, че планира да подобри отношенията си с Русия.  \"Подобрение с Русия, подобрение с Китай, подобрение с други страни - това не е лошо, това е добре\", отбелязва Тръмп, цитиран от ТАСС. \"Ще се срещна с президента Путин следващата седмица и ние ще подобрим отношенията си\", изтъква щатският президент в коментар за планираната на 16 юли среща между двамата в Хелзинки. За пореден път президентът на САЩ предположи, че Москва биха предпочели на мястото му да е неговата съперница от изборите през 2016 г. Хилари Клинтън. На 28 юни Тръмп заяви, че с нетърпение очаква стрещата с Владимир Путин и смята, че, ако САЩ могат да затоплят отношенията си с Русия, това ще бъде прекрасно. Тръмп отбеляза, че страните в цял свят трябва да започнат да затоплят отношенията си. Срещата между Русия и САЩ ще бъде на 16 юли в Хелзинки, съобщи пресслужбата на Кремъл. Вашингтон потвърди мястото и датата на срещата. Путин и Тръмп за първи път разговаряха на 7 юли 2017 г. по време на срещата на групата на 20-те в Хамбург. През ноември т.г. на среща във Виетнам двамата си поговориха в кулоарите на форума и одобриха съвместно изявление за Сирия. От момента на встъпването на Тръмп в длъжност двамата с Путин имаха няколко телефонни разговора, като последният се проведе на 20 март 2018 г. Сподели:", "date": "2018.07.06", "title": "Тръмп оптимист, ще стопля отношенията си с Путин"}
{"url": "http://pik.bg/%D0%BC%D0%B0%D0%B9%D0%BA%D0%B8-%D0%BD%D0%B0-%D0%B4%D0%B5%D1%86%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%85%D0%B0-%D0%B2-%D0%BB%D0%BE%D0%B2%D0%B5%D1%87-news763430.html", "text": "Майки на деца с увреждания излязоха на протест тази вечер в Ловеч. Те настояват за приемане на Закон за личната помощ и справедливо разпределение на средствата за хората с увреждания, предава БНР. \"Това ще е първата крачка. Няма да реши всички проблеми. Всеки човек с увреждане да има правото да избира асистент, който да се грижи за него, защото има хора, които години наред не са излизали от домовете си.\" \"Има хора, които не могат да се грижат за децата си, защото нямат личен асистент. Най-добре ще е да ни съберат всички и да ни изгърмят заедно с децата ни. Аз искам да живея нормално!\" \"Протестираме, защото искаме едно по-справедливо разпределение на средствата в сектора. Ние не искаме повече пари, не искаме хората да ни разбират грешно.\" Майки на деца и младежи с увреждания във Варна остават в палатковия лагер до общината. Кореспондентът на БНР Даниела Стойнова разговаря с Ева Геловска, която има 22-годишна дъщеря с генетично заболяване, по повод внасянето на законопроекта за личната помощ в парламентарната комисия по социални дейности: \"Това, което преля чашата, са тези безумни асистентски програми, които са с работно време, със срок, с отчети. Възмутена съм от това, че съм представяла свидетелство за съдимост, за да бъда настойник на дъщеря си. Всяко нещо, което се прави, ни набива в главата \"Ти си различен с твоето различно дете\", \"Ти не си от тази общност, ти си там от другите\". Просто това нещо не може да продължава и това е причината толкова много дни родителите на хора с увреждания, самите хора с увреждания да бъдат по палатките.\" Сподели:", "date": "2018.07.06", "title": " Майки на деца с увреждания протестираха в Ловеч"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4-%D1%81%D1%8A%D1%80%D0%B1%D0%B8%D0%BD-%D1%83%D0%B4%D0%B0%D1%80%D0%B8-%D0%B2%D1%81%D0%B8%D1%87%D0%BA%D0%B8-%D0%B2-%D0%B7%D0%B5%D0%BC%D1%8F%D1%82%D0%B0-%D1%81-147-%D0%BF%D1%80%D0%BE%D0%BC%D0%B8%D0%BB%D0%B0-%D0%B0%D0%BB%D0%BA%D0%BE%D1%85%D0%BE%D0%BB-%D0%B2-%D0%BA%D1%80%D1%8A%D0%B2%D1%82%D0%B0-news763419.html", "text": "Да, има такъв феномен! Той е инженер от Белград, на 43 години е и е човекът с измерен най-висок промил алкохол в кръвта в света. В новогодишната нощ – на 31 декември 2017 г., той е бил докаран във ВМА в Белград, където са му измерили цели... 14,7‰! \"По някакво чудо мъжът оцеля\", разказва д-р Драган Йоксович. Този белградчанин е абсолютен медицински феномен, спасил се е благодарение на големите усилия на лекарите и днес е жив и здрав. Когато на другия ден се събудил, той признал, че е изпил четири литра уиски и всичко това, защото се скарал с жена си, пише \"Информер\", цитира ТрафикНюз. По думите на д-р Йоксович световният рекордьор по пиянство е истински гигант, висок около 2 метра и с тегло около 150 кг и едва са успели да го сложат на носилката. \"Беше в новогодишната нощ, малко след 23 часа Спешна помощ докара човек, който беше в състояние на алкохолна кома. Спомням си, че мъжът беше изключително едър, и след като едва го сложихме на носилката, трябваше да му сложим и удължение за краката. Като видях, че пациентът е мъртво пиян и е в дълбока кома, дежурих при него цяла нощ и следих резултатите, които излизаха“, разказва лекарят. \"Някъде на разсъмване, когато пациентът вече излезе от комата, при мен дойдоха колеги да питат дали е жив. Казах им, че вече говори, а те, шокирани, ми показаха неговите резултати от анализа на алкохол в кръвта, на които пишеше невероятните 14,7 промила. Питах ги дали са сигурни, а те ми казаха, че тестът е правен три пъти и всеки път показвал едно и също. Това беше медицински феномен, какъвто не е регистриран в света, абсолютен световен рекорд. Повечето хора отдавна щяла да са мъртви и с много по-ниска концентрация от тази“, казва докторът. Когато се разбудил изцяло, белградчанинът разкрил какво го е накарало да се напие толкова. \"Както ни разказа, жена му го нервирала, докато спорили къде да посрещнат Новата година и той започнал агресивно да пие уиски след уиски на екс. За няколко часа  изпил четири литра уиски. Освен това става дума за хроничен алкохолик, който със сигурност пие всеки ден, така че неговият организъм е свикнал на толкова алкохол\", отбеляза Йоссович. Той обясни, че при най-тежките случаи на пиянство понякога са нужни седмици, така че организмът да преработи целия алкохол. Йоксович казва още, че румънци са му съобщили, че е подобрен техен рекорд, като при тях на един човек са били измерени около 11 промила и са мислели, че е невъзможно да се измери повече от това. \"Когато им потвърдих, че при нас човек с 14,7‰ е оцелял, те се видяха в чудо\", казва докторът. Известният сръбски хепатолог д-р Радмира Йешичобясни, че въпросният мъж със сигурност има много висока поносимост на алкохол, тъй като всекидневно пие. Тя обаче предупреди, че черният дроб най-вероятно е в много лошо състояние и ако не промени нещо радикално в живота си, няма да живее още дълго. Сподели:", "date": "2018.07.06", "title": "РЕКОРД! Сърбин удари всички в земята с 14,7 промила алкохол в кръвта"}
{"url": "http://pik.bg/%D0%B0%D0%BB%D0%B5%D0%BA%D1%81%D0%B8%D1%81-%D1%86%D0%B8%D0%BF%D1%80%D0%B0%D1%81-%D0%BE%D0%B1%D1%81%D1%8A%D0%B4%D0%B8-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-%D0%BC%D0%B5%D0%B6%D0%B4%D1%83-%D0%B3%D1%8A%D1%80%D1%86%D0%B8%D1%8F-%D0%B8-%D1%81%D0%B0%D1%89-%D1%81-%D0%BC%D0%B0%D0%B9%D0%BA%D1%8A%D0%BB-%D0%BF%D0%B5%D0%BD%D1%81-news763435.html", "text": "Гърция и САЩ препотвърдиха трайните връзки между двете държави в разговор между гръцкия премиер Алексис Ципрас и американския вицепрезидент Майкъл Пенс в четвъртък вечер, предава гръцкият вестник Kathimerini, цитира Фокус. „Вицепрезидентът (Пенс) поздрави министър-председателя (Ципрас) за прогреса на Гърция във възстановяването от икономическата криза и му благодари за ролята на Гърция като стълб на стабилността в региона, приносът към НАТО, както и военното сътрудничество със САЩ“, се казва в официално съобщение на Белия дом. „Лидерите изразиха съжалението си за това, че Конференцията за Кипър е приключила миналата седмица без сключване на споразумение и вицепрезидентът подчерта продължаващата подкрепа на САЩ за обширно споразумение за обединяване на острова под формата на двуобщностна федерация“, се добавя в съобщението. Майк Пенс изпрати покана към Алексис Ципрас за посещение във Вашингтон. Сподели:", "date": "2018.07.06", "title": "Алексис Ципрас обсъди сътрудничество между Гърция и САЩ с Майкъл Пенс"}
{"url": "http://pik.bg/%D0%B0%D0%B2%D1%82%D0%BE%D1%80%D1%8A%D1%82-%D0%BD%D0%B0-%D1%84%D0%B0%D0%BD%D1%82%D0%BE%D0%BC%D1%8A%D1%82-%D0%BD%D0%B0-%D0%BE%D0%BF%D0%B5%D1%80%D0%B0%D1%82%D0%B0-%D0%BF%D0%B8%D1%81%D0%B0%D0%BB-%D0%BD%D0%B0%D1%80%D1%8A%D1%87%D0%BD%D0%B8%D1%86%D0%B8-%D0%B7%D0%B0-%D0%B4%D0%B5%D1%82%D0%B5%D0%BA%D1%82%D0%B8%D0%B2%D0%B8-news763509.html", "text": "Промоцията ДВЕ х ДВА ЛЕВА В ПАКЕТ продължава \"Венециански палацо, отскоро превърнато в аристократичен хотел, плаши посетителите с появата на призрак в една от стаите. Наследниците на имота явно крият страшна тайна, която е събудила \"непослушния дух\" и следите на някогашно престъпление са свързани с него. Това е завръзката на романа \"Призрак в хотела\", който ви гарантира напрегнато удоволствие. \"Готическо четиво, изпълнено с свръхестествени сили, семейни тайни, красиви изкусителки, отрязани глави и английска хладна почтеност...\", пише за книгата в ревю, което можете да прочетете Уилки Колинс (1824-1889 г.) е роден в семейството на известния художник Уилям Колинс. През 65-годишния си живот писателят написва 30 новели, повече от 60 разказа и 15 пиеси, които го превръщат в един от най-обичаните писатели по това време. Най-известният му роман е „Лунният камък” - първият криминален роман на английски език. Колинс е близък приятел на Дикенс. Гастон Льору (1868-1927 г.) пък е френски журналист и писател, прочут най-вече с романа си „Фантомът на операта”, претворен в световноизвестния мюзикъл от Андрю Лойд Уебър, който се поставя в цял свят. Детективските му романи са толкова изпипани, че са обявени за наръчник за професионалисти и любители детективи. \"Тайната на жълтата стая\" започва с отвличането на дъщерята на световноизвестен учен. Историята е изпълнена с напрежение и множество перипетии. Разрешаването на загадката се крие в заключената Жълта стая, която читателят е предизвикан да разбули, наред детектив аматьор с ум като бръснач. Изкушаващата промоция продължава с шедьовърите на класици в жанра . Книгите са част от колекцията \"Златни криминални разкази и романи\" на издателство \"Милениум\" и са страшно увлекателни, така че читателите трябва да внимават, да не изгорят на плажа, увлечени в разбулването на мистериите. Можете да ги намерите на една ръка разстояние - на всички вестникарски павилиони в страната до вторник - 10 юли. Сподели:", "date": "2018.07.06", "title": "Авторът на \"Фантомът на операта\" писал наръчници за детективи "}
{"url": "http://pik.bg/%D1%81%D1%80%D0%B5%D1%89%D0%B0%D1%82%D0%B0-161-%D0%B1%D0%B5%D0%B7-%D0%BC%D0%B5%D1%80%D0%BA%D0%B5%D0%BB-%D0%BE%D1%81%D1%82%D0%B0%D0%B2%D0%B0-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B4%D0%B0-%D1%80%D0%B5%D1%88%D0%B0%D0%B2%D0%B0-%D0%BF%D1%80%D0%BE%D0%B1%D0%BB%D0%B5%D0%BC%D0%B8%D1%82%D0%B5-%D1%81-%D0%B1%D0%B5%D0%B6%D0%B0%D0%BD%D1%86%D0%B8%D1%82%D0%B5-news763503.html", "text": "Канцлерът на Германия Ангела Меркел няма да присъства на Седмата годишна среща на високо равнище на страните от Централна и Източна Европа и Китай 16+1, която се провежда в София, съобщава За високия форум, който ще се проведе в Националния дворец на културата, пристигна китайският премиер Ли Къцян. Ще присъстват и държавните ръководители на останалите страни от формата. Темата на лидерската среща е \"Задълбочаване на отвореното и прагматично сътрудничество, съвместно насърчаване на общия просперитет и развитие”. Предвижда се тя да приеме заключителен документ под надслов \"Насоки от София”. Паралелно със срещата на лидерите ще се проведе и бизнес форум, който ще бъде открит от българския премиер Бойко Борисов и китайския му колега Ли Къцян. На него се очаква да присъстват 200 китайски компании – представители на големия бизнес, и около 600 бизнесмени от Централна и Източна Европа. В столицата са кацнали 10 самолета с представители на големи китайски фирми, пристигнали за срещата, научи Канал 3. Целта е сътрудничество в областта на търговията, инвестициите, иновациите, високите технологии, инфраструктурата, земеделието и туризма. Борисов бе изпратил покана и до канцлера на Германия Ангела Меркел за участие като специален гост на срещата 16+1, но от офиса са заявил, че ще изпратят нейн представител. Гърция е заявила интерес да присъства като наблюдател и се очаква лично премиерът Алексис Ципрас да пристигне за форума у нас. През ноември миналата година, на шестата среща на върха в Будапеща, Ли Къцян обяви, че Пекин ще осигури над 3 милиарда долара за проекти в страните от Централна и Източна Европа. Премиерът Бойко Борисов посрещна снощи председателя на Държавния съвет на Китай Ли Къцян, който пристигна на четиридневно официално посещение в София. Двамата ще обсъдят развитието на отношенията между България и Китай и възможностите за допълнително активизиране на търговско-икономическото сътрудничество по време на работна вечеря между двете делегации в резиденция \"Бояна\". Сподели:", "date": "2018.07.06", "title": "Срещата \"16+1\" без Меркел, остава в Германия да решава проблемите с бежанците"}
{"url": "http://pik.bg/%D0%B6%D0%B5%D0%B3%D0%B0%D1%82%D0%B0-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B2%D0%B0-%D1%84%D0%B8%D0%B7%D0%B8%D1%87%D0%B5%D1%81%D0%BA%D0%B8-%D0%B4%D0%B8%D1%81%D0%BA%D0%BE%D0%BC%D1%84%D0%BE%D1%80%D1%82-%D0%B8-%D0%BA%D0%BE%D1%88%D0%BC%D0%B0%D1%80%D0%B8-news763433.html", "text": "За да имаме пълноценен сън през нощта, трябва да намалим с 1 градус телесната си температура, която е около 37 градуса по Целзий, обясняват британски специалисти. Безсънието води до повишена мозъчна активност. Тя от своя страна кара хората да изпаднат във фаза на съня, наречена БДО (бързо движение на очите), пише в. „Мирър”, цитиран от БТА, предава Нова. При нея сънищата са по-ярки, споменът за тях е ясен, но в същото време те могат да станат по-неприятни, превръщайки се в кошмари. Спането при подходяща температура може да намали хъркането и предотврати други разстройства на съня, като сънната апнея. Сподели:", "date": "2018.07.06", "title": "Жегата предизвиква физически дискомфорт и кошмари"}
{"url": "http://pik.bg/%D0%B4%D0%BD%D0%B5%D1%81-%D0%B5-%D1%81%D0%B2%D0%B5%D1%82%D0%BE%D0%B2%D0%B5%D0%BD-%D0%B4%D0%B5%D0%BD-%D0%BD%D0%B0-%D1%86%D0%B5%D0%BB%D1%83%D0%B2%D0%BA%D0%B0%D1%82%D0%B0-%D0%B2%D0%B5%D0%B4%D0%BD%D0%B0%D0%B3%D0%B0-%D1%86%D0%B5%D0%BB%D1%83%D0%BD%D0%B5%D1%82%D0%B5-%D0%BD%D1%8F%D0%BA%D0%BE%D0%B3%D0%BE-news763431.html", "text": "Целувката си има свой собствен ден и той се отбелязва на 6 юли. Световният ден на целувката за първи път се празнува във Великобритания през 1988 година. За значението на целувката са изречени много нежни и мъдри обяснения. Целувката на двама влюбени е в основата на творчеството на най-великите музиканти, художници, но и на много учени. Как се е появила целувката? Авторът на първата целувка не е идентифициран. Тя не е изобретение като телефона или електричеството. Не е кръстена и на човека, оставил първи мокра следа от целувка на бузата на половинката си. В света съществуват най-различни легенди за появата на целувката. Една от тях разказва, че целувката е измислена от средновековните рицари, които по този начин разбирали дали техните съпруги са пили вино. Според друга целувката идва от връзката между майката и бебето. Не са малко и тези, които вярват, че целувката уста в уста е измислена още от маймуните. Въпреки, че произходът на целувката не е толкова важен, интересен е факта, че учени, антрополози, историци и философи нямат точно обяснение защо се е появил този акт. С какво е полезна целувката Първо, целувката е една културна традиция. Почти в цял свят, хората, които навлизат в романтична връзка чувстват необходимостта да се целунат. Страстната целувка увеличава пулса с над 100 и повече удара в минута. Целувката увеличава нивото на хормоните в кръвта и може да удължи живота с една минута. При страстна целувка се губят 6,4 калории за една минута. Целувката нормализира киселинността в устата, успокоява нервната система и предотвратява стреса. Опасности Чрез целувката се предават херпес, хепатит А и В и други заразни болести. Колкото до стотиците различни бактерии - за радост 95% от тях не са опасни. Парадокси И днес целувката се смята за престъпление в щата Индиана в САЩ. Там действа закон, който забранява \"на мъжа с мустаци да целува човешко същество\". В щата Кънектикът пък е забранено жените да бъдат целувани в неделя. А в щата Айова местният шериф може да арестува всеки, който целува непознат. Любопитни факти: • Най-ранните писмени доказателства за целувката идват от са от северноиндийски санскритски ведически текстове, датиращи от преди 3500 години. • Страстната целувка кара зениците ни да се разширяват – вероятно това е една от причините, поради които хората си затварят очите докато се целуват. • Две трети от хората накланят главата си надясно докато се целуват. Това няма нищо общо с десноръчеството. • Мъжете предпочитат лигавите целувки повече от жените. При силният пол целувките могат да повишат производството на хормона окситоцин, който насърчава чувството на привързаност. • Хората не са единствените видове, които изразяват подобно поведение чрез целувка. Човекоподобните маймуни също допират устните си, за да изразят вълнение, привързаност или помирение. • Според различни проучвания, хората помнят повече подробности за първата си целувка, отколкото за първия сексуален опит. • Целувката е като дрога за телата ни и може да насърчи производството на допамин. Допаминът, невротрансмитер, свързан с чувствата за желание и награда, се покачва, когато преживяваме нови неща, затова целувката с нов човек може да бъде толкова специална. • Устните ни са покрити с чувствителни нервни окончания, така че дори и при съвсем леко потъркване може да предизвика приятни емоции, които ни насърчават да продължим да се целуваме, пише Морето. Сподели:", "date": "2018.07.06", "title": "Днес е Световен ден на целувката, веднага целунете някого "}
{"url": "http://pik.bg/%D0%BD%D0%BE%D0%B2%D0%B8%D1%82%D0%B5-%D0%B2%D0%BB%D0%B0%D0%BA%D0%BE%D0%B2%D0%B5-%D0%BD%D0%B0-%D0%B1%D0%B4%D0%B6-%D0%BF%D1%80%D0%B8%D1%82%D0%B5%D1%81%D0%BD%D0%B8%D1%85%D0%B0-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D0%B8-%D0%BD%D0%B0-%D0%B1%D0%B8%D0%B7%D0%BD%D0%B5%D1%81%D0%B0-%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D0%B8-news763434.html", "text": "Новите влакове на БДЖ притесниха представители на бизнеса и граждани. Според тях железниците са на път да заложат скорост от 160 километра в час за нови мотриси в предстояща тръжна процедура, което не е конкурентна скорост и обрича железницата на фалит. Затова Гражданската инициатива за обществен и релсов транспорт иска максималната скорост да е 250 км в час. „Логично е, когато имате магистрала на 140 км в час, да си купите кола на 200 км в час, а не на 90”, каза Лъчезар Динев от Българо-китайска търговско промишлена палата, предава бТВ „Считаме, че се случват нещата като с мотрисите „Сименс”, които бяха купени 2005 – 2007 г. и заради които БДЖ е в тази тежка ситуация”, заяви Веселин Кирев от Гражданска инициатива за обществен и релсов транспорт. От БДЖ обясниха, че 160 километра в час е скоростта, която новите влакове ще трябва да поддържат най-често, но това не ограничава доставката на по-мощни. Сподели:", "date": "2018.07.06", "title": "Новите влакове на БДЖ притесниха представители на бизнеса и граждани"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%BF%D0%BE%D0%BA%D0%B0%D0%BD%D0%B8-%D0%B2%D0%B5%D0%B6%D0%B4%D0%B8-%D1%80%D0%B0%D1%88%D0%B8%D0%B4%D0%BE%D0%B2-%D0%BD%D0%B0-%D1%86%D0%B5%D1%80%D0%B5%D0%BC%D0%BE%D0%BD%D0%B8%D1%8F%D1%82%D0%B0-%D0%BF%D0%BE-%D0%B2%D1%81%D1%82%D1%8A%D0%BF%D0%B2%D0%B0%D0%BD%D0%B5%D1%82%D0%BE-%D0%BC%D1%83-%D0%B2-%D0%B4%D0%BB%D1%8A%D0%B6%D0%BD%D0%BE%D1%81%D1%82-news763518.html", "text": "Председателят на парламентарната Комисия по културата и медиите Вежди Рашидов получи специална лична покана от турския президент Реджеп Тайип Ердоган за тържествената церемония по встъпването му в длъжност след преизбирането му на поста . Личната президентска покана е висока чест и израз на особено уважение, коментираха дипломати. Вежди Рашидов потвърди, че ще присъства на тържеството. Церемонията по встъпването в длъжност на турския президент е в понеделник – 9 юли, в президентския дворец в Анкара. Поканени са над 3000 души –чуждестранни държавни глави, политически лидери, духовни лица, както и специално посочени гости. Сподели:", "date": "2018.07.06", "title": "Ердоган покани Вежди Рашидов на  церемонията по встъпването му в длъжност"}
{"url": "http://pik.bg/%D1%81%D0%BF%D0%BE%D0%B4%D0%B5%D0%BB%D1%8F%D0%BC%D0%B5-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%B8-%D1%84%D0%B0%D0%BD%D1%82%D0%B0%D0%B7%D0%B8%D0%B8-%E2%80%93-%D1%81%D0%B8%D0%B3%D1%83%D1%80%D0%BD%D0%B8-%D1%81%D0%BC%D0%B5-%D0%B2%D1%8A%D0%B2-%D0%B2%D1%80%D1%8A%D0%B7%D0%BA%D0%B0%D1%82%D0%B0-%D1%81%D0%B8-news763410.html", "text": "Когато имаме сериозна връзка, сме склонни да делим всичко, или поне почти всичко. Може да няма никакъв проблем да споделяме храна, банята и наема, но понякога не се чувстваме комфортно да разкрием по-лични неща, като сексуални фантазии например. Според данни на ново проучване, когато това не предизвиква никакво притеснение у нас, говори много за качеството на връзката ни. За целите на проучването участват хора, повечето от които са хетеросексуални и имат дългосрочна връзка, която трае средно две години и половина. Те отговарят на въпроси онлайн. Въпросите изследват стабилността на връзката, комуникацията между партньорите, степента на сексуална удовлетвореност, информацията относно секса, която те споделят, както и доколко са готови да говорят за неща, които партньорът им би приел като обидни. Оказва се, че хората, които съобщават, че са сексуално удовлетворени, имат по-добра комуникация и са удовлетворени в много голяма степен от своята връзка и имат по-стабилна връзка помежду си. Тези хора са по-склонни да споделят сексуалните си фантазии със своя партньор. От проучването още става ясно, че хората са нервни в най-голяма степен, когато стане въпрос за минали преживявания, като анален секс и порнофилми. Данните на проучването са поместени на страниците на The Journal of Sex Research. Сподели:", "date": "2018.07.06", "title": "Споделяме сексуални фантазии – сигурни сме във връзката си?"}
{"url": "http://pik.bg/%D0%B9%D0%BE%D1%80%D0%B4%D0%B0%D0%BD%D0%BA%D0%B0-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%BE%D0%B1%D1%8F%D0%B2%D0%B8-%D1%87%D0%B5-15-%D0%BF%D0%B0%D1%80%D0%BA%D0%BE%D0%B2%D0%B5-%D0%B8-%D0%B3%D1%80%D0%B0%D0%B4%D0%B8%D0%BD%D0%B8-%D0%B2-%D1%81%D0%BE%D1%84%D0%B8%D1%8F-%D1%89%D0%B5-%D0%B1%D1%8A%D0%B4%D0%B0%D1%82-%D0%BE%D0%B1%D0%BD%D0%BE%D0%B2%D0%B5%D0%BD%D0%B8-news763437.html", "text": "15 паркове и градини в София ще бъдат обновени. За целта общината е предвидила над 13 милиона лева, съобщи кметът Йорданка Фандъкова: „ Ще бъдат ремонтирани градината на улица „Черковна“, градинката срещу Софийска математическа гимназия, парк \"Заимов\", градината на седмочисленици, градината пред двореца на децата сме заложели, имаме готовност да работим там. Тя е държавна собственост , провели сме разговорите, имаме становището на областния управител, че ще ни реши да работим там, за да може там да подобрим нещата. В Борисовата градина имаме етап от работата. В парк Дружба и разбира се втория етап на северен парк“ - съобщи кметът Йорданка Фандъкова. Ремонтите на Западния парк и на парка \"Заимов\" трябва да приключат до края на следващата година\", заяви Фандъкова, цитирана от БНР. Сподели:", "date": "2018.07.06", "title": "Йорданка Фандъкова обяви, че 15 паркове и градини в София ще бъдат обновени"}
{"url": "http://pik.bg/%D0%B4%D0%B8%D1%81%D0%BA%D0%BE%D1%82%D0%B5%D0%BA%D0%B8-%D0%BE%D1%82%D0%BC%D0%B5%D0%BD%D1%8F%D1%82-%D1%83%D1%87%D0%B0%D1%81%D1%82%D0%B8%D1%8F-%D0%BD%D0%B0-%D1%84%D0%B8%D0%BA%D0%B8-%D1%85%D0%BE%D0%BD%D0%BE%D1%80%D0%B0%D1%80%D1%8A%D1%82-%D0%BC%D1%83-%D0%BF%D0%B0%D0%B4%D0%B0-%D1%80%D1%8F%D0%B7%D0%BA%D0%BE-news763441.html", "text": "Звездата на Фики Стораро неочаквано започна да залязва, интересът към него драстично спада, а феновете му се топят като сняг. Само допреди година всички прогнозираха, че синът на Тони Стораро ще надмине по популярност баща си, но драстично спадналият брой на ангажиментите на младия певец опровергават тази прогноза. През юли поканите за участия валят като пролетен дъжд. Не такава обаче е ситуацията при Фики, който през юни имал няколко участия, а три от тях били в дискотеките, които са към „Пайнер“. Четвъртият ангажимент бил в заведение, което пък се води като ведомствено на музикалната империя. Още по-куриозното е, че в момента в най-оборотните дискотеки не звучи нито една песен на Фики, докато дебютната на брат му Емрах, която е в дует с Емилия, се радва на небивал интерес. Заради творческата криза шефовете на Стораро обмисляли да намалят хонорара му, за да трупа повече участия. За момента Фики извисява глас за 5 бона на вечер, но управителите на заведения твърдели, че този хонорар е твърде висок и реалният му размер е 3 бона, пише седмичник. Кариерата на Фики тръгна надолу след гафа с песента ls This Love, която излезе в края на 2016 година. След нея той не успя да изкара нито един тотален хит, а песните му станаха еднотипни. Покрай Фики бе създадена голяма медийна истерия заради изградения му образ на плейбой и секссимвол. След като се ожени и стана баща, много от младите момичета спряха да се интересуват от него. Точно поради тази причина баща му Тони Стораро навремето дълго вре-ме криел, че е женен, за да задържи дамската аудитория. Дори когато става ясно обаче, че е женен с дете, това не му пречи да продължи да гради успешната си кариера. Сподели:", "date": "2018.07.06", "title": "Дискотеки отменят участия на Фики, хонорарът му пада рязко "}
{"url": "http://pik.bg/61-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%83%D0%B4%D0%B0%D1%80%D0%B8-%D0%B1%D1%80%D0%B5%D0%B3%D0%B0-%D0%BD%D0%B0-%D0%BA%D0%B0%D0%BC%D1%87%D0%B0%D1%82%D0%BA%D0%B0-news763452.html", "text": "Земетресение с магнитуд 6.1 по скалата на Рихтер е регистрирано близо до брега на Камчатка, показва справка на интернет страницата на Европейския средиземноморски сеизмологичен център, предава Фокус. Земетресението е регистрирано в 13:40 часа местно време (04:40 часа българско време) на дълбочина от 10 км. Епицентърът е на 135 км от град Озерновский и на 200 км от град Петропавловск. Няма данни за жертви и материални щети. Сподели:", "date": "2018.07.06", "title": "6.1 по Рихтер удари брега на Камчатка"}
{"url": "http://pik.bg/%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BE%D1%82%D1%85%D0%B2%D1%8A%D1%80%D0%BB%D0%B8%D0%BB%D0%B0-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BA%D1%80%D0%B5%D0%BC%D1%8A%D0%BB-%D0%B7%D0%B0-%D0%BF%D0%BE%D0%BC%D0%BE%D1%89-%D0%BF%D0%BE-%D1%81%D0%BB%D1%83%D1%87%D0%B0%D1%8F-%D1%81%D0%BA%D1%80%D0%B8%D0%BF%D0%B0%D0%BB-news763438.html", "text": "От Кремъл заявиха в четвъртък, че са предложили на Великобритания своята помощ в разследването на нападението с невропаралитичен газ „Новичок“ срещу бившия руски агент Сергей Скрипал и дъщеря му Юлия в Солзбъри през март, но тя е била отхвърлена, пише руското електронно издание The Moscow Times, цитиран от Фокус. Кремъл коментираше забележките на министъра по сигурността на Великобритания Бен Уолъс, който по-рано в четвъртък призова Москва да разкрие детайли за оригиналното нападение с „Новичок“, след като двама британски граждани бяха отровени от същия газ. Москва отрича всякакво участие в оригиналното нападение над Сергей Скрипал и дъщеря му и определи обвиненията за руско участие за част от добре изпипан план за атака над репутацията на Русия и домакинството им на Световното първенство по футбол. От Кремъл поясниха, че Русия от много време е готова да помогне на Великобритания да разбере какво наистина се е случило със семейство Скрипал, но се оплака че е игнорирана. „За мой срам не познавам Бен Уолъс“, заяви говорителят на Кремъл Дмитрий Песков пред журналисти. „Но министърът знае много добре, че Русия предложи съвместно разследване преди време и че това предложение е в дневния ред. Беше направено преди много време и за съжаление британската страна не показва никакъв интерес към подобни предложения“, поясни Песков. Той заяви, че не знае за официални искания от Великобритания за руска помощ във връзка с разследването на новия инцидент и заяви, че Кремъл е притеснен от информациите, че невропаралитичен газ за пореден път е бил използван на европейска земя. Сподели:", "date": "2018.07.06", "title": "Великобритания отхвърлила предложението на Кремъл за помощ по случая Скрипал"}
{"url": "http://pik.bg/%D0%BD%D0%BE%D0%B2%D0%B8%D1%8F%D1%82-%D0%BC%D0%B8%D1%82%D0%BD%D0%B8%D1%87%D0%B5%D1%81%D0%BA%D0%B8-%D0%BF%D0%BB%D0%B0%D0%BD-%D0%BD%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B5-%E2%80%9E%D0%BC%D1%8A%D1%80%D1%82%D0%B2%D0%BE%D1%80%D0%BE%D0%B4%D0%B5%D0%BD%E2%80%9C-%D0%B2-%D0%B5%D1%81-news763445.html", "text": "Новият план на британския премиер Тереза Мей за бъдещите отношения на Великобритания с Европейския съюз ще бъде „мъртвороден“, заявиха висшестоящи фигури в Брюксел пред британския вестник The Independent, цитиран Фокус. Те поясниха, че всякакъв намек, че Великобритания иска да бъде част от единния пазар за стоки, но не и за услуги, ще бъде отхвърлен. Това ще бъде сериозен удар за британския премиер, който прекара изминалата седмица в срещи с лидерите от ЕС, включително и Ангела Меркел, в опит да предотврати отхвърлянето на плановете ѝ, когато бъдат публикувани през следващата седмица. Очаква се, че в петък Тереза Мей ще натисне кабинета си да одобри план, който ще остави Великобритания като част от регулаторното съответствие с ЕС върху стоките, но не и с услугите. Срещата беше предшествана от заплахи и предупреждения от крилото на „брекзитърите“ в Консервативната партия, че разискваните предложения от Тереза Мей няма да бъдат приети, защото оставят Великобритания твърде свързана с правилата и регулациите на Съюза. Но още преди министрите да са одобрили споразумението, представителите на ЕС заявиха пред The Independent, че планът ще бъде „мъртвороден“ в Брюксел, ако, както се очаква, той предлага оставянето на Великобритания в единния пазар на ЕС за стоки, но не и за услуги. Те твърдят, че неколкократно са предупредили британските преговарящи, че тази опция няма да проработи. Според тях това е било широко обсъждано сред европейските министри и отхвърлено – включително и от двата най-силни играча на ЕС, Франция и Германия. Един от източниците е заявил: „От две години казваме на Великобритания, че не бихме приели единен пазар с избираеми части от него“. Сподели:", "date": "2018.07.06", "title": " Новият митнически план на Тереза Мей е „мъртвороден“ в ЕС"}
{"url": "http://pik.bg/%D0%BA%D0%B8%D0%BB%D0%B0%D1%82%D0%B0-%D1%82%D0%BE%D1%82%D0%B0%D0%BB%D0%BD%D0%BE-%D1%81%D0%B5-%D1%81%D0%B0%D0%BC%D0%BE%D0%B7%D0%B0%D0%B1%D1%80%D0%B0%D0%B2%D0%B8-%D0%B8%D1%81%D0%BA%D0%B0-3-%D0%B1%D0%BE%D0%BD%D0%B0-%D0%B7%D0%B0-%D0%B4%D0%B0-%D0%B4%D0%B0%D0%B4%D0%B5-%D0%B8%D0%BD%D1%82%D0%B5%D1%80%D0%B2%D1%8E-news763442.html", "text": "Рапърът Явор Янакиев, по-известен като 100 Кила, съвсем се е самозабравил. Изпълнителят на „Газ до дупка” иска по 3000 лева за интервю, тъй като събирал бели пари за черни дни. „За да дам интервю, искам хонорар от 3 бона. Телевизиите рекламират дамски превръзки и хапчета за разстройство, продуцентите си вземат паричките от рекламите, пък аз трябва да стана в 9 сутрина, за да им направя рейтинга”, обяснява решението си 100 Кила. Лошото момче на родния рап, което възпява безгрижния живот в хитовете си, страдал от фобия, че може отново да стане беден, както в гладните си детски години. И до днес Явор не обича да говори за мизерията, в която е живяло семейството му. Преди да стане звезда, той живеел като безпризорно дете, след като и двамата му родители го зарязали. Музикантът бил едва на 12, когато се налагало сам да оцелява. Най-близките хора на циганчето били запознати с тежката му семейна сага, но певецът не искал да афишира трудното си детство, за да не му се подиграват колегите от шоубизнеса. „Когато бях малък стоях на табуретката вкъщи – една по рода си, защото всичките ни столове бяха различни, и си мечтаех да стана рапър. Мечтаех да имам собствени маратонки, но доизносвах старите на моите по-заможни приятели. Сега е лесно баща ми да ме търси, когато имам пари и слава. Да беше до мен в годините, в които нямах какво да ям. Той ми ограби детството и младостта”, пали се 100 Кила. Той се родил в един от крайните варненски квартали – „Аспарухово” и не криел, че във вените му тече циганска кръв. Баща му изоставил семейството им, а майка му отпрашила да си търси късмета в Гърция. В тийнейджърските си години 100 Кила сам се грижел за своя по-малък брат, който днес е управител на верига магазини в морската столица. Наложило се Килата да започне работа още като ученик, за да могат двете момчета да свързват двата края, пише седмичник. В осми клас бъдещата рап звезда започнал да продава сладолед, царевица и гевреци на плажа. Всеки ден по 12 часа прекарвал на жаркото слънце, а нощем работел като диджей в местните дискотеки. Нямал нито време, нито желание да учи, затова пет години повтарял десети клас. Явор обаче изобщо не страдал, тъй като за него било най-важно да се научи да оцелява без чужда помощ. Години по-късно осъзнал, че именно трудностите са калили волята му. Сподели:", "date": "2018.07.06", "title": "Килата тотално се самозабрави, иска 3 бона, за да даде интервю "}
{"url": "http://pik.bg/%D1%87%D1%83%D0%B4%D0%BE-%D0%BA%D1%80%D0%B8%D1%81%D1%82%D0%B8%D0%BD-%D1%81-%D0%B3%D1%8A%D1%80%D0%B4%D0%B8%D1%82%D0%B5-%D0%BD%D0%B0-%D0%BA%D1%80%D0%B5%D0%B4%D0%B8%D1%82-%D1%81%D0%BA%D1%80%D0%B8-%D1%81%D0%B8%D0%BB%D0%B8%D0%BA%D0%BE%D0%BD%D0%B0-%D1%82%D1%80%D1%8A%D0%B3%D0%BD%D0%B0-%D0%BA%D0%B0%D1%82%D0%BE-%D1%84%D1%80%D0%B5%D0%BD%D1%81%D0%BA%D0%B0-%D0%BC%D0%BE%D0%BC%D0%B0-news763429.html", "text": "Скандалната силиконка Кристин Каменова изненадващо даде заден по отношение на визията си. Моделката, която се прочу с гърдите си на кредит, позира с доста странна за нея визия. В новата си фотосесия тя е плашещо облечена, а силиконовите прелести са прибрани под доста плат. През последните месеци, откакто тя е с нов бюст, демонстрираше сексапил, а голата плът преобладаваше пред дрехите, пише Secret.bg. С последната си визия тя се доближава по-скоро до френска мома от средновековието, отколкото до скандална родна моделка. Сподели:", "date": "2018.07.06", "title": "ЧУДО! Кристин с гърдите на кредит скри силикона, тръгна като френска мома "}
{"url": "http://pik.bg/%D0%B4%D0%B2%D0%BE%D0%B9%D0%BD%D0%B8-%D1%81%D1%82%D0%B0%D0%BD%D0%B4%D0%B0%D1%80%D1%82%D0%B8-%D0%BF%D1%80%D0%B8-%D1%85%D1%80%D0%B0%D0%BD%D0%B8%D1%82%D0%B5-%D1%81-%D1%80%D0%B0%D0%B7%D0%BB%D0%B8%D1%87%D0%BD%D0%B8%D1%82%D0%B5-%D0%B2%D0%BA%D1%83%D1%81%D0%BE%D0%B2%D0%B5-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%86%D0%B8%D1%82%D0%B5-news763446.html", "text": "Българско сдружение от наши и международни компании в хранително-вкусовата промишленост оправдаха наличието на двойни стандарти при храните с различните вкусове на европейците, предава БНР. Сдружение \"Храни и напитки\" беше учредено, за да обедини индустрията и да защитава интересите на потребителите. “Сдружението бе създадено от 11 компании от хранително-вкусовата промишленост с намерението постепенно да приобщи и останалите за да представлява бранша и да работи в интерес на потребителите, обяви изпълнителния директор Яна Иванова: “ Почти всички наши членове работят и имат планово за развитието на своете продукти в посока на намаляване на солта, постепенно намаляване редуциране на захарта, постепенно редуциране на мазнините, но това не е нещо, което може да стане за един ден. Това е един по степен процес в което нашите компании са поели ангажимента да направят продукциите си все по- здравословно.“ А двойните стандарти при храните, Иванова обясни така: “Вкусовете на хората и на нациите са различни, едни нации обичат по- солено, едни обичат по- сладко, едни по- кисело. Ако има разлики в някои рецепти, той роден от желанието ни да се въобразим с вкусовите навици на клиентите в стремежа ни да използваме местни доставчици, местни суровини и понякога се получава разлика в рецептата.“ Сподели:", "date": "2018.07.06", "title": "Двойни стандарти при храните с различните вкусове на европейците"}
{"url": "http://pik.bg/%D0%B5%D0%BF%D0%BE%D1%85%D0%B0%D0%BB%D0%BD%D0%BE-%D1%83%D1%87%D0%B5%D0%BD%D0%B8-%D0%BE%D1%82-%D0%BC%D0%B0%D0%B3%D0%B0%D0%B4%D0%B0%D0%BD-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BF%D1%80%D0%BE%D0%B8%D0%B7%D1%85%D0%BE%D0%B4%D0%B0-%D0%BD%D0%B0-%D0%B5%D0%BB%D0%B5%D0%BD%D0%B8%D1%82%D0%B5-news763223.html", "text": "Учени от Магаданската академия на науките достигнаха до извънредно важно откритие - плод на дългогодишни проучвания в сферата на биологията, антропологията и произхода на видовете. Естествениците от Далечния изток оповестиха своето откритие чрез пряка телекомуникационна връзка с радио \"Ереван\". А именно, магаданските учени обявиха, че са открили произхода на елените. Благородните горски животни всъщност са: Коне с провален личен живот! Сподели:", "date": "2018.07.06", "title": "ЕПОХАЛНО! Учени от Магадан разкриха произхода на елените"}
{"url": "http://pik.bg/%D0%BA%D1%8A%D0%BB%D0%B1%D0%BE-%D0%BE%D1%82-%D0%BD%D0%B5%D1%80%D0%B2%D0%B8-%D1%81%D0%BB%D0%B5%D0%B4-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%BF%D0%BE-%D0%BA%D0%BE%D0%BB%D0%B0%D1%82%D0%B0-%D0%BC%D1%83-%D0%BB%D1%8E%D1%81%D0%B8-%D0%B8%D0%BB%D0%B0%D1%80%D0%B8%D0%BE%D0%BD%D0%BE%D0%B2-%D0%BF%D0%BE%D0%B8%D1%81%D0%BA%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%80%D0%B0%D0%B4-news763420.html", "text": "Два месеца след агресията на пътя срещу Людмил Иларионов-Люси и приятелката му Ани Хоанг, режисьорът избухна срещу флегматичния начин, по който полицията води разследването и дори поиска оставката на вътрешния министър Валентин Радев. Припомняме, че в средата на май на пътя Велико Търново - София друг шофьор започна да засича автомобила на двойката, замеря ги с бутилки и стреля с газов пистолет. В другия автомобил бе дипломираният юрист Атанас Мандичев. В студиото на Милен Цветков Иларионов изригна по адрес на разследващите. \"Разследващата полицайка се казва Вичева. След като аз съм подал сигнала на 112, като един съвестен граждани, отидохме с Ани  веднъж до Велико Търново, за да дадем показания, втори път ни извикаха след месец, отново за да ни питат същото: \"Какво се случи на 13 май?\". Днес (четвъртък - б.р.) бях извикан за трети път в 14 ч., трябваше да има очна ставка с господина Атанас Мандичев. Влизаме вътре. Около 40 въпроса си била приготвила Вичева и отново започва с \"Какво се случи на 13 май\". Бием ние по 500 километра за едно и също. Всеки път водиме тези малоумни разпити. Аз не знам дебили ли са там? Станах, казах, че се подиграват с мен, напсувах ги, взех си чантата, тръснах им вратите и си тръгнах. Това е подигравка. Не може за едно такова нещо два месеца да ме размотават. Чувстам се като идиот, живеем в държавата на абсурдите\", едва сдържаше нервите си Иларионов. \"Толкова ли не може да се вземе оръжието, да се провери стреляно ли е с него. Най-добре, дами и господа, да си вземеме пищови и да се оправяме сами! Може ли да разчитаме на полицията в такива случаи? Ами не...\", продължи Люси. Пред Цветков той призна още, че дори е търсил връзка с Валентин Радев, но го прехвърлиха към зам. министъра. \"Аз искам оставката на Радев. Не ставаш, мой човек, явно нещата не стават. За два месеца аз не съм разбрал ей толкова какво се е случило, какво се прави, нищо. Викат ни и говорим едно и също, едно и също... И днес като на идиот отново ми зададоха въпроса \"Какво се случи на 13 май\", бесен е Люси. Сподели:", "date": "2018.07.06", "title": "КЪЛБО ОТ НЕРВИ! След стрелбата по колата му Люси Иларионов поиска оставката на Валентин Радев! Ето какво изкара режисьора извън равновесие... "}
{"url": "http://pik.bg/%D0%BC%D0%BE%D0%B7%D1%8A%D0%BA%D1%8A%D1%82-%D1%81%D1%82%D0%B0%D1%80%D0%B5%D0%B5-%D0%BF%D0%BE-%D0%B1%D0%B0%D0%B2%D0%BD%D0%BE-%D0%B0%D0%BA%D0%BE-%D1%81%D0%B5-%D1%87%D1%83%D0%B2%D1%81%D1%82%D0%B2%D0%B0%D0%BC%D0%B5-%D0%BF%D0%BE-%D0%BC%D0%BB%D0%B0%D0%B4%D0%B8-news763412.html", "text": "Мозъкът старее по-бавно, ако се чувстваме по-млади. Това установиха учени от Сеулския национален университет. Те изследвали 68 души на възраст от 59 до 84 години с помощта на ядрено-магнитен резонанс. По време на изследването попитали участниците на каква възраст се чувстват. Отговорите били или „По-млад съм от възрастта си\", или „На възрастта, на която съм\", или „По-възрастен от годините си\". Учените провели многобройни тестове за проверяване на когнитивните им способности като за спомен и памет. Те трябвало да опишат общото си здравословно състояние, както и личностните си черти. Екипът констатира, че чувството за хората, че са по-стари, отколкото са всъщност, може да се дължи на загуба на сиво вещество, предава Нова. Учените са на мнение, че тези, които се чувстват по-млади, имат повече сиво вещество в мозъка си. Това допринася за слуха, самоконтрол и емоциите, което ги прави по-здрави. Сподели:", "date": "2018.07.06", "title": "Мозъкът старее по-бавно, ако се чувстваме по-млади"}
{"url": "http://pik.bg/%D0%B2-%D0%B0%D0%B2%D1%81%D1%82%D1%80%D0%B8%D1%8F-%D1%89%D0%B5-%D1%80%D0%B0%D0%B1%D0%BE%D1%82%D1%8F%D1%82-%D0%BF%D0%BE-12-%D1%87%D0%B0%D1%81%D0%B0-%D0%BD%D0%B0-%D0%B4%D0%B5%D0%BD-news763413.html", "text": "Националният съвет на Австрия (долната камара на парламента) гласува промяна в трудовото законодателство и увеличи максималната продължителност на работния ден до 12 часа. Промените трябва да влязат в сила от 1 септември 2018 г. и ще позволят на работодателя, след консултация с трудовия колектив, да определи максимална продължителност на работната седмица от 60 часа. Правителството подчерта, че промяната в закона ще позволи на работниците да решат дали да се съгласят на 12-часов работен ден или да се придържат към обичайната схема от 8 до 10 часа. \"Ако работниците желаят, те ще имат възможност да работят повече часове и да печелят повече пари, благодарение на надбавки или да осигурят за себе си повече свободно време\", се казва в съвместно изявление от австрийските парламентарни фракции на управляващата коалиция, предава Нова. Нееднозначната иновация предизвика критика и недоволство в австрийското общество. Основната критика към правителството е, че умишлено влошава положението на работещите в полза на индустриалните компании. Освен това в Австрия миналата седмица имаше масови протести срещу промяната в закона на труда, в които взеха участие около150 000 души. Сподели:", "date": "2018.07.06", "title": "В Австрия ще работят по 12 часа на ден"}
{"url": "http://pik.bg/%D1%81%D0%B8%D0%BB%D0%BD%D0%B0%D1%82%D0%B0-%D0%BC%D0%B8%D1%80%D0%B8%D0%B7%D0%BC%D0%B0-%D0%BD%D0%B0-%D1%85%D0%BB%D0%BE%D1%80-%D0%B2-%D0%B1%D0%B0%D1%81%D0%B5%D0%B9%D0%BD%D0%B0-%D0%B5-%D0%BB%D0%BE%D1%88-%D0%BF%D1%80%D0%B8%D0%B7%D0%BD%D0%B0%D0%BA-news763414.html", "text": "Силната миризма на хлор в басейните е лош признак. Това означава, че водата е мръсна, твърдят американски специалисти, цитирани от в. \"Мирър\" и БТА. Противно на това, което хората си мислят, силната миризма въобще не означава много хлор във водата. Тя е признак, че в нея има пот, урина, дори изпражнения. Когато се комбинира с тях, хлорът образува дразнещите съединения хлорамини. Именно те миришат и причиняват дразнене и зачервяване на очите. Чистите басейни не миришат на хлор, изтъкнаха от американския Център за контрол и профилактика на заболяванията и от Съвета за качество и безопасност на водите, предава Нова. \"Разбираемо е защо повечето хора мислят, че миризмата на химикали означава повече хлор в басейна. Истината обаче може да е точно обратната\" - каза Крис Уайънт от Съвета за качество и безопасност на водите. \"За да намалите риска от образуване на хлорамини в басейна, взимайте душ, преди да влезете в него, и извеждайте често малките плувци до тоалетната\", препоръча Крис Уайънт. Сподели:", "date": "2018.07.06", "title": "Силната миризма на хлор в басейна е лош признак"}
{"url": "http://pik.bg/%D1%83%D0%B6%D0%B0%D1%81-%D1%81%D0%BB%D0%BE%D0%BD-%D0%BF%D0%B0%D0%B4%D0%BD%D0%B0-%D0%B2-%D0%BF%D1%83%D0%B1%D0%BB%D0%B8%D0%BA%D0%B0%D1%82%D0%B0-%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB-%D1%81%D0%BD%D0%B8%D0%BC%D0%BA%D0%B0-news763359.html", "text": "Само един зрител е пострадал леко - кракът му е одраскан. Той е получил помощ на място и е останал да изгледа представлението. Инцидентът е станал към края на номера с три индийски слона. Едното от животните е бутнало другото. Представлението е продължило след кратко прекъсване. Слон падна сред цирковата публика по време на представление в Оснабрюк, Западна Германия, съобщи ДПА. Сподели:", "date": "2018.07.06", "title": "УЖАС! Слон падна в публиката, има пострадал (СНИМКА)"}
{"url": "http://pik.bg/%D0%B5%D0%B2%D1%80%D0%BE%D1%81%D1%8A%D1%8E%D0%B7%D1%8A%D1%82-%D1%83%D0%B4%D1%8A%D0%BB%D0%B6%D0%B8-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-news763373.html", "text": "РИА Новости, цитирана от \"Фокус\". Съветът на ЕС оформи решението да продължи с още половин година икономическите санкции срещу Русия до 31 януари 2019 г., предава „Това решение следва от доклада на президента на Франция Еманюел Макрон и на канцлера на Германия Ангела Меркел в Европейския съвет от 28-29 юни 2018 г. за състоянието на изпълнението на Минските споразумения, с които са свързани санкциите. Днес Съветът взе това решение в писмена форма и в съответствие с правилото на приемане на такива решения единодушно“, пише в официалното съобщение. Наскоро пожелал да остане анонимен служител от европейските структури потвърди, че процедурата за оформяне на решението за продължаването на санкциите, което бе съгласувано на политическо равнище от ръководителите на ЕС по време на срещата на високо равнище в края на Юни, ще се изпълни в четвъртък, а в понеделник се очаква неговото публикуване. Сподели:", "date": "2018.07.06", "title": "Евросъюзът удължи санкциите срещу Русия"}
{"url": "http://pik.bg/%D1%81%D0%B0%D1%89-%D0%B2%D1%8A%D0%B2%D0%B5%D0%B6%D0%B4%D0%B0%D1%82-%D1%81%D0%BB%D0%B5%D0%B4-%D0%B1%D1%80%D0%BE%D0%B5%D0%BD%D0%B8-%D1%87%D0%B0%D1%81%D0%BE%D0%B2%D0%B5-%D0%B2%D0%BD%D0%BE%D1%81%D0%BD%D0%B8-%D0%BC%D0%B8%D1%82%D0%B0-%D0%B2%D1%8A%D1%80%D1%85%D1%83-%D0%BA%D0%B8%D1%82%D0%B0%D0%B9%D1%81%D0%BA%D0%B8-%D1%81%D1%82%D0%BE%D0%BA%D0%B8-news763415.html", "text": "Съединените щати се готвят да въведат след броени часове вносни мита върху китайски стоки на стойност 34 милиарда долара. Това ще бъде първият изстрел в търговската война между двете най-големи икономики в света, коментират експертите. Митата трябва да влязат в сила в полунощ местно време, а Китай вече обеща подобаващ отговор. И въпреки че действията са реципрочни, Пекин въвежда първи митата заради разликата от 12 часа в часовото време между двете страни, предава бТВ. Заплахата от мащабна търговска война се появи, когато през март САЩ наложиха 25 процента мита върху вноса на стомана и 10 процента върху вноса на алуминий, а Китай реагира остро. Сподели:", "date": "2018.07.06", "title": "САЩ въвеждат след броени часове вносни мита върху китайски стоки "}
{"url": "http://pik.bg/44-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D0%BB%D1%8E%D0%BB%D1%8F-%D0%B3%D1%8A%D1%80%D1%86%D0%B8%D1%8F-news763436.html", "text": "Земетресение с магнитуд 4.4 по скалата на Рихтер е регистрирано в южната част на Гърция, показва справка на интернет страницата на Европейския средиземноморски сеизмологичен център (EMSC), цитиран от Фокус. Земетресението е регистрирано в 00:39 часа на дълбочина от 2 км. Епицентърът е на 6 км от Манолас, на 46 км от Патра и на 212 км от столицата Атина. Няма данни за жертви и материални щети. Сподели:", "date": "2018.07.06", "title": "4.4 по Рихтер разлюля Гърция"}
{"url": "http://pik.bg/%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B8%D1%82%D0%B5-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BF%D0%BE%D1%81%D1%82%D0%B8%D0%B3%D0%BD%D0%B0%D1%85%D0%B0-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B7%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8%D1%82%D0%B5-news763416.html", "text": "Партиите в управляващата коалиция на Германия са постигнали споразумение в спора за мигрантите, съобщават източници от коалицията, цитирани от Reuters. Все още няма подробности за споразумението. Канцлерът Ангела Меркел и председателят на парламентарната група на ХДС Волкер Каудер са били забелязани да напускат сградата на Бундестага с лимузини малко преди 21:00 часа, предава Фокус. Коалицията ХДС/ХСС вече постигна споразумение за мигрантите, след като лидерите им Ангела Меркел и Хорст Зеехофер проведоха разговори. Очаква се и решението на Германската социалдемократическа партия, преди да започне прилагането на реални действия. Сподели:", "date": "2018.07.06", "title": "Управляващите в Германия постигнаха споразумение за мигрантите"}
{"url": "http://pik.bg/%D0%BD%D0%B5%D0%B2%D0%BE%D0%BB%D0%B8-%D1%82%D0%B0%D0%BA%D1%81%D0%B8%D0%B4%D0%B6%D0%B8%D1%8F-%D1%81%D0%B5-%D0%B8%D0%B7%D0%B3%D0%B0%D0%B2%D1%80%D0%B8-%D1%81%D1%8A%D1%81-%D1%81%D0%B5%D0%BA%D1%81%D0%B0%D0%BF%D0%B8%D0%BB%D0%BD%D0%B0%D1%82%D0%B0-%D0%B4%D1%8A%D1%89%D0%B5%D1%80%D1%8F-%D0%BD%D0%B0-%D1%8A%D0%BD%D0%B4%D1%8A%D1%80%D0%B3%D1%80%D0%B0%D1%83%D0%BD%D0%B4-%D1%81%D1%82%D1%80%D0%B0%D1%88%D0%B8%D0%BB%D0%B8%D1%89%D0%B5-%D1%81%D0%BD%D0%B8%D0%BC%D0%BA%D0%B8-news763356.html", "text": "Таксиджия се изгаври с дъщерята на страшилището на ъндърграунда Емил Милев-Крокодила. За стреса, който преживява, се оплака самата Габриела в социалните мрежи. Атрактивната брюнетка описва в детайли неприятната случка с таксиджия, който я лъже с маршрута и надписва сметката й, пише столичен ежедневник. \"Значи, поръчвам си аз такси от \"Дружба 2\" до \"Герена\" и бързам, защото сестра ми пристига с автобуса от Ботевград сама. На 9 години. Шофьорът мина през \"Цариградско“, летището, циганската махала, автогара \"Изток\", \"Хаджи Димитър\" и най-накрая \"Герена\"! Било най-краткият път\", започва Габриела своя разказ за перипетиите си по столичните квартали. Според дъщерята на Крокодила таксиджията я ощетява с 3 лева и 20 стотинки, но въпреки това атрактивната брюнетка не забравя да му благодари. \"Мерси. Мерси за возенето, мерси за екскурзията. Мерси, че лапето ме чака само на гарата, щото тия 3,20 стотинки да не ги изгубиш\", леко изнервено, Габриела Милева плавно подготвя своите приятели за края на разказа. \"Стотинкаджии мръсни, да го духате, ама много да го духате!\", завършва като \"истинска дама\" своята история щерката на Крокодила. След като Габриела публикува историята във Фейсбук, нейни приятелки вкупом започват яростно да нападат таксиметровата фирма и да успокояват атрактивната мадама. Само един мъж се намира, който да даде смислено обяснение на ситуацията. \"Може и да е... зависи от гледната точка и къде какви задръствания има... не ги подценявай, Габи... имай си 2 на ум. В този момент може и да е бил не най-краткият, но най-бързият път\", коментира приятел на Габриела в социалните мрежи. Други се питат дали въпросният таксиджия е предполагал, че клиентката му е дъщеря на Емил Милев-Крокодила. Поовехтелият ъндърграунд герой към този момент отново се намира в ареста. Зад гърба си Крокодила има изключително богата криминална история. Името му нашумява покрай престрелката на магистрала \"Тракия“ през декември 2009 година, когато трима души, между които и самият той, отвличат турски гастарбайтер. След като го завързват за дърво, му взимат 5000 евро и си тръгват, пише столичен всекидневник. Засечени са от полицаи и започва престрелка. Тогава един от групата е убит, а Милев успява да избяга и да се укрие от правосъдието в продължение на 4 години. \"Предстои да разберем дали някой столичен таксиджия няма да увисне на крайпътно дърво\", хилят се зевзеци. Сподели:", "date": "2018.07.06", "title": "НЕВОЛИ! Таксиджия се изгаври със сексапилната дъщеря на ъндърграунд страшилище (СНИМКИ)"}
{"url": "http://pik.bg/%D1%83%D0%BB%D1%82%D1%80%D0%B0-%D1%81%D0%B5%D0%BA%D1%81%D0%B8-%D0%B4%D0%B6%D1%83%D0%BB%D0%B8%D0%B0%D0%BD%D0%B0-%D0%B3%D0%B0%D0%BD%D0%B8-%D0%B2%D0%B7%D1%80%D0%B8%D0%B2%D0%B8-%D1%84%D0%B0%D0%BD%D1%82%D0%B0%D0%B7%D0%B8%D0%B8%D1%82%D0%B5-%D0%BD%D0%B0-%D1%84%D0%B5%D0%BD%D0%BE%D0%B2%D0%B5%D1%82%D0%B5-%D1%81%D0%B8-%D1%81%D0%BD%D0%B8%D0%BC%D0%BA%D0%B8-news763396.html", "text": "Джулиана Гани взвири фантазиите на последователите си в социалната мрежа. За пореден път плеймейтката реши да сподели свои полуголи фотоси. Този път тя втрещи всички като показа как тренира във фитнес залата почти без облекло. \"И в летните жеги все намирам начин да тренирам\", написа Джули над снимките си от фитнеса. Любопитно е, че банският, с който Джулиана ,е дело на певицата Есил Дюран. Гани скандализира и са фотос, на който се вижда как мъжът й, който подобно на нея е гол до кръст,ае награбил огромните й гърди в шепи. Сподели:", "date": "2018.07.06", "title": " УЛТРА СЕКСИ! Джулиана Гани взриви фантазиите на феновете си (СНИМКИ)"}
{"url": "http://pik.bg/%D0%B3%D1%80%D1%8A%D1%86%D0%BA%D0%B8%D1%8F%D1%82-%D0%BE%D0%BF%D0%BE%D0%B7%D0%B8%D1%86%D0%B8%D0%BE%D0%BD%D0%B5%D0%BD-%D0%BB%D0%B8%D0%B4%D0%B5%D1%80-%D0%B2%D1%81%D1%8F%D0%BA%D0%B0-%D0%B3%D0%BE%D0%B4%D0%B8%D0%BD%D0%B0-%D0%BE%D1%82-%D1%83%D0%BF%D1%80%D0%B0%D0%B2%D0%BB%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B5-%D0%BA%D0%BE%D1%81%D1%82%D0%B2%D0%B0%D0%BB%D0%BE-%D0%BD%D0%B8-%D0%BA%D0%BE-news763418.html", "text": "Лидерът на опозиционната „Нова демокрация“ Кирякос Мицотакис нападна правителството на Гърция, заявявайки че то коства на страната по 34 милиарда евро за всяка година, в която е останало на власт, предава електронното издание на гръцкия вестник Kathimerini, цитиран от Фокус. Говорейки в парламента по време на дебат за гръцката икономика и споразумението за облекчаване на дълга постигнато по време на срещата на Еврогрупата през юни, Мицотакис заяви че икономиката е била във възходяща тенденция, след като е ударила дъното през 2011 година, но после правителството на СИРИЗА и „Независими гърци“ е дошло на власт и е обърнало тенденцията. „Когато тази тенденция трябваше да продължи, вие и (бившият финансов министър Янис) Варуфакис поехте властта и референдума, който успяхте да защитите“, заяви Мицотакис. Сподели:", "date": "2018.07.06", "title": "Гръцкият опозиционен лидер: Всяка година от управлението на правителството е коствало ни коства 34 милиарда евро"}
{"url": "http://pik.bg/%D1%81%D0%BF%D0%BE%D1%80%D0%B5%D0%B4-%D0%B7%D0%BE%D0%B4%D0%B8%D1%8F%D1%82%D0%B0-%D0%BA%D0%BE%D1%8F-%D1%87%D0%B5%D1%80%D1%82%D0%B0-%D0%BD%D0%B8-%D0%BF%D1%80%D0%B5%D1%87%D0%B8-%D0%B4%D0%B0-%D1%81%D0%BC%D0%B5-%D0%BF%D0%BE-%D1%89%D0%B0%D1%81%D1%82%D0%BB%D0%B8%D0%B2%D0%B8-news763409.html", "text": "Щастието не зависи от изпълнението на нашите желания, колко пари имаме или дали имаме семейство, деца. Всичко е в главата ни. И в някои черти, които ни формират още от раждането. Въпреки това е важно да се разбере, че винаги имаме възможност да работим върху не толкова добрите ни черти. А според астролозите всяка зодия си има недостатък, който пречи за по-голямо щастие. Вижте ги. Овен - Нетърпение Представителите на зодия Овен са едни от най-общителните в зодиака и лесно градят нови познанства. Винаги имат грандиозни планове и без страх от неуспехи искат да вземат всичко от живота. Лошото е, че искат всичко това да се случи веднага. Сякаш не са наясно, че почти винаги за реализирането на някаква цел се изискват знания, а и време. А при тях, ако не стане бързо, започват да стават раздразнителни. Съвет: Ако искате да сте щастливи, да се насладите на всеки миг, трябва да се научите на търпение към себе си и хората наоколо. Телец - Упоритост Родените под знака на Телец обикновено са дружелюбни, нежни, грижовни. Умеят да създават топлина и уют в отношенията. Въпреки това, най-близките им хора и самите те знаят, че това не винаги е така. За лошото настроение на представителите на този знак на зодиака се разказват легенди. И най-често това се случва заради нещо банално - тяхната упоритост. Те имат план как да се случва всичко и задължително по техния начн. Съвети отстрани не приемат, независимо дали са аргументирани. Освен това Телецът ще донесе вода от 10 кладенеца, за да докаже своята гледна точка. Съвет: Бъдете отворени към мнението на другите, защото в тях може да има истина. Близнаци - Двойственост Близнаците напълно оправдават името на своя зодиакален знак. Понякога изглежда, че в тях се сблъскват две противоположни личности. В един момент могат да бъдат забавни и общителни, а минути по-късно да са тъжни и вглъбени в себе си. Тази двойственост в природата им пречи да вземат решения, да постигат целите си и просто да живеят щастливо. Съветът тук може да бъде един: Представете си как ще живеете и колко радост ще донесете на другите, ако в голяма част от времето сте в приятно настроение. Можете! Рак - Уязвимост Хората, родени под знака Рак, могат да се похвалят с такива характерни черти като чувствителност, искреност, щедрост. И за това са обичани и предизвикват възхищение. Самите те обаче не винаги се чувстват необходими на хората около тях и съответно щастливи. Всичко е свързано с прекалено голямата им емоционалност и уязвимост. И са способни да изпадат в летаргични състояния за дълго. Съвет: Бъдете по-независими и силни, научете се да не вземате всичко на сърце. Лъв - Зависимост от мнението на другите Лъвовете обичат да бъдат в центъра на вниманието, а най-важното за тях е да изпъкнат. Макар не всички родени под този знак са арогантни и суетни. Но повечето страдат от това, което другите мислят за тях. Това ги тормози, но по правило не показват с нищо на външен вид тази зависимост. И рядко я коментират. Съвет: Спрете да страдате за тези глупости. Повярвайте, повечето хора не си представят живота без вашата компания. Дева - Обидчивост Родените под знака Дева обикновено създават впечатление за спокойни и хармонични хора. И на външен вид техният темперамент изглежда дори студен. Но всъщност вътрешно бушуват и в душата им се блъскат размисли и страсти. Най-често те са изпълнени с обида заради някакво отношение към тях или нехаресване на дадена ситуация. И това определено им пречи да живеят тук и сега и, разбира се, да бъдат щастливи. Съвет: Кажете всичко, което не ви харесва, веднага! Не дръжте нищо в себе си, бъдете свободни. Везни - Подозрителност Везните се отличават със способността си да помагат на другите, честни и отговорни са. Но когато предприемат действия, те често мислят твърде много, преди да направят нещо. Подозрителни са дали ще се получи добре, размишляват върху всяко решение как ще им се отрази. И по този начин създават в себе си много страхове. Съвет: Не взимайте толкова сериозно живота, не се страхувайте да правите грешки. Скорпион - Противоречивост Скорпионите, в зависимост от обстоятелствата, могат да направят различно впечатление. Днес изглеждат общителни и добродушни, а утре дори няма да ви погледнат. А такава противоречива природа кара хората около тях трудно да си съставят мнение за тях. Трудно могат да се променят, но не е невъзможно. Съвет: Опитайте се да не циклите върху успехите и неуспехите, кои са ви приятели и кои - не. Не забравяйте, че животът е много разнообразен и да бъдеш добър човек е по-приятно, отколкото да си лош. Стрелец - Идеализъм Стрелците често са определяни като най-щастливия знак в зодиака. Знаят как да оценят това, което имат, да се наслаждават на малки неща и да не се съсредоточават върху трудностите. Както обаче се казва, няма нищо съвършено. Често си създават идеалистична представа за света, който ги заобикаля, и когато се изправят пред сурова реалност, идват и разочарованията. Съвет: Напомняйте си, че светът наистина е красив, но не може да бъде съвършен. Козирог - Консерватизъм Козирозите се отличават с търпение, издръжливост и целенасоченост. Може да изглежда, че с такива характерни черти те лесно и бързо могат да изградят желания от тях живот. Това обаче не е напълно вярно. Има една черта, което им пречи да се движат напред, към голямото щастие. И това е прекомерното желание за стабилност и консерватизъм. Съвет: Не се страхувайте от новото. Понякога несигурността разкрива много нови хоризонти. Водолей - Мечтатели Водолеите са най-комуникативната зодия сред останалите. Те винаги имат много приятели и познати и не остават сами в живота. За да се чувстваш напълно щастлив, обаче, си заслужава да се приземиш на земята, а не да се движиш в облаците сред илюзии. Важно е също така за Водолеите да осъзнаят, че животът им може да зависи от тях, а не от други хора и обстоятелства. Съвет: Действайте повече, не фантазирайте. Искате ли да получите нещо? Помислете за план и преминете към осъществяването му днес, а не утре или по-късно. Риби - Непостоянство Рибите обикновено са добри психолози. Но за други хора, не за себе си. В своите мисли и чувства представителите на този знак често са много трудни за разбиране, ако не и невъзможни. Ситуацията се усложнява от факта, че Рибите понякога не знаят от какво имат нужда. Днес може да бъде едно, а утре съвсем друго. Това непостоянство им пречи да се чувстват щастливи. Съвет: Опитайте се да не се безпокоите напразно. И мислете положително за себе, захвърлете съжаленията. Сподели:", "date": "2018.07.06", "title": "Според зодията: Коя черта ни пречи да сме по-щастливи?"}
{"url": "http://pik.bg/%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D0%B3%D0%BE%D1%82%D0%BE%D0%B2-%D1%81-%D1%82%D1%80%D0%B8-%D0%B4%D0%B0%D1%82%D0%B8-%D0%B7%D0%B0-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D0%B0-%D0%B7%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news763428.html", "text": "Референдумът за името ще се проведе на 23, 30 септември или 7 октомври, заяви министър-председателят на Македония Зоран Заев в интервю за гръцката държавна телевизия „EPT“, цитиран от македонската информационна агенция „Макфакс“, предава Фокус. Той повтори, че референдумът ще има обвързващ характер и че целта е до 15 януари да се изпълнят всички предвидени задължения. „Ако бъде по-рано, това ще е добре. Дори желаем да сме готови преди Коледните празници, и затова оставяме около 3 месеца. Съгласно нашата конституция и законите, са нужни около стотина дена. Затова 15 януари е поставен като крайна дата“, заяви Заев. „С успешния референдум съм убеден, че всички в парламента ще послушат народа и ще гласуват според неговите желания“, допълни още той. Сподели:", "date": "2018.07.06", "title": "Зоран Заев готов с три дати за референдума за името на Македония"}
{"url": "http://pik.bg/%D1%82%D1%80%D1%8A%D0%BC%D0%BF-%D0%B5-%D0%B1%D0%B8%D0%BB-%D0%B3%D0%BE%D1%82%D0%BE%D0%B2-%D0%BF%D1%80%D0%B5%D0%B7-%D1%86%D0%B5%D0%BB%D0%B8%D1%8F-%D1%81%D0%B8-%D0%B6%D0%B8%D0%B2%D0%BE%D1%82-%D0%B7%D0%B0-%D1%81%D1%80%D0%B5%D1%89%D0%B0-%D1%81-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-news763448.html", "text": "Президентът на САЩ Доналд Тръмп заяви в четвъртък, че „целият си живот е бил готов“ за среща с президента на Русия Владимир Путин, предава ТАСС, цитиран от Фокус. „Целия си живот съм готов за това“, заяви Тръмп. Това изявление, според думите му, е предизвикано от няколко американски медии, които са поставили под въпрос готовността му за среща с президента на Русия. Тръмп допълни, че планира да се договори с Русия. „Да се разбираме с Русия, да се разбираме с Китай, да се разбираме с другите страни – това не е лоша, а хубаво“, поясни още той. Сподели:", "date": "2018.07.06", "title": "Тръмп е бил готов през целия си живот за среща с Владимир Путин"}
{"url": "http://pik.bg/%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%85%D0%B0-%D1%81%D1%82%D0%BE%D1%82%D0%B8%D1%86%D0%B8-%D1%85%D0%BE%D1%80%D0%B0-%D0%B7%D0%B0%D1%80%D0%B0%D0%B4%D0%B8-%D1%82%D0%B5%D1%87-%D0%BD%D0%B0-%D0%B3%D0%B0%D0%B7-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BF%D1%80%D0%B0%D0%B3%D0%B0-news763454.html", "text": "Около 500 души бяха евакуирани от центъра на Прага заради голямо изтичане на газ, съобщи изданието cznews.info, цитира Нюз.бг. В района на площада в Старе место, където е регистрирано изтичането, бяха затворени няколко улици и временно беше спряно движението на градския транспорт, съобщи представителят на управата на градската пожарна служба Мартин Кавка. Аварията е установена около 20:00 ч. местно време. Местната полиция съобщи в Туитър, че двама цивилни и трима полицаи са хоспитализирани със симптоми на обгазяване. Състоянието им се подобрява. Сподели:", "date": "2018.07.06", "title": "Евакуираха стотици хора заради теч на газ в центъра на Прага"}
{"url": "http://pik.bg/33-%D1%81%D1%82%D0%B0%D0%BD%D0%B0%D1%85%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%B6%D0%B5%D0%B3%D0%B0%D1%82%D0%B0-%D0%B2-%D0%BA%D0%B0%D0%BD%D0%B0%D0%B4%D0%B0-news763449.html", "text": "33 са вече жертвите на горещата вълна в източната канадска провинция Квебек, предаде Франс прес. За днес се очаква максимална температура от 35 градуса по Целзий. Все пак се очаква да захладнее още тази вечер, като през следващите дни температурите спаднат до 23 градуса. През 2010 г. гореща вълна взе близо 100 жертви в района на Монреал, припомня Франс прес, цитира Фокус. Сподели:", "date": "2018.07.06", "title": "33 станаха жертвите на жегата в Канада"}
{"url": "http://pik.bg/%D0%B2%D1%80%D0%B5%D0%BC%D0%B5%D1%82%D0%BE-%D0%BD%D0%B5-%D0%BE%D0%B1%D0%B5%D1%89%D0%B0%D0%B2%D0%B0-%D0%BC%D0%BD%D0%BE%D0%B3%D0%BE-%D0%BF%D0%B5%D1%82%D1%8A%D0%BA-%D1%89%D0%B5-%D0%B5-%D1%81%D0%BB%D1%8A%D0%BD%D1%87%D0%B5%D0%B2-%D0%B0-%D1%83%D0%B8%D0%BA%D0%B5%D0%BD%D0%B4%D1%8A%D1%82-%D1%81%D1%8A%D1%80%D0%B4%D0%B8%D1%82-news763398.html", "text": "През нощта явленията ще затихнат и над по-голямата част от страната ще е предимно ясно. По-значителна ще се задържи облачността до сутринта над източните райони, на отделни места там ще има краткотрайни превалявания. Утре ще е предимно слънчево. В следобедните часове главно над Югозапдна България ще се развива купеста и купесто-дъждовна облачност, но само на отделни места ще превали и прегърми. Максималните температури ще са между 29° и 34°. Над планините ще е предимно слънчево. Временни увеличения на облачността ще има в следобедните часове, когато на места ще има краткотрайни валежи, придружени с гръмотевици. Ще духа предимно умерен вятър от север-северозапад. Максималната температура на 1200 метра ще бъде около 25°, на 2000 метра - около 17°. По Черноморието преди обяд ще има по-значителна облачност и на места ще превали слабо. По-късно през деня облачността ще намалее и ще се установи предимно слънчево време. Ще духа бриз. Максималните температури ще са 25-27°. Температурата на морската вода е 24-26°. Вълнението на морето ще е 1 бал. През почивните дни над Западна и Централна, а в началото на новата седмица и над Източна България ще се развива купеста и купесто-дъждовна облачност. Ще има краткотрайни валежи и гръмотевични бури, възможни са и градушки. На места явленията временно ще са интензивни, валежите - значителни. Вятърът ще се ориентира от север-северозапад и ще настъпи захлаждане. В понеделник валежите ще бъдат главно в Централна Северна и в Североизточна България, както и в планините. От вторник ще настъпи временно и относително стабилизиране на въздушната маса над страната. Ще има повече слънце, превалявания са възможни само на отделни места, температурите ще се повишават. Сподели:", "date": "2018.07.06", "title": "ВРЕМЕТО НЕ ОБЕЩАВА МНОГО: Петък ще е слънчев, а уикендът сърдит"}
{"url": "http://pik.bg/%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D1%89%D0%B5-%D1%80%D0%B0%D0%B7%D0%B8%D1%81%D0%BA%D0%B2%D0%B0-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D0%B2-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%B8%D0%BD%D1%82%D0%B5%D0%B3%D1%80%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D1%85%D0%BE%D1%80%D0%B0%D1%82%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-news763450.html", "text": "Промените в Закона за интеграцията на хората с увреждания ще разисква Народното събрание.С измененията в Закона е предвидено месечната добавка за социална интеграция да се предоставя в зависимост от степента на намалена работоспособност или вида и степента на увреждането. До спешната промяна в закона се стигна след като Върховния административен съд отмени уеднаквяването на размера на добавките на хората с увреждания. С внесения законопроект се регламентира процедурата по представяне на документ, който да удостовери продължителността на обучението, като основание за изплащане на интеграционните добавки на хората с увреждания. С промените се въвежда и определянето на базата за изчисляване на месечната добавка за социална интеграция според гарантирания минимален доход, като месечната добавка за транспортни услуги в размер на 15 % от гарантирания минимален доход се запазва, предава БНР. Също така се запазва месечната добавка за ползването на информационни и телекомуникационни услуги в размер на 20 % от гарантирания минимален доход. Според вносителите от ГЕРБ, „Обединени патриоти“ и „Воля“, с проектозакона ще се ограничи рискът от отпадане на хората с трайни увреждания, които получават социални добавки, а също така ще се осигури непрекъсваемост на получаваните до този момент месечни добавки, с оглед на създадения правен вакуум. Днес в рамките на парламентарния контрол на депутатски въпроси ще отговарят трима министри. Социалният министър Бисер Петков ще разясни предвиденото по-високо заплащане на нощния труд. Сподели:", "date": "2018.07.06", "title": "Парламентът ще разисква промените в Закона за интеграцията на хората с увреждания "}
{"url": "http://pik.bg/%D0%B5%D0%BA%D0%B7%D0%B5%D0%BA%D1%83%D1%82%D0%B8%D1%80%D0%B0%D1%85%D0%B0-%D0%BD%D0%B0%D0%B9-%D0%B8%D0%B7%D0%B2%D0%B5%D1%81%D1%82%D0%BD%D0%B8%D1%8F-%D1%82%D0%B5%D1%80%D0%BE%D1%80%D0%B8%D1%81%D1%82-%D0%B2-%D1%8F%D0%BF%D0%BE%D0%BD%D0%B8%D1%8F-news763455.html", "text": "Шоко Асахара, лидерът на сектата \"Аум Шинрикьо\", която пое отговорност за атаката с отровен газ в метрото на Токио през 1995 г., е бил екзекутиран, съобщи Би Би Си с позоваване на японски медии. Атаката със зарин, която е най-мащабният терористичен акт н Япония, причини смъртта на 13 души, а хиляди други пострадаха. Още 12 членове на \"Аум\" очакват да бъдат екзекутирани, предава НюзБг. Изпълнението на смъртните присъди беше отложено докато бъдат изпълнени последните желания на всички осъдени. Това стана през януари. Сподели:", "date": "2018.07.06", "title": "Екзекутираха най-известния терорист в Япония"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F%D1%82-%D0%BA%D0%B0%D0%B1%D0%B8%D0%BD%D0%B5%D1%82-%D1%81%D0%B5-%D1%81%D1%8A%D0%B1%D0%B8%D1%80%D0%B0-%D0%BD%D0%B0-%D0%B2%D0%B0%D0%B6%D0%BD%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%B7%D0%B0-%D0%B4%D0%BE%D0%B3%D0%BE%D0%B2%D0%B0%D1%80%D1%8F%D0%BD%D0%B5-%D0%BD%D0%B0-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-%D1%81-%D0%B5%D1%81-%D1%81%D0%BB%D0%B5%D0%B4-%D0%B1%D1%80%D0%B5%D0%BA-news763451.html", "text": "Днес британският кабинет се събира в Чекърс - лятната резиденция на премиера Тереза Мей - на изключително важно заседание за договаряне на обща позиция по бъдещите отношения с ЕС след Брекзит, с която да излезе на преговорите с Брюксел. Различията между евроскептиците и еврофилите в кабинета остават големи, а някои политически наблюдатели предричат дори оставки, ако не бъде постигнато споразумение. Тревожни новини за Тереза Мей дойдоха от министерството на външните работи в навечерието на срещата в Чекърс, където Борис Джонсън проведе среща с най-изявените „брекзитиъри“, сред които Майкъл Гоув, Дейвид Дейвис и Лиъм Фокс, за изработване на тактика на днешното заседание. „Брекзитиърите“ се тревожат, че с предлагания от Тереза Мей трети модел за уреждане на въпроса с митническия съюз, който трябва да бъде обсъден утре, Великобритания ще продължава да е във васално положение спрямо ЕС и това няма да й позволи да сключва свободни търговски споразумения с други страни по света. Визира се най-вече бъдеща сделка със Съединените щати, предава БНР. Според изтекла информация министърът за Брекзит Дейвид Дейвис е предупредил Тереза Мей, че последното й предложение за митническия съюз, което е хибрид между плановете на два лагера в кабинета, е нефункционално и освен това със сигурност ще бъде отхвърлено от ЕС. Сподели:", "date": "2018.07.06", "title": "Британският кабинет се събира на важно заседание за договаряне на отношения с ЕС след Брекзит"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BE%D0%B1%D1%8F%D0%B2%D0%B8-%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B8%D1%82%D0%B5-%D1%81%D0%B8%D0%BB%D0%B8-%D0%BD%D0%B0-%D1%81%D0%B0%D1%89-%D0%B7%D0%B0-%D0%BD%D0%B0%D0%B9-%D1%81%D0%B8%D0%BB%D0%BD%D0%B8%D1%82%D0%B5-%D0%B2-%D1%81%D0%B2%D0%B5%D1%82%D0%B0-news763453.html", "text": "Президентът на САЩ Доналд Тръмп заяви в четвъртък, че американските въоръжените сили са най-силните в света и изрази надежда, че Америка никога няма да се налага да ги използва, предава ТАСС, цитира Фокус. Тези думи Тръмп изрече по време на среща със свои поддръжници в американския щат Монтана. „Ще го кажем така, че да го чуят всички. Имаме най-великите въоръжени сили и, надявам се, никога няма да ни се налага да ги използваме. Знаете ли единственият начин, при който никога няма да ви се налага да ги използвате? Ако те са толкова добри, толкова мощни, толкова силни, че никой няма да иска да си играе игри (с вас)“, заяви американският президент, добавяйки че Вашингтон прави именно това. В същото време той заяви, че е необходимо „да се разбираме с други страни“, в това число и с ядрените държави. „Да се разбираме помежду си – това действително е добро и мъдро“, подчерта Тръмп. Сподели:", "date": "2018.07.06", "title": "Доналд Тръмп обяви въоръжените сили на САЩ за най-силните в света"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B8-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8%D1%8F%D1%82-%D0%BA%D0%BC%D0%B5%D1%82-%D0%B2%D1%8A%D0%B2-%D0%B2%D0%BE%D0%B9%D0%BD%D0%B0-%D0%B7%D0%B0-%D0%B7%D0%B5%D0%BC%D1%8F-news763466.html", "text": "„Какво имам да се разбирам с Община Пловдив? Мога да се разбирам с тях, ако искам да взема нещо от Общината, тогава ще се разбирам аз с тях. Иначе те трябва да се разберат с мен”, каза военният министър Красимир Каракачанов, относно спора за 60-те декара на Гладно поле. Припомняме, че преди повече от седмица кметът Иван Тотев намекна, че от МО вероятно са променили намеренията си за терените на Гладно поле, където трябва да се изгради втория градски центъра на Пловдив. „Още преди една година казах – времето на подаръците в армията свърши! При наличието на няколкостотин военнослужещи без дом в Пловдив да подаряваме терени… По-добре да построим нещо на тези имоти,а не да плащаме наеми на военните”, каза още военният министър, като визираше апетитите на кмета на Поморие да превземе военен санаторуим. Единствено бързата реакция тогава на силовият министър пресече апетитите, съобщава \"Трафик нюз\". Задочният спор между Иван Тотев и Красимир Каракачанов започна преди 2 седмици. Тогава правителството реши да обяви имоти публична държавна собственост на военните за частна държавна собственост. Сред тях са и 60 дка на поделението. В решението бе записано, че единият от имотите е с площ от 10 537 кв. м и с 4 броя сгради, а другият  - с площ от 51 128 кв. м и с 8 броя сгради. За въпросните терени Община Пловдив имаше споразумение с Министерството на отбраната, по силата на което градските власти трябваше да построят път за 1 млн. лева на военните. Те от своя страна щяха да прехвърлят имотите, които не се ползват от тях. Тотев обаче намекна, че МО смятат да ползват имотите по друго предназначение и ще иска среща с министър Красимир Каркачанов. Сподели:", "date": "2018.07.06", "title": "СКАНДАЛ! Каракачанов и пловдивският кмет във война за земя"}
{"url": "http://pik.bg/%D0%B4%D1%80%D0%B0%D0%BC%D0%B0%D1%82%D0%B8%D1%87%D0%BD%D0%BE-%D1%81%D0%B5-%D0%BF%D0%BE%D0%BA%D0%B0%D1%87%D0%B2%D0%B0%D1%82-%D0%B7%D0%B0%D0%BF%D0%BB%D0%B0%D1%85%D0%B8%D1%82%D0%B5-%D0%B7%D0%B0-%D0%B3%D0%BE%D0%BB%D0%B5%D0%BC%D0%B8%D1%8F-%D0%B1%D0%B0%D1%80%D0%B8%D0%B5%D1%80%D0%B5%D0%BD-%D1%80%D0%B8%D1%84-news763456.html", "text": "Големият бариерен риф е застрашен от масово избелване на коралите на всеки две години, ако не бъдат намалени драстично емисиите на парникови газове, предаде БТА, цитира Нова. До 2034 г. екстремните океански температури, предизвикали масовото избелване на рифа през 2016 г. и 2017 г., може да започнат да се появяват на всеки две години. \"Подобни кратки периоди между избелването са много опасни, защото групите корали се оформят поне за 10 години\", обясниха от австралийската неправителствена организация „Съвет по климата”. Големият бариерен риф край източния австралийски бряг е най-голямата коралова система в света. Той е по-голям от Италия. През 2016 г. и 2017 г. умряха около 30 процента от коралите, като в някои зони смъртността беше 75 процента. Избелване на всеки две години би било \"смъртна присъда\" не само за Големия бариерен риф, но и за другите коралови рифове по света. Сподели:", "date": "2018.07.06", "title": "Драматично се покачват заплахите за Големия бариерен риф"}
{"url": "http://pik.bg/%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%B2%D0%B4%D0%B8%D0%B3%D0%BD%D0%B0-%D1%81%D1%83%D0%BF%D0%B5%D1%80%D0%BA%D1%83%D0%BF%D0%B0%D1%82%D0%B0-news763467.html", "text": "Шампионът Лудогорец победи носителя на купата на страната Славия с 1:0 и по този начин спечели Суперкупата на България, която е трета в историята на „орлите“. Единственото попадение вкара Клаудио Кешерю. “Искам да подаря тази победа на предишния наставник на Лудогорец Димитър Димитров – каза треньорът на тима от Разград Пауло Аутори. – Искам да поздравя и играчите. Всеки един мач е важен. Ние сме отбор, който обича да побеждава. Има още неща, които трябва да добавим за следващите мачове. Трябва да знаем, че успехът е светлина, която може и да изчезне, но престижът е завинаги. Трябва да забравим всичко, което сме спечелили досега и да продължим да работим.“ \"Хареса ми, че момчетата се постараха и подходиха сериозно\", заяви изпълнителният директор на Лудогорец Ангел Петричев. \"Играта на моменти носеше наслада за окото. Искам да поздравя всички хора, които прекосиха Балкана, за да подкрепят отбора. Честитя на всички наши фенове. Вярвам в момчетата. Стремежът на Лудогорец е да върви нагоре и да се развива като клуб. Целта ни е да се подобряваме във всички аспекти\", коментира Петричев. Сподели:", "date": "2018.07.06", "title": "Лудогорец вдигна Суперкупата"}
{"url": "http://pik.bg/%D0%B7%D0%B2%D0%B5%D1%80%D1%81%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-16-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D0%BE%D1%82%D0%BE%D1%80%D0%B8%D1%81%D1%82-%D0%B5-%D0%B2-%D0%BA%D0%BE%D0%BC%D0%B0-%D1%81%D0%BB%D0%B5%D0%B4-%D1%83%D0%B4%D0%B0%D1%80-%D0%B2-%D1%82%D1%80%D0%B0%D0%BA%D1%82%D0%BE%D1%80-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%BC%D1%83-%D0%BD%D0%B0-%D0%B3%D1%83%D1%80%D0%B1%D0%B5-news763471.html", "text": "16-годишен моторист от Мосомище, община Гоце Делчев, е с тежка черепно-мозъчна травма и комбинирани травми след удар в трактор. Пътният инцидент станал завчера малко преди 18,00 часа на второстепенен път в село Мосомище, предаде струма.бг. Мотористът загубил управление над мощната машина и се забил в трактора. При силния удар А.Л. наранил тежко главата си и загубил съзнание. На младежа е оказана първа помощ от спешен екип и е транспортиран в болница „Иван Скендеров“ – Гоце Делчев. Пострадалият бе приет в критично състояние, изпаднал в кома, с тежка фрактура на черепа и мозъчни наранявания, каза началникът на реанимация в гоцеделчевската болница д-р Милан Първанов. Той поясни, че са предприети реанимационни действия и изследвания в образна диагностика от екип начело с д-р Петър Филибев и рентгенов лаборант Елена Бакърджиева. След изследванията са установени и други сериозни травми – контузия на бял дроб с кръвоизлив и фрактура на ръката. „Състоянието на пациента бе животозастрашаващо, след оказаната анестезиологична помощ успяхме да стабилизираме състоянието му, за да бъде транспортиран за столицата. Черепно-мозъчните травми се оперират с високоспециализирана апаратура, най-важното е, че до няколко часа пациентът бе преведен в университетска болница”, поясни д-р Милан Първанов. През нощта, малко преди 03,00, момчето е транспортирано с реанимобил за столицата. Мотористът е опериран от екип начело с д-р Нурфет Алиоски, завеждащ неврохирургия в столична болница. Интервенцията е успешна, момчето остава за интензивно лечение под активно лекарско наблюдение. Запознати коментираха, че родителите на момчето са заминали на гурбет в Германия. Те вече са информирани за инцидента. Това е вторият тежък инцидент, станал с моторист само за ден и приет в болницата в Гоце Делчев. 40-годишен е с фрактура на ръката, след като се заби в „Опел“ и автобус на пътя край Долно Дряново. Сподели:", "date": "2018.07.06", "title": "ЗВЕРСКА КАТАСТРОФА! 16-годишен моторист е в кома след удар в трактор, родителите му на гурбет в Германия"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D0%B8%D0%B3-29-%D1%81%D0%B5-%D1%80%D0%B0%D0%B7%D0%B1%D0%B8-%D0%B2-%D0%BF%D0%BE%D0%BB%D1%88%D0%B0-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB-news763522.html", "text": "Изтребител МиГ-29 на полските въоръжени сили се е разбил в северната част на страната, а пилотът е загинал, съобщиха от полското военно министерство. Уточнява се, че обстоятелствата около инцидента се разследват от разследващата комисия за авиационни инциденти. \"По време на нощен полет, самолет МиГ-29 от 22-ра тактическа авиационна база се разби. Пилотът катапултира в района на град Сакувко, на 18 км от Малборк. Отломките на самолета бяха открити на около 1,5 км от града. Лекар от спешна помощ констатира смъртта на пилота\", се посочва в изявлението на военното министерство на Полша. Покойният пилот е мила повече от 850 летателни часа, включително повече от 600 часа с МиГ-29, с който се изпълнявал бойни задачи, многократно е участвал в национални и международни учения, уточниха от ведомството. В края на 2017 г. друг МиГ-29 на полските военновъздушни сили се разби в района на Минск-Мазовецки край Варшава. Пилотът оцеля, макар че не катапултира от самолета във въздуха. Полската армия разполага с флотилия от 48 американски изтребителя F-16, както и 32 броя МиГ-29, няколко от които бяха заземени заради липсата на резервни части. Сподели:", "date": "2018.07.06", "title": "ИЗВЪНРЕДНО! МиГ-29 се разби в Полша, има загинал"}
{"url": "http://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-%D1%88%D0%B5%D1%81%D1%82-%D0%BA%D0%BE%D0%BB%D0%B8-%D0%B7%D0%B0-80-000-%D0%BB%D0%B5%D0%B2%D0%B0-%D0%B8%D0%B7%D0%B3%D0%BE%D1%80%D1%8F%D1%85%D0%B0-%D0%B2-%D0%BF%D0%BE%D0%B4%D0%BF%D0%B0%D0%BB%D0%B5%D0%BD%D0%B0%D1%82%D0%B0-%D0%B0%D0%B2%D1%82%D0%BE%D0%BA%D1%8A%D1%89%D0%B0-%D0%B2-%D1%81%D0%BE%D1%84%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news763481.html", "text": "Шест автомобила изгоряха в софийска автокъща. Колите по-скоро приличат на взривени, отколкото на запалени, предава бТВ. В държава, в която хората живеят с такова чувство за безнаказаност, всичко е възможно, казва пред камерата на телевизията Ивайло Филипов. Около 2 часа сутринта ми звънна наемодателят и каза, че има пожарникари в автомобилната къща и по най-бързия начин се организирахме. Като пристигнахме, заварихме пожарна, полиция. Колите вече бяха изгасени“, разказва Ивайло Филипов. Нищо не е останало от автомобилите. Всичко се е стекло заради силната температура. Предният капак на един от тях е нагънат и прилича на взривен. Разтопен е дори масивният радиатор. Пожарът е станал в 2 часа, но не снощи, а предната вечер, уточни Митов. „Прерязана е мрежата. Влезли са, полели са автомобилите и са ги запалили“, добавя колегата му Алеко Минчев. „Може да имаме съмнения, ако същото нещо не се бе случило с предишния наемател. В държава, в която хората живеят с такова чувство за безнаказаност всичко е възможно“, заяви Филипов. Имаме щети за 80 000 лева, добави той. Сподели:", "date": "2018.07.06", "title": "ОГНЕН АД! Шест коли за 80 000 лева изгоряха в подпалената автокъща в София (СНИМКИ)"}
{"url": "http://pik.bg/%D1%81%D0%BE%D1%86-%D0%BD%D0%B5%D0%B2%D0%BE%D0%BB%D0%B8-%D1%81%D1%8A%D0%BC%D0%BD%D0%B5%D0%BD%D0%B8%D1%8F-%D0%B3%D1%80%D0%B8%D0%B7%D0%B0%D1%82-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%B7%D0%B0-%D0%BB%D0%B5%D1%82%D0%B8%D1%89%D0%B5-%D1%81%D0%BE%D1%84%D0%B8%D1%8F-news763486.html", "text": "Какъв трябва да бъде концесионера на летище София коментира пред Би Ти Ви депутатката от БСП Елена Йончева. Тя припомни кандидатите по време на служебния кабинет, когато концесията бе прекратена. Тогава на финала останаха само две турски фирми. Не казваме, че е лошо турска фирма да държи летището, но е нормално едно летище да отстрани своята конкуренция. Но кои са тези две турски фирми, които щяха да вземат концесията, ако тя не бе прекратена от служебния кабинет? Едната е строител на най-голямото летище в Европа, което се намира в европейската част на Истанбул в Турция, обясни Йончева. Вчера стана ясно, че аеропортът се дава на концесия за 35 години за сумата от близо 4 млрд. евро. \"Целият информационен масив на държавата ще се използва от концесионера. Ако това е европейска фирма на Европейския съюз, няма проблем, но, ако пак е фирма от южната ни съседка, има въпросителни. Турция е наш много добър съсед, но всяка държава защитава своите интереси. Турция контролира мигрантския поток и ни прави зависими, посочи още тя. За миналата година Летище София има 11 милиона печалба, приходите 48 милиона, всяка година се увеличават пътниците и печалбата, посочи червената депутатка. Всички големи европейски туроператори с опит се отказаха от концесията преди време, а останаха само двете турски фирми. Летище София е сред обектите на национална сигурност на България. Живеем във време на тероризъм и бежанци, намекна Йончева. Пропуснали сме 60 000 мигранти през българска територия, включително и последната година. Истината е, че преградата на границата не спира мигрантите, но ги канализира. Някой контролира тези канали. Да сте чули за разбит голям канал на мигранти? Чуждите служби имат тази информация и представят сметката в един момент, посочи още депутатката на въпрос дали Европа ще ни връща бежанци. България се справи с европредседателството, справихме се с логистиката. Сложихме плочки пред НДК....Няма държава, която да не се е справила с това. Но вижте взаимоотношенията между Сърбия и Косово, вижте дали имаме по-големи шансове за Шенген, коментира още депутатката, запитана дали страната ни се е справила с председателството. Проверете каква е тази награда, която се дава в Сараево. Това не е европейска награда, но се нарича европейска награда, коментира Йончева наградата за европейска личност на годината за премиера Бойко Борисов. Сподели:", "date": "2018.07.06", "title": "СОЦ НЕВОЛИ! Съмнения гризат Елена Йончева за летище София"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D1%81%D0%BC%D1%8A%D1%80%D1%82-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-%D0%B2-%D1%83%D0%B6%D0%B0%D1%81-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D1%82%D1%80%D1%83%D0%BF-%D0%BD%D0%B0-%D0%B6%D0%B5%D0%BD%D0%B0-%D0%BE%D0%BF%D0%B0%D1%81%D0%B0%D0%BD-%D0%B2-%D0%B5%D0%BB%D0%B5%D0%BA%D1%82%D1%80%D0%B8%D1%87%D0%B5%D1%81%D0%BA%D0%B8-%D0%BA%D0%B0%D0%B1%D0%B5%D0%BB%D0%B8-news763534.html", "text": "В 10.45 часа на 4 юли в РУ- Козлодуй е получен сигнал, че около минути преди това на улица в с. Михайлово е открито починало лице. На място са изпратени служители на УП-Хайредин, които установили, че починалото лице е 50-годишна жена. Извършен е оглед на местопроизшествие, като при огледа са установени ел. проводници, минаващи под тялото. По трупа са установени следи от електрическо изгаряне. Не са открити следи от насилие по тялото. Вероятна причина за настъпване на смъртта е спъване в провиснал електрически проводник.Трупът е извозен за аутопсия в МБАЛ „Христо Ботев” –Враца. По случая в РУ-Козлодуй е образувано досъдебно производство. Тялото на 50-годишна жена е открито на улица в село Михайлово, вероятната причина за смъртта е спъване в провиснал електрически проводник. Това съобщиха от пресцентъра на ОДМВР-Враца. Сподели:", "date": "2018.07.06", "title": "СТРАШНА СМЪРТ! Врачанско в ужас, намериха труп на жена опасан в електрически кабели"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B7%D0%B0%D0%B3%D0%B8%D0%BD%D0%B0-%D0%B5%D0%B4%D0%B8%D0%BD-%D0%BE%D1%82-%D0%B2%D0%BE%D0%B4%D0%BE%D0%BB%D0%B0%D0%B7%D0%B8%D1%82%D0%B5-%D0%BE%D0%BF%D0%B8%D1%82%D0%B0%D0%BB-%D0%B4%D0%B0-%D1%81%D0%BF%D0%B0%D1%81%D0%B8-%D0%B4%D0%B5%D1%86%D0%B0%D1%82%D0%B0-%D0%B2-%D1%82%D0%B0%D0%B9%D0%BB%D0%B0%D0%BD%D0%B4-news763464.html", "text": "Водолаз загина по време на операцията по спасяване на блокираните в наводнена пещера в Тайланд млади футболисти и техният треньор. Спасителят е починал от липса на въздух в опит да се върне към командния център, изграден на 1,2 км в пещерата. Мащабната спасителна операция продължава. 12-те млади футболисти и треньорът им прекараха 9 дни без храна преди да бъдат открити в малка ниша в пещерата. Извеждането им в момента се смята за изключително рисковано и се изчаква придошлите води да се оттеглят, което може да отнеме месеци. Сподели:", "date": "2018.07.06", "title": "ТРАГЕДИЯ! Загина един от водолазите опитал да спаси децата в Тайланд"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%BF%D0%BB%D0%B5%D0%B2%D0%B5%D0%BD---%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%B4%D0%B5%D1%86%D0%B0-%D0%B5%D0%B4%D0%BD%D0%BE%D1%82%D0%BE-%D1%81-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-news763545.html", "text": "Четирима души са пострадали при катастрофа в Плевен . 20-годишно момиче е с опасност за живота. Инцидентът е станал след полунощ на улица „Петко Каравелов“ в Плевен. 19-годишният шофьор изгубил управление над автомобила и се ударил челно в дърво. По първоначална информация причината за инцидента е движение с несъобразена скорост. При катастрофата са пострадали три момичета, които са пътували в колата – две на 19 години и едно на 20, както и шофьорът на БМВ-то. Те са настанени в болница в Плевен . Най-сериозно е състоянието на 20-годишното момиче, което е с опасност за живота. То има фрактура на лявата ръка и черепно-мозъчна травма. Шофьорът е с травма на кръста. Сподели:", "date": "2018.07.06", "title": "ИЗВЪНРЕДНО! Тежка катастрофа в Плевен - има ранени деца, едното с опасност за живота"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D0%BF%D1%80%D0%B0%D0%B2%D0%B5%D1%82%D0%B5-%D1%81%D0%B5%D0%BA%D1%81-%D0%B8-%D0%BD%D0%BE%D1%81%D0%B5%D1%82%D0%B5-%D1%81%D0%B2%D0%B5%D1%82%D0%BB%D0%B8-%D0%B4%D1%80%D0%B5%D1%85%D0%B8-news763463.html", "text": "18-ят слънчев ден е посветен на Благото, на благодарността и милостта. Това е празничен и весел ден, в който е нужно да правите всичко с лекота и усмивка на лице, пише астрологът Ивелина Пенчева в хороскопа си. „Постарайте се да внесете в света повече хармония! Доставяйте удоволствие както на себе си, така и на околните! Хубаво е да се смеете, да се радвате, да се веселите, да има развлечения, игри и занимания с децата, размяна на подаръци. Препоръчва се да прекарате времето си в приятна компания, да общувате с приятели. Добре е да се обменя информация и опит“, добавя астрологът. „Препоръчва се укрепване на физическото тяло, занимания със спорт. Благоприятни са сексуалните контакти. Ден за възстановяване на справедливостта, затова трябва да се намери справедливо решение. Хубаво е да се дава прошка на враговете и неприятелите ни. Бъдете благодарни и милосърдни! Живейте с всички хора в съгласие! Старайте се да не бъдете в тежест на околните и да не живеете за чужда сметка! Вашите деяния трябва да бъдат съгласувани със съвестта ви. Може да пиете, но умерено“, съветва Ивелина Пенчева. „Не се препоръчва уединение. Не се претоварвайте и не се занимавайте с тежка работа! Покупките са нежелателни. Не трябва да се нарушават законите и да се вършат безчестия и мръсотии“, добавя тя. „Постарайте се да не вършите дори най-малките нарушения, като да говорите от служебния телефон лични разговори или да използвате служебното си положение за лични цели! Не вземайте участие в конфликти! Не се препоръчва да се бръснете и да се подстригвате“, обяснява астрологът. Тя съветва да се яде често и по-малко употреба на сладко. „Храната да е лека, млечна. Не се препоръчват пък светлите дрехи. Придържайте се към тъмните цветове, за предпочитане черни и сиви“, добавя Ивелина Пенчева. „Сънищата почти нямат значение, особено ако се сънуват в слънчев ден. Значение имат само онези, които се сънуват при облачно време. Дрехи – просперитет, късмет; птици – новини, приятели, компания“, уточнява астрологът. Сподели:", "date": "2018.07.06", "title": "ЗВЕЗДИТЕ ГОВОРЯТ! Правете секс и носете светли дрехи"}
{"url": "http://pik.bg/%D0%BF%D1%80%D0%BE%D0%BC%D1%8F%D0%BD%D0%B0-%D0%B2-%D0%BA%D0%B0%D1%82-%D0%BD%D0%B0%D0%BC%D0%B0%D0%BB%D0%B8-%D0%BE%D0%BF%D0%B0%D1%88%D0%BA%D0%B8%D1%82%D0%B5-news763549.html", "text": "Опашките и напрежението пред каналите на КАТ намаляха след удължаването на работния ден с 1 час, коментираха очевидци и допълват, че вече не е необходимо да се взима отпуск при регистрация на автомобил, съобщава \"Труд\". \"Приятно съм изненадан – минах през каналите за регистрация с автомобила, сложиха му номера и си получих талоните за около час и половина, без да чакам по опашки. Освен това хората бяха приветливи, навсякъде има цветя, а в помещенията – климатици\", разказа купувач на току-що докаран от чужбина автомобил. Преди около 10 г. той пак е бил по същия повод пред пункта на КАТ - София. Тогава чакал от сутринта до 16:00 часа следобед. \"Тогава си бяха взел отпуска, за да си регистрирам колата, спомням си, че тогава тук нямаше даже и една тоалетна\", добави столичанинът. Над 2500 души и 1200 коли минават всеки ден през КАТ-София, като потокът постоянно се увеличава. За да стопят опашките, пътните полицаи са въвели удължено работно време от 7:30 часа сутринта. Пускането в двора пред каналите започва към 7:00 ч и така изчезват автоколоните по улица \"Лъчезар Станчев\". Обмисля се и въвеждането на две смени на работа, но това ще бъде възможно, ако се назначат допълнително още 20 служители. Вече има такова искане до МВР и то не е нелогично, тъй като всеки ден от пункта директно в държавния бюджет влизат над 100 000 лв. от такси за регистрация на автомобили, смяна на талони и книжки на шофьорите, както и от глоби на нарушители. От КАТ са благодарни на Столична община, че са отпуснати средства за ремонт и разширение на тротоара края пункта, поставено е ново улично осветление и се възстановява градинката с фонтан откъм входа за техническите прегледи. След спечелени обществени поръчки, фирми вече са оборудвали пункта с безжичен интернет, нови климатици, нова система от 70 камери за видеонаблюдение, генератор за ток, който да се включва при авария, за да не спират компютрите на КАТ. Сподели:", "date": "2018.07.06", "title": "Промяна в КАТ намали опашките"}
{"url": "http://pik.bg/%D0%B7%D0%B0%D1%80%D1%8F%D0%B7%D0%B0%D1%85%D0%B0-%D0%BB%D1%83%D0%B4-%D0%B3%D0%B5%D1%80%D0%BC%D0%B0%D0%BD%D0%B5%D1%86-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%B0%D1%82%D0%B0-%D0%B1%D0%BE%D0%BB%D0%BD%D0%B8%D1%86%D0%B0-%D0%B8%D0%B7%D1%82%D0%BE%D1%80%D0%BC%D0%BE%D0%B7%D0%B5%D0%BD%D0%B8%D1%8F%D1%82-%D0%BF%D0%B5%D1%80%D1%81%D0%BE%D0%BD%D0%B0%D0%BB-%D0%BF%D1%80%D0%BE%D0%BF%D0%B8%D1%89%D1%8F-%D1%89%D0%B5-%D0%BF%D0%B8%D1%88%D0%B5%D0%BC-%D0%BD%D0%B0-%D1%84%D1%80%D0%B0%D1%83-news763514.html", "text": "Луд германец втора седмица е зарязан в УМБАЛ Бургас. От него не се интересува нито туроператорската фирма, с която е дошъл на почивка, нито германското посолство, предаде Флагман.бг. Германецът е пощурил цялото отделение по ортопедия и освен персонала, тормози и останалите пациенти. Освидетелстван шизофреник е, но в психодиспансера също не го искат. Няма пари, не желае да бъде изписан, а и няма къде да отиде. Последната надежда за спасение е фрау Меркел, до която персоналът подготвял подписка. 58-годишният Михаел дошъл на почивка с „Некерман“ в Слънчев бряг. Бил настанен в хотел „Тия Мария“. Там спрял да си пие хапчетата, станал агресивен и започнал да налита на гостите. Персоналът не можел  да го укроти. Една вечер налетял и на собственика и тогава чашата преляла и хотелиерите го изхвърлили навън. На 19 юни Михаел се озовал в Спешното на УМБАЛ Бургас със счупена ръка. Бил гипсиран и изписан. Твърдял, че е бит, преследван и репресиран. Уведомена била и полицията. На следващия ден германецът отново цъфнал в болницата, този път – със счупен таз. Разказвал, че отново е бит и преследван. В куфара му, облепен с лепенки на „Некерман“, бил открит странен боен арсенал със средства за самозащита. Трябвали му, за да се пази от „враговете“. Оттогава до момента, германецът се намира в Отделението по ортопедия. Счупената тазобедрена става трябва да се смени, но той не желае това. Не иска да заплати изкуствената става, не желае друга операция, не желае да бъде изписан. Европейската му здравна карта покрива оказването на с пешна помощ, но не и цената на имплантите. Пари няма – лекарите в отделението  му купуват храна, самобръсначка, четка за зъби. Два пъти е викан психиатър, който изписал хапчета за шизофрения, но мъжът отказва да ги пие. Вече е добре, може да се придвижва с инвалидна количка. С нея обикаля цялото отделение, влиза в другите стаи, плаши персонала. Откакто е приет, туроператорската му фирма не се е поинтересувала от него. А трябвало да отлети обратно още на 25 юни. „Страх ни е от него, неприятно е да се работи така. Неприятно е и за останалите пациенти. Нямаме механизъм, по който да го махнем от отделението. Два пъти го водихме в Психото, обаче там не го искат“, разказа медицинска сестра, пожелала анонимност. От пресцентъра на УМБАЛ Бургас не пожелаха да навлизат в детайли по случая, но потвърдиха, че има такъв проблемен пациент. Болницата е уведомила германското посолство, от което са обещали да издирят близките му. До момента обаче никой не е пожелал да си прибере Михаел обратно, от посолството няма и друга реакция. Сподели:", "date": "2018.07.06", "title": "Зарязаха луд германец в Бургаската болница! Изтормозеният персонал пропищя: Ще пишем на фрау Меркел да си го вземе"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%BA%D0%B8%D1%82%D0%B0%D0%B9-%D0%BF%D0%BE%D0%B4%D0%BF%D0%B8%D1%81%D0%B0%D1%85%D0%B0-%D0%BF%D1%80%D0%BE%D1%82%D0%BE%D0%BA%D0%BE%D0%BB-%D0%B7%D0%B0-%D1%84%D0%B8%D1%82%D0%BE%D1%81%D0%B0%D0%BD%D0%B8%D1%82%D0%B0%D1%80%D0%BD%D0%B8%D1%82%D0%B5-%D0%B8%D0%B7%D0%B8%D1%81%D0%BA%D0%B2%D0%B0%D0%BD%D0%B8%D1%8F-%D0%B7%D0%B0-%D0%B8%D0%B7%D0%BD%D0%BE%D1%81-%D0%BD%D0%B0-%D0%B1%D0%B5%D0%BB%D0%B5%D0%BD%D0%BE-%D1%81%D0%BB%D1%8A%D0%BD%D1%87-news763584.html", "text": "Министърът на земеделието, храните и горите Румен Порожанов и посланикът на Китай у нас  Джан Хайджоу подписаха протокол за фитосанитарните изисквания към износа на белено слънчогледово семе. Това стана на церемония в Министерски съвет в присъствието на премиeра Бойко Борисов и председателя  на Държавния съвет на Китайската народна република Ли Къцян. Според протокола изнасяното за Китай българско белено слънчогледово семе трябва да съответства на фитосанитарните закони и разпоредби на двете страни.  По време на периода на растеж на слънчогледа и на съхранение на слънчогледовите семки Българската агенция по безопасност на храните следва да проверява и открива карантинните вредители, които са значими за Китай. Тези инспекции трябва да се правят на полето, в преработвателните предприятия  и в складовете. Изнасяният белен слънчоглед е необходимо стриктно да се сортира и филтрира, за да се гарантира, че отсъстват насекоми, почви, плевели и други растителни остатъци. За всяка отделна пратка БАБХ ще издава официален фитосанитарен сертификат, като в него изрично се посочва произходът на слънчогледовото семе. Изнасяното количество трябва да е опаковано в чисти, хигиенични и вентилирани нови опаковъчни материали, които отговарят на китайските фитосанитарни изисквания. Протоколът влиза в сила от датата на подписването и е валиден за срок от 3 години. Сподели:", "date": "2018.07.06", "title": "България и Китай подписаха протокол за фитосанитарните изисквания за износ на белено слънчогледово семе"}
{"url": "http://pik.bg/%D0%B3%D0%BE%D1%80%D0%B5%D1%89%D0%B8-%D1%81%D1%82%D1%80%D0%B0%D1%81%D1%82%D0%B8-%D1%82%D0%BE%D0%BC%D0%B0-%D0%B1%D0%B8%D0%BA%D0%BE%D0%B2-%D1%81-%D1%82%D0%B5%D0%B6%D1%8A%D0%BA-%D1%83%D0%B4%D0%B0%D1%80-%D0%BF%D0%BE-%D0%BD%D0%B8%D0%BD%D0%BE%D0%B2%D0%B0-%D0%BD%D0%B5-%D1%81%D0%BC%D0%B5-%D0%BD%D0%B0-%D0%BA%D0%BE%D0%B0%D0%BB%D0%B8%D1%86%D0%B8%D0%BE%D0%BD%D0%B5%D0%BD-%D1%81%D1%8A%D0%B2%D0%B5%D1%82-%D0%BD%D0%B0-%D0%B1%D1%81%D0%BF-%D0%B7%D0%B0-%D0%B4%D0%B0--news763543.html", "text": "Страстите в парламента отново стигнаха критична точка. Причината за пореден път идва от провокациите на БСП и Корнелия Нинова, която се опитва да забие клин между Борисов и Цветанов. Навръх срещата на премиера Борисов с китайския му колега Ли Къциян, червената лидерка реши да поиска обяснение за думите на Цветанов, че Китай и Русия са заплаха. Острият й тон, с който тя вече дори казва добро утро, не остана без отговор от страна на управлящата партия. \"Моля обяснете на Корнелия Нинова, че нито сме на конгрес на БСП, нито се намираме да Бузлуджа, за да се изясняват въжделенията на БСП по отношение на коалиционната политика. Това каза депутатът от ПГ на ГЕРБ Тома Биков в отговор на призива на БСП управляващите да дефинират отношението си към Китай. „Дали в БСП искат да управляват с ГЕРБ е техен проблем. На конгрес на ГЕРБ беше взето решение, че ГЕРБ не иска да управлява с БСП по обективни причини“, заяви той. „Не сме на коалиционен съвет на БСП, за да си изясняваме отношенията в „Техноимпекс“, където г-н Панчев е уволнен от СДС, а на негово място е назначена Корнелия Нинова“, коментира Тома Биков. „Обяснете на БСП, че единствените моменти, в които китайски премиер посещава България са когато управлява десницата, а не левицата“, каза още депутатът от ГЕРБ. Сподели:", "date": "2018.07.06", "title": "ГОРЕЩИ СТРАСТИ! Тома Биков с тежък удар по Нинова: Не сме на коалиционен съвет на БСП, за да си изясняваме отношенията в „Техноимпекс“"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D1%88%D0%BE%D1%84%D1%8C%D0%BE%D1%80-%D0%B1%D0%BB%D1%8A%D1%81%D0%BD%D0%B0%D0%BB-6-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-news763524.html", "text": "26-годишен водач на „Опел“ е блъснал 6-годишно дете на паркинг в кв.„Възрожденци“ в Кърджали снощи около 21.30 часа. Момиченцето било прегледано на място от медицински екип и е освободено. Шофьорът напуснал мястото на произшествието и е бил издирен малко по-късно. Тестът за алкохол е с отрицателен резултат. Съставен е акт по ЗДвП. Полицията залови шофьор, който блъснал 6-годишно дете и избягал. Това съобщиха от пресцентъра на ОДМВР-Кърджали. Сподели:", "date": "2018.07.06", "title": "Задържаха шофьор, блъснал 6-годишно дете"}
{"url": "http://pik.bg/%D0%BC%D0%B8%D0%BD%D1%87%D0%BE-%D0%BA%D0%BE%D1%80%D0%B0%D0%BB%D1%81%D0%BA%D0%B8-%D0%B7%D0%B4%D1%80%D0%B0%D0%B2%D0%BD%D0%B0%D1%82%D0%B0-%D1%80%D0%B5%D1%84%D0%BE%D1%80%D0%BC%D0%B0-%D0%BD%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D0%BF%D1%80%D0%B0%D0%B2%D0%B8-%D0%BD%D0%B0-%D0%BF%D0%B0%D1%80%D1%87%D0%B5-news763496.html", "text": "Реформата не трябва да се прави на парче. На практика трябва да се промени цялата система, а не просто един закон. Това каза в студиото на БНТ изпълнителният директор на Агенцията за хората с увреждания Минчо Коралски. По думите му целият медицински подход към хората с увреждания е сгрешен, тъй като това са проблеми, трупани в продължение на 30 години. ,,Системата не функционира правилно, защото днешните правила са по старата система. Ето защо няма как проблемите да бъдат решени на момента'', допълни още Коралски. Накрая той категорично отрече, че Агенцията защитава интересите на държавата. ,,Нашата институция е доста гостоприемна и ние сме готови да говорим с всеки'', завърши Коралски. Сподели:", "date": "2018.07.06", "title": "Минчо Коралски: Здравната реформа не трябва да се прави на парче"}
{"url": "http://pik.bg/%D0%B2%D0%B5%D0%B6%D0%B4%D0%B8-%D1%80%D0%B0%D1%88%D0%B8%D0%B4%D0%BE%D0%B2-%D1%81%D1%8A%D1%81-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B0-%D0%BF%D0%BE%D0%BA%D0%B0%D0%BD%D0%B0-%D0%BE%D1%82-%D0%B5%D1%80%D0%B4%D0%BE%D0%B3%D0%B0%D0%BD-news763516.html", "text": "Председателят на парламентарната Комисия по културата и медиите Вежди Рашидов получи специална лична покана от турския президент Реджеп Тайип Ердоган за тържествената церемония по встъпването му в длъжност след преизбирането му на поста. Личната президентска покана е висока чест и израз на особено уважение, коментираха дипломати. Вежди Рашидов потвърди, че ще присъства на тържеството. Церемонията по встъпването в длъжност на турския президент е в понеделник – 9 юли, в президентския дворец в Анкара. Поканени са над 3000 души - чуждестранни държавни глави, политически лидери, духовни лица, както и специално посочени гости. Сподели:", "date": "2018.07.06", "title": "Вежди Рашидов със специална покана от Ердоган"}
{"url": "http://pik.bg/%D1%87%D0%B5%D1%80%D0%BD%D0%B0-%D1%85%D1%80%D0%BE%D0%BD%D0%B8%D0%BA%D0%B0-%D0%BF%D0%BE%D1%80%D0%B5%D0%B4%D0%BD%D0%B0-%D0%B6%D0%B5%D1%80%D1%82%D0%B2%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%BC%D0%B0%D1%81%D0%BE%D0%B2%D0%BE-%D1%81%D0%B5-%D1%80%D0%B0%D0%B7%D0%B1%D0%B8%D0%B2%D0%B0%D1%82-%D0%B2-%D1%82%D0%B8%D1%80%D0%BE%D0%B2%D0%B5-%D1%81%D0%BD%D0%B8%D0%BC%D0%BA%D0%B8-news763487.html", "text": "Магистрала „Тракия“ край Пловдив не спира да взима жертви. Вчера следобед при фатален инцидент на 130-ия километър в посока София на място загина 59-годишна жена. Тя пътувала в бял микробус заедно с 53-годишен мъж. Изведнъж бусът им кривнал вдясно, ударил се в мантинелата и излязъл извън пътя. С часове полицаите се опитваха да изяснят кой от тях е бил зад волана. Минути след фаталното меле на същото място в канавката скочи и автомобил \"Нисан\", който щял да отнесе спасителните екипи, съобщава \"Марица\". Само от началото на месеца това е осмата жертва по пътищата край Пловдив, като 7 от тях са на магистралата. На 1 юли три жени и 2-годишно дете загинаха при удар на буса им \"Фолксваген\" в задницата на тир. На следващия ден, пак след сблъсък на фолксваген с тир, на аутобана живота си изгубиха 34-годишен шофьор и 37-годишната му спътничка. На 4 юли пък 69-годишна шофьорка, пак с фолксваген, отново се заби в тир и загина на Околовръстното шосе до разклона за Скутаре. Сподели:", "date": "2018.07.06", "title": "ЧЕРНА ХРОНИКА! Поредна жертва на \"Тракия\", масово се разбиват в тирове (СНИМКИ)"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D1%88%D0%BE%D1%84%D1%8C%D0%BE%D1%80-%D0%BF%D1%80%D0%B5%D0%B1%D0%B8-%D0%B6%D0%B5%D1%81%D1%82%D0%BE%D0%BA%D0%BE-%D1%81-%D1%8E%D0%BC%D1%80%D1%83%D1%86%D0%B8-%D0%BC%D0%BB%D0%B0%D0%B4%D0%B5%D0%B6-news763602.html", "text": "Шофьор на лека кола „Ауди А5” преби с юмруци младеж на около 23 години на ул. „Перущица” в бургаския ж.к. „Лазур”, съобщи бургасИНФО. Виновният водач бил стар познайник на полицията. Той управлявал тъмносив автомобил, а потърпевшият бургазлия лека кола „Тойота Ярис”. Между двамата възникнало пререкание в района на х-л „Престиж”. Сподели:", "date": "2018.07.06", "title": "ШОКИРАЩО! Шофьор преби жестоко с юмруци младеж "}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B2%D0%B8%D0%B4%D0%B5%D0%BE-%D1%81%D0%B8%D0%BC%D1%83%D0%BB%D0%B0%D0%BD%D1%82-%D0%BF%D1%80%D0%BE%D1%82%D0%B5%D1%81%D1%82%D1%8A%D1%80-%D1%83%D0%B4%D0%B0%D1%80%D0%B8-%D0%BD%D0%B5%D0%B9%D0%BC%D0%B0%D1%80-%D0%B2-%D0%B7%D0%B5%D0%BC%D1%8F%D1%82%D0%B0---%D0%B2%D0%B8%D0%B6%D1%82%D0%B5-%D0%BC%D0%B5%D0%BD%D1%82%D0%B5-%D0%B1%D0%BE%D0%B9-%D1%81-%D0%BC%D0%B0%D0%BD%D0%BE%D0%BB-%D0%B3%D0%BB%D0%B8%D1%88%D0%B5%D0%B2-%D0%BF-news763687.html", "text": "Уникален панаир с менте крясъци и опити да се обяви за тормозен от полицията направи днес пред парламента протестърът Манол Глишев. Тоталната му симулация, на която би завидил и бразилеца Неймар, лъсна от видеоклип, качен от свидетелка във фейсбук. На кадрите се вижда как Глишев, който е известен предимно с появите си на всякакви палаткови лагери и митинги в столицата, дори не е докоснат от полицаите, но сам започва да крещи и да се превива, все едно, че е нападнат от униформените служители. Полицаите обаче всъщност само се опитват да въдворят ред и да осигурят свободното преминаване на автомобилите около Народното събрание в час пик днес. Симулацията лъсва не само от видеото, но и от признанието на самия Глишев, който явно се бори да се превърне в наследник на вечния протестър с доста странен нрав Николай Колев-Босия. Ето какво казва самият той във фейсбук: \"Ако човек не признае грешка - ама защо не признава. Ако пък признае - аууу, вой, протестърите не стават. А човек се учи от грешките си, па даже и от противника... Имам прелестен споммъченикен от това как една мила кука се метна на земята да пищи, че съм го бил ударил някъде през пролетта на две и шестнайсета. Не го бях ударил, а сигурно е трябвало. Но се уча на писъци, крясъци и симулации от най-добрите. Един ден ще мога да симулирам и оргазъм - като Бойко, когато Путин го напре отзад. Майтапа настрана - днес симулирах за първи и последен път. Грешка беше. Нека само изродите лъжат и се оправдават. Ще ги бием и без техните номера\". Глишев обаче има късмет, че българските полицаи не са като в зрялата американска демокрация, за който той уж лелее. В противен случай щяха да си упражнят правата и да го натикат в ареста за 24 часа за нападение и обида над униформени. Те обаче запазиха търпение и въпреки псувните на майка и крясъците \"убийци\" и \"нещастници\", с които посрещна протестърът, не го арестуваха. Сподели:", "date": "2018.07.06", "title": "УНИКАЛНО ВИДЕО! Симулант-протестър удари Неймар в земята - вижте менте бой с Манол Глишев пред парламента"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B0-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-%D0%B7%D0%B0%D0%BB%D0%BE%D0%B6%D0%B8-%D0%BD%D0%B0-%D0%BC%D0%BE%D1%82%D0%BE%D1%82%D0%BE-%D1%85%D0%B2%D0%B0%D0%BD%D0%B8-%D1%81%D0%B8-%D0%BA%D0%B0%D0%BA%D0%B0-%D0%B7%D0%B0-%D0%B4%D0%B0-%D1%82%D0%B5-%D0%BE%D1%82%D1%80%D0%B0%D0%BA%D0%B0-%D1%81%D0%BD%D0%B8%D0%BC%D0%BA%D0%B8-news763535.html", "text": "Бенжамен Павар, звездата на ПСЖ, се радва на нежен допинг по време на мондиала в Русия. Бранителят, изиграл страхотен мач срещу Аржентина (4:3), подплатен с красив гол, е подкрепян от своята половинка Рашел Трапани. Тя бе на трибуните в Казан, а след победата му се обясни в любов със снимка в инстаграм. Очаква се тя да бъде и в Нижни Новгород, където днес „петлите“ се изправят срещу Уругвай, пише Труд. Интересното е, че изкусителната французойка е на 29 години, а десният бек е на 22. Рашел е Мис Франция 2007 и има дете от друг футболист – Аурелиен Капуе. Сподели:", "date": "2018.07.06", "title": "Звезда на Франция заложи на мотото: Хвани си кака, за да те отрака! (СНИМКИ)"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D0%BE%D0%B3%D0%B2%D0%B0-%D1%81%D0%B0%D1%88%D0%BE-%D0%B4%D0%BE%D0%BD%D1%87%D0%B5%D0%B2---%D0%B2%D1%8A%D1%80%D1%82%D1%8F%D0%BB-%D1%81%D1%85%D0%B5%D0%BC%D0%B0-%D1%81-%D0%B8%D0%B7%D0%BC%D0%B0%D0%BC%D0%BD%D0%B8-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B8%D1%8F-%D0%B7%D0%B0-%D0%B3%D0%B0-news763511.html", "text": "Фалшиви резултати от проучвания за наличието на газови находище \"Спасово\" в блок \"Добрич\" в Добруджа и използване на забранения в България метод \"фракинг\" за сондажи на земните недра са в дъното на сигнал до прокуратурата срещу олигарха и газов барон Сашо Дончев и неговата фирма \"Русгеоком\" ЕАД, създадена специално за тези проучвания. В сигнала се твърди, че измамата е извършена с цел Дончев впоследствие да заведе дело срещу България, с което да се опита да смъкне около 50 милиона лева за неизпълнени ангажименти от нейна страна. Това научи ПИК от отлично информирани източници от обвинението. Според сигнала Сашо Дончев е извършил измамата след конкурс за предоставяне на права за търсене и проучване на нефт и газ, спечелен от ОАО \"Башкиргеология\" през 2003 с предоставено първоначално разрешение за 3 години, което многократно е удължавано до 2015 г. След първото удължаване с 2 години през 2007 г. фирмата прехвърля изцяло правата си на новосъздадената фирма \"Русгеоком\", която е 100% собственост на Сашо Дончев. Находището \"Спасово\" в блок \"Добрич\" включват четири учасстъка - Рогозина, Чернооково, Калина и Рогозина изток. А след приключването на оценъчните работи, фирмата на Сашо Дончев декларира, че е направила търговско откритие и внася в РИОСВ - Варна искане да разработва и четирите участъка. Експертните проучвания обаче сочат, че това разработване е в пълен разрез със Закона за подземните богатства и утвърдената петролна практика в България и са налице основателни съмнения за порочни практики и предпоставки за огромни щети за държавата. Според тях проучванията са направени и чрез хидравлично разбиване при проучването и (или) добива на газ и нефт, наречен още фракинг, който е строго забранен в България от 2012 г., а санкцията за използването му е 1 милион лева. В сигнала до прокуратурата се иска тази глоба да бъде наложена на Дончев. Експертите обаче твърдят, че находище \"Сппасово\" е фикция, още повече, че мениджърският екип, изготвил предложението за него, е същия, който е \"изфабрикувал по аналогичен сценарий митичното \"находище Койнаре\", \"открито\" от фирма \"Дайрект петролиум\" и \"продадено\" на фирма \"Транс Атлантик\", която констатира неговата липса\". Затова те сочат и съмнително създадената специално за целта фирма на Сашо Дончев. Към това се добавят и фактите, че в предложението липсват аналитични данни за състава на природния газ, декларираната площ от 254 000 кв. км.на находището е \"абсурно голяма, освен ако не се отнася за находище от шистов газ\", няма данни за количествата залежи, както финансово-икономическа оценка за жизнеспособността на проекта. Това кара подалите сигнала и експертите да твърдят, че Дончев е създал \"предпоставки за крупна измама\" по два сценария, след като в крайна сметка държавата откаже да разреши на олигарха да разработва находище \"Спасово\" - или да осъди държавата за 50 милиона лева заради изразходените за проучванията средства, или да продаде фирмата на заинтересован инвеститор по схемата \"Койнаре\", след което отново да търси обезщетение от държавата. На свой ред Дончев съди поредица от лица заради изявления на различни хора, разкриващи нелицеприятни факти за него, защото те са го разстроили много дълбоко, а делата му се водат от бившата мултачка, депутатка, социалистка и ортачка на експрезидента Георги Първанов - Татяна Дончева. По повод на т.н. \"ЦУМ гейт\" миналата година Първанов заяви \"Оценката на Москва за него е, че той е мошеник. Той отдавна има проблеми там\". Сподели:", "date": "2018.07.06", "title": "РАЗКРИТИЕ НА ПИК! Прокуратурата погва Сашо Дончев - въртял схема с измамни проучвания за газ"}
{"url": "http://pik.bg/%D1%81%D1%86%D0%B5%D0%BD%D0%B0-%D0%BC%D1%8A%D0%B6-%D0%BF%D1%80%D0%B5%D0%B1%D0%B8-%D0%B8-%D0%B7%D0%B0%D0%BF%D0%BB%D0%B0%D1%88%D0%B8-%D1%81-%D1%83%D0%B1%D0%B8%D0%B9%D1%81%D1%82%D0%B2%D0%BE-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%BA%D0%B0-%D0%BD%D0%B0-%D1%84%D0%B5%D1%80%D0%BC%D0%B0-news763495.html", "text": "Мъж, пребил и заплашил с убийство служителка на ферма в Монтанско, бе осъден на една година пробация. Делото срещу агресивния И.Ц. се гледа преди дни от районния съд в Лом, където подсъдимият бе признат за виновен за причиняване на лека телесна повреда и заплаха за убийство. От документите по процеса става ясно, че И.Ц. е с основно образование и е бил осъждан и преди, но е реабилитиран. Той е признат за виновен, че на 29 юни миналата година в биволовъдна ферма в село Сливата е нападнал Е.Д., която е работила като помощник във фирмата„Агротранс”, съобщава \"Булнюз\". Не става ясно какво точно е разгневило мъжа, но в яростта си той е насинил сериозно ръката на жената. По време на разправията И.Ц. сипел и редица заплахи и дори извадил и 16-сантиметров нож, като стигнал до крайност и заплашил жената с убийство. Бесният мъж крещял „ще те заколя, ма, ще те убия и ще те отлежа, ма”. За действията и думите си наказанието на И.Ц. е получил година пробация и 150 часа безвъзмезден труд в полза на обществото за срок от една година. Подсъдимият ще трябва да заплати и направените по делото разноски в размер на 150 лева. Определението е окончателно и не подлежи на обжалване и протест. Сподели:", "date": "2018.07.06", "title": "СЦЕНА! Мъж преби и заплаши с убийство служителка на ферма"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%BF%D0%BE%D0%BA%D0%B0%D0%BD%D0%B8-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B8-%D0%BE%D1%89%D0%B5-17-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B8-%D0%BD%D0%B0-%D0%B8%D0%BD%D0%B0%D0%B3%D1%83%D1%80%D0%B0%D1%86%D0%B8%D1%8F%D1%82%D0%B0-%D1%81%D0%B8-news763533.html", "text": "Събитието ще се състои в президентския комплекс в Анкара на 9 юли. Преизбраният президент Реджеп Таийп Ердоган ще положи клетва и ще започне новия си мандат на същия ден. На церемонията се очаква да присъства и президентът на България Румен Радев. Поканени са също така и държавните глави на Македония, Босна и Херцеговина, Грузия, Гвинея, Казахстан, Киргизстан, Пакистан, Сомалия, Украйна, Венецуела и Замбия.  Събието ще почетат също така премиери, председатели на парламенти. На инаугарияциата ще присъства и председателят на парламентарната Комисия по културата и медиите Вежди Рашидов. След мероприятието,  Реджеп Ердоган ще даде официална вечеря. Президентите на 17 страни ще присъстват на официалната церемония по преминаването на Турция от парламентарна към президентска форма на управление, съобщава Daily Sabah. Сподели:", "date": "2018.07.06", "title": "Ердоган покани Румен Радев и още 17 президенти на инагурацията си"}
{"url": "http://pik.bg/%D0%BB%D0%B5%D1%82%D0%BD%D0%B8-%D1%81%D1%82%D1%80%D0%B0%D1%81%D1%82%D0%B8-%D1%81%D0%B5%D0%BA%D1%81-%D0%BD%D0%B0-%D0%BF%D0%BB%D0%B0%D0%B6%D0%B0---%D0%B5%D1%82%D0%BE-%D0%B7%D0%B0-%D0%BA%D0%B0%D0%BA%D0%B2%D0%BE-%D0%B4%D0%B0-%D0%B2%D0%BD%D0%B8%D0%BC%D0%B0%D0%B2%D0%B0%D1%82%D0%B5-news763491.html", "text": "Секс на плажа е не само име на алкохолен коктейл, но и на една от летните фантазии на мнозина. Ако сме пробвали това вълнуващо и на моменти екстремно преживяване, значи знаем кои са плюсовете и минусите. Но , ето няколко съвета за предотвратяване на възможно фиаско. Сексът на плажа, както и на всяко друго обществено място, не влиза в графата със законни действия. Именно затова и . Но за да не прекараме няколко незабравими часа в ареста или да си тръгнем от морето с глоба за нарушаване на обществения ред, трябва да сме предпазливи. Късните часове на нощта не ни гарантират, че . Но в този случай трябва да се молим да не е някой с униформа. Добри скривалища са скалите и дюните, а защо не и постовете на спасителите. Топло, но не прекалено ветровито. Ако решим да се разхладим и разнообразим и във водата, трябва да е спокойна, за да избегнем рискови ситуации. Особено на тъмно. Разбира се, трябва да се свалят бързо и лесно. под нея със сигурност се превръща в предпоставка за горещ секс на плажа. А и не само. Да се разгорещим върху самия пясък не е никак добра идея. Особено от женска гледна точка. Разбира се, изисква се , но бързо ще разберем, че си е заслужавало. В противен случай си гарантираме неприятно усещане и фиаско. Ако сме от по-притеснителните, може дори да се завием. Мисионерската определено не е подходящ избор за този извънреден случай. По-добре да заложим на , за да си гарантираме повече удоволствие и по-малко неудобство. За разлика от други ситуации, . И това въобще не е невъзможно, имайки предвид адреналина, който със сигурност бушува в нас. А дългите любовни игри си ги оставяме за хотелската стая. И не трябва да забравяме, че . Да, на снимки и по филмите изглежда супер възбуждащо, но действителността е малко по-солена, притеснителна и песъчлива. ако се каним да запомним лято 2018 с горещи преживявания край брега Прикритие адреналинът е по-висок, а споменът - незабравим няма някой да прекъсне палавите ни занимания Времето Дрехите Ефирна рокля и липса на бельо Хавлия / одеяло предварителна подготовка Позата лъжички или ездачка Продължителност тук гоним бързина и едновременен оргазъм сексът на плажа надали ще оправдае големите ни очаквания Сподели:", "date": "2018.07.06", "title": "Летни страсти! Секс на плажа - ето за какво да внимавате"}
{"url": "http://pik.bg/%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%87%D0%B5%D1%81%D0%BA%D0%B0-%D0%B2%D0%BE%D0%B9%D0%BD%D0%B0-%D0%BC%D0%B5%D0%B6%D0%B4%D1%83-%D0%BA%D0%BE%D1%81%D0%BE%D0%B2%D0%BE-%D0%B8-%D1%81%D1%8A%D1%80%D0%B1%D0%B8%D1%8F-news763555.html", "text": "Белград и Прищина влязоха в относно признаването на независимостта на Косово, съобщава IBNA. Министърът на външните работи на Сърбия Ивица Дачич заяви, че . Той добави, че подобно решение може скоро да бъде взето от няколко карибски държави и Папуа Нова Гвинея. Няколко пъти правителството на Сърбия е Но Косово отхвърли \"Дачич още веднъж реши да продължи с лъжите за Косово. След предишните лъжи, които се върнаха като бумеранг, той сега реши да покаже друг документ, който според него показва, че \", отвърна външният министър на Косово Бехджет Паколи. Паколи добави, че Косово постоянно е в и че \"Косово има отлични отношения с Папуа Нова Гвинея\". дипломатическа \"война\" шест държави са оттеглили решението си да признаят Косово приело делегации от тези държави. твърденията на сръбския министър. няколко държави са решили да отменят признаването на Косово за независима държава контакт с всички държави по света Сподели:", "date": "2018.07.06", "title": "Дипломатическа война между Косово и Сърбия"}
{"url": "http://pik.bg/%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA-%D0%BD%D0%B0-%D0%B8%D0%BC%D0%BE%D1%82-%D1%85%D0%B2%D0%B0%D0%BD%D0%B0-%D0%B8-%D0%BD%D0%B0%D0%B1%D0%B8-%D0%BA%D1%80%D0%B0%D0%B4%D0%B5%D1%86-%D0%B2-%D0%B4%D0%BE%D0%BC%D0%B0-%D1%81%D0%B8-news763557.html", "text": "26-годишният мъж заварил в дома си 28-годишния М.И. от село Светлен. Крадецът бил задигнал дребна покъщнина. Собственикът на къщата му нанесъл побой, в резултат на което крадецът получил комоцио. Той бил прегледан в МБАЛ-Търговище и е освободен за домашно лечение. По случая е образувано досъдебно производство за средна телесна повреда. Собственик на имот наби крадец, когото заварил в дома си в Попово. Инцидентът е станал вчера около 10,30 часа, съобщават от ОД на МВР-Търговище . Сподели:", "date": "2018.07.06", "title": "Собственик на имот хвана и наби крадец в дома си"}
{"url": "http://pik.bg/%D0%BA%D0%B8%D1%82%D0%B0%D0%B9-%D0%BF%D0%BE%D0%B4%D0%B0%D0%B4%D0%B5-%D0%BD%D0%BE%D0%B2%D0%B0-%D0%B6%D0%B0%D0%BB%D0%B1%D0%B0-%D0%B2-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B0-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D1%8F-%D0%B7%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D1%82%D0%B0%D1%80%D0%B8%D1%84%D0%B8-news763697.html", "text": "Министерството на търговията на Китай заяви, че е подадена нова жалба в Световната търговска организация във връзка с митата, наложени от САЩ, предава \"Франс прес\", като се позовава на официалната информационна агенция на Пекин - \"Синхуа\". САЩ наложиха допълнителни тарифи в размер на 25% върху вноса на китайски машини, електроника и високотехнологично оборудване на стойност около 34 милиарда долара, което доведе до ответни мерки от страна на Пекин. Китай вече определи случващото се като „най-голямата търговска война в икономическата история\" между двете водещи световни икономики. В отговор \"Китай подаде допълнителна жалба до Световната търговска организация... относно тарифите, официално прилагани от САЩ\", се казва в изявление от Министерството на търговията, цитирано от \"Синхуа\". Сподели:", "date": "2018.07.06", "title": "Китай подаде нова жалба в Световната търговска организация за американските тарифи"}
{"url": "http://pik.bg/%D1%81%D0%BF%D0%B0%D1%80%D1%82%D0%B0%D0%BA-%D0%B2%D0%BD-%D1%81%D0%B8-%D0%B2%D1%8A%D1%80%D0%BD%D0%B0-%D0%B1%D0%B0%D0%B7%D0%B0%D1%82%D0%B0-news763560.html", "text": "Футболен клуб Спартак 1918 официално получи правото да стопанисва своя стадион и спортните бази. С почти пълно единодушие и само с 1 един глас „против“ Общинският съвет във Варна реши да предостави на клуба за срок от 10 години безвъзмездно право на ползване на имотите, които вече са собственост на новото общинско дружество „Стадион Спартак“. Решението беше посрещнато с аплодисменти от страна на феновете в зала „Пленарна“, в която бяха опънали транспарант с надпис „Стадион \"Спартак\" – наш дом“. Футболният клуб ще може да ползва всички имоти на дружеството веднага, с изключение на стадиона, който предстои да бъде основно ремонтиран. Футболистите и феновете  ще се завърнат на терена след приключване на ремонтите, съобщава \"Монитор\". По предварителни разчети реконструкцията на съоръжението ще струва около 1,45 млн. лева с ДДС. Малко над 50 хил. лева от тях ще бъдат осигурени от местната хазна, а за останалите близо 1,4 млн. лева общината ще разчита на финансова подкрепа от държавата, обещана през есента на 2017 г. от правителството. Общинските съветници одобриха също промени в капитала на „Стадион Спартак“ и избраха нов съвет на директорите. В управлението на дружеството влизат Венцислав Младенов, управител на ОП „Спорт-Варна“, председателят на ЖСК – Спартак Иван Иванов и Иван Буроджиев, който е предложение на ФК Спартак 1918. Сподели:", "date": "2018.07.06", "title": "Спартак (Вн) си върна базата"}
{"url": "http://pik.bg/%D0%B4%D0%B8%D0%BF%D0%BB%D0%BE%D0%BC%D0%B0%D1%82-%E2%84%961-%D0%BD%D0%B0-%D1%83%D0%BD%D0%B3%D0%B0%D1%80%D0%B8%D1%8F-%D0%B5%D1%81-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D1%80%D0%B5%D0%B4%D0%BE%D1%82%D0%B2%D1%80%D0%B0%D1%82%D0%B8-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B0-%D0%B2%D0%BE%D0%B9%D0%BD%D0%B0-%D1%81%D1%8A%D1%81-%D1%81%D0%B0%D1%89-news763703.html", "text": "Търговските отношения със Съединените щати и с Китай трябва да се водят поотделно, заяви в интервю за БНР министърът на външните работи и търговията на Унгария Петер Сиярто. По думите му - Европейският съюз не трябва да се меси в търговския конфликт между Вашингтон и Пекин, но трябва да намери начин да предотврати търговска война между Вашингтон и Брюксел: \"Ние не трябва да се предаваме в опита си да постигнем крайната цел, а именно - споразумение. Причината за това е, че ако стигнем до истинска търговска война със САЩ, това ще удари директно автомобилната индустрия в Европа. Тя е гръбнакът на европейската икономика и ако бъде наранена, ние ще почувстваме негативния ефект в икономиките на всички държави в Европейския съюз\", каза Сиярто. Сподели:", "date": "2018.07.06", "title": "Дипломат №1 на Унгария: ЕС трябва да предотврати търговска война със САЩ"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%B0%D1%82%D0%B0-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%B0-%D1%81%D1%82%D0%B0%D1%80%D0%BE%D0%B7%D0%B0%D0%B3%D0%BE%D1%80%D0%BA%D0%B0-%D0%B4%D0%B0%D0%B4%D0%B5-6000-%D0%BB%D0%B2-%D0%B8-%D0%B7%D0%BB%D0%B0%D1%82%D0%BE-%D0%BD%D0%B0-%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B8-%D0%B1%D0%B0%D0%BD%D0%B4%D0%B8%D1%82%D0%B8-news763563.html", "text": "Във Второ районно управление Стара Загора е получено съобщение, че 85-годишна жена от града е пострадала от телефонна измама. На място е установено, че около 11:00 часа, на 05 юли, непознато лице, представило се за полицай, се обадило на ползвания от жената стационарен телефон и я въвело в заблуждение, че е необходимо да съдейства за залавяне на телефонни измамници, като предостави всичките си пари. Между 15:00 часа и 16:00 часа на същата дата, пострадалата е предала сума от около 6000 лв. и златни накити на непозната жена. Сподели:", "date": "2018.07.06", "title": "ПОРЕДНАТА АЛО-ИЗМАМА! Старозагорка даде 6000 лв. и злато на телефонни бандити"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D0%BF%D1%80%D0%BE%D1%81%D1%82%D0%BE%D1%82%D0%B8%D1%8F-%D1%87%D0%B0%D0%BB%D0%B3%D0%B0-%D0%BF%D0%B5%D0%B2%D0%B8%D1%86%D0%B0-%D1%81%D0%B8-%D0%BD%D0%B0%D0%BF%D0%BE%D0%BC%D0%BF%D0%B0-%D0%B7%D0%BB%D0%B0%D1%82%D0%BE-%D0%B2-%D0%B7%D0%B0%D0%B4%D0%BD%D0%B8%D0%BA%D0%B0-news763561.html", "text": "Простотията и жаждата за свалава нямат край. След тоновете силикон, импланти и какво ли още не, чалга певица реши да стигне още по-далеч. Валя, която от дълги години се опитва да блесне сред колежките си е решила да трупа слава със задника си. За да сигурна, че ще има някакъв успех, въпросната певачка си е имплантирала златни нишки в задните части и вече ще бъде позната като първата певица със златно дупе. Уникалната процедура била за подмладяване на въпросните атрибути и в задните й зони са сложени златни нишки, всяка с диаметър около 0,1 мм, покрити с тънък слой полигликоева киселина. Освен, че дупето й вече ще е златно, вероятно идеята е да бъде и стегнато. Уникалната новина обаче е, че феновете й ще могат да се радват на \"подмладения\" задник на нейните участия и по клиповете й, тъй като тя е готова щедро да го показва. Сподели:", "date": "2018.07.06", "title": "УНИКАЛНА ПРОСТОТИЯ! Чалга певица си напомпа злато в задника"}
{"url": "http://pik.bg/%D0%BD%D1%8F%D0%BC%D0%B0-%D1%81%D1%8A%D1%89%D0%B5%D1%81%D1%82%D0%B2%D0%B5%D0%BD%D0%B8-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8-%D0%BE%D1%82-%D1%81%D1%80%D0%B5%D1%89%D0%B0%D1%82%D0%B0-%D0%B2%D1%8A%D0%B2-%D0%B2%D0%B8%D0%B5%D0%BD%D0%B0-%D0%B7%D0%B0-%D1%8F%D0%B4%D1%80%D0%B5%D0%BD%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D1%81-%D0%B8%D1%80%D0%B0%D0%BD-news763609.html", "text": "ORF След близо три часа преговори между министрите на външните работи на Иран и световните сили, подписали споразумението за ядрената програма на Техеран, срещата във Виена приключи без постигането на съществени резултати, предава , най-голямата обществена медия в Австрия., пише \"Фокус\". Разговорите в австрийската столица бяха последвани от съвместна декларация на участниците, която прочете Върховният представител на Европейския съюз по въпросите на външните работи и политиката за сигурност Федерика Могерини. В текста бе подчертано, че Русия, Китай, Великобритания, Германия и Франция потвърждават своя ангажимент към пълното и ефективно прилагане на споразумението, постигнато през 2015 г. След разговорите във Виена обаче стана ясно, че няма насрочена дата за следваща среща, на която да бъде обсъдено бъдещето на ядрената сделка с Иран, от която САЩ се изтеглиха през май тази година. Срещата бе първа по рода си след решението на Вашингтон. Сподели:", "date": "2018.07.06", "title": "Няма съществени резултати от срещата във Виена за ядреното споразумение с Иран"}
{"url": "http://pik.bg/%D0%BA%D1%80%D0%B0%D0%B9-%D0%BD%D0%B0-%D0%BA%D1%80%D0%B8%D0%B7%D0%B0%D1%82%D0%B0-%D0%BF%D0%BE%D1%81%D1%82%D0%B8%D0%B3%D0%BD%D0%B0%D1%82%D0%BE-%D0%B5-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B7%D0%B0-%D0%BC%D0%B8%D0%B3%D1%80%D0%B0%D1%86%D0%B8%D0%BE%D0%BD%D0%BD%D0%B0%D1%82%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news763704.html", "text": "Кратка, но продуктивна беше последната среща между Ангела Меркел, вътрешния министър Зеехофер и лидера на социалдемократите Андреа Налес. Споразумението, което тримата постигнаха, предвижда ускоряване на процеса на връщане на кандидатите за убежище, които вече са били регистрирани в други страни членки на Евросъюза, предава БНТ. Няма да бъдат създавани транзитни центрове, за които настояваше Хорст Зеехофер. Според договорката случаите на кандидатите за убежище, регистрирани в други страни, ще бъдат разглеждани до 48 часа в полицейски участъци. Предвижда се също кандидати да бъдат транспортирани до летището на Мюнхен и оттам да бъдат връщани в страните, където са регистрирани. Пробивът успокои духовете в коалицията на Меркел, но на европейско ниво дебатът продължава. В навечерието на австрийското председателство френският вестник \"Монд\" изнесе информация за документ, представен наскоро на европейски експерти на неформална среща във Виена. В документа се предлагало страните членки на ЕС да обмислят \"нова система на защита\", в която \"нито една молба за убежище няма да бъде депозирана на европейска територия\". Управляващата коалиция в Германия постигна споразумение за миграционната политика. До пробива се стигна след среща с лидерите на трите партии, които са част от правителството на Ангела Меркел. Разногласията между партньорите заплашваха да предизвикат разпадане на коалицията. Сподели:", "date": "2018.07.06", "title": "Край на кризата? Постигнато е споразумение за миграционната политика в Германия"}
{"url": "http://pik.bg/%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%BE%D0%B3%D1%80%D0%BE%D0%BC%D0%BD%D0%B0-%D1%80%D0%B0%D0%B4%D0%BE%D1%81%D1%82-%D0%B7%D0%B0-%D1%84%D1%80%D0%B0%D0%BD%D1%86%D0%B8%D1%8F-%D0%B2-%D0%B6%D0%B5%D1%81%D1%82%D0%BE%D0%BA%D0%B0-%D0%B1%D0%B8%D1%82%D0%BA%D0%B0---%D0%B2%D0%B4%D1%8A%D1%85%D0%BD%D0%BE%D0%B2%D0%B5%D0%BD%D0%B8%D1%82%D0%B5-%D0%BF%D0%B5%D1%82%D0%BB%D0%B8-news763621.html", "text": "Франция победи с 2:0 Уругвай в 1/4-финал от Световното първенство в Русия. Варан и Гризман реализираха головете на стадиона в Нижни Новгород. Така \"петлите\" са първият отбор, който продължава към 1/2-финалите. Там Антоан Гризман и компания ще спорят с Бразилия или Белгия. Гризман в 40-ата минута центрира прецизно от фаул, а Варан с глава засече кълбото и вкара - 1:0 за Франция. Броени минути по-късно Касерес с глава прати топката към вратата на европейския състав, а стражът Лорис се отчете с класно спасяване. Антоан Гризман шутира остро в 61-ата минута, от далечна дистанция, а вратарят Муслера се намеси неубедително - 2:0 за \"петлите\". Сериозна грешка на стража в ситуацията. Лидерът Единсон Кавани поради травма не можа да участва в мача за \"урусите\", а това се оказа ключова липса в единадесеторката на южноамериканците. В средата на второто полувреме се заформи меле между футболистите на терена, аржентинският съдия Питана овладя положението, без да вади червени картони. Така Франция победи Уругвай с 2:0. \"Петлите\" продължават напред към 1/2-финалите на Мондиала. 1. Муслера, 2. Хименес, 3. Годин, 6. Бентанкур, 8 Нандес, 9. Суарес, 11. Стуани, 14. Торейра, 15. Весино, 17. Лаксалт, 22. Касерес; Селекционер Оскар Табарес 1. Лорис, 2. Павар, 4. Варан, 5. Юмтити, 6.Погба, 7. Гризман, 9. Жиру, 10 Мбапе, 12. Толисо, 13. Канте, 21. Ернандес; Селекционер Дидие Дешан Сподели:", "date": "2018.07.06", "title": "НА СВЕТОВНОТО! Огромна радост за Франция! В жестока битка - вдъхновените \"петли\"..."}
{"url": "http://pik.bg/%D1%81%D1%82%D0%B0%D1%87%D0%BA%D0%B0-%D0%BD%D0%B0-%D1%80%D0%B0%D0%B9%D1%8A%D0%BD-%D0%B5%D1%8A%D1%80-%D0%B2-%D1%87%D0%B5%D1%82%D0%B8%D1%80%D0%B8-%D0%B4%D1%8A%D1%80%D0%B6%D0%B0%D0%B2%D0%B8-news763500.html", "text": "Профсъюзите, представляващи служителите на ирландският нискотарифен превозвач Ryanair обявиха, че ще стачкуват на 25 и 26 юли в Испания, Португалия, Италия и Белгия. Работниците искат компанията да се съобразява с правата на работниците във всяка страна, в която работи и да признават представителите, избрани от всяка организация за договаряне на колективен договор, пише електронното издание на испанския вестник \"Ел Паис\". По същество, профсъюзите искат от Ryanair да спре да прилага ирландските трудови закони за всички свои служители и адаптират условията на труда към юридическите рамки във всяка от гореизброените страни. Обявените в четвъртък стачки са в допълнение към 24-часовото спиране на работата, обявено от ирландски пилоти на компанията за 12 юли. Освен това, през май профсъюзи на стюардесите на авиопревозвача заплашиха с голяма серия стачки през лятото. Сподели:", "date": "2018.07.06", "title": "Стачка на \"Райън еър\" в четири държави"}
