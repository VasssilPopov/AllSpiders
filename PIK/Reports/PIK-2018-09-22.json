{"url": "https://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D1%80%D0%BE%D0%B4%D0%BE%D0%BF%D1%87%D0%B0%D0%BD%D0%BA%D0%B0-%D1%82%D1%80%D1%8A%D0%B3%D0%BD%D0%B0-%D0%B4%D0%B0-%D1%81%D0%B8-%D1%82%D1%8A%D1%80%D1%81%D0%B8-%D0%BA%D1%80%D0%B0%D0%B2%D0%B0%D1%82%D0%B0-%D0%B0-%D0%BE%D1%82%D0%BA%D1%80%D0%B8-%D1%80%D0%B0%D0%B7%D0%BB%D0%BE%D0%B6%D0%B5%D0%BD-%D1%82%D1%80%D1%83%D0%BF-news782997.html", "text": "Родопчанка влезе в гората, за да търси изчезналата си крава и се ужаси от гледката пред себе си – силно разложен труп на мъж. Труп на мъж е намерен край село Априлци, община Кирково, днес по обяд, разкриха местни жители, цитирани от 24родопи.бг. „Тялото е на издирвания от 17 дни възрастен мъж от село Първица. Търсехме в голям периметър, в гори, реки и дерета, но нямаше следи“, поясниха запознати с акцията по издирването. Тялото на изчезналия Д. е открито на около 12-13 километра от мястото, където за последно бил видян. Във вечерните часове пенсионерът, който е бил дълги години домакин на детската градина и училището в Шопци, изпил една бира с приятели и тръгнал да се прибира, но повече никой не го видял. Сподели:", "date": "2018.09.22", "title": "Шокиращо! Родопчанка тръгна да си търси кравата, а откри разложен труп"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80%D0%B8%D1%82%D0%B5-%D0%BE%D0%B1%D0%B8%D1%80%D0%B4%D0%B6%D0%B8%D0%B8-%D0%BE%D1%82-%D1%80%D0%BE%D0%B6%D0%B5%D0%BD%D1%81%D0%BA%D0%B8%D1%8F-%D0%BC%D0%B0%D0%BD%D0%B0%D1%81%D1%82%D0%B8%D1%80-%D0%BE%D1%82%D1%8A%D1%80%D0%B2%D0%B0%D1%85%D0%B0-%D0%B0%D1%80%D0%B5%D1%81%D1%82%D0%B0-%D1%82%D0%B0%D1%80%D1%82%D0%BE%D1%80%D1%8A%D1%82-%D0%BE%D1%81%D1%82%D0%B0%D0%B2%D0%B0-%D0%BD%D0%B0-news782996.html", "text": "Двама от задържани за обира в Роженския манастир остават в ареста. Това реши преди минути Районен съд – Пловдив. Това са Юксел Митев на 21 години и соченият за тартор - Стефан Матеев на 44 години. Според магистратите са налице достатъчно доказателства, че именно те са автори на деянието. Има и данни за начина и механизма на извършване на престъплението. Според съдиите има опасност пълнолетните обвиняеми да се укрият или да извършат друго престъпление. От думите им става ясно още, че задържаният адвокат Стефан Митев е с адресна регистрация в Кипър. По време на разследването е направено разпознаване, при което един от задържаните е посочен като извършител. Що се отнася до непълнолетните, които са в 10 и 12 клас, няма опасност да се укрият. Спрямо тях няма да бъде наложена мярка “задържане под стража”. Извършили са посегателство на свещено за много българи място и посегателство върху свещеник, но са с чисто съдебно минало. Тийнейджърите ще бъдат под надзор на инспектор пред Детска педагогическа стая. Фелото беше преместено в града под тепетата, след като магистратите от районния съд в Сандански си направиха самоотвод. До тук се стигна, след като се разбра, че сред арестуваните е популярен местен адвокат, с когото съдиите са работили многократно. Предполага се, че обирът е планиран заради стара легенда, според която в манастира е заровено златно съкровище. Сподели:", "date": "2018.09.22", "title": "ИЗВЪНРЕДНО! Тийнейджърите обирджии от Роженския манастир отърваха ареста, тарторът остава на топло"}
{"url": "https://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-%D0%B3%D0%BE%D0%BB%D1%8F%D0%BC-%D0%BF%D0%BE%D0%B6%D0%B0%D1%80-%D0%B8%D0%B7%D0%B1%D1%83%D1%85%D0%BD%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-news782995.html", "text": "Голям пожар избухна днес следобед в красивата сграда над Уникредит Булбанк на Главната в Пловдив. Гъст дим се носеше от последния й етаж. Две пожарни коли, пристигнали на място, потушиха пламъците. Сградата има затруднен достъп, затова огнеборците вкараха техниката си за гасене откъм ул. \"Отец Паисий\". Не се съобщава за пострадали. Сградата е една от най-хубавите в Пловдив и неин автор е архитектът Йосиф Шнитер. Съобщава се за материални щети. Над цялата Главна се носеше миризмата на изгоряло. Сподели:", "date": "2018.09.22", "title": "Огнен ад! Голям пожар избухна в центъра на Пловдив"}
{"url": "https://pik.bg/%D0%BA%D0%B0%D0%BA%D0%B2%D0%B8-%D0%BC%D1%8A%D0%B6%D0%B5-%D1%85%D0%B0%D1%80%D0%B5%D1%81%D0%B2%D0%B0%D1%82-%D0%B6%D0%B5%D0%BD%D0%B8%D1%82%D0%B5-%D1%81%D0%BF%D0%BE%D1%80%D0%B5%D0%B4-%D0%B7%D0%BE%D0%B4%D0%B8%D1%8F%D1%82%D0%B0-%D1%81%D0%B8-news782852.html", "text": "Нежната и чувствителна душа на ще се развълнува от всеки момък, който с лекота влиза в ролята на спасител, мъченик и жертва. Тези дами чуват песента на сърцето и трепетите на най-съкровените ви мисли. Те ви усещат дълбоко. И лесно можете да ги заблудите, но никога не си позволявайте да злоупотребявате с привидната им лековерност и наивност. Ще бъдете наказани от божия гняв. Развихрете въображението си и ще ги спечелите с изящните средства на изкуството, киното и... виното. Създайте атмосфера на неземна романтика и магичност и ще си спечелите най-вярната любима, която и рана ще превърже, и чело ще погали, и сладка нега след страстна нощ ще остави. Всяка жена е уникална в предпочитанията си, нагласите и ценностите си. Няма две еднакви представителки на знака Овен и не можем с чиста съвест да слагаме всички Лъвици под общия знаменател на капризни, високомерни и горди дами, които трудно можеш да задоволиш. Въпреки това нежните половини на дванадесетте зодиакални знака имат нещо общо. И ако на влюбените господа им е трудно да вникнат в сложните дипли на женската душа, а още по-недоловим се оказва гласът на интуицията им, на първо време могат да се обърнат към този твърде генерализиран, но все пак някакъв наръчник по дванадесетте типа женска психика. Единствено ви е нужно да знаете коя зодия е господарката на вашето сърце, за да се ориентирате доколко би ви обърнала внимание, както и какви качества, без да изневерявате на същността си, можете да насърчавате в себе си, за да я спечелите. За жените е наложително да се знае, че толерантността им към несигурността в мъжете клони към минус безкрайност. Впечатляват се от спокойни, самоуверени типове, но в никакъв случай напудрени мачовци - само мъже с автентични постижения, които излъчват достолепие. Жените Овен не са майчински тип и не очаквайте от тях да се впечатлят от сълзливи истории и кършене на пръсти. Те искат герои, които падат, но веднага след това изтупват праха и са отново на ринга. Импулсивни са и обичат омаята на внезапната химическа реакция между мъжки и женски поглед. Затова не си ли я впечатлил досега, забрави за нея. Жените са чувствени и обичат да бъдат глезени. Винаги ще забележат онзи мъж, който ги кара да се чувстват специални - чрез цветя, изискана вечеря на свещи, фин белгийски шоколад. Въобще представителките на този земен знак си падат по простичките удоволствия в живота, които насищат преди всичко сетивата им. Тази здраво стъпила на земята дама държи на сигурността и съвсем не би обърнала внимание на хвърчащ в облаците Дон Жуан. Ако ѝ докажете, че сте състоятелен на воля, планове и постигната сигурност, тя ще бъде ваша. са многолики, както се досещате, затова и вие трябва да се заредите с пълен арсенал от изненади, като сред тях отделете специално място за общата ви култура, познанията в областите, които вълнуват и нея, и вас, любознателността и смислените разговори. Тази девойка обича дългите разговори и интелектуалните предизвикателства, затова нарочи ли ви за ерудит, в кърпа ви е вързана. В никакъв случай не си мислете, че ще оцени сухарско философстване обаче. Нямате ли свежо чувство за хумор, не я бройте за потенциална възможност. са чувствителни души - не се подлъгвайте от строгия ѝ бизнес стил, когато е на бойното поле. Извън ситуация на мобилизация тя е емоционална, емпатична и свенлива. Има нужда от човек, който търпеливо и в никакъв случай арогантно ще спечели сърцето ѝ с основателното обещание за дом-крепост, семейно гнездо и неотклонна подкрепа срещу бурите, които бушуват в света навън. Не я пресирайте, а започнете с малки стъпки да я печелите, отвоювайки сантиметър по сантиметър територии от нейното сърце. Ако не възнамерявате да се обвържете сериозно, стойте далече. излъчва толкова впечатляваща енергия, че никога не остава незабелязана. Дълбоко в себе си тя е убедена, че заслужава да бъде на трона на мъжкото сърце и очаква подобаващо кралско отношение. Затова ще оцени щедростта и ще презре дребнавостта. Не се скъпете за бляскави подаръци и не се опитвайте да я метнете с ментета. Няма да избегнете презрителното ѝ безразличие. Всички ваши усилия да ѝ покажете уважение, внимание, любов и възхищение ще бъдат възнаградени с топлата ѝ усмивка само за вас и усещането, че сте господар на света. Тя знае как се прави това. държат на малките жестове и ще обърнат внимание на всеки детайл от вашето поведение, облекло и сценарий за флирт. Може би си мислите, че летвата на тази крехка дама е твърде висока и ще ви простреля с някоя критична забележка. Но Девата обикновено ще запази за себе си всяко отвращение и ще ви подмине с приятелски жест. Ако пък ви направи забележка за нещо, знайте, че имате някакъв (втори) шанс да спечелите благосклонността ѝ. Тя ви го дава. Защото е готова да ви влезе в положението и да прояви състрадание. Ще я впечатлите много повече с разсъдливост и съобразителност, отколкото със скъпотия и кич. са придирчиви - на тях им се полага само каймакът на социалния микс. Жената Везни е положила доста усилия за външния си вид, за блестящия си ум, за маниерите и възпитанието си и затова очаква поне толкова от мъжа, който ще дръзне да я ухажва. Заредете се с безброй теми за вълнуващи разговори, покажете ѝ, че в душата ви гъмжи от житейски опит, в главата ви - от нестандартни идеи за романтичните ви вечери, а в сърцето ви - от място за нея. Тя обича да спори и ще очаква от вас да бъдете недостижими дори за собственото ѝ ниво. Но в никакъв случай не излизайте извън очертанията на добрия цивилизован тон. Дамите, родени под знака на , не са лесна хапка. Те държат на личното пространство и с подозрение гледат на всякакви смешни (в техните очи) опити за фамилиарничене. Ще ви държат на дистанция, докато не са уверени, че си заслужавате. Но никога няма да ви пуснат да си отидете, ако зарегистрират в себе си интерес към вас. Ще ви държат на каишка, регулирайки разстоянието между неустоимото привличане на магнетичния поглед и студеното отдръпване в тайните покои на драматичната душа. Впечатляват ги силни, властни натури, които имат поне една страст в живота - била тя изкуство, екстремен спорт или амбиция. Жената Скорпион не се впечатлява от евтини шеги, но пък оценява прозорливия ум и черния хумор. Ако нямате намерение да стигнете до края и да изпиете горчивата чаша с нея, не си правете труда да започвате каквато и да било битка за нея. Жената ще откликне благосклонно на опитите ви за ухажване, ако сте волен дух, който може да ѝ разказва за далечни земи и приключения на духа. Живейте мащабно, пълнокръвно и дръзко и тя ще ви последва. Ако нямате визия за бъдещето си поне 10 години напред, ако нямате грандиозни мечти, които преследвате с хъс и плам, въобще не се занимавайте с нея. Истинската любов я вълнува дълбоко, но няма да направи компромис за нещо по-малко от това. Разпознае ли храбрия ви дух - а това няма да ѝ убегне още на първата среща - ще бъде до вас като муза и равнопоставен партньор по постижения. Жената е могъща сила. Тя е въплъщение на стил, амбиция и класа. Тя ще оцени мъж с тежест в социалната йерархия, но и в професията си. Единствено самоуверени, стабилни и реализирани ухажори биха привлекли вниманието на тази сериозна дама, която не търпи мекушавост и неудачие. Подозрителна е към онези, които оставят всичко на съдбата, късмета или провидението. Затова, ако искате да спечелите сърцето ѝ, изградете си желязна стратегия, започвайки с проучване на най-дребните ѝ навици. Усилията ви ще бъдат оценени и възнаградени. от нежния пол ще ви обърнат внимание, ако сте индивидуалисти със собствено мнение, социално ангажирани, широкомислещи, глобално ориентирани личности, които ценят истинското приятелство. Тези жени ще гледат през вас и ще виждат истинската ви същност, без да се впечатляват особено от социален статус и материални атрибути. Слабо ще се смути от конвенциални пречки, расови и културни различия. Бъдете себе си, бъдете умни, нестандартни и искрени - това ще я спечели. Сподели:", "date": "2018.09.22", "title": "Какви мъже харесват жените според зодията си"}
{"url": "https://pik.bg/%D0%BF%D0%B0%D0%BF%D0%B0%D1%82%D0%B0-%D0%BF%D1%80%D0%B8%D0%B7%D0%BD%D0%B0-%D0%BD%D0%B0%D0%B7%D0%BD%D0%B0%D1%87%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D0%B5%D0%B4%D0%B5%D0%BC-%D0%B5%D0%BF%D0%B8%D1%81%D0%BA%D0%BE%D0%BF%D0%B0-%D0%B2-%D0%BA%D0%B8%D1%82%D0%B0%D0%B9-news782937.html", "text": "Главата на Римокатолическата църква Папа Франциск е признал седем епископа, които са били ръкоположени в Китай, без одобрението на Ватикана, съобщиха от офиса му в събота, предава \"Франс прес\". Решението идва, след като Ватикана обяви за сключването на историческо споразумение с Пекин за назначаването на епископи в Китай. „Папа Франциск се надява, че с това решение може да започне нов процес, който ще позволи да бъдат превъзмогнати раните от миналото и ще доведе до пълно общуване с всички китайски католици“, се казва в изявлението на Ватикана. Сподели:", "date": "2018.09.22", "title": "Папата призна назначаването на седем епископа в Китай"}
{"url": "https://pik.bg/%D0%BF%D1%8A%D1%80%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D1%81%D0%B8%D0%BD%D1%8A%D1%82-%D0%BD%D0%B0-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD%D0%B0-%D0%B6%D0%BE%D1%80%D0%BE-%D0%BB%D0%B0%D0%BC%D0%BF%D0%B0%D1%82%D0%B0-%D1%81%D0%B5-%D0%B5-%D1%81%D0%B0%D0%BC%D0%BE%D1%83%D0%B1%D0%B8%D0%BB-%D0%B2-%D1%81%D0%B2%D0%B5%D1%82%D0%B8-%D0%B2%D0%BB%D0%B0%D1%81-news782999.html", "text": "Бизнесменът Жоро Лампата е почерненият баща, чийто син се самоуби днес в черноморския курорт Свети Влас, предава Флагман.бг. Георги Чапкънов, известен като Лампата е известен бизнесмен в тази част на Черноморието. Повече от 20 години той е собственик на сърф училище, което развива дейност от Несебър до Свети Влас. По неофициална информация стопанисвал и част от плажните дейности на Свети Влас. Георги Чапкънов се прочу през 2000 г. заради контактите му с министъра на държавната администрация от правителството на Иван Костов - Марио Тагарински. Припомняме, че разследването е установило, че причината за ужасната смърт на сина на Георги Чапкънов е момиче, което е разбило сърцето на младия мъж. Предната нощ той споделил пред приятели, че страда безутешно по любимата си, която му съобщила, че го изоставя. Сигурно заради това е решил да сложи край на живота си по толкова драматичен начин. Сподели:", "date": "2018.09.22", "title": "ПЪРВИ ПОДРОБНОСТИ! Синът на бизнесмена Жоро Лампата се е самоубил в Свети Влас"}
{"url": "https://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BC%D0%B8%D1%82%D0%BD%D0%B8%D1%86%D0%B0-%D0%B1%D1%83%D1%80%D0%B3%D0%B0%D1%81-%D0%BE%D1%82%D0%BA%D1%80%D0%B8%D1%85%D0%BC%D0%B5-%D1%82%D0%B5%D0%B6%D0%BA%D0%B8-%D0%BD%D0%B0%D1%80%D1%83%D1%88%D0%B5%D0%BD%D0%B8%D1%8F-%D0%B2-%D0%B7%D0%B0%D0%B2%D0%BE%D0%B4%D0%B8%D1%82%D0%B5-%D0%B2-%D0%BA%D0%B0%D1%80%D0%BD%D0%BE%D0%B1%D0%B0%D1%82-news782988.html", "text": "Писмени заповеди за запечатването на трите фабрики и данъчните складове на \"Винпром Карнобат\" са предоставени на членове на Управителния съвет на фирмата. Това каза пред журналисти в Карнобат директорът на Митница-Бургас Валери Стефанов. Той информира, че с писмена заповед са извършени оперативни действия по митнически контрол на складове на територията на карнобатските села Церковски и село Венец. В резултат на проверките са установени много тежки административни нарушения, а за някои от тях има данни за извършени престъпления, за което е сезирана съответната компетентна институция, добави Стефанов. Той поясни, че за действията на митническите служители за всяка проверка във всеки един склад има протоколи. Проверките се извършват в присъствието на служители на складовете и те са подписали протоколите. Там са изложени ясни констатации и факти за нарушенията. Протоколите са разписани и приети от управителите на фирмата. Стефанов поясни, че в резултат на нарушенията се наложило запечатването на обектите в срок от 48 часа. Всички тези действията на митническата администрация са обжалваеми по съответния ред. Даден е достъп на технически лица да имат постоянно присъствие, за да не се допуснат аварии в завода и по изключение е разрешено продукцията с грозде, която е договорена за изкупуване да влиза безпрепятствено в завода. Сподели:", "date": "2018.09.22", "title": "Шефът на Митница-Бургас: Открихме тежки нарушения в заводите в Карнобат"}
{"url": "https://pik.bg/%D0%BF%D0%B0%D0%BF%D0%B0-%D1%84%D1%80%D0%B0%D0%BD%D1%86%D0%B8%D1%81%D0%BA-%D0%B7%D0%B0%D0%BF%D0%BE%D1%87%D0%BD%D0%B0-%D0%BE%D1%82-%D0%BB%D0%B8%D1%82%D0%B2%D0%B0-%D0%BE%D0%B1%D0%B8%D0%BA%D0%BE%D0%BB%D0%BA%D0%B0%D1%82%D0%B0-%D1%81%D0%B8-%D0%B2-%D0%B1%D0%B0%D0%BB%D1%82%D0%B8%D0%B9%D1%81%D0%BA%D0%B8%D1%82%D0%B5-%D1%81%D1%82%D1%80%D0%B0%D0%BD%D0%B8-news782915.html", "text": "Папата ще прекара два дни в преобладаващо католическа Литва, след което ще посети Латвия и Естония. В Литва му предстоят срещи с политически лидери, а също с вярващи от Католическата, Лутеранската и Руската православна църква, посочва Асошиейтед прес. Папата предприема тази обиколка на фона на засилващо се безпокойство в трите страни от агресивната политика на Русия близо 30 години след разпадането на Съветският съюз, когато те станаха независими. Папа Франциск пристигна днес в Литва, откъдето започва четиридневната си обиколка в балтийските страни, предаде Ройтерс. Сподели:", "date": "2018.09.22", "title": "Папа Франциск започна от Литва обиколката си в балтийските страни"}
{"url": "https://pik.bg/%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D1%81-%D0%B5%D0%BC%D0%BE%D1%86%D0%B8%D0%BE%D0%BD%D0%B0%D0%BB%D0%BD%D0%BE-%D1%81%D0%BB%D0%BE%D0%B2%D0%BE-%D0%BF%D0%BE-%D0%BF%D0%BE%D0%B2%D0%BE%D0%B4-110-%D0%B0%D1%82%D0%B0-%D0%B3%D0%BE%D0%B4%D0%B8%D1%88%D0%BD%D0%B8%D0%BD%D0%B0-%D0%BE%D1%82-%D0%BE%D0%B1%D1%8F%D0%B2%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8-news783001.html", "text": "Българският народ иска свобода, справедливост и спокойствие и ние като политици и граждани сме длъжни да му ги дадем. Това каза председателят на Народното събрание Цвета Караянчева в официалното си слово по повод 110-ата годишнина от обявяването на Независимостта на България. „Говорим за национално обединение, за Балканска солидарност, за защитени европейски граници, но в основата на всичко е българският народ“, каза тя. Караянчева посочи, че на българския народ не са му необходими демагози и морални съдници, а лидери със силна воля и здрав ум. „Лидери, които никога да не забравят думите на Каравелов, изречени преди 150 г. „Ние чуждото не щем, но и своето не даваме.“, каза още председателят на Народното събрание. „Днес празнуваме 110 години от обявяването на Независимостта на България. 110 години от онзи исторически факт, който беше блян на възрожденците за освобождение на Отечеството. Онзи исторически факт, който въдвори на цяла Европа, че отвъд Дунава се случва едно свято дело. Един народ се обединява и обявява своята независимост“, заяви Караянчева. „Свободата нам не е дадена дарoм“, казваме винаги когато празнуваме национални празници, но забравяме, че свободата не е трофей. Свободата е отпор срещу булото на забравата, което е покрило костите на нашите предци. Свободата е отговорност. Свободата е драгоценност, която не се заменя или разменя“, каза още председателят на Народното събрание. Тя отбеляза, че с обявяването на независимостта си преди 110 години васалното Княжество България отмята срамния Берлински договор и българският народ застава в семейството на цивилизованите народи. По думите ѝ след този акт на княз Фердинанд на картата на Европа възниква една нова държава, но не разкъсана от Великите сили, а единна и обединена. Тя припомни как след обявяването на Независимостта на България през 1908г. княз Фердинанд титулува себе си цар, но отбеляза, че не в короната и в скиптъра е истинността на този акт, а в уединението на един народ, който чака своята свобода и независимост. Цвета Караянчева заяви, че в дни, като днешния си спомняме думите на Ботев, който казва: „Българският народ може сам да гради бъднините си. Българският народ е този, който е потомък на онези невчесани герои и мъченици от Априлската епопея от 1876 г. Онези герои, които избраха куршума пред хляба, които ни показаха, че свободата е по-ценна от това, което има в долапа“. По думите ѝ, ако днес ние искаме да не ни наричат патриоти от друго тесто, трябва със същата дързост да браним тази независимост. Сподели:", "date": "2018.09.22", "title": "Цвета Караянчева с емоционално слово по повод 110-ата годишнина от обявяването на Независимостта на България"}
{"url": "https://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D0%BB%D1%83%D0%BA%D0%B0-%D0%BC%D0%BE%D0%B4%D1%80%D0%B8%D1%87-%D0%B7%D0%B0%D1%80%D0%B0%D0%B4%D0%B8-%D1%83%D0%BA%D1%80%D0%B8%D1%82%D0%B8-%D0%B4%D0%B0%D0%BD%D1%8A%D1%86%D0%B8-news782927.html", "text": "Капитанът на хърватския национален отбор по футбол и звезда на \"Реал\" Мадрид - Лука Модрич, прие присъда от 8 месеца затвор условно. Причината е обвинение към сребърния медалист от Мондиала в укриване на данъци. Футболистът бе разследван за неплатени задължени. За 2013 г. те са 290 хил. евро, а за 2014 - 580 хил. евро. Той е успял да прикрие данъците с помощта на компания със седалище в Люксембург, която е притежание на съпругата му Ваня. След съдебното разследване обаче Модрич се призна за виновен и получи присъда от 8 месеца условно, тъй като това е негово първо провинение. Той ще трябва да върне сумите и да заплати и глоба в размер на 350 хил. евро. Хърватинът вече е започнал да изплаща задълженията си, информират от \"Мундо Депортиво\". Проблеми със закона в Испания заради укрити данъци имаха наскоро Лионел Меси и Кристиано Роналдо. Сподели:", "date": "2018.09.22", "title": "Осъдиха Лука Модрич заради укрити данъци"}
{"url": "https://pik.bg/%D0%BD%D0%B0%D0%B7%D0%B4%D1%80%D0%B0%D0%B2%D0%B5-%D0%B2-%D0%BC%D1%8E%D0%BD%D1%85%D0%B5%D0%BD-%D0%B7%D0%B0%D0%BF%D0%BE%D1%87%D0%BD%D0%B0-%D0%B1%D0%B8%D1%80%D0%B5%D0%BD%D0%B8%D1%8F%D1%82-%D1%84%D0%B5%D1%81%D1%82%D0%B8%D0%B2%D0%B0%D0%BB-%D0%BE%D0%BA%D1%82%D0%BE%D0%B1%D0%B5%D1%80%D1%84%D0%B5%D1%81%D1%82-news782928.html", "text": "В Мюнхен започна 185-ото издание на прочутия бирен фестивал Октоберфест, предаде ДПА. По традиция началото на проявата стартира в 12 ч. местно време, когато кметът Дитер Райтер отвъртя кранчето на първото буре с бира. За целта той си помогна с дървено чукче. Фестът продължава до 7 октомври. Той протича при засилени мерки за сигурност. Нови заграждения, допълнителни видеокамери, повече полицаи с камери, прикрепени към тялото им - това са само част от мерките за сигурност. Около 600 полицаи се грижат за сигурността по време на феста, посетен миналата година от 6,2 милиона души. Полицията за първи път ще изпита и така наречените \"Супер разпознаващи агенти\". Това са полицаи, които се вглеждат внимателно в подозрителни лица и ги държат под око по време на фестивала. Тези агенти ще проверяват и кадрите от 47 камери. На Октоберфест бирата се сервира в еднолитрови халби, като цената на една е 11,50 евро. Тази година на Октоберфеста има нови атракции като например Махалото на хаоса, която оставя у хората физическо усещане, подобно на усещането по време на полет в космоса, или атракция, наречена Хищник, при която посетителите се озовават с висящи с главата надолу. Сподели:", "date": "2018.09.22", "title": "НАЗДРАВЕ! В Мюнхен започна биреният фестивал Октоберфест"}
{"url": "https://pik.bg/%D1%81%D1%82%D1%80%D0%B0%D1%88%D0%BD%D0%B0-%D0%B4%D1%80%D0%B0%D0%BC%D0%B0-%D1%81%D1%82%D1%80%D0%B5%D0%BB%D1%8F%D0%BD%D0%B0%D1%82%D0%B0-%D1%81%D0%B8%D0%BC%D0%BE%D0%BD%D0%B0-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%B3%D0%BE%D0%B2%D0%BE%D1%80%D0%B8-%D1%81%D0%BB%D0%B5%D0%B4-%D0%BA%D1%83%D1%80%D1%88%D1%83%D0%BC%D0%B8%D1%82%D0%B5-news782960.html", "text": "Простреляната красавица Симона Тодорова все ще се бори, за да възстанови говора си. Младата жена има затруднения с произнасянето на думи, след като куршум минава през мозъка й. Именно това не позволява на разследващите да разпитат блондинката, заради която охранителят Михаил Станчев хвана патлака и тръгна да убива, пише столичен всекидневник. Инцидентът потопи в кръв улицата пред хотел \"Бахами\" на Слънчака. Именно там Михаил причаква бившето си гадже Симона, с която се разделя месец по-рано. Девойката, родом от Дряново, живее в хотелска стая, осигурена от новия й шеф - хазартния бос Коста Николов-Миджурина. Започва работа при него в казино малко преди вендетата на Михаил. Във фаталната вечер Миджурина чака Симона да я води на ресторант. Новата у служителка няколко пъти отклонява поканите, но в крайна сметка приема. Паркира лъскав \"Мерцедес\" пред хотел \"Бахами\", докато горе в стаята вече е 37-годишният Михаил. Той вдига пореден скандал на бившата си, която го отпраща. Обяснява му няколко пъти по телефон и в съобщения, че не желае да имат връзка и че мечтае за бляскаво бъдеще. Станчев отказва да приеме раздялата. Двамата са живели не повече от месец заедно. В крайна сметка Симона е категорична. Станчев губи почва под краката си и решава да отмъщава. Заканва се да очисти конкурента за сърцето й и напуска хотела. На излизане за зла съдба вижда току-що паркиралата кола на Миджурина. Отваря вратата към шофьорското място и гръмва боса. Зад него изплашена до смърт тича Симона, опитвайки се да спре бившия си приятел. Следва изстрел в главата й и облечената в кадифена червена рокля красавица се строполява на тротоара. В момента Михаил Станчев е в ареста в Бургас. Той и адвокатът му Красимир Кацарски нямат намерение да искат по-лека мярка, защото Станчев се страхува от вендета. \"Няма смисъл да искаме по-лека мярка, защото ще ни откажат. Към момента разследването е удължено с 4 месеца, защото има още много работа по случая. Назначени са над 10 различни експертизи\", разкрива адвокатът на стрелеца. Той и клиентът му смятат да признаят вина, за да се опитат да облекчат присъдата на Михаил. За убийството на Миджурина и опита за убийство на Симона Михаил може да отнесе доживотен затвор. Ако се приемат самопризнанията му, присъдата може да бъде намалена на 20 години, коментират юристи. \"Особено ако се докаже, че е в състояние на афект, за какъвто разказва самият Михаил\", смята адвокатът му. \"Пистолетът е негов, законно притежаван. Самият той няма сериозни здравословни оплаквания и проблеми. Но наистина не помни момента, в който е стрелял. Казва, че е загубил представа за заобикалящия го свят\", подчертава защитникът. Според близки до Станчев има друга причина, поради която не иска да излезе на свобода. В ареста е получил заплаха за живота си от близки на убития Николов. \"Миджурина е сериозен човек, има близки авери и приближени, които искат да отмъщават\", разкрива роднина на стрелеца. Заедно с Николов по време на разстрела са негови близки семейни приятели. Мъж и жена, които са очевидци на кървавата вендета и основни свидетели на прокуратурата. Под охрана, но на свобода в родното Дряново е и Симона. Там тя е ограничила контактите си до минимум. Баща й, който е местният полицейски шериф, се грижи дъщеря му да се възстановява на спокойствие. По-малкото братче на Симона - Тони, което тежко преживява случилото се, също е в ограничен режим у дома. \"Освен от психолог и логопед Симона е следена и от частен лекар, след като оцеля като по чудо. В момента напредва с изговарянето на думите, но много бавно. Затова все още е отложен разпитът й, като се очаква да се срещне с разследващите едва в началото на октомври\", коментират от близкото й обкръжение. Под сурдинка те разказва, че Михаил я тормозел настъпателно през последната седмица. Опитвал се да вербува и приятелката на Симона - Павлета, която да му ходатайства да си оправят отношенията. Именно Павлета урежда Симона на работа при Миджурина, с което също си навлича гнева на Михаил, който отправя заплахи и към нея. Тези твърдения Павлета е споделила пред полицията, когато е разпитана веднага след инцидента. Заради желанията на Симона да си сложи силикон се стига до раздялата между Михаил и красавицата. Младият мъж нямал хиляди левове, за да инвестира в новата снага на приятелката си. Това разказва след стрелбата баткото на Станчев - Никола. \"Споделял ми е, че новото му гадже е много красиво и че не съм виждал толкова красива жена. Тежеше му, че не може да удовлетвори всичките й желания. За него тя беше целият му свят. Миналата седмица ми каза, че Симона искала да си уголемява бюста и спешно трябвало да й даде пари\", разкрива той. \"Казах му, ако сега настоява за цици, утре ще ти поиска мерцедес\". Като че ли съм усещал какво предстои\", разкрива Никола. Вижда брат си за последно на 2 юни. \"Каза ми, че Коста започнал често да търси Симона, която работела за него не повече от 20 дни. Настоявал да излиза с него, самата тя не искала да мами брат ми и му споделяла, че работодателят й станал настоятелен в поканите си да излезе с нея\", пише Николай. Сподели:", "date": "2018.09.22", "title": "СТРАШНА ДРАМА! Стреляната Симона не може да говори след куршумите"}
{"url": "https://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D0%B4%D0%B0-%D0%B8%D0%B7%D1%82%D0%BE%D1%87%D0%B2%D0%B0%D1%82-%D0%B1%D0%B0%D0%BD%D0%BA%D0%BE%D0%B2%D0%B8-%D0%BA%D0%B0%D1%80%D1%82%D0%B8-%D0%B2-%D1%82%D1%83%D1%80%D1%86%D0%B8%D1%8F-news783008.html", "text": "Двама българи са арестувани в Турция, докато слагали скимиращо устройство на банкомат. Мъжете на 37 и на 45 години са задържани на местопрестъплението в град Измир, съобщи България он еър. Полицията е блокирала сметките на клиентите, чиито карти са били засегнати. У арестуваните са намерени копирни устройства, микрокамери и мобилни телефони. Те са обвинени в източване на банкови карти и ще бъдат съдени в Измир. Сподели:", "date": "2018.09.22", "title": "Спипаха българи да източват банкови карти в Турция"}
{"url": "https://pik.bg/%D0%BD%D0%BE%D0%B2%D0%BE-20-%D1%80%D0%BE%D0%B1%D1%8A%D1%80%D1%82-%D1%80%D0%B5%D0%B4%D1%84%D0%BE%D1%80%D0%B4-%D0%BD%D0%B5-%D0%B8%D1%81%D0%BA%D0%B0-%D0%B4%D0%B0-%D0%B3%D0%BE%D0%B2%D0%BE%D1%80%D0%B8-%D0%BF%D0%BE%D0%B2%D0%B5%D1%87%D0%B5-%D0%B7%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%B8%D1%80%D0%B0%D0%BD%D0%B5-news782929.html", "text": "Месец след като обяви края на своята актьорска кариера, Робърт Редфорд промени мнението си каза, че вече не иска да говори за излизане в пенсия, предаде Франс прес. Запитан от журналист на сп. \"Варайъти\" по въпроса за пенсионирането, по време на премиерата на новия си пълнометражен филм \"Старецът и оръжието\" (\"The Old Man and the Gun\"), 82-годишният Редфорд отказа да заяви, че този филм е последният му като актьор. \"Няма да отговоря на този въпрос\", каза Редфорд и допълни, че иска \"запази тайнствеността по темата\". В началото на август в интервю за сп. \"Ентертеймънт уикли\" Робърт Редфорд заяви ясно: \"Човек никога не трябва да казва никога, но стигнах до извода, че актьорството е приключило за мен\". \"Ще се пенсионирам, защото се занимавам с актьорство, откакто станах на 21 години\", допълни той. Сега обаче Редфорд признава, че е допуснал грешка, като е направил подобно изявление. \"Беше грешка. Не трябваше да казвам това\". Той допълни, че ако се пенсионира, ще го направи без много шум, защото като го обявява открито, това привличало много внимание. Режисьорът на филма \"Старецът и оръжието\" Дейвид Лоуър разкри неотдавна, че по време на снимките, Редфорд действително е споменал, че това му е последният филм като актьор. Сподели:", "date": "2018.09.22", "title": "НОВО 20! Робърт Редфорд не иска да говори повече за пенсиониране"}
{"url": "https://pik.bg/%D0%B0%D0%B4-%D0%B2-%D0%BA%D0%B0%D0%BD%D0%B0%D0%B4%D0%B0-%D1%81%D1%82%D1%80%D0%B0%D1%88%D0%BD%D0%BE-%D1%82%D0%BE%D1%80%D0%BD%D0%B0%D0%B4%D0%BE-%D0%BF%D1%80%D0%B5%D0%BC%D0%B8%D0%BD%D0%B0-%D0%BA%D1%80%D0%B0%D0%B9-%D0%BE%D1%82%D0%B0%D0%B2%D0%B0-%D0%B8%D0%BC%D0%B0-%D1%82%D0%B5%D0%B6%D0%BA%D0%BE-%D1%80%D0%B0%D0%BD%D0%B5%D0%BD%D0%B8-%D1%81%D0%BD%D0%B8%D0%BC%D0%BA%D0%B8%D0%B2%D0%B8%D0%B4%D0%B5%D0%BE-news782972.html", "text": "Петима души са в критично състояние, след като торнадо премина край Отава. Вихърът е оставил пътека от разрушение в градче в покрайнините на канадската столица. На любителски видеокадри се виждат летящи отломки и боклуци, които се движат с огромна скорост. Местните власти съобщиха, че торнадото е било от втора по общо пет степени. Премиерът Джъстин Трюдо призова хората да бъдат внимателни и обяви, че властите следят ситуацията. Сподели:", "date": "2018.09.22", "title": "АД В КАНАДА! Страшно торнадо премина край Отава, има тежко ранени (СНИМКИ/ВИДЕО)"}
{"url": "https://pik.bg/%D1%83%D1%87%D0%B5%D0%BD%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%BA%D0%B0%D0%BA-%D0%B5-%D0%B8%D0%B7%D0%B3%D0%BB%D0%B5%D0%B6%D0%B4%D0%B0%D0%BB%D0%BE-%D0%BD%D0%B0%D0%B9-%D0%B4%D1%80%D0%B5%D0%B2%D0%BD%D0%BE%D1%82%D0%BE-%D0%B6%D0%B8%D0%B2%D0%BE%D1%82%D0%BD%D0%BE-news782851.html", "text": "Учени от Австралийския национален университет установиха, че приличащи на листа фосили , известни от 75 години, са на най-древните животни, съобщиха АФП и Асошиейтед прес. Загадъчните организми са наречени \" Дикинсония \". Те са описани за първи път през 1947 г. Намирани са в Австралия и Русия. Размерът им варира от около 1 см до 1,22 м. Не е известно кога точно са живели, но добре датираните фосили са на 558 милиона години. \"Фосилните липидни молекули доказват, че животните са били големи и многобройни преди 558 милиона години, милиони години по-рано, отколкото мислехме досега\", каза проф. Йохен Брокс . Как точно е изглеждала Дикинсония , специалистите не могат да кажат. Те знаят, че е била мека и гъвкава, вероятно е приличала на плужек и е била с по-малко съдържание на вода от медузите. Анализ на ДНК насочва, че животните са се появили преди повече от 720 милиона години, но няма толкова стари фосилни доказателства . Най-старите фосили на растения са на 444 милиона до 486 милиона години, а на бактерии - на поне 3,5 милиарда години. Сподели:", "date": "2018.09.22", "title": "Учени откриха как е изглеждало най-древното животно"}
{"url": "https://pik.bg/25-%D0%B0%D0%BA%D1%82%D0%B0-%D0%B8-51-%D1%84%D0%B8%D1%88%D0%B0-%D0%B7%D0%B0-%D0%B4%D0%B5%D0%BD%D0%BE%D0%BD%D0%BE%D1%89%D0%B8%D0%B5-%D0%BF%D1%80%D0%B8-%D1%81%D0%BF%D0%B5%D1%86%D0%B0%D0%BA%D1%86%D0%B8%D0%B8-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news782905.html", "text": "25 акта и 51 фиша са били съставени за денонощие по време на 11 специализирани полицейски операции, проведени на територията на Областна дирекция на МВР във Враца, съобщиха от полицията, цитирани от „Конкурент“. Акциите са били проведени за времето от 06:00 часа на 21 септември (петък) до 06:00 часа на 22 септември (събота). Поверени са общо 281 лица и 160 автомобила. Сподели:", "date": "2018.09.22", "title": "25 акта и 51 фиша за денонощие при спецакции във Врачанско"}
{"url": "https://pik.bg/%D0%BF%D1%83%D1%82%D0%B8%D0%BD-%D0%BE%D0%B1%D0%B5%D1%89%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BD%D0%B0-%D0%B8%D1%80%D0%B0%D0%BD-%D0%B2%D1%8A%D0%B2-%D0%B2%D0%BE%D0%B9%D0%BD%D0%B0%D1%82%D0%B0-%D1%81-%D1%82%D0%B5%D1%80%D0%BE%D1%80%D0%B8%D0%B7%D0%BC%D0%B0-%D1%81%D0%BB%D0%B5%D0%B4-%D0%B0%D1%82%D0%B5%D0%BD%D1%82%D0%B0%D1%82%D0%B0-news782904.html", "text": "ТАСС, цитиран от \"Фокус\". Президентът на Русия Владимир Путин изрази съболезнованията си на своя ирански колега Хасан Роухани във връзка с терористичния акт на военен парад в град Ахваз и потвърди готовността да увеличи взаимодействието с Иран в борбата с тероризма. Текстът на телеграмата на руския лидер бе публикуван в събота на уебсайта на Кремъл, предава „Уважаеми господин президент, приемете дълбоките ми съболезнования във връзка с трагичните последствия от нападението на терористите в град Ахваз ... Случилото се за пореден път напомня за необходимостта да се води безкомпромисна борба с тероризма във всичките му проявления. Бих искал да потвърдя готовността си за бъдещо разширяване на взаимодействието с иранските партньори в борбата с това зло“, се казва в телеграмата. Освен това руският президент заяви, че съчувства на роднините и близките на загиналите и пожела скорошно възстановяване на ранените. Сподели:", "date": "2018.09.22", "title": "Путин обеща подкрепа на Иран във войната с тероризма след атентата"}
{"url": "https://pik.bg/%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B8%D1%82%D0%B5-%D0%B2-%D1%80%D1%83%D0%BC%D1%8A%D0%BD%D0%B8%D1%8F-%D0%B7%D0%B0%D0%BF%D0%B0%D0%B7%D0%B8-%D0%BF%D0%BE%D1%81%D1%82%D0%B0-%D0%BF%D1%80%D0%B8-%D0%B2%D1%8A%D1%82%D1%80%D0%B5%D1%88%D0%BD%D0%BE%D0%BF%D0%B0%D1%80%D1%82%D0%B8%D0%B5%D0%BD-%D0%B2%D0%BE%D1%82-news782903.html", "text": "Лидерът на управляващата в Румъния Социалдемократическа партия (СДП) Ливиу Драгня запази своя пост вчера след вътрешен вот, на който получи категорична подкрепа, предават Франс прес и БТА. 55 членове на Националния изпълнителен комитет на СДП гласуваха в подкрепа на Драгня при само 8 против. По-рано няколко водещи фигури в левоцентристката партия поискаха оставката на нейния председател. \"Моите колеги от много организации (на СДП) ме призоваха да не напускам (лидерския пост)\", заяви Драгня след края на извънредното заседание на ръководния партиен орган. Изходът от гласуването е очакван. Лидерът на СДП е водил интензивни преговори, за да запази поста си. По-рано тази седмица кметът на Букурещ Габриела Фиря, вицепремиерът и министър на регионалното развитие Паул Станеску и заместник-председателят на СДП Адриан Цуцуяну написаха писмо, в което призоваха Драгня да се оттегли като лидер на партията и като председател на Камарата на депутатите, обвинявайки го в авторитарно поведение и нанасяне на вреди на имиджа на партията. Те предложиха премиерът Виорика Дънчила временно да оглави СДП до избирането на нов партиен лидер. Драгня има забрана да заема министър-председателския пост, тъй като през 2016 г. бе осъден за изборни измами, припомня Асошиейтед прес. През юни лидерът на СДП бе признат за виновен по обвинения в злоупотреба с власт и осъден на три и половина години затвор на първа инстанция. Той обжалва присъдата. Според свои колеги от СДП Драгня трябва да бъде смятан за невинен до съдебното решение на последна инстанция. Някои от тях определиха присъдата като политическа. Въпреки съдебните си неволи Драгня запазва здрава хватка върху СДП. Вътрешнопартийните напрежения обаче се засилиха, след като 450 души пострадаха при антиправителствени протести в Румъния миналия месец, отбелязва АП. В страната често се провеждат демонстрации срещу корупцията, откакто СДП дойде на власт през 2016 г. и започна спорна съдебна реформа, която според критиците ще затрудни борбата срещу корупцията по високите етажи на властта. Сподели:", "date": "2018.09.22", "title": "Лидерът на управляващите в Румъния запази поста при вътрешнопартиен вот"}
{"url": "https://pik.bg/%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%B3%D0%BE%D0%B4%D0%B5%D0%BD%D0%B8%D1%86%D0%B0%D1%82%D0%B0-%D0%BD%D0%B0-%D0%B4%D0%B6%D1%8A%D1%81%D1%82%D0%B8%D0%BD-%D0%B1%D0%B8%D0%B9%D0%B1%D1%8A%D1%80-%D1%81%D1%82%D0%B0%D0%BD%D0%B0-%D0%BF%D1%80%D0%BE%D1%84%D0%B5%D1%81%D0%BE%D1%80-%D0%B2-%D0%BA%D0%B8%D0%B5%D0%B2%D1%81%D0%BA%D0%B8%D1%8F-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-news782908.html", "text": "Холивудският актьор Стивън Болдуин стана професор в Киевския университет, съобщава „Укринформ“, цитирани от „Газета“. След церемонията по получаване на професорското звание, актьорът, който е баща на годеницата на канадския певец Джъстин Бийбър, модела и телевизионна водеща Хейли Болдуин, се срещна със студенти. „Не правете филми за вече отдавна известни идеи. Но правете филми за прекрасните хора, които са създали тези идеи“, заяви Стивън Болдуин пред студентите. Актьорът обяви, че през 2020 година ще снима филм в Украйна, като за участие в него ще проведе специален кастинг сред студентите. Сподели:", "date": "2018.09.22", "title": "Бащата на годеницата на Джъстин Бийбър стана професор в Киевския университет"}
{"url": "https://pik.bg/%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D0%B8%D1%81%D0%BA%D1%80%D0%B8-%D0%B1%D0%B8%D0%B2%D1%88-%D0%B4%D0%B8%D0%BF%D0%BB%D0%BE%D0%BC%D0%B0%D1%82-%D1%81-%D1%82%D0%B5%D0%B6%D1%8A%D0%BA-%D1%83%D0%B4%D0%B0%D1%80-%D0%BF%D0%BE-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-news782976.html", "text": "Румен Радев е избран за президент на България, но той още не е президент. Поведението му не е поведение на държавен глава. Това неговото е по-скоро партиен пазарлък. Това заяви пред Канал 3 бившият дипломат Александър Йорданов. В момента проблемът с бежанците се използва в Унгария от Орбан, а и от нас, от някои псевдопатриоти по-точно. В края на краищата всяка държава има своите националисти, посочи още Йорданов. Законно влезлите бежанци в ЕС трябва да бъдат солидарно приети в държавите от ЕС. Защото е крайно неморално да мислим, че трябва да даваме пари на Турция и Ердоган, за да ни варди от бежанците, каза той. Познавам го Орбан още от 90-те години. Той бе част от младежката секция на демократите. Той почна като либерал, обаче партизанският интерес го направи консерватор, а впоследствие и националист. Той е говорител на Путин в Европа в момента, посочи Йорданов. За референдума в Македония съм убеден, че болшинството ще подкрепи идеята за промяна на името, защото искат да влязат и в НАТО, и в ЕС, завърши бившият ни дипломат. Сподели:", "date": "2018.09.22", "title": "ПОЛИТИЧЕСКИ ИСКРИ! Бивш дипломат с тежък удар по Румен Радев"}
{"url": "https://pik.bg/%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%BB%D1%8A%D0%B2%D0%BE%D0%B2%D0%B5%D1%82%D0%B5-%D1%81-%D0%B8%D0%B7%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD%D0%BE-%D1%82%D0%B5%D0%B6%D0%BA%D0%B0-%D0%B7%D0%B0%D0%B3%D1%83%D0%B1%D0%B0-news782994.html", "text": "България загуби от САЩ с 0:3 гейма в мач от Група G на Световното по волейбол. Срещата се проведе в \"Арена Армеец\". 20:25, 20:25, 18:25 в отделните части. Американците са със 7 победи от 7 двубоя досега на Мондиала. \"Лъвовете\" са с 4 успеха и 3 поражения. Нашите вече могат да се класират за Топ 6 на форума само след уникална въртележка в потоците. В неделя, отново в София от 20:40, \"лъвовете\" ще домакинстват на Канада. 8:6 за САЩ при първото техническо прекъсване. Авансът на гостите се увеличи и те спечелиха частта почти безпроблемно с 25:20. Вторият гейм премина по сходен начин с първия, като резултатът се повтори 25:20 точки за американците. В третата част \"трикольорите\" се опитаха да се противопоставят на класните си опоненти, но безуспешно - 18:25. Георги Сеганов, Николай Учиков, Тодор Скримов, Валентин Братоев, Николай Николов, Виктор Йосифов - Теодор Салпаров-либеро Старши треньор: ПЛАМЕН КОНСТАНТИНОВ Мика Кристенсън, Матю Андерсън, Аарън Ръсел, Тейлър Сандър, Дейвид Смит, Максуъл Холт - Ерик Шоджи-либеро Старши треньор: ДЖОН СПЕРОУ. Сподели:", "date": "2018.09.22", "title": "На Световното! \"Лъвовете\" с изключително тежка загуба"}
{"url": "https://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%B8%D0%B7%D1%80%D0%B8%D0%B3%D0%BD%D0%B0-%D0%B4%D0%BE%D0%BB%D0%B0%D1%80%D1%8A%D1%82-%D1%81%D0%B5-%D0%B8%D0%B7%D0%BF%D0%BE%D0%BB%D0%B7%D0%B2%D0%B0-%D0%BA%D0%B0%D1%82%D0%BE-%D0%B8%D0%BD%D1%81%D1%82%D1%80%D1%83%D0%BC%D0%B5%D0%BD%D1%82-%D0%B7%D0%B0-%D0%BD%D0%B0%D1%82%D0%B8%D1%81%D0%BA-news782913.html", "text": "Турция желае използването на националните валути в търговията с други страни, за да се балансират усилията на Съединените щати да използват долара като инструмент за атака срещу икономиките на други страни. Това заяви турският външен министър Мевлют Чавушоглу по време на съвместна пресконференция с венецуелския си колега Хорхе Ареаса, съобщава БНР. Чавушоглу поясни, че Анкара не е срещу никоя валута, но те не бива да се използват като оръжие срещу икономиките на други страни. Поради това много държави по света желаели да използват национални валути в търговията си. По думите му, наскоро Турция също е била обект на атака, но са взети всички мерки за стабилизиране на икономиката. Първият дипломат на Турция направи коментара си по време на визита във венецуелската столица Каракас. Там той се срещна със своя колега и бе приет от президента на страната Николас Мадуро в двореца „Мирафлорес“. След разговора си с вицепрезидента Дулси Родригес турският първи дипломат изтъкна, че Анкара ще подкрепи Венецуела и нейният народ „при всички обстоятелства“. По време на визитата на Чавушоглу бяха подписани две споразумения. Сподели:", "date": "2018.09.22", "title": "Външният министър на Турция изригна: Доларът се използва като инструмент за натиск"}
{"url": "https://pik.bg/%D1%81%D1%82%D1%80%D0%B0%D1%88%D0%BD%D0%B0-%D0%BF%D0%BE%D0%B4%D0%B8%D0%B3%D1%80%D0%B0%D0%B2%D0%BA%D0%B0-%D1%81%D1%80%D0%B0%D0%B2%D0%BD%D0%B8%D1%85%D0%B0-%D0%BD%D0%B5%D0%B9%D0%BC%D0%B0%D1%80-%D1%81-%D0%BA%D0%B8%D0%BC-%D0%BA%D0%B0%D1%80%D0%B4%D0%B0%D1%88%D0%B8%D1%8F%D0%BD-news782934.html", "text": "Бившият футболист на \"Манчестър Сити\", \"Нюкасъл\" и \"Олимпик\" Марсилия Джоуи Бартън определи звездата на \"Пари Сен Жермен\" Неймар като \"Ким Кардашиян на футбола\". Според ексцентричния бивш полузащитник, известен с \"голямата\" си уста, Неймар далеч не е най-добрият футболист, но има чудесен пиар подход. \"Мисля, че той е Ким Кардашиян на футбола. Неймар не е най-добрият играч в света, както много добре видяхме на световното първенство в Русия. Той не е на нивото нито на Меси, нито на Роналдо. Има и доста други футболисти, които са по-добри от него. Не смятам, че той е футболен феномен. Той е рекламен феномен, както са семейство Кардашиян\", каза Бартън пред френското издание \"Екип\", цитиран от Би Ти Ви. \"Наскоро видях играчите на ПСЖ да носят екипировка на Майкъл Джордан. Сериозно? Моля ви, хора, това е баскетболен бранд! А вие представлявате футболен клуб. Не разбирам аз ли съм сбъркан?\", пита риторично още англичанинът. Бартън разкри, че и 6-годишният му син не харесва бразилеца. \"Всяко дете харесва силните отбори, тези, които побеждават. Когато играе, моят син иска да прилича на Роналдо, на Меси, на Мохамед Салах. Но определено няма желание да бъде като Неймар или Хари Кейн\", добави англичанинът, който в момента работи като мениджър на третодивизионния \"Флийтууд Таун\". Сподели:", "date": "2018.09.22", "title": "Страшна подигравка! Сравниха Неймар с Ким Кардашиян"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%88%D0%BE%D1%84%D1%8C%D0%BE%D1%80%D0%BA%D0%B0-%D1%83%D0%B1%D0%B8-%D0%BC%D0%BB%D0%B0%D0%B4-%D0%BC%D0%BE%D1%82%D0%BE%D1%80%D0%B8%D1%81%D1%82-%D0%BD%D0%B0-%D0%BF%D1%8A%D1%82%D1%8F-%D0%BA%D0%B0%D1%80%D0%BB%D0%BE%D0%B2%D0%BE-%D1%81%D0%BE%D0%BF%D0%BE%D1%82-news782990.html", "text": "25-годишен моторист е загинал на пътя между Карлово и Сопот. Това съобщи говорителят на ОДМВР-Пловдив. Сигналът за пътния инцидент е получен около 16.00 часа. По първоначални данни загиналият е пътувал с мотоциклет \"Сузуки\" към Сопот. Срещу него се движел автомобил \"Тойота\", управляван от 35-годишна жена. Лекият автомобил е предприел ляв завой и е отнел предимството на моториста. При удара мотористът паднал на пътното платно и бил прегазен от движещ се след \"Тойота\"-та бус \"Ивеко\", управляван от 61-годишен водач. Взетите алкохолни проби на водачите са били отрицателни. В момента тече оглед и движението се регулира. Сподели:", "date": "2018.09.22", "title": "Трагедия! Шофьорка уби млад моторист на пътя Карлово-Сопот"}
{"url": "https://pik.bg/%D1%86%D0%B8%D0%BF%D1%80%D0%B0%D1%81-%D0%B8-%D0%B2%D0%BE%D0%B5%D0%BD%D0%BD%D0%B8%D1%8F%D1%82-%D0%BC%D1%83-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B4%D0%BE%D0%B3%D0%BE%D0%B2%D0%BE%D1%80%D0%B8%D1%85%D0%B0-%D1%81%D1%82%D0%B0%D0%B1%D0%B8%D0%BB%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B3%D1%8A%D1%80%D1%86%D0%B8%D1%8F-news782841.html", "text": "гръцката държавна агенция АНА-МПА, цитирана от \"Фокус\". Министър-председателят на Гърция Алексис Ципрас се срещна в петък с министъра на отбраната на страната Панос Каменос, който е и председател на младшия коалиционен партньор „Независимите гърци“. Двамата са се съгласили, че в момента Гърция има нужда от единство и политическа стабилност в първоначалната фаза след излизането на страната от финансовата програма, съобщиха неназовани официални лица пред Ципрас и Каменос са постигнали съгласие също и за това, че общата цел в момента е да се повиши растежа на икономиката, докато се засилва социалната държава и се намалява тежестта, която носят групите с нисък и среден доход, а това ще стане чрез прилагане на наскоро приетите мерки за облекчаване на данъците, отбелязва агенцията. По отношение на Договора с Македония за името, двамата са се разбрали, че няма да позволят той да навреди на работата на правителството и че ще разгледат отново въпроса през март, добавят още източниците на АНА-МПА. Сподели:", "date": "2018.09.22", "title": "Ципрас и военният му министър договориха стабилността на Гърция"}
{"url": "https://pik.bg/%D0%B4%D1%80%D0%B0%D0%BC%D0%B0-%D0%B2-%D1%88%D0%B0%D0%BC%D0%BF%D0%B8%D0%BE%D0%BD%D0%B0%D1%82%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%BD%D0%B0-%D0%B2%D1%8A%D1%80%D1%85%D0%B0-%D0%B1%D0%BE%D0%B6%D0%B8%D0%BD%D0%BE%D0%B2-%D1%81-%D0%BA%D0%BE%D1%88%D0%BC%D0%B0%D1%80%D0%BD%D0%B0-%D0%B2%D0%B5%D1%87%D0%B5%D1%80-news783010.html", "text": "ЦСКА победи Ботев Враца с 2:0 в двубой от 9-ия кръг на Първа лига, игран на стадион \"Огоста\" в Монтана. Футболистите на треньора Нестор Ел Маестро стигнаха безпроблемно до успеха след автогол на Валери Божинов и попадение на новото попълнение на \"червените\" Али Соу. Бившата голова машина на Ювентус и Манчестър Сити пък можеше да върне отбора си в мача, след като врачани получиха правото да изпълнят дузпа, но нацели гредата. Така ЦСКА отново е на върха в класирането на първенството с актив от 22 точки, колкото има и Левски, но \"сините\" са с по-лоша голова разлика. Ботев Враца е на 11-ото място с 8 пункта. Гостите поведоха в резултата по доста куриозен начин. В 12-ата минута вратарят на Ботев Красимир Костов се заблуди, че страничният арбитър е маркирал засада и игра с ръце извън пределите на наказателното си поле. Съдията Валентин Железов реагира мигновено на случилото се и маркира нарушение на правилата. Кирил Десподов отправи мощен изстрел от последвалия свободен удар. Топката се отби в гредата, след което във Валери Божинов и влезе във вратата. В 18-ата минута Петър Атанасов прати кълбото във вратата на Витаутас Черниаускас. Голът му обаче бе отменен, след като футболистът е бил в положение на засада. \"Червените\" можеха да удвоят преднината си само минута по-късно. Едвин Джеси подаде добре към Десподов, който реши да не стреля и се опита да намери Али Соу. Нападателят обаче се размина на сантиметри с топката. В 28-ата Десподов проби по прекрасен начин отдясно и успя да центрира в наказателното поле на Ботев. Соу се извиси над всички и с глава прати топката към вратата. Ударът му обаче бе прекалено слаб и Костов улови с лекота. Три минути по-късно Йордан Апостолов отправи страхотна тупалка от далечно разстояние. Вратарят Витаутас Черниаускас обаче показа страхотен рефлекс и атрактивно изби топката. В 38-ата минута \"червените\" удвоиха преднината си. Джеси изведе по прекрасен начин Али Соу. Новото попълнение на \"армейците\" се озова очи в очи с Костов и хладнокръвно се разписа. При този резултат се оттеглиха двата отбора след края на първото полувреме. През втората част Ботев отвори играта и се опита да се върне в мача. В 50-ата минута Валери Божинов опита късмета си с удар по земя на метър от линията на пеналтерията. Топката обаче се оказа прекалено лесна и Черниаускас улови. В 55-ата минута домакините получиха правото да изпълнят дузпа, след като Божидар Чорбаджийски повали на земята Петър Атанасов. Вездесъщият Божинов се нагърби с отговорността, но нацели гредата, акцентира \"Гол\". В 63-ата минута най-младият чужденец дебютирал в историята на италианското първенство стреля атрактивно със задна ножица, но топката рикошира в защитник на ЦСКА и излезе в корнер. Десет минути по-късно Валери Домовчийски също не успя да се разпише във вратата на Черниаускас, нацелвайки градата. Освен това, юношата на Левски е бил в положение на засада. Секунди след това Александър Дюлгеров бе на сантиметри от това да си отбележи автогол, опитвайки се да изчисти топка в опасна близост до вратата. Стражът на \"червените\" обаче демонстрира котешки рефлекс и улови. В 84-ата минута Тиаго отправи прекрасен изстрел на няколко метра от линията на наказателното поле. Костов обаче показа рефлекс и спаси по великолепен начин. В края на двубоя нервите на треньора на вратарите в Ботев Враца Илиан Василев не издържаха и той беше изгонен от главния съдия. Костов, Васев, Фиданин (Домовчийски 42'), Керчев, Гаджев, Стоев (Ненов 65'), Михайлов, Апостолов, Иванов, Атанасов (Георгиев 87'), Божинов Треньор: Сашо Ангелов Черниаускас, Перейра (Дюлгеров 57'), Чорбаджийски, Бодуров, Лясков, Пинто (Малинов 82'), Бикел, Тиаго, Джеси, Десподов, Соу (Мауридес 74') Треньор: Нестор Ел Маестро Монтана, стадион \"Огоста\" Съдия: Валентин Железов Сподели:", "date": "2018.09.22", "title": "Драма в шампионата! \"Червените\" на върха, Божинов с кошмарна вечер"}
{"url": "https://pik.bg/%D0%BA%D0%B0%D0%BA-%D0%B4%D0%B0-%D0%BD%D0%B0%D0%BF%D1%80%D0%B0%D0%B2%D0%B8%D0%BC-%D0%B6%D0%B8%D0%B2%D0%BE%D1%82%D0%B0-%D1%81%D0%B8-%D0%BF%D0%BE-%D0%B4%D0%BE%D0%B1%D1%8A%D1%80-%D0%B2%D0%B8%D0%B6%D1%82%D0%B5-news782853.html", "text": "Това обясни в предаването „Тази сутрин” по бТВ Лили Георгиева – консултант по кариерно развитие. „Не винаги виждаме пряко резултата от нашата работа, когато сме част от голяма компания, където сме само брънка от веригата. Друг повод може да бъде случка в личен план\", обясни Георгиева. Пример за такава кариерна промяна е това, което е направила Боряна Герасимова. Самата тя разказа, че е била специалист от IT сектора, но се разболяла на ранна възраст. След като преживяла болестта, сменила професията. Става предприемач, кайто започва да се занимава с превенция на заболяванията, как хората да се погрижат да отложат тежките заболявания в бъдещето и да имат по-добро качество на живот. „Една от причините да търсим промяна е това, че искаме да оставим малко по-смислен принос за себе си и за света, искаме да правим нещо, което е молако по-голяма полза\". Сподели:", "date": "2018.09.22", "title": "Как да направим живота си по-добър? Вижте!"}
{"url": "https://pik.bg/%D1%82%D1%80%D1%8A%D0%BC%D0%BF-%D0%BF%D0%BB%D0%B0%D1%88%D0%B8-%D0%BA%D0%B8%D1%82%D0%B0%D0%B9-%D1%81-%D0%BD%D0%BE%D0%B2%D0%B8-%D1%81%D0%B0%D0%BD%D0%BA%D1%86%D0%B8%D0%B8-news782935.html", "text": "Говорейки по време на пореден митинг, този път в щата Мисури, президентът на САЩ Доналд Тръмп предупреди за разрастващата се митническа война с Китай и запита дали Пекин смеят да предизвикат Вашингтон с реципрочни мерки, в отговор на последните американски мита върху китайски стоки на стойност 200 милиарда долара, предава Sputnik. Тръмп, който беше на посещение в Спрингфийлд, Мисури, за да подкрепи Джош Хоули, кандидат на Републиканската партия за предстоящите избори през ноември, обеща „да се завърне“ с „още много“ действия срещу Китай, ако те отговорят на последните американски мита. „Ние действаме срещу несправедливите търговски практики на Китай… Ние възстановихме Китай. Ние им дадохме такива богатства. И сега го променяме. Затова наложихме 25 процента мита върху вноса на стоки на стойност 50 милиарда долара. И тогава те казаха, „Ние ще направим същото нещо“. И аз им казах: „Това е добре. Ние имаме много повече патрони““, заяви Тръмп пред аплодиращата го публика, докато обсъждаше различни теми от дневния ред в държавата. Сподели:", "date": "2018.09.22", "title": "Тръмп плаши Китай с нови санкции"}
{"url": "https://pik.bg/%D0%B6%D0%B8%D0%B2%D0%BE%D1%82-%D0%B7%D0%B0-%D0%B7%D0%B0%D0%B2%D0%B8%D1%81%D1%82-%D0%BA%D0%B0%D0%B9%D0%BB%D0%B8-%D0%B4%D0%B6%D0%B5%D0%BD%D1%8A%D1%80-%D0%B5-%D0%BC%D0%B8%D0%BB%D0%B8%D0%B0%D1%80%D0%B4%D0%B5%D1%80%D0%BA%D0%B0-%D0%B1%D0%B5%D0%B7-%D0%BD%D0%B8%D1%82%D0%BE-%D0%B5%D0%B4%D0%B8%D0%BD-%D1%80%D0%B0%D0%B1%D0%BE%D1%82%D0%B5%D0%BD-%D0%B4%D0%B5%D0%BD-news782936.html", "text": "Кайли е най-богатият член на клана Кардашян/Дженър. Въпреки че ръководи суперуспешен бизнес, постижението ѝ бързо намери куп критици. Сп. „Forbes“ оцени състоянието ѝ на 900 млн. долара, като само „скромните“ 100 милиона я делят от първото място във вечната класация на най-младите милиардери в света. Статията за Дженър и нейния бизнес обаче предизвика куп критики и коментари. И няма как да е иначе, след като тя беше обявена за милиардерка, която дължи успеха си единствено и само на собствените си усилия. Социалните мрежи се изпълниха с коментари, които да припомнят на авторите на статията, че Кайли е всичко друго, но не и самосъздал се милиардер, пише сп. \"Стори\", цитирано от тялото.бг. Да, идеята да реализира и ръководи козметичен бранд и с днешна дата той да бъде оценен на няколкостотин милиона долара, може и да е нейна. Но риалити звездата не би трябвало да бъде вкарвана в една категория с таланти, които са използвали единствено знанията и уменията си в създаването на продукт и са се бъхтили в продължение на години, за да постигнат успеха, който да ги превърне не само в бизнесмени, но и в милиардери. Кайли определено има сериозен финансов гръб, който я изтласка в сферата на успешния бизнес. Брюнетката разчиташе и на популярността, с която се сдоби благодарение на семейството си. От невръстно дете лицето ѝ ежеседмично е пред очите на ТВ зрителите по цял свят, а житието и битието ѝ, както и тези на роднините ѝ са постоянна тема в светските хроники на медиите. Да, тя може и да не беше най-известната и коментирана сестра в клана Кардашян/Дженър и дълги години да стоеше в сянката на каките си Ким, Кортни и Клоуи, но веднъж изпъкнала в светлините на прожекторите, получи така нужната звездна слава, за която се молят милиони момичета по света в стремежа си да станат известни и успешни. Популярността, която придоби покрай сестрите си, определено даде на Кайли самочувствие и увереност, че може да се пробва в някоя сфера, в която едва ли ще усети тежко финансовата загуба, ако не ѝ потръгне и се провали. Което обаче едва ли щеше да се случи, имайки предвид, че както тя, така и сестрите ѝ са сред „звездите“ в Instagram, където милионите им фенове следят всяко тяхно действие, слушат всеки техен съвет и най-важното – купуват всичко, което сестрите Кардашян/Дженър рекламират. А това, разбира се, основно са собствените им продукти. Кайли няма нито един работен ден, за да бъде обявявана за селф-мейд милиардерка. Това също беше една от основните критики към авторите на статията, които категорично я определиха за такъв успешен бизнес модел. Други обаче не биха се съгласили, тъй като биха посочили именно множеството снимки в Instagaram, които тя ежедневно пуска в профила си и които със сигурност изискват часове подготовка. И може би са прави, като се има предвид, че позирането в социалките днес се води вид професия, с която куп личности изкарват доста добри пари. „Кралицата на долара“ се насочи и към бизнес сфера, която със сигурност щеше да ѝ донесе добри постъпления в банковата сметка. Защото козметиката и модата са области, в които тя и сестрите ѝ вече са професионалисти и имат достатъчно много връзки, за да ги развиват. Безспорно постижението на Кайли е достойно за уважение, но определено „не се е родило“ само и единствено от собствените ѝ ръце. „Наивно е да мислиш, че бяла жена, родена в слава и в семейство от висшата класа – жена с известна фамилия, превърнала се в бранд, обградена отвсякъде от сериозен капитал, с който да разполага, спокоен дом и достъп до неограничени ресурси – да бъде модел на селф-мейд човек, да е история на човек, символ на американската мечта. Кайли Дженър е привилегированият американец. Аз съм американската мечта“, написа в сайта на щатския Cosmopolitan афроамериканската авторка Емералд Пелот. Услуга на Кайли не успя да направи и най-известната ѝ сестра – Ким Кардашян Уест. В интервю тя сподели, че след като я е видяла на корицата на списанието, се е пошегувала със семейството им, че тази година Кайли ще купува коледни подаръци на всички и те трябва да са коли от модела Ролс Ройс. Това ѝ откровение още повече предизвика гнева на потребителите в социалните медии, които побързаха да уточнят, че цялата звездна фамилия е създадена благодарение на острия и находчив ум на майка им Крис Дженър, която успя да превърне децата си от едни обикновени момичета без никакъв талант, в модели на подражание и световни звезди, изкарващи милиони. Сподели:", "date": "2018.09.22", "title": "Живот за завист! Кайли Дженър е милиардерка без нито един работен ден"}
{"url": "https://pik.bg/%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D0%B5%D1%81-%D0%BE%D0%BF%D1%82%D0%B8%D0%BC%D0%B8%D1%81%D1%82-%D0%B8%D0%BC%D0%B0-%D1%88%D0%B0%D0%BD%D1%81-%D0%B7%D0%B0-%D0%BA%D0%BE%D0%BC%D0%BF%D1%80%D0%BE%D0%BC%D0%B8%D1%81-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news782839.html", "text": "Председателят на Европейския съвет (ЕС) Доналд Туск изрази  увереност, че все още може да бъде постигнат компромис за Брекзит, който да е \"добър за всички\", предаде „Асошиейтед Прес“, цитирана от „Фокус“. Туск направи изказването ден след като стана ясна явната липса на напредък на срещата на лидерите от Европейския съюз в австрийския град Залцбург и часове след изявлението на британския министър-председател Тереза Мей, която упрекна Съюза, че не е одобрил предложенията й за Брекзит. Британската позиция, представена непосредствено преди форума и по време на него, е била \"изненадващо твърда и всъщност безкомпромисна\", заяви Туск, като въпреки това подчерта, че остава \"близък приятел на Великобритания и истински почитател на министър-председателя Мей\". Сподели:", "date": "2018.09.22", "title": "Председателят на ЕС оптимист! Има шанс за компромис за Брекзит"}
{"url": "https://pik.bg/%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D0%BF%D0%BE%D1%83%D1%81%D1%82-%D1%81%D0%B2%D0%B5%D1%82%D1%8A%D1%82-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BA%D1%8A%D0%BC-%D0%B8%D1%80%D0%B0%D0%BD-news782807.html", "text": "вестник Washington Examiner Администрацията на американския президент Доналд Тръмп няма да успее да обедини света около политиката си спрямо Иран. Държавният глава обаче не е на това мнение, в един от по-президентските си „туитове“ в петък сутринта (американско време), той звучеше тържествуващ, пише Том Роуган в материал за , предаден без редакторска намеса, пише \"Фокус\". „Ще председателствам срещата на Съвета за сигурност на ООН за Иран следващата седмица!“ – написа Тръмп. Американският президент иска на тази среща да изкове консенсус за отрязването на достъпа на Иран до глобалната икономика. Но това няма да се случи. Като за начало, най-близките съюзници на Америка с интереси в Иран (британците, французите и германците) искат да избегнат излизането на Техеран от ядрената сделка. Независимо, че намаляват икономическото си присъствие в Иран, за да избегнат санкции от САЩ, те не подкрепят по-широката кампания за натиск на администрацията. Китай и Русия са още по-малко податливи на настояванията на САЩ. Всъщност, те далеч не отстъпват пред заплахата от американски санкции, а, напротив, всъщност увеличават инвестициите си в Иран. Така че къде остава САЩ? Ами, сами с Израел. Но амбициите на администрацията на Тръмп не бива да бъдат подценявани. В края на краищата, президентът и държавният секретар Майк Помпео не просто натискат Иран да промени поведението си, те се опитват да предизвикат имплозия на режима. Знаем това от исканията, които Тръмп постави към Иран, за да върне САЩ в ядреното споразумение. Защото тези искания са направени така, че да са неприемливи за Техеран и той не може да ги приеме при сегашната си политическа система. Още по-очевиден сигнал за амбициите на САЩ е това, което ще се случи през ноември, когато американските санкции ще обхванат иранския износ на петрол. Докато някои от големите вносители на нефт от Ислямската република, като Индия, намаляват покупките, тези санкции ще съсипят иранската икономика. Иран почти със сигурност ще отговори с някаква агресия. Бих подкрепил политика, която щеше да накара Иран да направи някои разумни концесии (като например, за иранската програма за балистични ракети и активността на революционната стража), но сегашната цел на Тръмп е прекалено голяма и носи голям риск за прекалено малка очаквана изгода (изобщо не е ясно, че падането на настоящия режим ще доведе на власт по-умерена политическа сила). Независимо от това, ние не бива да се заблуждаваме за това. САЩ няма да получи международна подкрепа за смяна на режима. Сподели:", "date": "2018.09.22", "title": "Вашингтон поуст: Светът няма да подкрепи политиката на Доналд Тръмп към Иран"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%B5%D1%84%D0%B8%D1%80-%D0%B5%D0%BC%D0%B8%D0%BB-%D1%85%D1%8A%D1%80%D1%81%D0%B5%D0%B2-%D0%B8-%D1%81%D0%B8%D0%BD%D0%B4%D0%B8%D0%BA%D0%B0%D0%BB%D0%B8%D1%81%D1%82%D0%BA%D0%B0-%D1%81%D0%B5-%D1%85%D0%B2%D0%B0%D0%BD%D0%B0%D1%85%D0%B0-%D0%B3%D1%83%D1%88%D0%B0-%D0%B7%D0%B0-%D0%B3%D1%83%D1%88%D0%B0-%D0%B7%D0%B0%D1%80%D0%B0%D0%B4%D0%B8-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D1%85%D0%BB%D1%8F%D0%B1%D0%B0-news782855.html", "text": "Трябва ли да се намали ДДС-то върху храните? По този въпрос в лют спор с студиото на сутрешния блок на Нова телевизия влязоха Ваня Григорова, експерт от КТ „Подкрепа“, и финансистът Емил Хърсев. „Темата за намаляването на ДДС-то се появява, защото това би било нормализация на данъчната система – коментира Ваня Николова. - Не може да плащаш 20 процента ДДС когато си купуваш яхта и толкова за хляб. С данъците не може да се коригират всички недостатъци на пазара. Те обаче са един от механизмите, с които може да се влияе. През 2014 година бе публикувано едно изследване на американски институт, в което се казва, че ако 1 долар остане в джоба на беден човек, той допринася след това с 1,20 долара. Ако този долар остане при заможен човек - то се връщат 39 цента. Преди време бе обявено, че Европа върви към единна ставка за ДДС. В началото на тази година обаче тази директива бе променена и стана ясно, че се върви към гъвкавост на тази ставка. Ние сме една от малките страни, върху които няма намаление върху ДДС-то на вода, храна, книги. Не трябва да се пренебрегва възможността да се използва един данък за балансиране на обществото. Ниски са преките данъци и са високи данъците върху потреблението. Трябва да се прави разликата между двете неща. Това е много важно. Нужно е намаляване на някои стоки, които са ясни. Когато говорим за това дали трябва да молим веригите да работят без печалба, за което обяви земеделският министър, нека пробват. Но когато се постъпва така, това означава, че някой държи други козове, с които може да ги накарат да направят това. Едва ли е пазарна мярка, ако се остави производителя, търговеца да прави каквото си иска. Има обективни условия за увеличаване на цените, а ние трябва да създаваме условия за намаляване“. „Има политика, неособено рационална – реагира финансистът Емил Хърсев. -  Решение бе в ЕС да се оеднакви данъка навсякъде и постепенно да се премахват диференцираните ставки. Не е начина обаче с намеса с различни данъци и изкривяване на пазара. Така се създава диспропорция. Ясно е, че с такива неща се изкривява пазара. И това и в учебниците го има. Не съм съгласен с довода, че сме бедна държава. От 7 млрд. хора по света, 6 живеят по-зле от нас. Ако ни сравняват с Дания, Германия, може. Ясно е, че винаги като се сравняваме с някои страни, ще сме най-бедни. Става дума за цените, Как се определя структурата на цените. Как се създава нормална, напредничава и агресивна икономическа политика с цел стимулиране на производството. Ясно е, че увеличаването на доходите на най-бедните допринася проактивно на брутния вътрешен продукт. Но дали това трябва да става с данъчно изменение? За мен не. Има други начини как държавата да помага на хората с по-малки доходи. Като например се въведе необлагаем минимум. Не съм привърженик на ДДС-то. За мен много по-добре се справят страни като САЩ, където няма такова нещо. Това е измислица на Европа. Данъчната тежест в България е ниска, и за мен трябва да се мисли за увеличаване. Непазарен способ е искането на министъра за преговорите с веригите. Работа на правителството е да създаде условия обществото да получава максимални доходи. Не съм съгласен, че трябва да се свалят цените“. Сподели:", "date": "2018.09.22", "title": "СКАНДАЛ В ЕФИР! Емил Хърсев и синдикалистка се хванаха гуша за гуша заради цената на хляба"}
{"url": "https://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%B8%D0%BB%D0%B8%D1%8F%D0%BD%D0%B0-%D0%B9%D0%BE%D1%82%D0%BE%D0%B2%D0%B0-%D1%81%D0%B8%D0%BB%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%B5-%D0%B3%D1%80%D0%B0%D0%B4%D0%B8-%D1%81%D1%8A%D1%81-%D1%81%D0%B8%D0%BB%D0%BD%D0%B8-%D1%85%D0%BE%D1%80%D0%B0-%D0%B8-%D1%81%D0%B8%D0%BB%D0%BD%D0%B8-%D0%B8%D0%BD%D1%81%D1%82%D0%B8%D1%82%D1%83%D1%86%D0%B8%D0%B8-news782931.html", "text": "„110 години извоюваната независимост е пример и отговорност. Дати като днешната поставят на истинско изпитание държавници и политици. Нужни са свободни и активни хора, лидери, които водят България напред. Силна държава се гради със силни хора, със силни и работещи институции.“ Това заяви вицепрезидентът Илияна Йотова на Националния тракийски женски събор-поклонение, който се проведе в крумовградското село Аврен, съобщиха от прессекретариата на държавния глава. „Тревожно е, че днес срещаме своята зависимост в самите себе си – в апатията, в бездушието, в примирението с нерешените с години проблеми и кризи. Младите хора, които напускат страната, липсата на достъпност до образование и здравеопазване, бедните и изоставени райони – тези въпроси са отговорност на горди и независими хора, на родолюбци“, отбеляза Илияна Йотова. Вицепрезидентът е патрон на честванията на 85-ата годишнина от създаването на Националния тракийски женски съюз. На тази дата тракийците отдават почит и се покланят пред паметта на жестоко убитите през 1913 г. в местността Мъгленик 42 жени и деца. Пред мемориала в памет на жертвите бе отслужена заупокойна молитва. „В днешния ден в едно се събира опиянението от свободата с преклонението пред трагичната гибел на жени и деца, зверски съсечени и унищожени недалеч оттук. И гордостта от българката тракийка, пазителка на родовата памет, предала на поколенията безмерната любов към род и Родина, запомнила и пяла песните, легендите до наши дни“, посочи вицепрезидентът. По думите ѝ няма как да се върне историята назад, но е необходима справедливост. Постоянна политика и отстоявана позиция на президентската институция е да се постигне договореност за обезщетение на тракийските бежанци. При срещите си с представители на регионалните и местните власти в Одрин неотдавна вицепрезидентът отново повдигна въпроса за възстановяване активната работа на смесената българо-турска комисия за нерешените въпроси. „Ако е необходимо, тя трябва да бъде формирана наново, за да постигне резултати“, посочи Илияна Йотова. Сподели:", "date": "2018.09.22", "title": "Вицепрезидентът Илияна Йотова: Силна България се гради със силни хора и силни институции"}
{"url": "https://pik.bg/%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BC%D0%B5%D0%B6%D0%B4%D1%83-%D1%82%D1%80%D0%B8-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B0-%D0%BA%D1%80%D0%B0%D0%B9-%D0%B4%D0%B5%D0%B1%D0%B5%D0%BB%D0%B5%D1%86-news782919.html", "text": "Четирима души са пострадали при катастрофа на пътя Велико Търново – Габрово в района на град Дебелец,  съобщиха от Областната дирекция на МВР – Велико Търново, цитирани от „Фокус“. Инцидентът е станал тази сутрин около 09:00 часа. По първоначална информация са се ударили три леки автомобила. Двама от водачите са тествани за употреба на алкохол, пробите са отрицателни. На третия е взета кръвна проба за химичен анализ. Причините за произшествието са в процес на изясняване. По случая е образувано досъдебно производство. Сподели:", "date": "2018.09.22", "title": "Четирима пострадали при катастрофа между три автомобила край Дебелец"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D0%B8%D0%BD%D0%BE%D0%B2%D0%B5%D1%82%D0%B5-%D0%BD%D0%B0-%D0%B1%D0%BE%D1%80%D0%B8%D1%81-%D0%B3%D1%83%D0%B4%D0%B6%D1%83%D0%BD%D0%BE%D0%B2-%D0%BD%D0%B5-%D1%81%D0%B5-%D0%BF%D0%BE%D0%B3%D0%BB%D0%B5%D0%B6%D0%B4%D0%B0%D1%82-news782469.html", "text": "Двамата наследници на покойния Борис Гуджунов не поддържали връзки помежду си. Синовете на обичания певец са от различни жени, не се поглеждали и не се чували по телефона даже по празници. Голямото му момче отдавна не живеело в България и дори не знаело къде се намирал гробът на татко му, пише в. \"Ретро\". Малкият Кристиян пък бил горделив и не искал да търси път към батко си. Единственото, което знаел, било, че по-големият му брат се претрепвал от работа и си вадел хляба като барман във Великобритания. Там му помагали да си стъпи на краката полубратята му от брака на майка му Емилия с арабин. Децата от арабина успели да прокопсат, завършили добри колежи и днес помагали на майка си. През годините тя също свързвала трудно двата края, макар още да изглеждала запазена. По едно време работела като таксиметров шофьор в Англия, а сега продава билетчета в метрото. Месец преди да почине през 2015 г., певецът от любимото на поколения българи трио „Бо Бо Бо“ направил завещание, според което обаче големият му син не наследявал нищо. Скромният му апартамент в „Люлин“ и двете стари гарнитури отишли при Кристиян. Той бил голямата любов на Гуджунов през последните му 21 години на този свят може би защото той е изтърсакът - ражда се на 1 октомври 1993 г., когато баща му вече е на 52. „Разликата между Александър и Кристиян е точно 20 години“, пояснява Елжбета – втората му жена. Мъката на Гуджунов през годините е, че почти не можел да помага финансово на детето си. Дори бе изплакал: „В очите на сина си съм една плюнка!“. Близкият до семейството на певеца Тома Спространов казва: „Да, Кристиян като малък нямаше много неща, които децата искат и повечето родители задоволяват техните детски капризи. Но израсна великолепно момче и покрай болестта на баща си научи не един или два житейски урока“. Кристиян завършил актьорско майсторство, въпреки че наследил гласовите данни на баща си. Преди време се опита да изгрее на голямата сцена, явявайки се в нетолкова успешното шоу на Маги Халваджиян – „Пееш или лъжеш“. Все пак преди да издъхне, Гуджунов остави друго завещание - диск с 22 избрани от общо 250 негови песни, които приятели издадоха в негова памет. Продавали ги по 5 лева, а събраната сума дали на сина му Кристиян. Сподели:", "date": "2018.09.22", "title": "САМО В ПИК И \"РЕТРО\"! Синовете на Борис Гуджунов не се поглеждат"}
{"url": "https://pik.bg/%D0%BA%D1%83%D0%BB%D1%82%D0%BE%D0%B2%D0%BE-%D0%BF%D0%B5%D1%82%D0%BA%D0%BE-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA-%D0%B8%D0%B7%D0%B1%D1%80%D0%B0%D0%BB-%D1%8F%D0%BD%D0%B0-%D0%B7%D0%B0-%D0%B6%D0%B5%D0%BD%D0%B0-%D0%BE%D0%B3%D0%BB%D0%B5%D0%B4%D0%B0%D1%85-%D1%8F-%D0%BA%D0%B0%D1%82%D0%BE-%D0%B4%D0%B8%D0%BD%D1%8F-%D0%B1%D0%B5%D0%B7-%D0%BF%D0%BE%D1%87%D1%83%D0%BA%D0%B2%D0%B0%D0%BD%D0%B5-%D0%BD%D0%B5--news782673.html", "text": "Петко Димитров е един от съквартирантите в Къщата на \"ВИП Брадър\" с най-интересно чувство за хумор. Царят на нощния живот в столицата разкри пред останалите участници своята теория за това, как е избирал жените си. От няколко години бизнесменът е щастливо женен за хореографката Яна Димитрова, която онзи ден по свое желание напусна Къщата заради едно от децата им, което се разболя след влизането на родителите му в шоуто. Вижте как обяснява на останалите в Къщата как се избира жена. Според бизнесмена това сложно деяние има много общо с начина, по който човек подбира динята. \"Жена се избира така, както отиваш да си купиш диня. Гледаш - дини много. Първо я избираш на външен вид, едни обичат големи, други малки. Като я прецениш на вид, ще избираш и по почукване. Тук почукаш, там почукаш и евентуално, ако ти хареса как кънти, правиш триъгълник и режеш, опитваш и чак тогава си казваш: \"Е това е мойта диня\", заобяснява на съквартирантите Петко. \"Чак тогава я купуваш. А не да вземеш на сляпо диня и като я разрежеш, тя - тиква. Без почукване не става\", допълни през смях мениджърът на \"Клуб 33\". Динената си теория спрямо Яна той приложи по време на участието им в танцувалното риалити \"Деснинг Старс\" през 2014 г. Сподели:", "date": "2018.09.22", "title": "КУЛТОВО! Петко Димитров разкри как избрал Яна за жена: Огледах я като диня, без почукване не става!"}
{"url": "https://pik.bg/%D0%B8%D1%81%D1%82%D0%BE%D1%80%D0%B8%D0%BA-%D1%81%D0%B5%D0%B3%D0%B0-%D0%BD%D0%B8-%D0%BB%D0%B8%D0%BF%D1%81%D0%B2%D0%B0-%D1%8F%D1%80%D0%BA%D0%B8%D1%8F%D1%82-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D0%B8%D0%B4%D0%B5%D0%B0%D0%BB-%D0%BA%D0%B0%D0%BA%D1%8A%D0%B2%D1%82%D0%BE-%D1%81%D0%BC%D0%B5-%D0%B8%D0%BC%D0%B0%D0%BB%D0%B8-%D0%BF%D1%80%D0%B5%D0%B4%D0%B8-110-%D0%B3%D0%BE%D0%B4%D0%B8%D0%BD%D0%B8-news782858.html", "text": "Когато княз Фердинанд и министрите прокламират преди 110 години Независимостта на България, знаят, че техният ход е рисков, въпреки че контекстът на Балканите е вече благоприятен за нас. И все пак се тревожат за това как ще реагират Високата порта и Великите сили. Това коментира пред сутрешиня блок на Нова телевизия историкът от Великотърновския университет проф. Петко Петков. „Прогласявам съединената на 6 септември 1885 г. България за независимо Българско Царство и заедно с народа си дълбоко вярвам, че този ми акт ще намери одобрението на Великите сили и съчувствието на целия просветен свят”. Това казва Фердинанд преди 110 години – добави Петков. - Тогава се е водела гъвка дипломация, но е имало и отстояване на националните интереси на страната”. Проф. Петко Петков изрази съжаление, че в наши дни липсва такъв ярък национален идеал, какъвто е имало преди 110 години. Историкът е на мнение, че големите сили в момента се съобразяват с България, колкото и преди век – всичко било въпрос на интереси. Сподели:", "date": "2018.09.22", "title": "Историк: Сега ни липсва яркият национален идеал, какъвто сме имали преди 110 години"}
{"url": "https://pik.bg/%D1%85%D0%B8%D0%BB%D1%8F%D0%B4%D0%B8-%D0%BC%D0%BE%D1%82%D0%BE%D1%80%D0%B8%D1%81%D1%82%D0%B8-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D1%88%D0%B5%D1%81%D1%82%D0%B2%D0%B8%D0%B5-%D0%B7%D0%B0-%D1%82%D0%BE%D0%BB%D0%B5%D1%80%D0%B0%D0%BD%D1%82%D0%BD%D0%BE%D1%81%D1%82-%D0%BD%D0%B0-%D0%BF%D1%8A%D1%82%D1%8F-news782850.html", "text": "Тази вечер предстои едно от най-мащабните шествия на мотористи за годината, съобщи Нова телевизия. То е в памет на загиналите на пътя мотоциклетисти. Организаторите очакват в инициативата да се включат хиляди мотористи. Пътна полиция ще обезопаси трасето, по което ще се движат те. Събитието се провежда вече четири години. Неговата е идея е да напомни на участниците в движението, че трябва да бъдат внимателни и толерантни към шофьорите на две гуми. Сподели:", "date": "2018.09.22", "title": "Хиляди мотористи излизат на шествие за толерантност на пътя"}
{"url": "https://pik.bg/%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%80%D0%B0%D0%B4%D0%B5%D0%B2-%D0%BE%D1%81%D1%82%D0%B0%D0%B2%D1%8F%D0%BC-%D0%B2%D1%8A%D1%82%D1%80%D0%B5%D1%88%D0%BD%D0%BE%D1%82%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D1%81-%D1%83%D1%81%D0%B5%D1%89%D0%B0%D0%BD%D0%B5%D1%82%D0%BE-%D0%B7%D0%B0-%D0%B4%D0%BE%D0%B1%D1%80%D0%B5-%D1%81%D0%B2%D1%8A%D1%80%D1%88%D0%B5%D0%BD%D0%B0-%D1%80%D0%B0%D0%B1%D0%BE%D1%82%D0%B0-news782917.html", "text": "Доскорошният министър на вътрешните работи Валентин Радев заяви пред сутрешния блок на БНТ, че оставя министерството с усещането за добре свършена работа. Все пак той отбеляза, че има много неща, които е искал да свърши като структурната реформа, например. Неговата цел е била да се фокусира върху хората, всеки един служител да бъде осигурен и да мисли само за това, което трябва да изпълнява - да осигурява сигурност на гражданите. Валентин Радев определи като свой най-голям пропуск трагедията край Своге. По негово мнение всеки един на подобен пост би трябвало да чувства вина за случилото се. „Случилото се край Своге някак си преля чашата – заяви той. - Това не трябваше да се случва. Никога не сме искали такова нещо. Борехме се постоянно“. След подадената оставка бившият министър ще се върне на работа в парламента. Той ще се върне в комисиите, в които е бил преди това. По повод казуса с указа за Младен Маринов и подписването му от президента Румен Радев, Валентин Радев коментира, че не може да дава оценки на държавния глава и че той като министър е направил необходимото. Да не изпусне златната нишка, да внимава и да се съсредоточи върху хората. Такива съвети даде на наследника си на поста Радев. „630 патрула, мобилни групи са направени – разказа досщорошният вътрешен министър. - След среща с личен състав правя среща с кметовете. И аз ги питам: \"Не ми ги хвалете полицаите, кажете ми усещате ли нещо?\". Назначихме над 2 000, сега в момента е 1 200-1 300 полицаи и жандармеристи с полицейски функции. По програмата трябваше да ги назначим през целия мандат, ние ги назначихме сега - първата година. Тези хора са там, за битовата престъпност говоря. Това е много важно и ги питам. Те казват: \"Да, но ако може още\". Доверието към полицията го има, те искат още полицаи - кметовете, кметски наместници. Това е лакмуса и това е обратната информация, която аз съм получавал“. Сподели:", "date": "2018.09.22", "title": "Валентин Радев: Оставям Вътрешното министерство с усещането за добре свършена работа"}
{"url": "https://pik.bg/%D1%88%D0%B5%D1%84-%D0%BD%D0%B0-%E2%80%9E%D0%B2%D0%B8%D0%BD%D0%BF%D1%80%D0%BE%D0%BC-%D0%BA%D0%B0%D1%80%D0%BD%D0%BE%D0%B1%D0%B0%D1%82%E2%80%9D-%D0%B7%D0%B0%D0%B3%D1%83%D0%B1%D0%B8%D1%82%D0%B5-%D0%BD%D0%B8-%D1%81%D0%B0-%D0%B7%D0%B0-10-%D0%BC%D0%BB%D0%BD%D0%BB%D0%B5%D0%B2%D0%B0-news782921.html", "text": "„Винпром Карнобат” – едно от най-големите предприятия в Бургаска област, е загубил до този момент над 10 млн.лева заради акцията на Митниците „На първо четете ще загубим цялата продукция, която се намира вътре и е в процес на зреене, както и гроздето, което е отвън, без възможност да се приеме. Само тези щети са за около 10 млн.лева. Има и косвени щети, с които ще нарасне изключително много. За съжаление Агенция Митници и Жандармерия упражняват извън съдебна саморазправа с гражданина Миню Стайков. Ние очевидно не можем да я спрем и ще се обърнем към чуждите посланици, партньорските държави от ЕС” „Парадоксът е, че те ни проверяват всеки ден и досега не са констатирали никакви нарушения. Според мен целта им е друга. Търсят нещо срещу Миню Стайков, защото нямат нищо. Ако имаха доказателства, щяха да са ги представили, а те нямат и сега ровят завода” Вие знаете ли кое е това най-високо място, защото аз го знам” „Съзирам изземване на бизнес, защото се използва жандармерия, силови министерства, митниците, за да се обслужат частни интереси. Превърнаха силовите министерства и митниците в инструмент за саморазправа. Ние сме един от най-големите данъкоплатци със стотици милиони платени данъци (366 млн.лева за последните 5 години, б.а.), а този акт на запечатване и спиране на работата, определено не е в полза на бюджета. Свидетелите сме на един неорганизиран фарс, който се управлява дистанционно от друго място” митничарите ще искат от съда безсрочното удължаване на мярката – запечатване, която ще доведе до невиждани последствия – хиляди безработни и фалит на един от най-големите работодатели в региона. „Най-сериозно се притеснявам, че заводът няма да бъде отворен и целта им, е да ни ликвидират бизнеса. Не съм видял заповед, нито един писмен документ – нито на мен, нито на нашите производствени директори, нито един констативен протокол, нито акт за извършвано нарушение. Митницата от години са при нас. Всеки божи ден, или през ден. Вчера нахлула силово и провалиха износа на 40 тона продукция за Гърция, един контейнер трябваше да замине за Китай, но не замина. В момента има 200 тона грозде отвън и не може да се преработи, всичко вътре е във ферментация и ако спрем процеса, ще го загубим\", и Жандармерията, която доведе до запечатване на трите завода и складове на предприятието, каза Точно Драгиев, директор на завода в Церковски, съобщи \"Флагман\". Както още вчера съобщихме моментът е възможно най-неподходящия - започнал е гроздоберът, а производствените мощности работят на 100 %. каза инж.Драгиев. обезпечаване на доказателствата” , допълни инж.Драгиев. По думите му представител на Агенция Митници признал, че заповедта за запечатване на складовете и заводите, е дошла от „най-високо ниво”. „ , риторично запита директорът на винзавода. , допълни още инж.Тончо Драгиев. Според Йовко Йовков, който е административен директор на завода, митницата прави всичко възможно, за да просрочи отварянето. Заповедта за 48-часово запечатване започнала не от вчера, когато работниците опразнили цеховете, а от днес. Той няма съмнение, че коментира от своя страна търговският директор Емил Пилев. Сподели:", "date": "2018.09.22", "title": "Шеф на „Винпром Карнобат”: Загубите ни са за 10 млн.лева"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B5-%D0%B3%D0%BE%D0%BB%D1%8F%D0%BC%D0%B0-24-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8-53-%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B8%D1%8F-%D0%B0%D0%BA%D1%82-%D0%B2-%D0%B8%D1%80%D0%B0%D0%BD-news782925.html", "text": "По последни данни 24 души са загинали, а 53-ма са ранени при нападението по време на парад в Южен Иран, предаде „Франс Прес“, цитирана от БНР. Сред убитите има жени и деца, съобщи представител на местните власти. Вероятно е броят на жертвите да се увеличи, тъй като много от ранените са в критично състояние. \"Ислямска държава\" пое отговорност за нападението. Сподели:", "date": "2018.09.22", "title": "Трагедията е голяма! 24 загинали и 53-ма ранени при терористичния акт в Иран"}
{"url": "https://pik.bg/%D0%B2%D0%B0%D0%B6%D0%BD%D0%B8-%D1%81%D1%8A%D0%B2%D0%B5%D1%82%D0%B8-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B4%D0%B0-%D0%BF%D1%80%D0%B0%D0%B2%D0%B8%D1%82%D0%B5-%D0%B0%D0%BA%D0%BE-%D0%B4%D0%B5%D1%82%D0%B5%D1%82%D0%BE-%D0%B2%D0%B8-%D0%B8%D1%81%D0%BA%D0%B0-%D1%82%D0%B0%D1%82%D1%83%D0%B8%D1%80%D0%BE%D0%B2%D0%BA%D0%B0-news782001.html", "text": "Наричат годините на пубертета „трудна възраст“. Често родителите се объркват от промените, които настъпват с техните тийнейджъри и не могат да намерят правилния подход към тях. Послушните до вчера деца започват да се отдръпват, попадат в подозрителни компании, пропушват, искат да си направят пиърсинг или да боядисат косата си в лилав цвят. През този период родителите трябва да останат спокойни, да не повишават тон и да изпадат в истерия, ако видят детето си с татуси или розова или лилава коса. Да не осъждат детето и да не му отправят необмислени критики, тъй като тийнейджърът чувства по-силно всяка емоция и често е буен в реакциите си. Сподели:", "date": "2018.09.22", "title": "ВАЖНИ СЪВЕТИ! Ето какво да правите, ако детето ви иска татуировка"}
{"url": "https://pik.bg/%D0%BA%D0%B8%D0%BF%D1%8A%D1%80%D1%81%D0%BA%D0%B8-%D1%80%D0%B8%D0%B1%D0%BE%D0%BB%D0%BE%D0%B2%D0%B5%D0%BD-%D0%BA%D0%BE%D1%80%D0%B0%D0%B1-%D0%B1%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BD-%D0%BE%D1%82-%D1%82%D1%83%D1%80%D1%81%D0%BA%D0%B8%D1%8F-%D1%84%D0%BB%D0%BE%D1%82-%D0%BA%D1%80%D0%B0%D0%B9-%D1%81%D0%B5%D0%B2%D0%B5%D1%80%D0%BE%D0%B7%D0%B0%D0%BF%D0%B0%D0%B4%D0%BD%D0%B8%D1%8F-%D0%B1%D1%80%D1%8F%D0%B3-%D0%BD%D0%B0-%D0%BA%D0%B8%D0%BF%D1%8A%D1%80-news782862.html", "text": "Кипърски риболовен кораб е бил задържан в петък от турския флот край северозападния бряг на Кипър, съобщава БНР Риболовният кораб с кипърски флаг е собственост на кипърски бизнесмен, а екипажът му е от граждани на Египет. Той е плавал в международни води в северозападната част на острова, в близост до нос Кормакитис, който се намира в окупираните територии. Рибарският кораб е бил спрян от турски военен кораб за проверка, при което турски войници са се качили на борда му и са задържали екипажа. Кипърската лодка е изтеглена в пристанището на Кирения в окупираните територии, където се намира и понастоящем. Според турската армия и кипърските турски власти, кипърският кораб е навлязъл незаконно в „териториалните води” на непризнатата Севернокипърска турска република и е извършвал незаконен риболов. Т.нар. вицепремиер и външен министър на самообявилата се република Кудрет Йозерсай съобщи, че петимата рибари ще бъдат изправени пред съда. Правителството на Кипър нарече инцидента „сериозен”. То е подало вече протест пред ООН и компетентните служби са започнали процедури за освобождаване на екипажа и връщане на лодката. Мисията и мироопазващите сили на ООН в Кипър са в контакт с двете страни в опит за разрешаване на проблема. За последните месеци това е четвъртият случай, когато кораби на турския военен флот преследват рибарски кораби на Кипър, плаващи около острова, но първият, когато се стига до арест. През февруари тази година турски военни кораби блокираха газовите сондажи на Кипър, като попречиха на сондажната платформа на италианската Eni да стигне до определения участък за пробиване. Сподели:", "date": "2018.09.22", "title": "Кипърски риболовен кораб бе задържан от турския флот край северозападния бряг на Кипър"}
{"url": "https://pik.bg/%D0%B6%D0%B8%D1%82%D0%B5%D0%BB%D0%B8-%D0%BE%D1%82-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%BA%D0%B2%D0%B0%D1%80%D1%82%D0%B0%D0%BB-%D0%B3%D0%BE%D1%80%D1%83%D0%B1%D0%BB%D1%8F%D0%BD%D0%B5-%D0%BE%D1%82%D0%BD%D0%BE%D0%B2%D0%BE-%D0%B8%D0%B7%D0%BB%D1%8F%D0%B7%D0%BE%D1%85%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-news782922.html", "text": "Жители на столичния квартал \"Горубляне\" излязоха на пореден протест срещу изграждането на бъдещия Източен парк, който трябва да бъде построен върху частни имоти вместо върху общински, съобщи БНР. Около 500 фамилии са засегнати от проекта, който предвижда зелени площи върху 1 250 декара - твърдят протестиращите. Според тях, чрез промени в Закона за устройството на Столичната община те са лишени от възможността да сменят предназначението на терените си, определени за озеленяване, и настояват за обезщетения. Заради протеста преди обед движението в района на Околовръстното и по Самоковско шосе бе временно ограничено. Сподели:", "date": "2018.09.22", "title": "Жители от столичния квартал \"Горубляне\" отново излязоха на протест"}
{"url": "https://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%BE%D1%82%D0%BA%D1%80%D0%B8%D1%85%D0%B0-%D1%82%D1%80%D1%83%D0%BF%D0%B0-%D0%BD%D0%B0-%D0%BC%D0%BB%D0%B0%D0%B4-%D0%BC%D1%8A%D0%B6-%D0%B2-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%BB%D1%8E%D0%BB%D0%B8%D0%BD-news782932.html", "text": "Мъж бе открит мъртъв в апартамент в столичния квартал „Люлин 3“ снощи, информира БНР. Сигналът е бил подаден от хора, живеещи в жилищния блок с него. Работи се по всички версии за причините за смъртта, като в това число и убийство. За да се потвърди обаче някоя, трябва да мине оглед в съдебна медицина. Сподели:", "date": "2018.09.22", "title": "Мистерия! Откриха трупа на млад мъж в столичния \"Люлин\""}
{"url": "https://pik.bg/%D0%BA%D0%BE%D0%BC%D0%BF%D0%B0%D0%BD%D0%B8%D0%B8-%D0%BE%D1%82-%D0%BA%D0%B8%D1%82%D0%B0%D0%B9-%D0%B8-%D0%BB%D1%8E%D0%BA%D1%81%D0%B5%D0%BC%D0%B1%D1%83%D1%80%D0%B3-%D0%B8%D0%BD%D0%B2%D0%B5%D1%81%D1%82%D0%B8%D1%80%D0%B0%D1%82-10-%D0%BC%D0%BB%D0%BD-%D0%B5%D0%B2%D1%80%D0%BE-%D0%B2-%D0%B7%D0%B0%D0%B2%D0%BE%D0%B4-%D0%B7%D0%B0-%D0%B5%D0%BB%D0%B5%D0%BA%D1%82%D1%80%D0%BE%D0%BC%D0%BE%D0%B1%D0%B8%D0%BB%D0%B8-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8-news782860.html", "text": "10 милиона евро ще бъдат инвестирани за създаването на завод за производство на електромобили край Пловдив, съобщава  SeeNews, цитирани от „Конкурент“. На българския пазар за автомобилостроене ще стъпи китайският производител на електрически автомобили Cenntro Automotive Corporation и нейният партньор, базираният в Люксембург SEVIC eMobility. Cenntro и SEVIC eMobility възнамеряват да инвестират 10 млн. евро през следващите три години и да произвеждат в България 60% от частите за малките електрически автомобили. За целта инвеститорите планират да наемат 250-300 служители за фабриката, която ше бъде разположена в икономическата зона на Тракия. Така за първи път електромобили ще имат етикет \"Произведено в България\" или \"Произведено в ЕС\". Производството ще бъде насочено основно към специализиран електрически транспорт. \"Ще се предлагат електромобили с различни предназначения - за хладилен транспорт, за събиране на отпадъци, за почистване на улици\", разкриха още инвеститорите. Електромобилите с мощност от 10 kW са с височина от 1,9 метра, дължина 3,7 метра и ширина 1,4 метра,  a товарният им капацитет е 500 кг. Електрическото превозно средство няма да се нуждае от специална станция за зареждане, като ще може да бъде включено директно в електрическата мрежа. Елмашините ще бъдат снабдени с оловно-цинкова или литиево-йонна батерия, осигуряваща пробег от 130 километра. Цената на автомобила с оловно-цинкова батерия ще бъде 15 000 евро, а с литиево-йонната батерия ще бъде 18 000 евро. През юли Петър Уанг, главен изпълнителен директор на Cenntro Automotive Corporation, анонсира, че двамата партньори планират да превърнат фабриката в регионален център не само за сглобяване на електрически превозни средства, но и за производство на части за тях, както и за поддръжка. \"B мoмeнтa гo cглoбявaмe в пapтньopcтвo c мecтнa ĸoмпaния, a cлeд тpи гoдини щe мoжeм дa нaпpaвим пpoдyĸт, ĸoйтo e изцялo нaш и дa cъздaвaмe paзлични ĸoмпoнeнти зaeднo c бългapcĸи фиpми\", ĸоментират от компанията. Цeлтa нa ЅЕVІС еМоbіlіtу e дa гeнepиpa дoбaвeнa cтoйнocт чpeз пpoизвoдcтвoтo нa eлeĸтpoмoбилa. Сподели:", "date": "2018.09.22", "title": "Компании от Китай и Люксембург инвестират 10 млн. евро в завод за електромобили край Пловдив"}
{"url": "https://pik.bg/%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8-%D0%B8%D0%BA%D0%BE%D0%BD%D0%BE%D0%BC%D0%B8%D1%81%D1%82-%D0%B5%D1%81-%D0%BD%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D1%80%D0%B0%D0%B2%D0%B8-%D0%B5%D0%B4%D0%BD%D0%BE%D1%81%D1%82%D1%80%D0%B0%D0%BD%D0%BD%D0%B8-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8-%D0%B4%D0%BE%D0%B3%D0%BE%D0%B2%D0%BE%D1%80%D0%BA%D0%B8-%D1%81%D1%8A%D1%81-%D1%81%D0%B0%D1%89-news782873.html", "text": "Европейският съюз (ЕС) не трябва да прави едностранни търговски договорки със Съединените щати. Такова мнение изрази германският икономист Себастиан Дулиен пред БНР. Според него, по този начин никога няма да се стигне до реформи в Световната търговска организация (СТО), защото ще обезкуражи страните от развиващите се икономики да подкрепят предложенията на комисаря по търговските въпроси Сесилия Малмстрьом. „Мисля, че предложението е много полезно и важно – заяви Дулиен. - Важността му може да се разглежда в два аспекта. Първият е, че с него се обръща внимание върху някои от слабостите в Световната търговска организация. Вторият аспект е, че по този начин се отговаря на някои от притесненията, които имат Съединените щати към работата на организацията“. Сподели:", "date": "2018.09.22", "title": "Германски икономист: ЕС не трябва да прави едностранни търговски договорки със САЩ"}
{"url": "https://pik.bg/%D1%81-12-%D1%81%D0%BC-%D0%BF%D0%B0%D0%B4%D0%BD%D0%B0-%D0%BD%D0%B8%D0%B2%D0%BE%D1%82%D0%BE-%D0%BD%D0%B0-%D0%B4%D1%83%D0%BD%D0%B0%D0%B2-%D0%BF%D1%80%D0%B8-%D1%81%D0%B2%D0%B8%D1%89%D0%BE%D0%B2-news782881.html", "text": "Хидрометеорологичната станция С 12 см се е понижило нивото на река Дунав при Свищов за изминалото денонощие. Това съобщиха от в града. Водният стоеж на реката е 45 см, а температурата на водата 22.2 градуса. Днес отново ще бъде слънчево с временни увеличения на облачността. Максималните температури ще са между 27° и 32°, в Свищов – 30°. Сподели:", "date": "2018.09.22", "title": "С 12 см падна нивото на Дунав при Свищов"}
{"url": "https://pik.bg/%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D0%BE%D0%B1%D0%B8%D1%80%D0%B0-%D0%B2-%D1%80%D0%BE%D0%B6%D0%B5%D0%BD%D1%81%D0%BA%D0%B8%D1%8F-%D0%BC%D0%B0%D0%BD%D0%B0%D1%81%D1%82%D0%B8%D1%80-%D1%89%D0%B5-%D1%81%D0%B5-%D0%B3%D0%BB%D0%B5%D0%B4%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news782911.html", "text": "След като всички магистрати от Районния съд в Сандански си направиха самоотвод, делото за обира на Роженския манастир ще се гледа в Пловдив, реши Върховният касационен съд (ВКС), съобщи Нова телевизия. Причината за самоотвода е това, че единият задържан по случая е адвокат от Сандански. Сред арестуваните има двама непълнолетни и бивш кандидат за кмет. Освен за обира, четиримата ще отговарят и за нападението над отец Теофил, върху когото е упражнено насилие. Предполага се, че обирът е планиран заради стара легенда, според която в манастира е заровено златно съкровище. Предстои Пловдивският районен съд да определи ден и час за гледане на мярката за неотклонение на задържаните. Сподели:", "date": "2018.09.22", "title": "Делото за обира в Роженския манастир ще се гледа в Пловдив"}
{"url": "https://pik.bg/%D0%BA%D0%BB%D0%B0%D1%81%D0%B0%D1%86%D0%B8%D1%8F-%D0%B5%D1%82%D0%BE-%D0%BA%D0%BE%D0%B9-%D0%B5-%D0%BD%D0%B0%D0%B9-%D1%81%D0%B8%D0%B3%D1%83%D1%80%D0%BD%D0%B8%D1%8F%D1%82-%D0%B3%D1%80%D0%B0%D0%B4-%D0%B2-%D1%81%D0%B2%D0%B5%D1%82%D0%B0-news782840.html", "text": "Най-сигурният град в света е Абу Даби, сочи проучване на  интернет сайта \"Numbeo\", цитирано от БНР. В столицата на ОАЕ индексът на престъпност е 12%, като на второ място се нарежда столицата на Катар Доха. В „Топ 10“ са още  Базел,  Сингапур, Квебек, Осака, Токио и Берлин. София е на 167 позиция от общо 345 града и е с индекс 44 на сто. В класацията непосредствено до нашата столица са такива градове като Милано, Гьотеборг, Нови Сад, Скопие, Москва. Сподели:", "date": "2018.09.22", "title": "Класация! Ето кой е най-сигурният град в света"}
{"url": "https://pik.bg/%D0%BC%D1%8A%D0%B6-%D0%BE%D1%82%D0%BD%D0%B5%D1%81%D0%B5-%D0%B0%D0%BA%D1%82-%D0%B7%D0%B0%D1%80%D0%B0%D0%B4%D0%B8-%D0%BA%D1%83%D1%82%D0%B8%D1%8F-%D1%81-%D1%86%D0%B8%D0%B3%D0%B0%D1%80%D0%B8-%D0%B1%D0%B5%D0%B7-%D0%B1%D0%B0%D0%BD%D0%B4%D0%B5%D1%80%D0%BE%D0%BB-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news782882.html", "text": "Мъж в Роман отнесе акт заради кутия с цигари без български акцизен бандерол, съобщиха от МВР във Враца, цитирани от  \"Булнюз“. Вчера по време на спецакция във връзка с проверка за незаконна търговия и разпространение на акцизни стоки без български акцизен бандерол в Роман била извършена проверка на 46-годишния Ц.А. от врачанското село Каменно поле. В хода на акцията било установено, че мъжът държал у себе си една кутия с контрабандни цигари. На Ц.А. бил съставен акт за установено административно нарушение. По случая е образувана преписка в районното управление в Роман. Сподели:", "date": "2018.09.22", "title": "Мъж отнесе акт заради кутия с цигари без бандерол във Врачанско"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D0%B8-%D0%B8-%D0%BA%D0%B8%D0%BF%D1%8A%D1%80%D1%86%D0%B8-%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D1%82-%D0%B7%D0%B0%D0%B5%D0%B4%D0%BD%D0%BE-%D0%B4%D0%B5%D0%BD%D1%8F-%D0%BD%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82%D1%82%D0%B0-%D0%B2-%D0%BD%D0%B8%D0%BA%D0%BE%D0%B7%D0%B8%D1%8F-news782876.html", "text": "Тържественото честване под надслов „110 години Независима България” ще събере заедно тази вечер наши сънародници и кипърски приятели на страната ни в църковен храм в Никозия, съобщава БНР. Празникът ще започне с откриването на фотоизложбата „Зов за обич” на българската фотографка Геновева Георгиева - Ева, представяща България и Кипър. Програмата ще е изпълнена с български и кипърски танци, музика и песни. Българската група за фолклорни танци „Канатица” с ръководител Радослав Георгиев и танцовият състав към енорията-домакин Каймакли ще заредят присъстващите със своите емоционални изпълнения. Малките грации от детската група за естетическа гимнастика „Илиахтида” с ръководител Мариана Ишмериева ще представят композицията „Красота и ритми в българската музика”. Песента „Де е България” ще звучи в храма чрез вокалната група „До, ре, ми” с ръководител Виктория Марчева към българското училище „Никола Вапцаров” в Никозия. Български, кипърски и гръцки песни ще изпълнят още Габриела Кунева, Виктория Марчева и Андреас Хараламбус. За празничната българска атмосфера ще допринесат и две български фирми на острова, които ще представят на гостите на тържеството богатия си асортимент от типично български продукти. Сподели:", "date": "2018.09.22", "title": "Българи и кипърци отбелязват заедно Деня на Независимостта в Никозия"}
{"url": "https://pik.bg/%D1%80%D0%B0%D1%81%D1%82%D0%B5-%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D1%81%D0%BB%D0%B5%D0%B4-%D1%82%D0%B5%D1%80%D0%BE%D1%80%D0%B0-%D0%B2-%D0%B8%D1%80%D0%B0%D0%BD-news782951.html", "text": "Двадесет и девет души са загиналите, след като в събота въоръжени мъже откриха стрелба по време на военен парад в югозападния ирански град Ахваз, според нова информация оповестена от държавната телевизия на страната, предава \"Франс прес\". „Тази терористична атака досега отне живота на 29 души, а други 57 са ранени“, заяви Моджтаба Золнур, член на иранската парламентарна комисия по национална сигурност и международна политика, по отношение на нападението в Ахваз. Сподели:", "date": "2018.09.22", "title": "Расте броят на жертвите след терора в Иран"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B8%D1%80%D0%B0%D0%BD-%D0%B8%D0%B7%D1%80%D0%B8%D0%B3%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%89%D0%B5-%D1%81%D0%BF%D0%BE%D0%B4%D0%B5%D0%BB%D0%B8-%D1%81%D1%8A%D0%B4%D0%B1%D0%B0%D1%82%D0%B0-%D0%BD%D0%B0-%D1%81%D0%B0%D0%B4%D0%B4%D0%B0%D0%BC-%D1%85%D1%8E%D1%81%D0%B5%D0%B8%D0%BD-news782859.html", "text": "Президентът на Иран Хасан Роухани заяви, че Ислямската република ще победи президента на САЩ, също, както го е направила с бившия иракски диктатор Саддам Хюсеин, предава иранският телевизионен канал Press TV, цитиран от „Фокус“. Роухани направи този коментар по време на военен парад в Техеран, на който се отбелязва началото на седмицата в памет на осемгодишната война между Иран и Ирак. Сподели:", "date": "2018.09.22", "title": "Президентът на Иран изригна:  Доналд Тръмп ще сподели съдбата на Саддам Хюсеин"}
{"url": "https://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BA%D0%BE%D0%B3%D0%B0%D1%82%D0%BE-%D0%B8%D0%BC%D0%B0-%D0%B8%D0%B7%D0%B1%D0%BE%D1%80%D0%B8-%D0%B2%D0%B8%D1%81%D1%88%D0%B8-%D0%BF%D0%BE%D0%BB%D0%B8%D1%82%D0%B8%D1%86%D0%B8-%D0%BE%D1%82-%D1%80%D0%B0%D0%B7%D0%BB%D0%B8%D1%87%D0%BD%D0%B8-%D0%BF%D0%B0%D1%80%D1%82%D0%B8%D0%B8-%D0%B8%D0%B4%D0%B2%D0%B0%D1%82-%D0%B2-%D1%82%D1%8A%D1%80%D0%BD%D0%BE%D0%B2%D0%BE-%D0%BD%D0%B0-22--news782866.html", "text": "Когато 22 септември – Денят на българската Независимост, съвпадне с предизборна кампания, във Велико Търново пристигат политици от най-високо ниво от различни партии. Когато обаче няма избори – като днес, всички изчезват. Това коментира пред журналисти във Велико Търново председателят на ПГ на ГЕРБ и зам.-председател на партията Цветан Цветанов, който за 11-а поредна година неизменно е в старата ни столица на 22 септември. По думите на зам.-председателя на ГЕРБ много политици, които в днешни дни лансират послания за независимост и единение, днес не са във Велико Търново. „Това повдига въпроса доколко искрени са те в тези свои думи и дали отдават необходимото уважение на този много голям български празник“, отбеляза той и благодари на всички онези хора, които ежегодно почитат Деня на българската Независимост в града, който е бил център на всички онези славни събития през 1908 г. „За мен Денят на Независимостта е най-силният и истински български празник. В началото на месеца отбелязахме навършването на 133 години от Съединението на Княжество България и Източна Румелия. Имено тези две думи „независимост“ и „съединение“ трябва да бъдат идеал за всеки български гражданин и политик, към който да се стремим непрекъснато в своето ежедневие“, подчерта Цветанов. Сподели:", "date": "2018.09.22", "title": "Цветан Цветанов: Когато има избори, висши политици от различни партии идват в Търново на 22 септември, когато няма – изчезват"}
{"url": "https://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D0%B5%D1%81%D0%BA%D0%B0%D0%BB%D0%B8%D1%80%D0%B0-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8-%D0%BD%D0%B0-%D0%BC%D0%B8%D0%BD%D1%8E-%D1%81%D1%82%D0%B0%D0%B9%D0%BA%D0%BE%D0%B2-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D0%B6%D0%BF-%D0%BB%D0%B8%D0%BD%D0%B8%D1%8F%D1%82%D0%B0-%D0%B1%D1%83%D1%80%D0%B3%D0%B0%D1%81---%D1%81%D0%BE%D1%84%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news782869.html", "text": "Обричате цял град на глад, почти всички работят във винпрома или свързаните с него фирми. Ако го затворите, оставаме на улицата, ще ни унищожите! С тези думи  служителка на винзавода на \"СИС Индустриис\" се обърна към полицаи и митничари, които в този момент преговарят с работниците. Молбата им е да отстранят автобуса от жп линията, тъй като може да стане инцидент. Жп линията е блокирана от час, лозарите отказват да отстъпят и виждат разчистване на сметки в запечатването на завода Над 500 души са се събрали в този момент на жп прелеза на гара Церковски, който от час е блокиран от автобус, спрян върху релсите. Лозарите са гневни и искат да узнаят какви са мотивите на Митницата за запечатването на винзавода. На място е шефът на Охранителна полиция комисар Неделчо Рачев, който досега водеше преговори с демонстрантите, но без особен успех. Очаква се всеки момент на място да пристигне висш представител на Агенция Митници. Служителите обаче отказват да го направят  и са категорични, че стачката им  ще продължи, докато не се отвори отново винпрома. Най-големите им притеснения са, че 48-часовото първоначално затваряне ще бъде удължено с безсрочно такова, което ще обрече предприятието на фалит. Явно пречим на конкуренцията, държим огромен пазарен дял и сме трън в очите на някого. Но нека той да знае, че нашата фирма дава хляб на няколко общини, казаха още работници. Вижте преговорите им с шефа на Охранителна полиция Неделчо Рачев в нашето видео: Всеки момент се очаква да пристигне висш представител на Агенция \"Митници\", който да посочи какви са мотивите за запечатването, тъй като до този момент те не са известни. Сподели:", "date": "2018.09.22", "title": "НАПРЕЖЕНИЕТО ЕСКАЛИРА! Работници на Миню Стайков блокираха жп-линията Бургас - София (СНИМКИ)"}
{"url": "https://pik.bg/%D0%B4%D0%B5%D0%BD-%D0%B1%D0%B5%D0%B7-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-%D0%B7%D0%B0%D1%82%D0%B2%D0%B0%D1%80%D1%8F%D1%82-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-news782830.html", "text": "Един от най-ярките примери е Париж, където всяка година през септември пешеходците превземат улиците на целия град. Само градският транспорт, колела и всякакви други видове безмоторни превозни средства се допускат за движение, посочиха от СО. От 11.00 до 17.00 ч. центърът на София ще бъде затворен за влизане на автомобили в обхвата на синята зона за паркиране. Гражданите и посетителите на града ще могат да разчитат на градския транспорт за стигане до центъра, а в периметъра между бул. \"Княз Александър Дондуков\", бул. \"Васил Левски\", бул. \"Патриарх Евтимий\", бул. \"Христо Ботев\", бул. \"Александър Стамболийски\" ще се придвижват пеша, с колело или отново с градски транспорт. За улеснение на софиянци на сайта на общината, както и на Фейсбук страницата на \"Зелена София\" (https://www.facebook.com/SOfiaGreenCity/), ще бъде качена карта с описание на всички улици с ограничен автомобилен достъп. Жителите и посетителите на София ще имат възможност да се разходят спокойно в центъра на града, да тестват електрически велосипеди или да се включат в някой от туровете, които разказват за историята на града, архитектурата и неговата природа. Опознайте София пеша, призовават от СО. София се присъединява днес към вече традиционната за Европа инициатива - Ден без автомобили, която ще се състои днес. Това съобщиха от пресцентъра на Столичната община /СО/. Сподели:", "date": "2018.09.22", "title": "Ден без автомобили, затварят центъра на столицата"}
{"url": "https://pik.bg/%D0%BF%D1%80%D0%B0%D0%B7%D0%BD%D0%B8%D1%87%D0%BD%D0%BE-%D0%B8%D0%B7%D0%BB%D0%BE%D0%B6%D0%B5%D0%BD%D0%B8%D0%B5-%D0%BD%D0%B0-%D0%B2%D0%BE%D0%B5%D0%BD%D0%BD%D0%B0-%D1%82%D0%B5%D1%85%D0%BD%D0%B8%D0%BA%D0%B0-%D0%BF%D1%80%D0%B5%D0%B4-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-news782871.html", "text": "По случай 110 –ата годишнина от обявяване на Независимостта на България в 17 български града днес показват военна техника, образци оръжие и екипировка, съобщава Нова телевизия. Инициативата е първа от поредицата изяви под наслов „Това сме ние“, с които Министерството на отбраната цели да популяризира военната служба. В София днес до 12:00 часа пред парадния вход на Министерство на отбраната (ул. „Дякон Игнатий“ № 3) всички гости на празника ще могат да разгледат основни образци военна техника на Въоръжените сили - бронирана машина „Хамър”, бойни бронирани колесни машини „Командо”, „Гардиан“ и „Пустинна котка“. Всички интересуващи се от военната служба ще могат да получат информация за свободните места в армията, както и за условията за участие в курсове за начална и специална военна подготовка. Гостите на инициативата ще могат да чуят и изпълненията на Представителния духов оркестър на Сухопътните войски. Сподели:", "date": "2018.09.22", "title": "Празнично! Изложение на военна техника пред Министерството на отбраната"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D0%BA%D1%80%D0%B0%D1%81%D0%B8-%D1%80%D0%B0%D0%B4%D0%BA%D0%BE%D0%B2-%D0%B7%D0%B0%D1%80%D1%8F%D0%B7%D0%B0-%D0%B1%D0%B5%D0%B1%D0%B5%D1%82%D0%BE-news781329.html", "text": "Съпругата на Краси Радков е зарязала сина си само 40 дни след раждането, научи „Ретро“. Станислава се върнала към стария си ритъм на живот и вече дори поемала професионални вечерни изяви. Преди броени дни тя отново влязла в ролята на водеща на баровска сватба, на която пък мъжът ѝ бил нает да забавлява гостите с комедийните си скечове. Бебето било оставено в ръцете на детегледачка. Съседи на семейство Радкови разкриват, че веднага след като синът им Теодор се появил на бял свят, майка му изпаднала в тежка следродилна депресия. Първото нещо, което Станислава направила, било да започне строга диета. От години тя поддържа анорексично слаба фигура и въпреки че по време на бременността наддала едва с 8 килограма, се чувствала изключително смачкана и не спирала да плаче пред огледалото. От друга страна, хормоналният дисбаланс, който я застигнал, се отразил пагубно на отношенията ѝ с Краси. Комшиите им нонстоп ставали неволни свидетели на грозни скандали. Начинаещите родители, които се бориха да имат дете близо 17 години, непрекъснато си повишавали тон, нагрубявали се и дори хвърляли предмети един по друг. В разгара на свадите Станислава просто си хващала дамската чанта и напускала апартамента им в „Овча купел“. При едно от по-сериозните спречквания обаче натирила мъжа си. „Видяхме как му е събрала багаж в едно сакче. Изгони го, викаше по него от терасата, а Краси не се прибра в апартамента цели 2 дни. Сигурно е нощувал при приятел“, разказват възмутени съседи. От драмите помежду им страдал най-много малкият Теодор. Затова комикът от Шоуто на Слави се принудил да потърси денонощна гледачка, на която да разчитат да се грижи съвестно за пеленачето. Услугата им струвала прескъпо, защото се редували две жени, които да хранят, къпят и повиват бебето, но нямали друг избор, защото родителите на Радков не доживели да видят внучето си, а роднините на Станислава не били непрекъснато на разположение. Близки до звездното семейство подозирали, че било възможно двамата да се разделят, дори след като се сдобиха с така желания наследник. От години се носеха слухове за раздели между чепатата Стаси и Красимир, за нежеланието на булката да роди дете - също. Те чакаха цели 17 години, защото блондинката все отлагаше и бе посветена на кариерата си като актриса, която така и не успя да пробие въпреки силните връзки на съпруга си. Както писахме, двойката се сдоби с потомство след инвитро процедура. Сподели:", "date": "2018.09.22", "title": "САМО В ПИК И \"РЕТРО\"! Жената на Краси Радков заряза бебето"}
{"url": "https://pik.bg/%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82%D1%82%D0%B0-%D0%BD%D0%B5-%D0%B5-%D1%82%D0%B8%D1%82%D0%BB%D0%B0-%D0%BA%D0%BE%D1%8F%D1%82%D0%BE-%D0%BF%D0%BE%D0%BB%D1%83%D1%87%D0%B0%D0%B2%D0%B0%D1%88-%D0%BD%D0%B0%D0%B3%D0%BE%D1%82%D0%BE%D0%B2%D0%BE-news782874.html", "text": "\"Независимостта не е титла, която получаваш наготово\", написа на страницата си във \"Фейсббук\" по повод днешния празник лидерът на БСП Корнелия Нинова. Днес отбелязваме 110 години от независимостта на България - едно национално и държавно постижение. И днес независимостта не е титла, която получаваш наготово, а всекидневен избор какъв да бъдеш. Нека бъдем свободни в мислите си и независими в действията си. Честит празник, българи! Сподели:", "date": "2018.09.22", "title": "Корнелия Нинова: Независимостта не е титла, която получаваш наготово"}
{"url": "https://pik.bg/%D1%80%D1%83%D1%81%D0%B8%D1%8F-%D0%B8-%D1%81%D0%B0%D1%89-%D1%81%D0%B5-%D0%B7%D0%B0%D0%BF%D0%BB%D0%B0%D1%88%D0%B2%D0%B0%D1%82-%D0%B7%D0%B0%D1%80%D0%B0%D0%B4%D0%B8-%D0%BA%D0%B8%D1%82%D0%B0%D0%B9-news782813.html", "text": "турското електронно издание Daily Sabah, цитиран от \"Фокус\". призова САЩ в петък да отмени санкциите, които наложи на китайска военна организация за това, че е купила изтребители и системи за ПВО от Русия, или ще „понесе последствията“, пише Говорителят на външното министерство Генг Шуанг заяви, че Пекин е представил протест на Вашингтон във връзка със санкциите, които предвиждат забрана за влизане в САЩ, блокиратна транзакциите през американската финансова система и блокират цялото имущество и дялове в недвижимо имущество, които се намират под юрисдикцията на САЩ, отбелязва изданието. „Китай е силно раздразнен от безотговорното действие на САЩ“, заяви Генг пред репортерите. „Ние категорично призоваваме САЩ веднага да поправят грешките и да отменят така наречените санкции. Иначе, те ще трябва да понесат послествията“, заяви Генг, без да дава повече детайли. Междувременно, Москва предупреди Вашингтон, че „си играе с огъня“. „Ще бъде добре за тях да запомнят, че има такава концепция като глобална стабилност, която те безсмислено подкопават като повишават напрежението в руско-американските отношения“, заяви заместник-външния министър Сергей Рябков чрез съобщение. „Да си играеш с огъня е глупаво и може да стане опасно“, добави той. „Препоръчвам операторите на Вашингтон в санкционната машина поне малко да се запознаят с нашата история и да не я повтарят“, се казва още в съобщението. Сподели:", "date": "2018.09.22", "title": "Русия и САЩ се заплашват заради Китай"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%BE%D1%86%D0%B5%D1%82%D0%BE-%D0%B0%D1%83%D1%82-%D0%BE%D1%82-%D0%BF%D0%B0%D0%B9%D0%BD%D0%B5%D1%80-%D1%86%D0%B0%D1%80%D1%8F%D1%82-%D0%BD%D0%B0-%D0%B1%D0%B0%D0%BB%D0%B0%D0%B4%D0%B8%D1%82%D0%B5-%D0%BF%D1%80%D0%B5%D1%86%D0%B0%D0%BA%D0%B0%D0%BB-%D1%88%D0%B5%D1%84%D0%B0-%D1%81%D0%B8-%D1%81-%D1%85%D0%BE%D0%BD%D0%BE%D1%80%D0%B0%D1%80%D0%B8%D1%82%D0%B5--news782914.html", "text": "Фолкпевецът Константин е аут от компанията на Митко Димитров-Пайнера, а той е ощетен с десетки хиляди левове. Раздялата между царя на баладите и димитровградската фирма е настъпила преди повече от година, но е била пазена в абсолютна секретност. Многократно певецът бил подканят да се отбие през офиса за нов договор, но всеки път намирал причини да не се яви на срещите и отлагал подписа си. Междувременно обаче Коцето намери време да участва в \"Биг Брадър\", след което пък бе поканен в шоуто за имитации \"Като две капки вода\". За никого не е тайна, че това са най-добре платените риалити формати, като хонорарите за звезди от ранга на Константин са шестцифрени. Хората на Пайнера подозирали, че месеци наред певецът умишлено е размотавал шефа си за новия си договор, за да избегне подялбата на хонорарите от двата формата. Как жените съсипаха Асен Блатечки, коя е поредната сексбомба в тефтерчето на Благо Георгиев, ретро еротични снимки на новата \"Мис Плеймейт\" Жанета Осипова, защо Славена Вътова пести от бавачки и още звездни клюки гледейте в \"Жълтите новини\": Сподели:", "date": "2018.09.22", "title": "ЕКСКЛУЗИВНО В ПИК TV! Коцето аут от \"Пайнер\"! Царят на баладите прецакал шефа си с хонорарите от Брадъра и \"Капките\" - само в \"Жълтите новини\""}
{"url": "https://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B5%D0%BF%D0%B8%D1%81%D0%BA%D0%BE%D0%BF%D0%B0-%D0%BA%D0%BE%D0%B9%D1%82%D0%BE-%D0%B8%D0%B7%D0%BD%D0%B0%D1%81%D0%B8%D0%BB%D0%B8-%D0%BC%D0%BE%D0%BD%D0%B0%D1%85%D0%B8%D0%BD%D1%8F-news782825.html", "text": "През юни монахинята подала оплакване в полицията, че между 2014 и 2016 г. епископът я е изнасилвал. Той отрича и казва, че монахинята му била сърдита, защото й наложил дисциплинарно наказание. За ареста на епископа бе съобщено, след като от четири дни полицията в град Кочи го разпитва по случая. От две седмици десетки монахини, активисти, студенти и правозащитници протестират пред съда в Кочи, настоявайки Мулакал да бъде изправен пред съда. Монахинята заяви, че е била принудена да се се обърне към полицията, защото църковните власти не са реагирали на нейните оплаквания. Вчера Светият престол временно освободи Малакал от пастирските му задължения като ръководител на диоцеза на Джаландхар. Предстои съдия да реши кога епископът да бъде официално обвинен. Индийската полиция арестува католическия епископ Фнранко Мулакал, който ръководи диоцеза на Джаландхар, след като той бе обвинен от монахиня от южния индийски щат Керала, че я е изнасилвал в продължение на две години, съобщи Асошиейтед прес. Сподели:", "date": "2018.09.22", "title": "Арестуваха епископа, който изнасили монахиня"}
{"url": "https://pik.bg/%D1%81%D1%8A%D0%B7%D0%B4%D0%B0%D0%B4%D0%BE%D1%85%D0%B0-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B0-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D1%8F-%D0%B7%D0%B0-%D0%B8%D0%B7%D0%B2%D0%BE%D0%B7%D0%B2%D0%B0%D0%BD%D0%B5-%D0%BD%D0%B0-%D0%BF%D1%8A%D1%82%D0%BD%D0%B8%D1%86%D0%B8%D1%82%D0%B5-%D0%B1%D0%BB%D0%BE%D0%BA%D0%B8%D1%80%D0%B0%D0%BD%D0%B8-%D0%BE%D1%82-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%BD%D0%B0-%D1%80%D0%B0%D0%B1%D0%BE%D1%82-news782885.html", "text": "Създадена е организация за извозване на пътниците по направленията, засегнати от протестните действия край гара Церковски, съобщиха от пресцентъра на БДЖ. Пътниците на три влака ще бъдат извозени с автобуси. Хората, пътуващи във влака от Варна до София ще бъдат превозени с автобус от Карнобат до Стралджа. Пътуващите от Пловдив до Варна ще се прекачат на автобус от Стралджа до Карнобат. Влакът от Карлово за Бургас престоява в гара Зимница, като пътниците в него също ще бъдат извозени. Сподели:", "date": "2018.09.22", "title": "Създадоха специална организация за извозване на пътниците, блокирани от протестите на работниците на Миню Стайков"}
{"url": "https://pik.bg/%D0%BA%D0%BE%D0%BD%D1%82%D1%80%D0%B0-%D0%BA%D0%B8%D1%82%D0%B0%D0%B9-%D0%BE%D1%82%D0%BA%D0%B0%D0%B7%D0%B0-%D0%BD%D0%BE%D0%B2%D0%B8-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8-%D0%BA%D0%BE%D0%BD%D1%81%D1%83%D0%BB%D1%82%D0%B0%D1%86%D0%B8%D0%B8-%D1%81%D1%8A%D1%81-%D1%81%D0%B0%D1%89-news782826.html", "text": "От правителството на Китай заявиха, че след обявените от Вашингтон допълнителни мита отказват да провежда нови консултации със САЩ по спорните въпроси в сферата на търговията, предава The Wall Street Journal, цитирани от „Фокус“. По-рано се планираха срещи между вицепремиера на Китай Ло Хе и представители на САЩ във Вашингтон. Китайските власти са се отказали от тези планове заради въведените от САЩ нови мита върху китайската стока. На 24 септември започват да действат нови мита на САЩ по отношение на китайски стоки на обща стойност от 200 милиарда долара. Сподели:", "date": "2018.09.22", "title": "Контра! Китай отказа нови търговски консултации със САЩ"}
{"url": "https://pik.bg/%D1%83%D1%87%D0%B5%D0%BD%D0%B8-%D0%BE%D1%82-%D1%86%D0%B5%D1%80%D0%BD-%D0%B7%D0%B0%D0%B1%D0%B5%D0%BB%D1%8F%D0%B7%D0%B0%D1%85%D0%B0-%D1%81%D0%BB%D0%B5%D0%B4%D0%B8-%D0%BE%D1%82-%D0%BD%D0%B5%D1%83%D1%82%D1%80%D0%B8%D0%BD%D0%BE-news782108.html", "text": "Учени от Европейския център за ядрени изследвания (ЦЕРН) забелязаха следи от неутрино с помощта на детектора с течен аргон, съобщи ТАСС. Неутриното е субатомна частица с неутрален заряд и изключително малка маса, която се приема за равна на нула. То е пословично трудно за засичане. Резултатът е много важен за международния експеримент DUNE (Deep Underground Neutrino experiment), в който участват 32 държави. \"Първите резултати на детектора PhotoDune са прекрасен пример за това, което можем да достигнем, когато лаборатории от цял свят си сътрудничат\" - заяви генералният директор на ЦЕРН Фабиола Джаноти. Детекторът ProtoDune е куб с височина колкото триетажна сграда. Той е пълен с 800 т течен аргон с температура минус 184 градуса Целзий. Предназначен е за фиксиране на следи от неутрино, източници на които са както космически лъчи, така и ускорителят в ЦЕРН. Построяването на детектора отне две години. Втори подобен детектор ще бъде пуснат след няколко месеца. Когато частиците неутрино влязат в детектора и се сблъскат с ядрата на аргона, произвеждат заредени частици, които оставят следи в течността. Тези следи могат да бъдат видени в три измерения с помощта на специална система. Целта на експеримента DUNE е да \"намери ключа към тайните на неутриното, най-широко представената и най-загадъчната частица материя във Вселената - поясни пресслужбата на ЦЕРН. - Частиците неутрино са около нас, но знаем много малко за тях. Учените от експеримента DUNE мислят, че частиците неутрино могат да помогнат да бъде намерен отговор на основни въпроси на физиката - защо живеем в свят, в който доминира материята. Казано с други думи, защо въобще съществуваме.\" Двата детектора ProtoDune в ЦЕРН са прототипи на значително по-големите по размер модули, които ще бъдат инсталирани в САЩ в рамките на експеримента DUNE. Първият от тях по план трябва да заработи през 2026 г. Учените се надяват да изяснят защо във Вселената доминира материята и да продължат работата по разгадаване на тайните на образуване на неутронни звезди и черни дупки. Сподели:", "date": "2018.09.22", "title": "Учени от ЦЕРН забелязаха следи от неутрино"}
{"url": "https://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-20-%D0%B3%D0%BE%D0%B4%D0%B8%D0%BD%D0%B8-%D0%B1%D1%8E%D0%B4%D0%B6%D0%B5%D1%82%D1%8A%D1%82-%D0%B7%D0%B0-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5-%D0%B5-%D1%83%D0%B2-news782880.html", "text": "За последните 20 години бюджетът за здравеопазване е увеличен четири пъти, а този на армията - орязан четири пъти. Това каза вицепремиерът и министър на отбраната Красимир Каракачанов по време на представянето на военна техника пред Министерство на отбраната. Министър Каракачанов честити празник и отбеляза, че по повод Деня на независимостта в 17 града се показва бойна техника. \"110 години България съществува като независима държава, въпреки политическите превратности, благодарение на Българската армия - допълни той. - Десетилетия наред армията беше \"орязвана\". За последните 20 години бюджетът за здравеопазване е увеличен четири пъти, а този на армията - орязан четири пъти. Последният път беше орязан с 40%. Въпреки недоимъка на армията, тя си изпълнява задълженията. Не е лесно, рисково е, но въпреки това хората имат дух\", уточни министърът на отбраната. Сподели:", "date": "2018.09.22", "title": "Вицепремиерът Красимир Каракачанов: За последните 20 години бюджетът за здравеопазване е увеличен четири пъти, а този на армията - орязан четири пъти"}
{"url": "https://pik.bg/%D1%83%D1%81%D0%BB%D0%BE%D0%B2%D0%B8%D0%B5-%D0%BF%D1%80%D0%B8%D1%89%D0%B8%D0%BD%D0%B0-%D0%BE%D1%82%D0%B2%D0%B0%D1%80%D1%8F-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE-%D0%B2-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-%D0%B0%D0%BA%D0%BE-%D0%B8%D0%B7%D1%80%D0%B0%D0%B5%D0%BB-%D0%BF%D1%80%D0%B8%D0%B7%D0%BD%D0%B0%D0%B5-%D0%BA%D0%BE%D1%81%D0%BE%D0%B2%D0%BE-news782781.html", "text": "Косовският президент Хашим Тачи обяви, че ако Израел признае Косово, Прищина ще отвори посолство в Йерусалим, информира местната медия \"Косова прес\", цитирана от \"Джерусалим пост\" и \"Нюз.бг\". Израел все още не е признал Косово за суверенна държава. Страната има културни и търговски връзки с Косово, но позицията за Косово е основана на нежеланието на Израел да насърчи едностранно обявяване на независимост. САЩ и 23 от 28-те страни членки на ЕС вече са признали Косово за независима държава. \"Ако Косово бъде признато от Израел, ще отворя посолство на Косово в Йерусалим\", обеща Тачи. Той добави, че по отношение на решението на САЩ да преместят посолството си в Йерусалим Косово никога няма да гласува срещу американските интереси. \"Отношенията между Република Косово и САЩ са отлични. Срещнах се с президента Тръмп и подходът му към нас е същият като на предишния президент. САЩ подкрепят Косово на 100%\", отбеляза Тачи. Сподели:", "date": "2018.09.22", "title": "УСЛОВИЕ! Прищина отваря посолство в Йерусалим, ако Израел признае Косово"}
{"url": "https://pik.bg/%D0%B5%D1%81%D0%B5%D0%BD%D0%BD%D0%BE-%D0%BB%D1%8F%D1%82%D0%BE-%D0%B6%D0%B5%D0%B3%D0%B8%D1%82%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%89%D0%B5-%D1%81%D1%82%D0%B8%D0%B3%D0%BD%D0%B0%D1%82-%D0%B4%D0%BE-32-%D0%B3%D1%80%D0%B0%D0%B4%D1%83%D1%81%D0%B0-news782771.html", "text": "Ще духа слаб до умерен вятър от запад-северозапад. Атмосферното налягане ще остане без същиствена промяна и ще е по-високо от средното за месеца. В Източна България ще духа до умерен югоизточен вятър. Максималните температури ще са между 27° и 32°, за София – около 28°. Такава е прогнозата на Националния институт по метеорология и хидрдология при БАН. По Черноморието ще бъде предимно слънчево. Ще духа до умерен вятър от изток-югоизток. Максималните температури ще са 24-26°. Температурата на морската вода е 23-24°. Вълнението на морето ще бъде 1-3 бала. Над планините ще бъде предимно слънчево с временни увеличения на облачността. Ще духа умерен и силен вятър от запад-северозапад. Максималната температура на височина 1200 метра ще е около 21°, на 2000 метра – около 15°. Жегите продължават и днес. През следващите дни времето ще бъде доста динамично, с чести промени на вятъра и температурите. До вторник ще е почти без валежи, с променлива облачност. През нощта срещу неделя вятърът от северозапад временно ще се усили, в Източна България по-късно в неделя ще стане североизточен. Температурите ще се понижат, повече в Северна и Източна България. Още вечерта вятърът ще отслабне и през нощта срещу понеделник ще се смени с югозападен. В понеделник температурите временно ще се повишат. През нощта срещу вторник вятърът ще се ориентира от северозапад и ще се усилва. Във вторник ще бъде доста ветровито и ще нахлува студен въздух. Температурите бързо ще се понижават. Сподели:", "date": "2018.09.22", "title": "ЕСЕННО ЛЯТО! Жегите продължават, температурите ще стигнат до 32 градуса"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B4%D0%B5%D1%81%D0%B8-%D1%80%D0%B0%D0%B4%D0%B5%D0%B2%D0%B0-%D1%82%D1%80%D0%BE%D0%BF%D0%B0-%D1%85%D0%BE%D1%80%D0%BE-%D0%BD%D0%B0-%D0%BD%D1%81%D0%BE-news782847.html", "text": "Десислава Радева поздрави служителите на НСО по случай 139-ата годишнина на службата с кръшно хоро, видя „Ретро“. След официалната част за професионалния празник на Националната служба за охрана имало предвидена и увеселителна програма. За доброто настроение на гостите се погрижил младият народен певец Румен Малинов, който набра слава покрай участието си в „Пирин Фолк“. Под съпровода на едни от най-известните македонски песни първата дама повела първото хоро за вечерта, на което се хванали и мъже, и жени. Въпреки високите токчета, които ѝ създавали известно неудобство, Деси устискала и не се отказала, докато не чула и последния тон от дългата половин час хороводна китка. Съпругата на президента не пропуска удобен повод да подчертае знанията и уменията си по отношение на фолклора, като никога не се съобразява с естеството на събитията и протокола. Припомняме, че вече сме я виждали да друса хорà пред Народния театър в София, на пъпа на Милано, при официалната визита на мъжа си в Кипър, както и по време на миналогодишното им посещение в Малта. Самата тя обичала да се хвали, че знаела до съвършенство повече от 50 вида български хорà, които можела да заиграе даже и насън. Дълги години жената на Румен Радев посещавала частна школа за народни танци в столицата, където танцувала наравно с професионалистите. Появявала се обаче само на тренировките, но не се включвала в участията на състава в надигравания и фестивали у нас и в чужбина. Избягвала поканите умишлено, защото знаела, че във формацията имало и по-добри от нея и никога не се хващала на хоро, ако нямало да го води. Сподели:", "date": "2018.09.22", "title": "САМО В ПИК И \"РЕТРО\"! Деси Радева тропа хоро на НСО"}
{"url": "https://pik.bg/%D0%B2%D0%BD%D1%83%D1%87%D0%BA%D0%B0-%D0%BD%D0%B0-%D1%87%D0%B0%D1%80%D0%BB%D0%B8-%D1%87%D0%B0%D0%BF%D0%BB%D0%B8%D0%BD-%D0%B2%D0%B4%D1%8A%D1%85%D0%BD%D0%BE%D0%B2%D0%B8-%D1%81%D0%BF%D0%B5%D0%BA%D1%82%D0%B0%D0%BA%D1%8A%D0%BB-%D0%BD%D0%B0-%D1%86%D0%B8%D1%80%D0%BA%D0%BE%D0%B2%D0%B8%D1%82%D0%B5-%D0%B7%D0%B2%D0%B5%D0%B7%D0%B4%D0%B8-%D1%82%D1%80%D0%B8%D0%BE-%D0%BF%D0%BB%D0%B0%D1%87%D0%BA%D0%BE%D0%B2%D0%B8-news782779.html", "text": "„Ла Комедия“ (La Comedia) е уникален авторски спекакъл на Алина и Стефан Плачкови. Те години наред се изявяват на едни от най-големите театрални и циркови сцени в над 50 страни по света, пише епицентър.бг. Техният съвместен личен и професионален живот започва малко след личната среща на Стефан с Папа Йоан Павел II, който го благословил след като гледал представление на „Цирк Балкански“. Отскоро успешното артистично дуо живее в България и се среща с родната публика чрез спектакъла „Ла Комедия“. Той може да бъде видян на сцената на Нов театър НДК на 20, 27 и 29 септември. В него Алина и Стефан играят заедно със своя син Саша като „Трио Плачкови“. Инициативата за създаването на авторския спектакъл „Ла Комедия“ е на внучката на Чарли Чаплин – Виктория Чаплин, която се познава от дълги години със семейство Плачкови. Тя предлага да се продължи сътрудничеството между двете семейства, започнало преди 100 години, когато прадядото на Алина Плачкова – Джордж Дейвис, е играл заедно с Чарли Чаплин във филма „Циркът“. В комедийния физически театър „Ла Комедия“ се сливат „физически театър“ и „физическа комедия“, използвана от Чарли Чаплин. Спектакълът представлява микс от музика, танц, нямо кино, пантомима, циркови номера, сложна акробатика и комедия дел арте. „Трио Плачкови“ комбинират по интересен и уникален начин много и различни артистични умения. „Ла Комедия“ е една добре забъркана смес от много хумор, непринудена ирония и откровено смешни житейски ситуации. В основата на всичко е историята на жена, която мечтае за голямата сцена, за Холивуд и в съня си сбъдва своите мечти. В края на пътя към щастието обаче тя разбира истински ценните неща от живота, които спектакалът показва по един интересен и смешен начин, напук на суетата от прожекторите и мечтата за слава на лирическата героиня. Връзката на артистите „Трио Плачкови“ с публиката на „Ла Комедия“ е много пряка. Зрителите се забавляват и участват в спектакъла. В много от скечовете именно те са в основата на доброто настоение в залата. За зрителите това е удоволствие за всички сетива и смях без думи, забавление за малки и големи. Сподели:", "date": "2018.09.22", "title": "Внучка на Чарли Чаплин вдъхнови спектакъл на цирковите звезди трио Плачкови"}
{"url": "https://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D1%88%D0%BE%D0%BA-%D0%BD%D0%B5%D0%BC%D0%B8%D1%81%D0%BB%D0%B8%D0%BC%D0%BE%D1%82%D0%BE-%D1%81%D0%B5-%D1%81%D0%BB%D1%83%D1%87%D0%B8---%D0%B2%D0%B0%D0%BD%D0%BA%D0%BE-1-%D0%BE%D0%B1%D0%BB%D0%B5%D1%87%D0%B5-%D0%BD%D0%B0%D0%B9-%D0%BE%D0%BC%D1%80%D0%B0%D0%B7%D0%BD%D0%B8%D1%8F-%D0%BC%D1%83-%D1%86%D0%B2%D1%8F%D1%82-news782705.html", "text": "Немислимото се случи в този сезон на \"ВИП Брадър\"! Докато е в мисия, Ванко 1 облече най-образния му цвят - жълтия. Рапарът е един от най-известните фенове на пловдивския Локомотив и като всеки черно-бял запалянко ненавижда цветовете на градския съперник Ботев. Освен всичко, неговият син Петър е футболист на \"смърфовете\". В Къщата обаче Ванко се видя принуден да преглътне унижението и да нахлузи жълто-черна премяна, докато трае мисията, в която съквартирантите са разделени на отборите \"Ръбъл\" и \"Флинстоун\". Очакванията бяха, че рап изпълнителят ще напарви страшен панаир и ще избухне срещу Биг Брадър, но това така и не се случи и той примирено се накипри в жълто. Все пак Ванко показа буйния си нрав и се озъби на Големия брат. Той отказа да участва в задачата \"Каменна художествена гимнастика\". Двете семейства - Флинтстоун и Ръбъл трябваше да се състезават със свой отбор \"грации\". За Ръбъл бяха посочени Яна, Рози, Наско и Веселин. За Флинтстоун - Диона, Божана, Кулагин и Ванко 1. Биг брадър отне всички права на рапъра и го нарече \"Никой\". Той няма право да гласува и да номинира. \"Ако още веднъж ми кажеш \"Никой\", ще се обърна и аз така към теб, Биг брадър. Аз съм Иван Главчев. Но ако се обърнеш пак така към мен, няма да изпълнявам нищо, което ми кажеш\", сопна се рапърът. Сподели:", "date": "2018.09.22", "title": "ТОТАЛЕН ШОК! Немислимото се случи - Ванко 1 облече най-омразния му цвят"}
{"url": "https://pik.bg/%D0%BF%D0%BE%D1%87%D0%B8%D1%81%D1%82%D0%B8%D1%85%D0%B0-%D0%BE%D1%81%D0%BA%D0%B2%D0%B5%D1%80%D0%BD%D0%B5%D0%BD%D0%B0%D1%82%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%BA%D0%BE%D1%81%D1%82%D0%BD%D0%B8%D1%86%D0%B0-%D0%B2-%D0%BD%D0%B8%D1%88-news782801.html", "text": "Надписът, надраскан с черен спрей върху българския паметник-костница \"Ледена стена\", е почистен от работници на комуналната служба в Ниш,  съобщава БГНЕС. В мемориала почиват костите на 2015 български войници, загинали за освобождението на Югославия в завършващата фаза на Втората световна война. Вандалският акт е  извършен от подписалата се група \"Служба за млади сърби\", които призовават президента Александър Вучич да им помогне за преместване на костите на мъртвите българи от Ниш в София. Генералният консул на България в Ниш Едвин Сугарев каза пред Радио Телевизия Цариброд, че оценява случая като примитивен национализъм. Сподели:", "date": "2018.09.22", "title": "Почистиха осквернената българска костница в Ниш"}
{"url": "https://pik.bg/%D0%B2-%D0%B3%D1%8A%D1%80%D1%86%D0%B8%D1%8F-%D0%BC%D0%B5%D1%81%D1%82%D1%8F%D1%82-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BE%D1%82-%D0%BF%D1%80%D0%B5%D1%82%D1%8A%D0%BF%D0%BA%D0%B0%D0%BD%D0%B8-%D0%BB%D0%B0%D0%B3%D0%B5%D1%80%D0%B8-news782782.html", "text": "Гърция започна да прехвърля стотици мигранти от хронично претъпканите лагери на острови в Егейско море, след като неправителствени организации алармираха за лошите условия, обявиха източници, цитирани от АФП. \"Сто души са прехвърлени тази сутрин от лагера \"Мория\" на остров Лесбос и друг лагер на този остров във Филипиада в Епир с намерение да бъдат прехвърлени общо 2000 души до края на следващата седмица, 500 в понеделник\", каза работещ в един от лагерите, цитиран от \"Нюз.бг\". В понеделник \"Лекари без граници\" предупредиха за последиците за здравето в резултат на хронично препълнените лагери на Лесбос и добавиха, че лично са видели много случаи на опити за самоубийство. Данни на гръцкото правителство показват, че на Лесбос има повече от 11 000 бежанци и мигранти, включително близо 9000 в \"Мория\". Прехвърлените са семейства, млади хора, мъже и хора, които са били в лагера от няколко месеца до две години и половина. Лагерът \"Самос\" се пръска по шефовете, тъй като в него има 3600 мигранти при положение, че е пригоден за 650. Сподели:", "date": "2018.09.22", "title": "В Гърция местят мигранти от претъпкани лагери"}
{"url": "https://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BF%D1%8A%D1%80%D0%B2%D0%B0%D1%82%D0%B0-%D0%B7%D0%BB%D0%B0%D1%82%D0%BD%D0%B0-%D0%BC%D0%BE%D0%BD%D0%B5%D1%82%D0%B0-%D0%B2-%D0%BB%D1%8E%D1%82%D0%B8%D1%86%D0%B0-news782744.html", "text": "След поредното злато, което златните ни момичета от художествената гимнастика „откриха“ наскоро в София, продължава и зашеметяващото „златно“ археологическо лято на специалистите от Националния исторически музей /НИМ/. Екипът, ръководен от директора на НИМ доц. д-р Бони Петрунова, който проучва средновековния град Лютица край Ивайловград, Хасковско, намери първата златна монета на този обект. Тя е от типа \"Йоан ІІІ Дука Ватаци (1222- 1254)“ и е отнасяна към този никейски император, от период на интензивни златни и медни монетосечения, правени от венецианците в Константинопол. Монетите са използвани в този български град още от около 1215 г. По-точната датировка на златната монета, според проф. Константин Дочев, е 1240-1260 г. Тя не е била в обращение дълго време, но е преминала през ръцете на няколко сарафи, което личи от графитите по нея. След като през юли тази година в Лютица бе открит печатът на императрица Йоланда Монфератска, сега намирането на златна монета в този средновековен град показва, че това място е богат извор на информация и богатства. И това е само първата златна монета, ще „изскочат“ вероятно и други. Сподели:", "date": "2018.09.22", "title": "Откриха първата златна монета в Лютица"}
{"url": "https://pik.bg/%D0%BA%D0%BE%D0%BB%D0%B5%D0%B4%D0%BD%D0%B8%D1%82%D0%B5-%D1%88%D0%BE%D0%BA%D0%BE%D0%BB%D0%B0%D0%B4%D0%B8-%D0%B2%D0%B5%D1%87%D0%B5-%D1%81%D0%B0-%D0%BD%D0%B0-%D0%BF%D1%8A%D1%82-news782011.html", "text": "Френските шоколадови фабрики започнаха производството на шоколадите и шоколадовите изделия за коледните празници, като целта е до края на настоящия месец да бъдат извършени и първите доставки. Патрик Поарие, директор на френската компания Семоа (Cemoi), която е лидер във Франция в производството на шоколадови изделия, казва, че по Коледа се реализират 44 процента от нейните общи продажби. Ето защо машините на компанията ще работят на пълни обороти до края на октомври. След това за шоколадовите фабрики има кратко затишие и през декември те ще започнат да се подготвят за производството на шоколад за Великден. Представители на шоколадовите компании разказват, че подготовката за коледния или за великденския сезон започва в действителност две години по-рано. През тези две години се проучват вкусовете на клиентите, отчитат се новите тенденции и се разработват нови продукти. За разлика от големите производители малките занаятчии от отрасъла обаче започват да произвеждат коледния си шоколад в навечерието на празника, тъй като тяхната продукция е \"крехка и се запазва само за кратко време\". Коледа може и да е далеч, но коледните шоколади вече се приготвят, пише в. \"Фигаро\". Сподели:", "date": "2018.09.22", "title": "Коледните шоколади вече са на път"}
{"url": "https://pik.bg/%D0%B6%D0%B5%D0%BD%D0%B0-%D0%BE%D1%81%D1%8A%D0%B4%D0%B8-%D0%BE%D0%B1%D1%89%D0%B8%D0%BD%D0%B0%D1%82%D0%B0-%D0%B2-%D1%80%D1%83%D1%81%D0%B5-%D0%B7%D0%B0%D1%80%D0%B0%D0%B4%D0%B8-%D1%81%D1%87%D1%83%D0%BF%D0%B5%D0%BD-%D1%82%D0%B0%D0%B7---%D0%BF%D0%BE%D0%B4%D1%85%D0%BB%D1%8A%D0%B7%D0%BD%D0%B0%D0%BB%D0%B0-%D1%81%D0%B5-%D0%BD%D0%B0-%D1%82%D1%80%D0%BE%D1%82%D0%BE%D0%B0%D1%80-news782760.html", "text": "Инцидентът станал през февруари миналата година на спирка \"Братя Миладинови\". Баба Иванка отишла да вземе автобус до центъра на Русе. Забелязала, че улицата е почистена от снега, а на тротоара било заледено. Колкото и да внимава обаче, възрастната жена се подхлъзнала и паднала на таза си. Наоколо имало хора, които й помогнали да стане, за да изчака да я закарат в болницата, разказва \"Канал 3\". Заради инцидента на баба Иванка се наложило да й сменят тазобедрената става. Само медицинските манипулации й стрували над 5 хиляди лева. Почти цяла година жената се възстановявала от травмите. Тъй като разбрала, че давността при такива случаи е три години, баба Иванка решила да съди Община Русе, заради причинените й страдания. Спечелила в Районния съд, където трима свидетели потвърдили, че тротоарът е бил заледен. Последвало обжалване, което пратило делото на по-висока инстанция. Оттам го върнали отново в Районния съд. Според баба Иванка, за да се принуди Община Русе да извършва по-стриктен контрол на фирмата по почистването, всички, които са пострадали заради недобре свършена работа, трябва да си търсят правата в съда. След последното решение в нейна полза, възрастната жена се надява от Община Русе да не обжалват и седеммесечната съдебна сага да приключи. 72-годишна жена осъди Община Русе за 17 хиляди лева, тъй като се подхлъзнала на тротоар и си счупила таза. Сподели:", "date": "2018.09.22", "title": "Жена осъди общината в Русе заради счупен таз - подхлъзнала се на тротоар"}
{"url": "https://pik.bg/%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-%D1%81-%D0%B2%D0%B0%D0%B6%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D1%84%D0%B5%D0%BD%D0%BE%D0%B2%D0%B5%D1%82%D0%B5-%D1%81%D0%B8-%D0%B7%D0%B0-%D0%B4%D0%B5%D1%80%D0%B1%D0%B8%D1%82%D0%BE-%D1%81-%D0%BB%D0%B5%D0%B2%D1%81%D0%BA%D0%B8-news782758.html", "text": "На 29 септември ЦСКА-София приема Левски в дербито на Първа лига, а ръководството на \"червените\" обяви, че билетите за \"червените\" фенове вече са в продажба. Феновете на отбора ще бъдат настанени в Секторите А и Г и ще са на цени 15 и 10 лева. Входните талони могат да бъдат намерени във фен магазина на \"Армията\", мрежата на Тикетпро, бензиностанциите на OMV, магазините на Office 1 и Orange, Билетен център на НДК и касите на \"Арена Армеец\", допълват на сайта си от ЦСКА-София. Сподели:", "date": "2018.09.22", "title": "ЦСКА-София с важна информация за феновете си за дербито с Левски"}
{"url": "https://pik.bg/%D0%B8%D0%B7%D0%B2%D0%B5%D1%80%D0%B3-%D0%BD%D0%B0%D1%80%D0%B8%D1%82%D0%B0-%D0%B4%D0%BE-%D1%81%D0%BC%D1%8A%D1%80%D1%82-%D0%BA%D1%83%D1%87%D0%B5-news782677.html", "text": "Сигналът бил получен вчера към 15.30 часа. По първоначални данни на улица в града мъж е ритал животното. Пристигнал полицейски екип и ветеринари са установили смъртта на кучето. За случая е уведомена РП-Благоевград и действията по разследването продължават под наблюдението й. Полицаи от Благоевград са реагирали светкавично на сигнал за проявена жестокост към куче, съобщиха от пресцентъра на МВР. Сподели:", "date": "2018.09.22", "title": "Изверг нарита до смърт куче"}
{"url": "https://pik.bg/%D0%B2-%D1%81%D0%BB%D0%B8%D0%B2%D0%B5%D0%BD-%D0%BF%D1%80%D0%B0%D0%B7%D0%BD%D1%83%D0%B2%D0%B0%D1%82-110-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82%D1%82%D0%B0-%D1%81-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D1%86%D0%B8%D1%8F-%D0%BD%D0%B0-%D0%B1%D0%BE%D0%B9%D0%BD%D0%B0-%D1%82%D0%B5%D1%85%D0%BD%D0%B8%D0%BA%D0%B0-news782765.html", "text": "Тежка бронетанкова и автомобилна техника ще бъде изложена в центъра на Сливен днес по повод отбелязването на 110 годишнина от обявяването на Независимостта на България. От 11:00 часа на централния площад \"Хаджи Димитър“ ще се проведе тържествен ритуал по поднасяне на венци и цветя пред паметника на войводата и сливенските възрожденци, предава БНР. В празничният ден Центъра за подготовка на специалисти организира показ на техника, образци, въоръжение и екипировка на съвременната Българска армия. Гражданите ще могат да видят боен танк Т-72, 122-милиметрова самоходна гаубица, джипове и камиони. Ще бъдат изложени образци на леко стрелково оръжие – пистолети, автомати, снайперови пушки и гранатомети. Военният духов оркестър ще изпълнява известни военни маршове, свързани с празника. Програмата ще продължи с концерт на Ансамбъл за народни песни и танци. Сподели:", "date": "2018.09.22", "title": "В Сливен празнуват 110 години от Независимостта с демонстрация на бойна техника"}
{"url": "https://pik.bg/%D1%81%D1%82%D1%80%D0%B0%D1%88%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B1%D0%B0%D0%B9-%D0%B0%D0%BD%D0%B3%D0%B5%D0%BB-%D1%81%D0%B0%D0%BC-%D1%81%D0%B8-%D1%81%D0%B2%D0%B0%D1%80%D0%B8-%D0%BE%D1%82%D1%80%D0%BE%D0%B2%D0%B0%D1%82%D0%B0-%D0%BD%D0%BE-%D0%BA%D0%BE%D0%B9-%D0%B5-%D0%B8%D1%81%D1%82%D0%B8%D0%BD%D1%81%D0%BA%D0%B8%D1%8F%D1%82-%D0%B2%D0%B8%D0%BD%D0%BE%D0%B2%D0%BD%D0%B8%D0%BA-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BC-news782669.html", "text": "Възрастен пловдивчанин си приготви сам смъртоносна отвара, изпи я и сложи с нея край на живота си. Тялото на 86-годишния Ангел Захариев било намерено в кухнята на апартамента му в \"Кючук Париж\". В същата стая, скрита под ламарина, близките му открили и тенджерката с отровната запарка. Върху телевизора пък имало оставено предсмъртно писмо, в което старецът съобщава, че сам слага край на живота си. Посочва обаче и кой е виновен за неговата смърт, твърдят неговите близки. Жестоката житейска драма се е разиграла на 14 август в апартамент в \"Кючук Париж\". Именно жилището на ул. „Боримечка“, където е издъхнал старецът, вероятно е причината за трагедията. „Баща ми 18 години е работил в държавната печатница \"Д. Благоев\". После е бил шлосер в бившия \"Елпром\", такъв беше и в МРЗ \"Г. Димитров\", сега \"Терем\", където се пенсионира. Беше добър и сговорчив човек, но явно е имало да пати на стари години. Всичко започна преди шест месеца - на 14 февруари 2018 година, когато баща ми ми прехвърли апартамента“, разказа пред „Марица“ по-малкият му син Андон Захариев. 60-годишният мъж е пенсиониран старшина от авиобаза „Граф Игнатиево“, а в момента работи като охранител в частна фирма, като пази пловдивския офис на голяма банка. По-големият му брат Атанас също е охранител, но в друга фирма. След приписването на жилището на единия отношенията между тях рязко се влошили, твърди Андон. „Атанас започна да звъни у нас всеки ден. Заканваше се, че няма да остави нещата така, отправяше смъртни заплахи, тормозеше ни. Баща ми не можа да преживее това и посегна на живота си“, сподели мъката си Андон. Според него нищо не би трябвало да провокира поведението на брат му. Още преди години баща им бил купил на Атанас апартамент в „Тракия“, така че съвсем разбираемо другото жилище трябвало да бъде за по-малкия брат. Баткото обаче не можал да преглътне приписването на жилището на другия и започнал да тормози баща си Ангел и майка си Райна, която е на пределна възраст, ходи с бастун, превита надве, и има куп болести, включително и Паркинсон. Психическият тормоз не спрял дори и след погребението на бай Ангел. „На 9 септември Атанас за пореден път позвънил по телефона да търси майка ни. Слушалката вдигнала съпругата ми Елена. Последвало поредното послание със заплахи за убийство\", разказа пред репортера ни Андон. Гласът отсреща първо здраво напсувал, после заявил на Елена да върви на п...ка си майна в Добралък, откъдето е тя. Накрая, преди да затвори телефона, разгневеният по-голям брат изкрещял: \"Ще има още некролози!\". Заради постоянния телефонен терор семейството на Андон е решило да си смени номера на домашния телефон. Той обаче се води на името на възрастната му майка Райна, което създавало допълнителни трудности, защото възрастната жена е трудноподвижна. За да секнат злонамерените обаждания, Андон, жена му Елена и майка му Райна вече са пуснали жалба в прокуратурата с надеждата, че органите на реда ще им помогнат да се справят с проблема. В нея семейството е описало не само телефонния терор, но и лютите закани за убийство, отправяни към тях от Атанас. В жалбата Захариеви са приложили и завещанието на Ангел, което звучи по-скоро като предсмъртно писмо. Освен че още веднъж уточнява, че оставя след смъртта си всичкото си имущество на своя по-малък син, старецът изрично посочва другия си син Атанас като \"жестокият наш убиец\". Посланието на дядо Ангел завършва с думите: \"Ако съм обидил някого в живота, моля го да ми прости\". Прокуратурата проверява случая. Жалбата на семейство Захариеви е подадена в Районна прокуратура-Пловдив на 21 август 2018 година. Става въпрос за закана за убийство и тормоз, потвърдиха пред \"Марица\" от държавното обвинение. Първоначално случаят е бил възложен за разследване на Второ РУП, но тъй като междувременно Андон и съпругата му се преместили да живеят в апартамента на ул. \"Боримечка\" в \"Кючук Париж\", е бил прехвърлен към служителите от Първо районно. Срокът за работата по жалбата е един месец. През това време ще бъде проверено верни ли са изнесените в жалбата твърдения и факти, ще бъдат проведени разпити и назначени експертизи. Ако бъдат събрани достатъчно доказателства, вероятно големият брат ще бъде даден на съд. Наказанието за закана за убийство, предвидено в Наказателния кодекс, е до 3 години затвор или принудително изселване. Атанас Захариев: Баща ми не се е отровил, съвестта ми е чиста Нека пускат жалби срещу мен. Моята съвест е чиста. Истината е, че брат ми взе апартамента, умори баща ми и сега не ме пуска да видя майка си. Даже виках полиция заради това. Абсолютно никого не съм заплашвал. Как може да заплашвам майка си и баща си? Представяте ли си? Баща ми може да е написал всичко. Той прибра брат ми, за да го опази, защото Доньо е алкохолик. И вместо баща ми да го спаси, той умори баща ми. Баща ми направи така, че да раздели двама братя, след това съвестта го изяде. Той чакаше майка ми да почине по-рано, защото тя е много зле. Но беше казал, че в нощното шкафче си е приготвил едно шишенце, та заедно да отидат на оня свят. Само че той не се е самоубил, не се е тровил. В смъртния акт черно на бяло пише, че е починал от остра сърдечна недостатъчност. По отношение на апартамента, за който става въпрос, аз по право трябва да наследя една четвърт от него. Само че през февруари баща ми зад гърба ми е подписал с Доньо фиктивна сделка, уж че му продава жилището, като са писали в договора цена под 10 хиляди лева, за да не се иска плащане по банков път. А това, че навремето ми е купил апартамента в „Тракия“, са пълни глупости. Вярно, даде ми малко пари за него, но аз теглих голям заем, за да го изплащам. Сега обаче не постъпи честно и се почувствах изигран. Ако беше ме предупредил, че ще даде апартамента на брат ми, можех да го разбера и да се съглася. Но те направиха всичко тайно. А на погребението на баща ни синовете на Андон дойдоха да ме заплашват и искаха да ме изгонят от гробищата. Баща ми може да е написал всичко в писмото, което е оставил. Но да беше написал как съм се грижил цял живот за него, как съм го водил по болници, как съм оправял апартамента, който приписа на брат ми. Не знаех, че са подали жалби срещу мен. Жалват се, защото са гузни. Сега искат да изкарат мен виновен. Виновен е оня, който отиде у тях. А сега се заканва да ме вкара в затвора. Аз също съм пуснал жалба срещу него и полицията го е предупредила. Сподели:", "date": "2018.09.22", "title": "СТРАШНА ТРАГЕДИЯ! Бай Ангел сам си свари отровата! Но кой е истинският виновник за смъртта му?!"}
{"url": "https://pik.bg/%D0%BF%D1%80%D0%BE%D1%84-%D0%B4%D1%80%D0%B0%D0%B3%D0%B0%D0%BD%D0%BE%D0%B2-%D0%BF%D1%80%D0%B5%D0%B4-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D0%BC%D0%B5%D0%BD%D0%B8%D1%82%D0%B5-%D0%B2-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%E2%80%93-%E2%80%9E%D1%80%D0%B0%D0%B4%D0%B8%D0%BD%D0%B8-%D0%B2%D1%8A%D0%BB%D0%BD%D0%B5%D0%BD%D0%B8%D1%8F%E2%80%9C-%D0%B8%D0%BB%D0%B8-%D0%B1%D1%83%D1%80%D1%8F-%D0%B2-%D1%87%D0%B0%D1%88%D0%B0-%D0%B2%D0%BE%D0%B4%D0%B0-news781767.html", "text": "Едно време другарят Живков имаше любим „маньовър“, както самият той го наричаше. À се заоблачи нещо в държавното управление, веднага прави смяна на някой министър. Официалното съобщение беше, че лицето „преминава на друга отговорна работа“. Примерно посланик някъде в Африка. А народът се подхилкваше. Значи да си посланик (да кажем) в Занзибар, е „по-отговорно“, отколкото да си министър в България. Не че няма логика, ама все пак... Изглежда, че докато е охранявал Живков, сегашният премиер и внимателно е слушал приказките му. А като „домашен арестант“ бившият авторитарен шеф на партията и държавата беше и сладкодумен събеседник. Казвам това и от личен опит... Но все пак 35 години начело на властта са си и опит. Пък и да преживееш поне четирима „шефове“ (Хрушчов, Брежнев, Андропов и Черненко) си иска и майсторлък. Той, Живков, щеше да преживее и Горбачов, ако оня не се беше оказал хамерикански агент. А хамериканците мразеха нашия почти толкова, колкото руснаците ненавиждаха дъщеря му... И въобще г-н Борисов май се оказа една много добра „попивателна“. От г-н Сакскобургготски например запамети древното римско правило „дай, за да ти дам“. И даваше... Явно премиерът е научил и друго от предшествениците си – че ако една работа търпи отлагане, да не бърза да я върши. Както стана и в случая с министерските оставки. Впрочем той предизвиква редица размишления. От една страна, ако използвам любимия на г-н Борисов футболен език, екипът му от министри е нещо като футболен отбор, на който той е треньор. И има правото да решава кого и кога да смени. Така го пише и в самата ни Конституция – премиерът предлага промените, а народните представители само кимат в знак на съгласие. От друга страна, за смяна си е почти целият отбор. Без с тази си констатация да подкрепям дежурния плач на другарката Нинова за „оставка на цялото правителство“. Валери Симеонов обаче е прав в негодуванието си спрямо дейността на министърката на туризма. Обективно погледнато, за добрата за страната ни туристическа година нейният принос е нулев, а всичко се дължи на неистовите усилия (и изобретателност) на туроператори и хотелиери. Излезе напоследък и скандалният случай със семейство Арабаджиеви. Аз 10 млн. лева (или евро, тъй и не се разбра) в брой не съм виждал. Но възниква логичният въпрос – а къде, докато са ги събирали в кутии за обувки, шкафчета и малки сейфове, са били НАП и цялото Министерство на финансите? И защо тогава премиерът не поиска оставката и на съответния ресорен министър? Виж, при Нанков и Московски работата е по-ясна. Ако започна с втория, през ден премиерът да сменя министъра на транспорта, все ще има основания. Просто защото от държавния ни транспорт е останало сал едно БДЖ, което като ламя ежегодно гълта милиони наши пари. Та май е най-разумно и БДЖ да се приватизира (концесиите на държавните летища вече са в ход), а самото министерство просто да се закрие. Пък и фамилията на министъра една такава... Да беше поне Вашингтонски или поне Меркелски, а той – Московски! Кофти звучим пред западните ни партньори, нали? Колкото до първия – след края на европредседателството слабостта на премиера Лили Павлова изпадна в абсурдната ситуация на безработен вицепремиер. Аз такова чудо не бях виждал, но ето че и то ни дойде на главите. Пак сме за „Гинес“ направо... А иначе, ако преди век в САЩ е имало една организация ККК („Ку-клукс-клан“), която си е бесела негрите без съд и присъда, но и ние се обзаведохме с нашенски ККК. Казва се Корупция – Кражби – Корупция. Корупция при раздаването на обществените поръчки. Кражби при изпълнението им. И пак корупция при приемането им, както е станало и в случая със Своге. Та да си се върне Лили, спец по „усвояването“. И на пари за санирането, и на тези от магистралите... Впрочем в тази връзка научих, че България е дала свой принос и към Менделеевата таблица. Открили сме нов елемент с период на пълен разпад от една година. Наричал се „асфалтиум“... За министъра на вътрешните работи направо не ми се говори. Той самият призна, че се чувствал „външно лице да ведомството“. А ведомството е една ужасна инерционна система, практически непоклатима още от времената на социализма. Там като кажеш вълшебната думичка „колега“, и всичко тръгва. Или всичко спира. Но явно Радев не беше припознат от „ведомството“ като „колега“. И беше сготвен. Тъжното е не толкова в това, колкото във факта, че за близо 30 години преход „продължителността на живота“ на един министър на „ведомството“ рядко надхвърля 2 години. И то продължава да си живурка постарому, надсмивайки се на поредния политически „парашутист“, когото са му спуснали. Снишава се, търпеливо изчаква да му отрежат главата и си я кара както си знае. Още по-тъжното е, че такъв е манталитетът и на цялата ни държавна администрация. Или, ако пак цитирам другаря Живков от първите години на перестройката, „да се снишим, докато отмине бурята“, и после пак – както си знаем. Лошото е, че при всички тези „снишавания“ май се снишава и цялата ни държавица. И току-виж, накрая станала просто незабележима... Сподели:", "date": "2018.09.22", "title": "Проф. Драганов пред ПИК и \"Ретро\": Смените в кабинета – „Радини вълнения“ или буря в чаша вода? Докато е охранявал Живков, Борисов го е слушал внимателно"}
{"url": "https://pik.bg/%D0%BA%D0%B8%D1%82%D0%B0%D0%B9-%D0%B7%D0%B0%D0%BF%D0%BB%D0%B0%D1%88%D0%B8-%D1%81%D0%B0%D1%89-%D0%B7%D0%B0%D1%80%D0%B0%D0%B4%D0%B8-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%89%D0%B5-%D1%81%D0%B8-%D0%BF%D0%BE%D0%BD%D0%B5%D1%81%D0%B5%D1%82%D0%B5-%D0%BF%D0%BE%D1%81%D0%BB%D0%B5%D0%B4%D1%81%D1%82%D0%B2%D0%B8%D1%8F%D1%82%D0%B0-news782764.html", "text": "Russia Today, цитиран от \"Фокус\". Китай заплаши САЩ с „последствия“, ако не оттегли скорошния санкционен пакет във връзка с военното сътрудничество между Пекин и Москва, предава Министерството на външните работи този път без заобикалки заяви, че Вашингтон незабавно трябва да изправи своите „грешки“, преди да е прекалено късно, или да си понесе последствията за решението. „Ние решително призоваваме САЩ да изправят грешката и да отменят санкциите. Иначе, САЩ трябва да понесе последствията“, заяви говорителят на китайското МВнР Генг Шуанг, цитиран от китайските медии. РТ припомня, че администрацията на Тръмп санкционира китайския Департамент за развитие на оборудването – водещото тяло за осъществяване на военни покупки – в четвъртък. Гневът на Вашингтон бе предизвикан от решението на Пекин да купи руски изтребители Су-35 и системи за ПВО С-400. САЩ подчертават, че Москва всъщност е „истинската цел“ на рестрикциите, отбелязва руската медия. Действията на САЩ обаче няма да се отразят на китайско-руското стратегическо сътрудничество, което само ще се разширява за в бъдеще, отбеляза Генг. Последните наказателни мерки изглежда не са нищо повече от инструмент, за придвижване на финансовите интереси на САЩ. „Санкциите се използват като оръжие в нечестната конкуренция – перфектно си спомняме всичко това от ситуацията със „Северен поток 2“, заяви руският сенатор Константин Косачев, който е председател на сенатския комитет за международни отношения. Наказателните мерки са част от свързаната с Китай „истерия“ заради постоянно растящата икономика на Китай, която скоро може да изпревари тази на САЩ, смята историкът и писател Джералд Хорн. В интервю пред RT, анализаторът заяви, че Вашингтон е получил добър съвет да прекрати агресивния си подход, за да избегне непредвидимите последици. „Ако тази конкретна ескалация от страна на Вашингтон продължи, тогава не може да се предвиди какъв ще е крайният резултат“, обясни Хорн, като добави, че и Вашингтон, и Пекин ще понесат последствия. Яростният отговор на Китай идва на фона на бушуваща търговска война, предизвикана от САЩ. Американският президент Доналд Тръмп реши да удари Пекин с нови мита, твърдейки, че има нечестна конкуренция и кражба на интелектуална собственост от страна на Китай. Ескалацията вече доведе до реципрочни мита върху стоки на стойност десетки милиарди долари и отвори спорове в Световната търговска организация, припомня руската медия. Сподели:", "date": "2018.09.22", "title": "Китай заплаши САЩ заради санкциите: Ще си понесете последствията!"}
{"url": "https://pik.bg/%D0%BE%D0%BF%D0%B0%D1%81%D0%BD%D0%BE%D1%81%D1%82%D1%82%D0%B0-%D0%BD%D0%B5-%D0%B5-%D0%BE%D1%82%D0%BC%D0%B8%D0%BD%D0%B0%D0%BB%D0%B0-%D0%B0%D0%B3%D0%B5%D0%BD%D1%86%D0%B8%D1%8F%D1%82%D0%B0-%D0%BF%D0%BE-%D1%85%D1%80%D0%B0%D0%BD%D0%B8%D1%82%D0%B5-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D0%BE%D0%B3%D0%BD%D0%B8%D1%89%D0%B5%D1%82%D0%BE-%D0%BD%D0%B0-%D1%87%D1%83%D0%BC%D0%B0-%D0%B2-%D0%B1%D0%BE%D0%BB%D1%8F%D1%80%D0%BE%D0%B2%D0%BE-%D0%BE%D1%89%D0%B5-%D1%82%D0%BB%D0%B5-news782769.html", "text": "От Българската агенция по безопасност на храните (БАБХ) съобщиха, че огнището на чума в Болярово все още не е приключено и ликвидирано. В продължение на два месеца стопаните не са допускали ветеринарните власти до стопанството. От ведомството посочват, че е твърде вероятно това да доведе до удължаване срока на рестрикциите за България в засегнатите региони, както и до разширяване на самите зони. Мерките за борба с огнището на чума по дребните преживни животни в Болярово, посочени в заповед на изпълнителния директор на БАБХ д-р Дамян Илиев, са адекватни и съобразни с международното законодателство, се изтъква в прессъобщението. Информацията за тях е нотифицирана и актуализирана акуратно в системите на OIE и ЕС за заболявания по животните. Българската агенция по безопасност на храните изпраща рутинни и последващи доклади относно епизоотичната обстановка в страната във връзка с чумата по дребните преживни животни в изпълнение на ангажиментите на страната ни като член на Световната организация по здравеопазване на животните (OIE). Докладите се правят в онлайн система, разработена и поддържана от OIE, а всяка модификация по документите се валидира и извършва от същата организация. Агенцията е подала коректна информация за случая с чума по дребните преживни животни в град Болярово до Световната организация по здравеопазване на животните (OIE), уточняват още от БАБХ във връзка с твърдения по отношение на доклада до OIE. БАБХ твърди още, че данните в него са точни и се актуализират своевременно. В доклада си специалистите са описали правилно мерките, които е трябвало да се предприемат за ликвидиране на огнището на заразата в стадото на Ана Петрова, но изпълнението им е било възпрепятствано от собствениците на фермата. В доклада от 13 септември е включена информация за потвърденото огнище в Болярово. Документът не е окончателен за извършените дейности, а описва мерките, които трябва да се предприемат за ликвидирането на заболяването. Тъй като огнището не е приключено и с оглед актуализация на епизоотичната ситуация, е поискана модификация на доклада. Тя е извършена на 18 септември. Сподели:", "date": "2018.09.22", "title": "ОПАСНОСТТА НЕ Е ОТМИНАЛА! Агенцията по храните алармира: Огнището на чума в Болярово още тлее"}
{"url": "https://pik.bg/%D1%87%D0%B5%D1%81%D1%82%D0%B8%D1%82-%D0%BF%D1%80%D0%B0%D0%B7%D0%BD%D0%B8%D0%BA-%D1%87%D0%B5%D1%81%D1%82%D0%B2%D0%B0%D0%BC%D0%B5-110-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news782824.html", "text": "На 22 септември 1908 г. във Велико Търново, с манифест, княз Фердинанд обявява независимостта на България. С този акт на практика се отхвърлят последните васални връзки с Османската империя. Княжество България става независима държава начело с коронования цар Фердинанд. Високата порта (Турция), а след това и Великите сили признават официално българската независимост. 22 септември е обявен за официален празник с решение на Народното събрание от 10 септември 1998 г. Дълго време значимостта на това събитие от новата история не се оценява, но на тази дата през 1908 г. България - една от най-старите държави в Европа, отново се появява на световната карта след петвековно османско владичество. Днес се навършват 110 години от обявяването на независимостта на България. \"Това е един забравен нов стар празник. На първата годишнина през 1909 г. той се чества много тържествено. В архива на цар Фердинанд, който внукът му Симеон Сакскобургготски дари на Централния държавен архив, има снимки от първата годишнина – с царя, със семейството му, с правителството. Денят 22 септември се чества по българските легации и консулства в чужбина, издава се възпоменателен кръст, взима се решение да се състави Зелена книга на независимостта, която обаче не излиза по външнополитически съображения\", каза историкът акад. Георги Марков. Сподели:", "date": "2018.09.22", "title": "ЧЕСТИТ ПРАЗНИК! Честваме 110 години от Независимостта на България"}
{"url": "https://pik.bg/%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B8%D0%BC%D0%B0%D0%BD%D1%8F%D1%80-%D0%BD%D0%B0-%D0%BF%D0%B5%D1%82%D0%BE%D0%BB%D1%8A%D1%87%D0%BA%D0%B0%D1%82%D0%B0-news782776.html", "text": "Иманяр от Котел е бил задържан вчела на пътен възел \"Петолъчката“ при съвместна специализирана операция на Главна дирекция \"Национална полиция“ и сливенските криминалисти. Операцията по задържането му е била под надзора на Окръжна прокуратура Сливен, съобщават от пресцентъра на Областната дирекция на полицията, цитирани от БНР. Мъжът е бил арестуван, след като е слязъл от идващ от Котел микробус. При задържането му в личния му багаж са открити старинни монети, пръстени и други предмети, имащи културно-историческа стойност. При последвалото претърсване в дома на задържания са иззети още монети, корозирали метални предмети и два металотърсача. От полицията не коментираха, какво е количеството на намерените предмети и монети, както и датировката им, защото тепърва предстоят експертизи. По случая е образувано досъдебно производство. Сподели:", "date": "2018.09.22", "title": "БЕЛЕЗНИЦИ! Арестуваха иманяр на Петолъчката"}
{"url": "https://pik.bg/%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D0%B7%D0%B0%D0%BF%D0%B0%D0%B4%D0%BD%D0%B0%D1%82%D0%B0-%D1%87%D0%B0%D1%81%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D1%8F%D0%BC%D0%B0-%D0%B4%D1%80%D1%83%D0%B3%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BE%D1%81%D0%B2%D0%B5%D0%BD-%D0%BD%D0%B0%D1%88%D0%B0%D1%82%D0%B0-news782775.html", "text": "електронното издание на вестник Protothema, цитирано от \"Фокус\". „Няма друга Македония освен нашата“, заяви македонският премиер Зоран Заев в интервю от петък, пише Неговото провокативно изявление, както го определя изданието, се интерпретира от анализаторите като опит за мобилизиране на гражданите да гласуват на референдума за името, който трябва да се състои на 30 септември. Зоран Заев заяви: „Северната част на Гърция е Гърция, западната част на България е България. Няма друга Македония освен нашата. Няма друга на света. Предвид перспективите за бъдещето, трябва да го направим за следващите поколения, за нашите деца. И затова вярвам, че имаме сериозна причина да се обединим“. В същото интервю македонският премиер настоя, че ратификацията на споразумението ще донесе международно признание на „македонския народ“ и „македонския език“ и добави, че с него никой няма да може да оспори „македонската идентичност“. Заев, обаче, призна, че добавката „Северна“ към името на страната не се приема лесно от гражданите й, но посочи, че придобивките от договора за страната са повече от негативите. Сподели:", "date": "2018.09.22", "title": "Зоран Заев: Западната част на България е България, няма друга Македония освен нашата"}
{"url": "https://pik.bg/%D0%B0%D0%BB%D0%BA%D0%BE%D1%85%D0%BE%D0%BB%D1%8A%D1%82-%D1%83%D0%B1%D0%B8%D0%B2%D0%B0%D0%BB-%D0%BF%D0%BE%D0%B2%D0%B5%D1%87%D0%B5-%D0%BE%D1%82-%D1%82%D1%83%D0%B1%D0%B5%D1%80%D0%BA%D0%BE%D0%BB%D0%BE%D0%B7%D0%B0%D1%82%D0%B0-%D0%BD%D0%B0%D1%81%D0%B8%D0%BB%D0%B8%D0%B5%D1%82%D0%BE-%D0%B8-%D1%81%D0%BF%D0%B8%D0%BD-%D0%BD%D0%B0%D0%BA%D1%83%D0%BF-news782768.html", "text": "В доклада си за консумацията на алкохол по света и за вредните последствия от нея СЗО пояснява, че употребата на алкохол предизвиква повече смъртни случаи, отколкото СПИН, туберкулозата и насилието, взети заедно. С алкохол всяка година са свързани 5,3 процента от смъртните случаи. Сред 20-29-годишните това процентно съотношение достига 13,5 на сто. Алкохолът е убил около 3 милиона души в света през 2016 г., при 3,3 милиона души през 2012 г. В три четвърти от смъртните случаи става въпрос за мъже. СЗО отбелязва, че са налице някои позитивни тенденции - намаляване на запоите и свързаните с алкохола смъртни случаи от 2010 г. Над 200 болести са свързани с консумация на алкохол. 28 на сто от приписваните на алкохола смъртни случаи са свързани с инциденти на пътя, насилие, самоубийства, 21 на сто - с хранителни смущения, а 19 на сто - със сърдечносъдови болести. Останалите смъртни случаи са свързани с инфекциозни болести, рак, психични проблеми. \"Прекалено много хора страдат от последствията от вредната употреба на алкохол. Време е да се вземат мерки, за да се предотврати тази сериозна заплаха за развитието на здрави общества\", заяви генералният директор на СЗО Тедрос Аданом Гебрейесус. Алкохолът всяка година предизвиква смъртта на около 3 милиона души, се казва в доклад на Световната здравна организация (СЗО), цитиран от световните информационни агенции. Всяка година един на всеки 20 смъртни случая се дължи на прекомерна употреба на алкохол, предаде БТА. Сподели:", "date": "2018.09.22", "title": "Алкохолът убивал повече от туберколозата, насилието и СПИН накуп"}
{"url": "https://pik.bg/%D0%BA%D0%B8%D1%82%D0%B0%D0%B9-%D0%BE%D1%81%D0%B8%D0%B3%D1%83%D1%80%D1%8F%D0%B2%D0%B0-%D1%81%D1%82%D0%B8%D0%BF%D0%B5%D0%BD%D0%B4%D0%B8%D0%B8-%D0%B7%D0%B0-%D0%BF%D0%B5%D1%82%D0%B8%D0%BC%D0%B0-%D1%81%D1%82%D1%83%D0%B4%D0%B5%D0%BD%D1%82%D0%B8-%D0%BE%D1%82-%D0%BE%D0%B1%D0%BB%D0%B0%D1%81%D1%82-%D0%B1%D1%83%D1%80%D0%B3%D0%B0%D1%81-news782780.html", "text": "Стипендиите на петима студенти от Бургаска област, които решат да учат в един от общо 106-те университета в китайската провинция Съчуан ще бъдат осигурени от китайска страна. Това съобщи днес в Бургас заместник-губернаторът на провинция Съчуан Уан Нинг. Той уточни, че подкрепата на българските студенти е за едногодишно обучение и става въпрос за 2019/2020 година. Конкретните специалности ще бъдат договорени и конкретизирани с областният управител на Бургаска област Вълчо Чолаков. По-рано днес двамата подписаха в Бургас Споразумение за сътрудничество и договориха обмен в сферата на бизнеса и търговията, обучението, културата и туризма. Съгласно първоначалните разговори ръководството на провинция Съчуан ще насърчи сфери на обучение свързани с IT технологиите, възобновяемите енергийни източници, чистите енергии. Отчитам като голям успех договарянето на стипендии за наши студенти. Университетите там са част от световните ранглисти, а бургаските младежи заслужават да са част от тях с резултатите, които непрекъснато показват, каза областният управител Вълчо Чолаков. Представители на китайски бизнес фирми и представители от управата на провинция Съчуан представиха в сградата на Областна управа-Бургас изложба с пана показващи живота, традициите и бита на хората в провинцията. Уан Нинг информира, че провинция Съчуан е най-многолюдната в Китай, а нейната площ е колкото Франция. Сподели:", "date": "2018.09.22", "title": "Китай осигурява стипендии за петима студенти от област Бургас"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B8%D0%BA%D0%BE%D0%B3%D0%B0-%D0%BD%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B7%D0%B0%D0%B1%D1%80%D0%B0%D0%B2%D1%8F%D0%BC%D0%B5-%D1%81%D0%B0%D0%BC%D0%BE%D0%B6%D0%B5%D1%80%D1%82%D0%B2%D0%B0%D1%82%D0%B0-%D0%BD%D0%B0-%D0%BD%D0%B0%D1%88%D0%B8%D1%82%D0%B5-%D0%BF%D1%80%D0%B5%D0%B4%D1%86%D0%B8-%D0%B4%D0%BE%D0%B2%D0%B5-news782843.html", "text": "\"Ние трябва да продължим твърдо да отстояваме интересите си на световната политическа сцена, да пазим идентичността си, да се гордеем с нашите традиции и култура и винаги да помним смелия и борбен дух на българина, благодарение на който днес живеем в свободна държава\", това написа премиерът Бойко Борисов на страницата си във \"Фейсбук\" в поздравление послуча Деня на независимостта. Честит Ден на Независимостта на всички българи! Днес нашият национален интерес е свързан със запазването и развитието на обединена Европа, но никога не трябва да забравяме саможертвата и смелите действия на нашите предци, довели до независимостта на България. Ние трябва да продължим твърдо да отстояваме интересите си на световната политическа сцена, да пазим идентичността си, да се гордеем с нашите традиции и култура и винаги да помним смелия и борбен дух на българина, благодарение на който днес живеем в свободна държава. Сподели:", "date": "2018.09.22", "title": "ПЪРВО В ПИК! Бойко Борисов: Никога не трябва да забравяме саможертвата на нашите предци, довели до независимостта на България"}
{"url": "https://pik.bg/%D0%BD%D0%BE%D0%B2%D0%B0-%D1%81%D1%82%D1%80%D0%B0%D1%81%D1%82-%D0%B0%D0%BD%D0%B4%D1%80%D0%B5%D0%B0-%D0%BE%D0%B1%D0%BB%D0%B5%D1%87%D0%B5-%D0%B2%D0%BF%D0%B8%D1%82%D0%BE-%D1%82%D1%80%D0%B8%D0%BA%D0%BE-%D0%B8-%D1%82%D1%80%D1%8A%D0%B3%D0%BD%D0%B0-%D0%BD%D0%B0-%D1%81%D0%BD%D0%B8%D0%BC%D0%BA%D0%B0-news782815.html", "text": "Андреа възражда любовта към каланетиката. Преди да се появят стотиците спортни течения—зумба, спининг, кардио, имаше едно единствено нещо за жените. Каланетика. Фолк певицата Андреа явно е решила да възроди спортния хит от 80-те и 90-те години на миналия век. Певицата дори облече подходящ тоалет за целта, пише столичен всекидневник. На най-новата си снимка Андреа се пусна по впито трико, което разкрива гледката към главозамайващите й дадености. Джейн Фонда с нейните уроци във видеокасети пасти да яде. Сподели:", "date": "2018.09.22", "title": "НОВА СТРАСТ! Андреа облече впито трико и тръгна на... (СНИМКА)"}
{"url": "https://pik.bg/%D0%BF%D1%8A%D0%BB%D0%B5%D0%BD-%D1%88%D0%B0%D1%88-%D0%BA%D0%B5%D0%B1%D0%B0%D0%BF%D1%87%D0%B8%D0%B9%D0%BD%D0%B8%D1%86%D0%B0-%D0%B8%D0%B7%D0%BA%D1%80%D0%B8%D0%B2%D0%B8%D0%BB%D0%B0-%D0%B4%D0%B0%D0%BD%D0%BD%D0%B8%D1%82%D0%B5-%D0%B7%D0%B0-%D1%87%D0%B8%D1%81%D1%82%D0%BE%D1%82%D0%B0%D1%82%D0%B0-%D0%BD%D0%B0-%D0%B2%D1%8A%D0%B7%D0%B4%D1%83%D1%85%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news782718.html", "text": "Барака за кебапчета, разположена в близост до станцията за измерване на качеството на въздуха в двора на училище \"Ангел Кънчев” във Варна, изкривила преди време данните за чистотата на въздуха. Това съобщи Диана Кирчева от дирекция „Инженерна инфраструктура” при представянето на проект за подобряване на качеството на атмосферния въздух в община Варна, пише БНР. \"Случката е отпреди две-три години\", уточни Кирчева за Радио Варна. След като собствениците на бараката увеличили височината на комина си, данните за качеството на въздуха във Варна влезли в норма. Освен комините на подобни търговски обекти, които бълват дим, върху качеството на въздуха във Варна в най-голяма степен влияят автомобилният трафик и печките на твърдо гориво, както и промишлени обекти като бетонови възли и строителни площадки, коментира ръководителят на проекта Мария Митишева – главен експерт „Управление на отпадъците” във варненската община. Сподели:", "date": "2018.09.22", "title": "ПЪЛЕН ШАШ! Кебапчийница изкривила данните за чистотата на въздуха във Варна"}
{"url": "https://pik.bg/%D1%81%D0%B5%D1%80%D0%B3%D0%B5%D0%B9-%D0%BB%D0%B0%D0%B2%D1%80%D0%BE%D0%B2-%D1%80%D1%83%D1%81%D0%B8%D1%8F-%D0%BF%D0%BE%D0%B4%D0%BA%D1%80%D0%B5%D0%BF%D1%8F-%D1%82%D0%B5%D1%80%D0%B8%D1%82%D0%BE%D1%80%D0%B8%D0%B0%D0%BB%D0%BD%D0%B8%D1%8F-%D0%B8%D0%BD%D1%82%D0%B5%D0%B3%D1%80%D0%B8%D1%82%D0%B5%D1%82-%D0%BD%D0%B0-%D0%B1%D0%BE%D1%81%D0%BD%D0%B0-%D0%B8-%D1%85%D0%B5%D1%80%D1%86%D0%B5%D0%B3%D0%BE%D0%B2%D0%B8%D0%BD%D0%B0-news782728.html", "text": "босненският телевизионен канал N1, цитиран от \"Фокус\". Министърът на външните работи на Русия Сергей Лавров подкрепя териториалния интегритет на Босна и Херцеговина (БиХ) и конституционния ред и е заинтересувана в засилването на и без това добрите политически и икономически отношения със страната, предава По време на съвместна пресконференция между Лавров и босненския му колега Игор Църнадак последният отбеляза, че такива срещи са от огромно значение за развитието на сътрудничеството между двете страни. „Значението на тази визита е огромно. Нашите отношения с Русия са приятелски и ние обсъждахме начини за допълнителното им подобряване в сферата на търговията. Благодарни сме на Русия за принципната й позиция по отношение на връзките с БиХ“, заяви Църнадак, като освен това приветства посещението на Лавров в сръбско-руска църква в Баня Лука. „Говорихме за ситуацията в региона и се съгласихме, че успешен край на преговорите между Белград и Прищина ще е важен за стабилността на региона. Освен това говорихме и за сътрудничеството ни в сферата на външната политика и това в ООН“, добави външният министър на БиХ. Лавров изрази задоволство от отношенията между двете страни и подчерта важността от запазването на Дейтънския договор, с който бе сложен край на войната в Босна (1992 – 1995). „Както току що каза моят колега, подкрепата на Русия за Дейтънския договор е безалтернативна. Ние подкрепяме суверенитета, териториалния интегритет и конституционните компетентности на двата ентитета („Федерация БиХ“ на бошняците и хърватите и „Република Сръбска“ на босненските сърби) и конституционността на трите народа в Босна“, подчерта първият дипломат на Русия. „Ние искаме резултатите от (предстоящите през октомври парламентарни) избори да отразяват тези принципи. Оценяваме всичко, което чухме и искаме да подобрим още повече нашето сътрудничество. Търговският обмен между нашите две страни расте постоянно с тенденция да се разшири още повече“. Той засегна и темата за диалога Белград – Прищина. „Приветстваме директния диалог между Белград и Прищина, но най-важното е предметът на преговорите да бъде приложен. Ние също се съгласихме, че външните сили не трябва да създават конфликтни ситуации на Балканите“, посочи Лавров.ю Руският външен министър припомни, че неговата страна винаги е имала добро сътрудничество с ЕС и САЩ, когато става дума за хармонизация на отношението към Дейтънския мирен договор и заяви, че не вижда защо това сътрудничество трябва да бъде пропеняно. Попитан за потенциалните фаворити на Русия за предстоящите парламентарни избори, той отговори, че това са гражданите на БиХ. „Имаме своите фаворити, това са босненските граждани, които ще употребят правото си на глас на изборите. Никога не сме препоръчвали да гласуват за някой. Ще уважим волята на босненските избиратели“, заключи Лавров. След посещението си в Сараево, Лавров ще отпътува за Баня Лука. Сподели:", "date": "2018.09.22", "title": "Сергей Лавров: Русия подкрепя териториалния интегритет на Босна и Херцеговина"}
{"url": "https://pik.bg/%D0%BF%D0%BE%D0%BC%D0%B0%D0%B3%D0%B0%D1%82-%D0%BD%D0%B0-12-%D0%B4%D0%B2%D0%BE%D0%B9%D0%BA%D0%B8-%D1%81-%D1%80%D0%B5%D0%BF%D1%80%D0%BE%D0%B4%D1%83%D0%BA%D1%82%D0%B8%D0%B2%D0%BD%D0%B8-%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news782733.html", "text": "Общинските съветници от постоянната комисия по здравеопазване дадоха своето съгласие да бъдат отпуснати 105 еднократни финансови помощи за лечение на лица с установен здравен статус на стойност 29 000 лв. Отпуснатите до момента здравни помощи са в размер на 85 500 лв., като остатъкът по този параграф до края на годината е 5500 лв., предава \"Варна24\". Съветниците подкрепиха и предложението на заместник-кмета Коста Базитов за отпускане на средства в размер на 39 000 лв. за подпомагане лечението на 12 двойки с репродуктивни проблеми. \"2 двойки ще получат по 2000 лв. за инвитро процедури, а 9 двойки  сумата от 3500 лв. за донорска яйцеклетка“, поясни представител на Дирекция \"Здравеопазване“ при Община Варна. По данни на дирекцията общата сума изразходена до момента за този вид помощи е 58 000 лв., като до края на годината остават  още 73 000 лв. В тази връзка и по предложение на доц. Антоанета Цветкова в точка \"Разни\" бе взето решение 30 000 лв. от този остатък да бъдат пренасочени за  здравни помощи. \"Това ще бъде преразпределение, което няма да наруши макрорамката на функция \"Здравеопазване“, но ще помогне на част от хората със здравословни проблеми“, заяви доц. Цветкова. По нейни думи листата на чакащите за здравни помощи е дълга и много граждани очакват финансова подкрепа от Общината. \"Част от тях са млади хора с онкологични заболявания в активна и трудоспособна възраст. Други, около 12%, са деца“, допълни тя. Предложението ще бъде изпратено за разглеждане от ПК“Финанси и бюджет“ и внесено за окончателно гласуване на заседание на Общински съвет – Варна. Сподели:", "date": "2018.09.22", "title": "Помагат на 12 двойки с репродуктивни проблеми във Варна"}
{"url": "https://pik.bg/%D0%B2-%D0%BA%D0%BE%D1%81%D0%BC%D0%BE%D1%81%D0%B0-%D1%8F%D0%BF%D0%BE%D0%BD%D0%B8%D1%8F-%D1%81%D1%82%D0%B8%D1%81%D0%BA%D0%B0-%D0%BF%D0%B0%D0%BB%D1%86%D0%B8-%D0%B7%D0%B0-%D1%83%D1%81%D0%BF%D0%B5%D1%88%D0%BD%D0%BE-%D0%BA%D0%B0%D1%86%D0%B0%D0%BD%D0%B5-%D0%BD%D0%B0-%D0%B0%D1%81%D1%82%D0%B5%D1%80%D0%BE%D0%B8%D0%B4-news782729.html", "text": "Японската Агенция за изследване на космическото пространство (ДЖАКСА) се надява, че успешно е приземила два малки робота на повърхността на астероид, което е историческо постижение, предаде БТА. Нейният космическият апарат „Хаябуса 2“ спусна по-рано днес от височина 55 м контейнера „Минерва-II1“ с два малки роувъра на астероида Рюгу. ДЖАКСА обаче ще получи днес сигнал, потвърждаващ кацането. \"Нямаме още потвърждение, но много се надяваме да е така“, заяви ръководителят на проекта Юичи Цуда. Ако всичко върви по план, двата еднокилограмови роувъра „Минерва-II1А“ и  „Минерва-II1Б“ ще станат първите роботи, кацнали на астероид. Това обаче няма да е първото кацане на астероид в историята, защото през ноември 2014 г. мисията „Розета“ на Европейската космическа агенция спусна апарата „Фила“ на кометата 67Р/Чурюмов - Герасименко. Роботите „Минерва-II1А“ и „Минерва-II1Б“ са с размери 18 см на 7 см. Те ще измерват температурата на еднокилометровия астероида и ще правят снимки, преди на повърхността на Рюгу да бъде спуснат по-големият космически апарат „Маскот“ през октомври. Макар и екипът на мисията да ги нарича роувъри, те няма да се движат по повърхността на астероида на  колела, а ще подскачат по нея. Гравитацията на повърхността на астероида Рюгу е много слаба. Затова роувър с колела или вериги би се издигнал над нея веднага щом се задвижи. Подскачането е много по-подходящ начин за придвижване в такива условия и при толкова груб терен. Роувърите ще остават във въздуха до 15 минути при всеки скок и ще се придвижват с по 15 м хоризонтално. \"Минерва-II1А“ и \"Минерва-II1Б“ ще се движат автономно и сами ще преценяват накъде да тръгнат. Сондата „Хаябуса-2“ („Сокол-2“) достигна до астероида Рюгу през юни. Полетът ѝ продължи 3,5 години. През 2019 г. „Хаябуса-2“ ще се спусне на повърхността на астероида Рюгу, за да събере проби.  По график „Хаябуса 2“ ще отпътува от Рюгу през декември 2019 г., за да се върне на Земята с пробите през 2020 г. Диаметърът на астероида Рюгу, който се намира между Земята и Марс, е само 900 метра. Учените се надяват да открият на Рюгу следи от вода и органични вещества, което ще им помогне в разгадаването на тайните за възникването на живота във Вселената. Сподели:", "date": "2018.09.22", "title": "В КОСМОСА! Япония стиска палци за успешно кацане на астероид"}
{"url": "https://pik.bg/%D0%B2%D1%82%D0%BE%D1%80%D0%B8-%D0%B6%D0%B8%D0%B2%D0%BE%D1%82-%D0%BA%D1%80%D0%B8%D1%81%D1%82%D0%B8%D0%BD-%D0%B8%D0%BB%D0%B8%D0%B5%D0%B2%D0%B0-%D0%BA%D0%BE%D1%8F%D1%82%D0%BE-%D0%BE%D1%86%D0%B5%D0%BB%D1%8F-%D0%BF%D0%BE-%D1%87%D1%83%D0%B4%D0%BE-%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D1%81-%D0%B4%D0%B8%D0%B2%D0%BD%D0%B0-%D0%BF%D0%BE%D0%BA%D0%B0%D0%B7%D0%B0-%D0%BD%D0%BE%D0%B2%D0%BE%D1%82%D0%BE-%D0%B3%D0%B0%D0%B4-news782803.html", "text": "Моделката Кристин Илиева най-после показа мъжът до себе си. Бившата на Кристо, която през март претърпя тежка катастрофа с Дивна, все още се възстановява, но благодарение на приятеля си се чувства много по-добре. Стройната блондинка упорито мълчеше, кой е мъжът до нея. Тя и сега не разкрива много за него, за да не привлече излишно медийно внимание. „Скоро ще направим една година откакто сме заедно. След инцидента той беше плътно зад мен, подкрепя ме и през цялото време ми дава сила да се боря. Приятелят ми не е популярен, както предишната ми връзка с рапъра Кристо, но не ми се иска да казвам каквото и да е за него. Вече не желая да афиширам интимните си отношения. Промених се”, споделя Кристин, цитирана от столичен всекидневник. Топ манекенката все пак публикува снимка с младежа, на която показа колко са влюбени един в друг. Сподели:", "date": "2018.09.22", "title": "ВТОРИ ЖИВОТ! Кристин Илиева, която оцеля по чудо след катастрофата с Дивна, показа новото гадже"}
{"url": "https://pik.bg/%D0%BA%D0%B0%D1%82%D0%BE-%D0%B2-%D0%BC%D0%B5%D0%BA%D1%81%D0%B8%D0%BA%D0%BE-%D0%BE%D1%82%D0%B3%D0%BB%D0%B5%D0%B6%D0%B4%D0%B0%D1%82-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0-%D0%B2%D1%8A%D0%B2-%D0%B2%D1%81%D0%B8%D1%87%D0%BA%D0%B8-%D1%81%D0%B5%D0%BB%D0%B0-%D0%B2-%D0%BF%D0%B5%D1%82%D1%80%D0%B8%D1%87%D0%BA%D0%BE-news782724.html", "text": "Няма как нашата територия да не е  атрактивна за лица и отделни групи, които се занимават с такава дейност, в това число е и засяването и отглеждането на наркообразуващи култури. Горе-долу от около един месец специализирана полицейска операция\", каза още полицейският началник. \"Хеликоптерът страшно много ни помага при откриване на тези култури, които са засети обикновено в Държавен горски фонд и винаги на отдалечени труднодостъпни места. Това се прави именно за да може да се отдалечи субектът  на инкриминираното деяние от конкретното престъпление. Затова е толкова трудно да се стигне до реален извършител, който да е задържан на засята нива с канабис. За всяка една намерена нива с канабис се образува досъдебно производство. Голям е процентът на хората във високопланинските села с присъди\", съобщи още Димитър Кръстев. Приоритет на полицията в Благоевград е борбата с наркотиците. Наличието на няколко граници в района прави територията атрактивна и за залесяването на наркообразуващи култури, обясниха от МВР. От ведомството отчетоха като успешна и акцията през август, когато няколко звена на МВР с хеликоптер облитаха по въздух и проверяваха по земя планината Беласица и подгорието в Петричко, предава БНР. \"За съжаление, продължава практиката да се засажда канабис в държавни горски територии, за да се избегне персонална отговорност,\"  съобщи Димитър Кръстев, който е заместник-директор на полицията в областния град. \" Сподели:", "date": "2018.09.22", "title": "КАТО В МЕКСИКО! Отглеждат марихуана във всички села в Петричко"}
{"url": "https://pik.bg/%D1%80%D0%B0%D0%B7%D1%81%D1%82%D1%80%D0%BE%D0%B9%D0%B2%D0%B0%D1%82-%D0%BB%D0%B8-%D1%81%D0%B5-%D0%BC%D1%8A%D0%B6%D0%B5%D1%82%D0%B5-%D1%81%D0%BB%D0%B5%D0%B4-%D1%81%D0%B5%D0%BA%D1%81-news782682.html", "text": "Това състояние, наричано \"посткоитална дисфория\", се смяташе за характерно за жените. Учени от технологичния университет на Куинсланд решиха да проверят дали се появява и при мъжете. 41 процента от тях споделиха, че са преживявали посткоитална дисфория, а 20 процента от тях - че това се е случило през предишния месец. Резултатите показват, че за мъжете сексът може да е много по-сложно преживяване, отколкото мислеха специалистите досега. Почти половината мъже - 40 процента, след секс са тъжни, тревожни или раздразнителни, установиха австралийски учени, цитирани от в. \"Мирър\". Изследователите анкетирали 1208 мъже  от Австралия, САЩ, Великобритания, Русия, Нова Зеландияи Германия как се чувстват след секс. Що се отнася до това какво точно са чувствали мъжете, те са споделили за раздразнение, силнонеспокойство, незадоволеност, емоционална празнина. Сподели:", "date": "2018.09.22", "title": "Разстройват ли се мъжете след секс"}
{"url": "https://pik.bg/%D0%BC%D1%8A%D0%BA%D0%B0-%D0%B2-%D1%85%D0%B8%D1%82%D1%80%D0%B8%D0%BD%D0%BE-%D1%87%D0%B5%D1%82%D0%B8%D1%80%D0%B8-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%B0-%D0%BF%D0%BE%D1%81%D1%80%D0%B5%D1%89%D0%B0%D1%82-%D1%82%D1%80%D0%B5%D1%82%D0%B0-%D0%B7%D0%B8%D0%BC%D0%B0-%D0%B2%D1%8A%D0%B2-%D1%84%D1%83%D1%80%D0%B3%D0%BE%D0%BD%D0%B8-news782742.html", "text": "Омбудсманът на РБ поиска от прокуратурата да провери какво е отчетено и какво реално е свършено със събраните след трагедията в Хитрино. При официалното внасяне на сигнала до Сотир Цацаров днес омбудсманът обясни, че конкретните сигнали на гражданите не са предадени на прокуратурата, но е готова да ги предостави след съгласитето на жалбоподателите. В края на 2016 г. влак превозващ гориво дерайлира край Хитрино. Последва експлозия, при която загинаха 7 души, десетки бяха ранени, а множество сгради разрушени. Сподели:", "date": "2018.09.22", "title": "МЪКА В ХИТРИНО! Четири семейства посрещат трета зима във фургони"}
{"url": "https://pik.bg/%D0%B7%D0%B0%D0%BA%D0%B0%D0%BD%D0%B0-%D0%BE%D1%82-%D0%BD%D1%8E-%D0%B9%D0%BE%D1%80%D0%BA-%D0%B1%D0%BE%D0%B6%D0%B8%D0%BD%D0%BE%D0%B2-%D0%B7%D0%B0%D0%BF%D0%BB%D0%B0%D1%88%D0%B8-%D1%86%D1%81%D0%BA%D0%B0-news782740.html", "text": "Звездното попълнение на Ботев Враца Валери Божинов се закани да порази вратата на ЦСКА в предстоящия мач от IX кръг на Първа лига. Срещата е в тази вечер от 20 часа на стадион \"Огоста“ в Монтана, тъй като този във Враца все още не отговаря на изискванията. Билетите за мача са по 15 лева. Божинов, който е бивш нападател на Левски вкара гол още в дебюта си предния кръг срещу Витоша, а сега е амбициран да накаже и \"червените“. \"Надявам се на три или една точка, за нас това ще е голям успех\", сподели екснационалът. \"Няма да е лесно, тъй като имаме респект към ЦСКА. Надяваме се да направим всичко възможно да откраднем нещо от „червените“. Анализирахме съперника, знаем силните и слабите му страни. Мачът ще бъде 90 или 95 минути борба. Ние трябва да се трудим и да искаме повече от съперника. Знаем, че ЦСКА има футболисти, които от едно никакво положение могат да решат мача. Трябва да сме близо до играчите на ЦСКА, да не им даваме възможност да водят инициативата”, каза още той. Божинов не пропусна да коментира и факта, че ще се изправи срещу защиника на ЦСКА Николай Бодуров, с когото играеха заедно и в националния отбор и са големи приятели. \"Играл съм срещу Бодуров няколко пъти. ЦСКА има доста добри футболисти и разполага с един от най-силните стопери. Надявам се по-добрият да излезе победител в този мач“, завърши дипломатично нападателят. Сподели:", "date": "2018.09.22", "title": "ЗАКАНА ОТ НЮ ЙОРК! Божинов заплаши ЦСКА"}
{"url": "https://pik.bg/%D0%BF%D0%BE%D0%BB%D0%B7%D0%B8%D1%82%D0%B5-%D0%B8-%D0%B2%D1%80%D0%B5%D0%B4%D0%B8%D1%82%D0%B5-%D0%BE%D1%82-%D0%B5%D0%B6%D0%B5%D0%B4%D0%BD%D0%B5%D0%B2%D0%BD%D0%BE%D1%82%D0%BE-%D0%BF%D0%B8%D0%B5%D0%BD%D0%B5-%D0%BD%D0%B0-%D0%B0%D1%81%D0%BF%D0%B8%D1%80%D0%B8%D0%BD-news782560.html", "text": "При здравите възрастни хора, които не са преживявали инфаркт, практиката да пият ежедневно малка доза аспирин може да предизвика повече вреда, отколкото полза, съобщи Ройтерс, цитиран от БТА. Учени от университета \"Монаш\" в Мелбърн установиха, че рисковете от кръвоизлив и дори рак са много по-големи при хората, които пият профилактично аспирин без медицински показания . При тези, които вече са преживели инфаркт или инсулт, профилактиката с малки дози аспирин остава препоръчителна. След около 5 години честотата на сърдечносъдовите заболявания не била значимо по-ниска сред 9525-те души, пиещи по 100 мг аспирин дневно, в сравнения с групата от също толкова хора, получавали плацебо. Що се отнася до хората с високо кръвно налягане или висок холестерол , които пият и други лекарства, повечето доброволци от тази категория в изследването нямали никаква полза от аспирина. Аспиринът не променял картината и при смъртните случаи по каквато и да е причина. Най-голям дял за тях имали раковите заболявания, а те се оказали повече при хората, пиещи аспирин - 3,1 процента срещу 2,3 процента в контролната група. Сподели:", "date": "2018.09.22", "title": "Ползите и вредите от ежедневното пиене на аспирин"}
{"url": "https://pik.bg/%D0%B0%D0%BA%D1%86%D0%B8%D1%8F-%D0%BD%D0%B0-%D0%BA%D0%B0%D0%BF%D0%B8%D1%82%D0%B0%D0%BD-%D0%B0%D0%BD%D0%B4%D1%80%D0%B5%D0%B5%D0%B2%D0%BE-%D1%81%D0%BF%D0%B8%D0%BF%D0%B0%D1%85%D0%B0-45-000-%D1%87%D0%B8%D1%84%D1%82%D0%B0-%D1%87%D0%BE%D1%80%D0%B0%D0%BF%D0%B8-%D0%B8-3000-%D0%BA%D0%BB%D1%8E%D1%87%D0%BE%D0%B4%D1%8A%D1%80%D0%B6%D0%B0%D1%82%D0%B5%D0%BB%D1%8F-%D1%81-%D0%BB%D0%BE%D0%B3%D0%BE%D1%82%D0%BE-%D0%BD%D0%B0-%D0%B8%D0%B7-news782785.html", "text": "44 932 чифта чорапи и 2842 ключодържателя със съмнения, че нарушават права върху интелектуалната собственост на световноизвестни марки, задържаха при два случая митническите служители на Капитан Андреево, съобщават от агенция \"Митници\". При един от случаите стоката е открита между 398 чувала с групажна стока в камион с украинска регистрация, влизащ в страната от Турция. При проверката на 08.09.2018 г. митническите служители откриват, че част от стоките в групажа носят знаци на запазени търговски марки. В 40 чувала са открити 44 932 чифта мъжки и детски чорапи с логото на „Lacoste\",„Аrmani\", „Ferari\", „Calvin Klein\", „Pierre Cardin\", „Calvin Klein\" . При друг случай, на 12.09.2018 г., при проверка на български камион, влизащ в страната от Турция митническите служители откриват, че сред редовно декларираната стока има 2842 ключодържатели с логото на 14 марки автомобили, сред които BMW, RENAULT, SKODA, FORD, FIAT, MERCRDES, AUDI. Открити са още 41 текстилни изделия /панталони и блузи/, брандирани със знаците на „GUESS\" и „ESPRIT\" и 32 чифта обувки с логото на „GUCCI\". В изпълнение на Европейския Регламент 608/2013 относно защитата на правата върху интелектуалната собственост и Закона за марките и географските означения имитациите са задържани и за случая ще бъдат информирани правопритежателите на търговските марки. Сподели:", "date": "2018.09.22", "title": "Акция на \"Капитан Андреево\"! Спипаха 45 000 чифта чорапи и 3000 ключодържателя с логото на известни марки (СНИМКИ)"}
{"url": "https://pik.bg/%D1%81%D0%BE%D0%BB%D0%B5%D0%BD%D0%BE-%D1%81%D1%82%D0%B0%D0%BD%D0%B0%D1%85%D0%B0-%D0%BA%D0%B0%D1%82%D0%BE-%D0%BA%D0%BE%D0%BB%D0%B1%D0%B0%D1%81%D0%B8%D1%82%D0%B5-5-%D0%BB%D0%B5%D0%B2%D0%B0-%D0%B7%D0%B0-%D0%BA%D0%B8%D0%BB%D0%BE-%D0%B4%D0%BE%D0%BC%D0%B0%D1%82%D0%B8-news782743.html", "text": "Доста солените 5 лева за килограм стигнаха доматите в Кюстендилско. Розовите сортове се предлагат на цени между 4,50 и 5 лв,. което на практика прави зеленчука луксозна покупка. \"Такава цена на доматите и през зимата не сме виждали. Страшно скъпо е. Аз си взех един домат за салата, той ми излезе 1.80 лв. По-добре да си бях купил някакъв колбас. Сега доматите са почти на цената на месото\", твърди пред \"Монитор\" възмутен кюстендилец. Малцина през тази година успяха да направят и така любимата през зимните месеци лютеница, оплака се той. По думите му цената на доматите не е падала под 1.50 лв. за кг. и то за нискокачествените. \"Тази зима ще караме без зимнина. Аз по-добре да си я купя готова. Иначе лютеницата ще ми излезе златна\", коментира домакиня от областния град. \"Няма как цената да е друга в края на сезона. Отделно от това през тази година малко хора могат да се похвалят с добра реколта. То не бяха градушки, студове и дъждове. Да не забравяме и средствата, които вкарваме в пръскания и ежедневните грижи. Всичко това няма как да не се отрази на цената\", обяснява и земеделски производител от района на село Жабокрът. Сподели:", "date": "2018.09.22", "title": "СОЛЕНО! Станаха като колбасите: 5 лева за кило домати"}
{"url": "https://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B3%D0%BD%D0%B5%D0%B2%D0%BD%D0%B0-%D0%BD%D0%B0-%D0%B5%D1%81-%D0%B1%D0%B5%D0%B7-%D1%81%D0%B4%D0%B5%D0%BB%D0%BA%D0%B0-%D0%B5-%D0%BF%D0%BE-%D0%B4%D0%BE%D0%B1%D1%80%D0%B5-%D0%BE%D1%82-%D0%BB%D0%BE%D1%88%D0%B0-%D1%81%D0%B4%D0%B5%D0%BB%D0%BA%D0%B0-news782810.html", "text": "„Без сделка е по-добре от лоша сделка“, заяви в обръщение британският премиер Тереза Мей след срещата на върха в Залцбург, където Великобритания и ЕС не постигнаха пробив по преговорите за Брекзит, съобщи БНР. „И двете страни искаме споразумение“, допълни обаче тя. Британският премиер призова ЕС да излезе с алтернатива на отхвърлените й предложения за Брекзит. Мей предупреди, че ако Обединеното кралство напусне ЕС без сделка, правата на три милиона европейски граждани на острова няма да бъдат защитени. Британският премиер изключи възможността за втори референдум за Брекзит. Британският министър на транспорта Крис Грейлинг застана твърдо зад плановете на Тереза Мей с изявление, че няма да има сделка с ЕС за Брекзит, ако Брюксел не смекчи позицията си за ирландската граница. В същото време Дейвид Дейвис отново повтори, че планът на Тереза Мей няма да мине в Камарата на общините, защото поне 40 депутати от Консервативната партия твърдо са против него. Подкрепата на един от най-преданите министри на премиера идва в тежък момент за Тереза Мей. ЕС на практика отхвърли плана на премиера за Брекзит. Макар и Крис Грейлинг да продължава да смята, че сделка може да бъде постигната, той не смята, че трябва да се отстъпва от плана от Чекърс: „Ние изложихме единственото предложение, което смятаме, че не надхвърля нашите възможности за отстъпки и предвижда правилното решение за ирландската граница. Това, което в момента ЕС иска за Северна Ирландия, е просто невъзможно да бъде прието от което и да е британско правителство. Ако те продължават с тази позиция няма да има сделка, правителството няма да приеме някаква граница в Ирландско море.“ Планът от Чекърс обаче не се радва на подкрепата на нито една политическа сила. А бившият министър за Брекзит Дейвид Дейвис заяви, че има поне 40 депутати от Консервативната партия, които ще гласуват срещу него в парламента, а това означава, че той няма да бъде приет. Междувременно днес излязоха две нови проучвания, които показват, че ако Лейбъристката партия в опозиция обещае на хората нов референдум за Брекзит, ще бъде подкрепена допълнително от милион и половина британци, което я прави потенциален кандидат за управляваща партия при едни нови общи избори. Сподели:", "date": "2018.09.22", "title": "Тереза Мей гневна на ЕС: Без сделка е по-добре от лоша сделка"}
{"url": "https://pik.bg/%D0%BC%D0%B0%D1%81%D0%BE%D0%B2-%D0%BE%D1%82%D0%B2%D0%BE%D0%B4-%D1%81%D1%8A%D0%B4%D0%B8%D0%B8%D1%82%D0%B5-%D0%B2-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-%D0%B1%D1%8F%D0%B3%D0%B0%D1%82---%D0%BD%D0%B5-%D0%B8%D1%81%D0%BA%D0%B0%D1%82-%D0%B4%D0%B0-%D0%B3%D0%BB%D0%B5%D0%B4%D0%B0%D1%82-%D0%BC%D0%B5%D1%80%D0%BA%D0%B8%D1%82%D0%B5-%D0%BD%D0%B0-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D1%80%D0%BE%D0%B6%D0%B5-news782761.html", "text": "Всички съдии в Районен съд-Сандански , които са на работа днес, към момента са се отвели от разглеждане на делото за мерките за неотклонение на обвиняемите за опита за обир на Роженския манастир. Подготвя се искане до Върховния касационен съд за определяне на дру г, еднакъв по степен съд, който да разгледа делото . Това съобщи съдия Росица Калугерова, временно изпълняващ длъжността председател на Районен съд-Сандански. \"Надявам се Върховният касационен съд да се произнесе възможно най-бързо. Не става дума за срок, това става незабавно, така че изпращайки искането, очакваме отговор кой съд ще разгледа делото, за да изпратим материалите там\", заяви Калугерова. От Районна прокуратура-Сандански е внесено искане за налагане на мярка за неотклонение \"задържане под стража\" спрямо четири лица. Срокът за задържане от 72 часа важи до предаване на лицата в съда, а делото вече е внесено в съда от прокуратурата. Ако 72-та часа изтекат преди да се насрочи делото, ще реши съдът, към който се изпрати. В момента изпращаме искането и чакаме отговор от Върховния касационен съд, допълни съдия Калугерова. Сподели:", "date": "2018.09.22", "title": "МАСОВ ОТВОД! Съдиите в Сандански бягат - не искат да гледат мерките на нападателите на Роженския манастир"}
{"url": "https://pik.bg/%D1%81%D0%BB%D0%B0%D0%B4%D0%BA%D0%B0-%D1%80%D0%B0%D0%B1%D0%BE%D1%82%D0%B0-%D0%B3%D0%BE%D0%B2%D0%BE%D1%80%D0%B8%D1%82%D0%B5%D0%BB%D1%8F%D1%82-%D0%BD%D0%B0-%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BF%D0%B5%D1%87%D0%B5%D0%BB%D0%B8-%D0%BF%D0%BE%D0%B2%D0%B5%D1%87%D0%B5-%D0%BE%D1%82-%D0%BF%D1%80%D0%B5%D0%BC%D0%B8%D0%B5%D1%80%D0%B0-news782751.html", "text": "Просто защото пресаташето на сегашния кабинет Роко Казалино се разписва всеки месец на ведомост с изписани върху нея 14 166 евро бруто, а премиерът Джузепе Конте – срещу 9500 евро бруто. От публикуваното от изданието просторно описание на разходите за помощния персонал в кабинета се вижда, че парите за всевъзможните чиновници там въобще не се пестят, въпреки намеренията и обещанията на управляващата сега в страната популистка коалиция, пише \"Монитор\". Съвсем естествено разликата от почти 50% нагоре в заплащането в полза на говорителя и в ущърб на премиера не се хареса на медиите на Апенините и те го подложиха на унищожителни критики. На Роко Казалино обаче хич не му мигна окото и заяви на всеослушание, че си заслужавал парите, тъй като работел по 24 часа в денонощие и седем дни в седмицата. Изцепката обаче наля още масло в огъня на разгорялия се скандал, тъй като пишещото братство изтълкува приказките на пресаташето като упрек към Джузепе Конте, че работи малко. Казалино, който е активист на гей-общността в Италия, сякаш усети, че е пресолил манджата и започна да се оправдава, че му оставали едва 6 хил. евро чиста пара след като си плати данъците. За негово съжаление обаче никой не му повярва и медийното разпъване на говорителя на италианския кабинет продължи. Интересен факт от професионалната биография на 46 годишния Казалино е това, че той е дипломиран инженер по електроника, но участва в първия италиански „Биг Брадър“, стига до финал и става доста популярен. После започва да се изявява в разни телевизионни ток-шоута, като по време на едно от тях се запознава със създателя на управляващото сега движение „Пет звезди“ Бепе Грило. Популярният комик пък си го харесва и го взема на работа в зараждащата се политическа формация като специалист по печата. Да бъдеш говорител на италианското правителство е много по-изгодно, отколкото да заработваш като министър-председател, смята авторитетното седмично списание „Еспресо“. Сподели:", "date": "2018.09.22", "title": "СЛАДКА РАБОТА! Говорителят на италианското правителство печели повече от премиера"}
{"url": "https://pik.bg/%D1%80%D0%B5%D1%88%D0%B5%D0%BD%D0%BE-%D0%BF%D1%80%D0%B5%D0%B2%D1%80%D1%8A%D1%89%D0%B0%D1%82-%D0%BF%D0%BE%D0%B4%D0%B2%D0%BE%D0%B4%D0%BD%D0%B8%D1%86%D0%B0-%D1%81%D0%BB%D0%B0%D0%B2%D0%B0-%D0%B2-%D0%BC%D1%83%D0%B7%D0%B5%D0%B9-news782732.html", "text": "На днешното заседание съветниците от ПК \"Собственост и стопанство“ дадоха своето съгласие да се реализира инвестиционно намерение на частна фирма, свързано с предоставяне за безвъзмездно ползване на подводницата \"Слава“ за срок от 10 г. и превръщането й в музей. Предложението е подкрепено от Съюза на подводничарите в Република България, Съюза на офицерите и сержантите от запаса и резерва както и от Военноморските сили на Република България, предава още \"Варна24\". \"Подобен музеен експонат, благодарение на своята атрактивност и на възможността за пряк досег с автентичната бойна техника, ще представлява интерес и ще привлича посетители не само от региона, но и от страната и чужбина, добавяйки още един щрих към туристическия облик на нашия красив град и региона“, се казва в писмото-подкрепа на командващия Военноморските сили Контраадмирал Митко Петев. В писмо до Общински съвет фирмата информира, че притежава необходимия терен за изграждане на постамент и поставянето на подводница \"Слава“ като образец от обществена и туристическа значимост. За целта е учредена Фондация \"Белославско стъкло“, която ще има ангажимент да експонира и реставрира подводницата чрез регионални, национални и международни проекти. Сподели:", "date": "2018.09.22", "title": "РЕШЕНО! Превръщат подводница \"Слава\" в музей"}
{"url": "https://pik.bg/%D1%85%D0%B8%D1%82-%D0%BD%D0%B0-%D0%BF%D0%B0%D0%B7%D0%B0%D1%80%D0%B0-%D0%BF%D1%83%D1%81%D0%BD%D0%B0%D1%85%D0%B0-%D0%BA%D0%BE%D0%BD%D0%B4%D0%BE%D0%BC%D0%B8-%D1%81-%D0%BB%D0%B8%D0%BA%D0%B0-%D0%BD%D0%B0-%D0%BD%D0%B0%D0%B9%D0%B4%D0%B6%D1%8A%D0%BB-%D1%84%D0%B0%D1%80%D0%B0%D0%B6-news782753.html", "text": "Найджъл Фараж, бившият лидер на „Партията на независимостта на Обединеното кралство“ (ЮКИП) винаги е имал способността да привлича вниманието на публиката към своята евроскептична кауза, но членовете на партията казват, че той няма нищо общо с последната сензационна новина: кондоми с неговия лик, предава Ройтерс. Сред предметите, които привлякоха най-голямо внимание на конференцията на ЮКИП в Бирмингам, в петък, бяха кондоми в пакетчета, на които бе принтиран лика на Фараж с повдигнати вежди и фразата „За, когато имате тежък Брекзит“ отдолу. „Струват по един паунд, или два паунда за четири – Ние в ЮКИП обичаме да правим сделки, стига да са добри сделки“, заяви Себастиян Чийк, 20-годишен студент, който е измислил пакетчето и продаваше 200 кондома, за да събере пари за младежката организация на фракцията. До обяд на първия ден от двудневната конференция, почти половината от кондомите с Фараж бяха изкупени: „Това е уважаван презерватив... вървят много бързо“, заяви Чийк. Сподели:", "date": "2018.09.22", "title": "ХИТ НА ПАЗАРА! Пуснаха кондоми с лика на Найджъл Фараж"}
{"url": "https://pik.bg/%D1%81%D0%BB%D0%BE%D0%B6%D0%B8%D1%85%D0%B0-%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8-%D0%BD%D0%B0-%D0%B4%D1%80%D0%BE%D0%B3%D0%B8%D1%80%D0%B0%D0%BD-%D0%BC%D0%BB%D0%B0%D0%B4-%D1%88%D0%BE%D1%84%D1%8C%D0%BE%D1%80-news782755.html", "text": "В ареста на столичното Пето РУ е задържан млад мъж за притежание на наркотици. Това съобщиха от МВР. На 10 септември около 3.30 часа на бул. „Данаил Николаев“ столични полицаи спрели за проверка лек автомобил. При инспекцията те открили в колата кутийка с тревиста маса марихуана /0.54 г/. Притежателят ѝ е задържан с полицейска мярка до 24 часа в Пето РУ, като по случая е образувано досъдебно производство. Събраните материали са докладвани в Софийска районна прокуратура. Сподели:", "date": "2018.09.22", "title": "Сложиха белезници на дрогиран млад шофьор"}
{"url": "https://pik.bg/%D1%84%D0%BE%D0%BB%D0%BA-%D0%B8%D0%BA%D0%BE%D0%BD%D0%B0-%D0%B3%D0%BB%D0%BE%D1%80%D0%B8%D1%8F-%D0%B2-%D1%81%D1%83%D0%BF%D0%B5%D1%80-%D1%84%D0%BE%D1%80%D0%BC%D0%B0---%D0%BF%D0%B5%D0%B2%D0%B8%D1%86%D0%B0%D1%82%D0%B0-%D1%81%D0%B5-%D0%B2%D0%BB%D1%8E%D0%B1%D0%B8-%D0%B2-news782799.html", "text": "Примата на родния фолк Глория се влюби в Париж. Певицата е на воаяж във френския град и не спира да споделя снимки и клипове с феновете си в социалните мрежи. Под един от фотосите, на който се вижда красотата на река Сена, изпълнителката е написала: „Влюбвам се всеки път в него“, писа „Телеграф“. Гло неведнъж е споделяла, че Париж е един от любимите й европейски градове и тя реши отново да го посети в началото на есента. Не е ясно кой й прави компания, тъй като по всички снимки певицата е сама. Сподели:", "date": "2018.09.22", "title": "ФОЛК ИКОНА! Глория в супер форма - певицата се влюби в..."}
{"url": "https://pik.bg/%D0%BF%D1%80%D0%BE%D0%B1%D0%B8%D0%B2-%D0%B2%D1%83%D1%87%D0%B8%D1%87-%D0%B8-%D0%BF%D1%83%D1%82%D0%B8%D0%BD-%D1%81%D0%B5-%D1%81%D1%80%D0%B5%D1%89%D0%B0%D1%82-%D0%B2-%D0%BC%D0%BE%D1%81%D0%BA%D0%B2%D0%B0-news782783.html", "text": "ТАНЮГ, цитирана от \"Фокус\". Президентите на Сърбия и Русия Александър Вучич и Владимир Путин ще се срещнат на 2 октомври в Москва, обяви в петък руския посланик в Белград Александър Чепурин, предава По-рано в петък Вучич похвали Чепурин в „Туитър“ за „искрения му ангажимент за изграждане на възможно най-добри отношения между Сърбия и Русия“. „Очаквам нова среща с президента Путин и съм уверен, че нашите разговори ще донесат голяма полза за сръбския и руския народ“, пише още сръбският държавен глава. Чепурин, от своя страна, написа също в „Туитър“, че той и Вучич са говорили за условията на предстоящата визита по време на кратък телефонен разговор. „Посещението ще се проведе в началото на октомври. На срещата с президента Путин се очаква да бъдат разгледани важни двустранни и регионални въпроси. Настроението е позитивно“, написа руският дипломат. Сподели:", "date": "2018.09.22", "title": "ПРОБИВ! Вучич и Путин се срещат в Москва"}
{"url": "https://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%89%D0%B5-%D0%B2%D0%BE%D0%B4%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%B4%D0%B5%D0%BB%D0%B5%D0%B3%D0%B0%D1%86%D0%B8%D1%8F-%D0%B7%D0%B0-73-%D0%BE%D1%82%D0%BE-%D0%BE%D0%B1%D1%89%D0%BE-%D0%BD%D0%B0-%D1%81%D1%8A%D0%B1%D1%80%D0%B0%D0%BD%D0%B8%D0%B5-%D0%BD%D0%B0-%D0%BE%D0%BE%D0%BD-%D0%B2-%D0%BD%D1%8E-%D0%B9%D0%BE%D1%80-news782846.html", "text": "Министър-председателят Бойко Борисов ще ръководи българската делегация в 73-ата сесия на Общото събрание на Организацията на обединените нации в Ню Йорк, съобщи правителственият пресцентър. Там премиерът ще изнесе реч, свързана с основната тема на Общия дебат, която тази година е „ООН за всички хора: глобално лидерство и споделени отговорности за мирни, равнопоставени и устойчиви общества“. В рамките на визитата премиерът Бойко Борисов ще участва в Срещата на високо равнище „Глобален призив за действие за справяне с проблема с наркотиците“, организирана по инициатива на президента на САЩ Доналд Тръмп. България е съдомакин на събитието. Българският министър-председател ще участва в срещата на върха за мира “Нелсън Мандела”. Целта на форума е международната общност да препотвърди ангажимента си към глобалния мир, предотвратяването на конфликти, защитата на правата на човека. По време на посещението си българският министър-председател ще проведе двустранни срещи с държавни и правителствени ръководители на държави членки на ООН, както и с представители на неправителствени организации. Посещението на българският премиер в САЩ е между 23 и 29 септември. В делегацията, водена от министър-председателя Бойко Борисов, е вицепремиерът и министър на външните работи Екатерина Захариева. Сподели:", "date": "2018.09.22", "title": "Премиерът Борисов ще води българската делегация за 73-ото Общо на събрание на ООН в Ню Йорк"}
{"url": "https://pik.bg/%D1%87%D1%80%D0%B5%D0%B2%D0%BD%D0%B8%D1%82%D0%B5-%D0%B8%D0%BD%D1%84%D0%B5%D0%BA%D1%86%D0%B8%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE-%D1%81%D0%BF%D0%B0%D0%B4%D0%BD%D0%B0%D1%85%D0%B0-%D1%80%D1%8F%D0%B7%D0%BA%D0%BE-news782754.html", "text": "Епидемичната обстановка в Пловдив и областта се е подобрила през последния отчетен период от 13 до 19 септември. Данните бяха изнесени от Регионалната здравно инспекция. За това време са регистрирани 35 случая на чревни инфекции срещу 55 случая за предходната седмица. Само един човек е потърсил лекарска помощ в резултат от ухапвана от кърлеж от 13 до 19 септември, срещу петима от 6 до 12 септември, предава \"Марица\". Няма регистрирани случаи на заболели от лаймска болести, марсилска треска и ку-треска.през двата отчетени периода. През последната седмица от варицела в Пловдив и региона са заболели шестима души, срещу 11 в предходния период. Вирусните хепатити също намалява - двама заболели от 13 до 19 септември,срещу петима от 6 до 12 септември. През последната седмица трима са заболели от скарлатина, срещу седим в предходния период. Няма случаи на заболели от менингити и листериоза. Сподели:", "date": "2018.09.22", "title": "Чревните инфекции в Пловдивско спаднаха рязко"}
{"url": "https://pik.bg/%D1%83%D0%B4%D0%B0%D1%80%D0%BD%D0%BE-140-%D0%B4%D1%83%D1%88%D0%B8-%D1%80%D0%B0%D0%B1%D0%BE%D1%82%D1%8F%D1%82-%D0%BF%D0%BE-%D1%80%D0%B5%D0%BC%D0%BE%D0%BD%D1%82%D0%B0-%D0%BD%D0%B0-%D0%BF%D0%BB%D0%BE%D1%89%D0%B0%D0%B4-%D0%B3%D0%B5%D0%BE%D1%80%D0%B3%D0%B8-%D0%B8%D0%B7%D0%BC%D0%B8%D1%80%D0%BB%D0%B8%D0%B5%D0%B2%E2%80%9C-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news782735.html", "text": "Усилено се работи по обновяването на площад \"Георги Измирлиев“ в Благоевград. В момента над 140 души са ангажирани пряко със строителните дейности на обекта. Прави се хидроизолация и се поставят нови плочки. Определеният краен срок от кмета д-р Атанас Камбитов за довършване на СМР е края на месец октомври. Обектът е част от мащабния проект \"Благоустрояване на градската среда“. Дейностите, включени в проекта са цялостно обновяване на площада , който е изграден в годините 1985-1987 г., и оттогава не е ремонтиран. Работи се и върху подплощадното пространство и фонтаните. Освен това в момента се възстановява и подлезът, където имаше сериозни проблеми, заради течове, а след изпълняване на проекта,  търговските площи в ще бъдат отново използваеми. Проектът предвижда запазване на архитектурния облик на площадното и подплощадното пространство. Сподели:", "date": "2018.09.22", "title": "УДАРНО! 140 души работят по ремонта на площад \"Георги Измирлиев“ в Благоевград"}
{"url": "https://pik.bg/%D0%B4%D0%B6%D0%B5%D0%B9%D0%BD-%D1%84%D0%BE%D0%BD%D0%B4%D0%B0-%D1%80%D0%B0%D0%B7%D0%BA%D1%80%D0%B8-%D1%88%D0%BE%D0%BA%D0%B8%D1%80%D0%B0%D1%89%D0%B0-%D1%82%D0%B0%D0%B9%D0%BD%D0%B0-%D0%BE%D1%82-%D0%B6%D0%B8%D0%B2%D0%BE%D1%82%D0%B0-%D1%81%D0%B8-news782792.html", "text": "Почти 70 години след самоубийството на майка си, Джейн Фонда се съгласява да се върне към това трагично събитие, белязало младостта й. Звездата на документален филм, който ще бъде излъчен на 24 септември по канал HBO, Джейн Фонда е една от тези актриси, в чийто живот има и радости, но и болезнени изпитания. Защото, преди да стане звезда, аплодирана в Холивуд, актрисата трябваше да преодолее една от най-значимите травми в живота си: самоубийството на майка й Франсис Форд Сиймор. Попитана от списание \"Пийпъл\", тя се съгласи да разкаже за тази трагедия, която се случила, когато е само на 12 години. \"Когато написах моите мемоари (\"Моят живот \", излязла от печат през 2005 г.), аз посветих книгата на майка ми, защото знаех, че правейки това, ще съм длъжна да я разбера. Никога не съм я познавала, защото страдала от биполярно разстройство\", казва актрисата. Необходимо е много време, за да се преодолее вината. \"Ако имате родител, който не може да се справи с нещата, които не е способен да ви гледа с очите на любовта, това оказва голямо влияние върху вас\", казва Джейн Фонда. \"Като дете винаги си мислиш, че ти си виновен ... Тъй като детето не може да обвинява възрастния, защото оцеляването му зависи от възрастния. Отнема много време, за да се преодолее вината \", разказва иконата на холивудското кино. За да успее да върви напред, актрисата от \"Грейс и Франки\", в продължение на години е правила изследователска работа, която й помогнала да разбере по-добре болестта на майка си. Благодарение на това тя най-сетне приема, че самоубийството й няма нищо общо с нея. \"Когато правим такива изследвания, ако успеем да получим отговори, както е случая с мен, в крайна сметка ще успеете да кажете: Няма нищо общо с мен. Не е, че не са искали да ме обичат. Те [родителите й] имаха проблеми. В момента, в който разберете това, чувствате съпричастност към тях. И тогава можем да прощаваме\", казва в заключение 80-годишната актриса със сълзи в очите си. Сподели:", "date": "2018.09.22", "title": "Джейн Фонда разкри шокираща тайна от живота си"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0-%D1%81%D1%80%D1%8A%D0%B1%D1%81%D0%BA%D0%B0-%D0%B4%D0%B5%D0%B9%D1%82%D1%8A%D0%BD%D1%81%D0%BA%D0%B8%D1%8F%D1%82-%D0%BC%D0%B8%D1%80%D0%B5%D0%BD-%D0%B4%D0%BE%D0%B3%D0%BE%D0%B2%D0%BE%D1%80-%D0%B4%D0%B5%D0%B3%D1%80%D0%B0%D0%B4%D0%B8%D1%80%D0%B0-news782791.html", "text": "ТАСС, цитирана от \"Фокус\". Дейтънският мирен договор деградира заради постоянните намеси отвън. Такова мнение изрази в петък президентът на република Сръбска (сръбската част на БиХ) Милорад Додик по време на тържествена церемония по откриването на паметна мемориална дъска на руско-сръбски храм заедно с външния министър на Русия Сергей Лавров, предава Многобройните намеси, осъществени от различни високопоставени представители през последните 20 години, доведоха до деградация на Дейтънския договор и отнеха нашите права и задължения. Република Сръбска 20 години упорито се бори за своя статут, предвиден в мирното споразумение. Нивото на цинизма, с което се осъществяваше това, привлече вниманието на Русия. Вие упорито, като страна защитаваща международното право, посочвахте нарушенията и искам да ви благодаря за това“, цитира думите на Додик националната телевизия на републиката. Лидерът на босненските сърби също благодари на Русия за това, че нейният представител при ООН на всяко заседание, посветено на Босна и Херцеговина, защитава правата на сръбския народ. Дейтънския мирен договор (Общо рамково споразумение за мир в Босна и Херцеговина (БиХ)) е договор за примирие, разделяне на враждуващите страни и обособяване на територия, с който бе сложен край на гражданската война в БиХ (1992 – 1995). Съгласуван е на 21 ноември 1995 година във военната база на САЩ в Дейтън (щата Охайо) и е подписан на 14 декември 1995 година в Париж от лидера на бошняците Алия Изетбегович, президента на Сърбия Слободан Милошевич и президента на Хърватия Франьо Туджман. Той има 11 приложения. Най-важните от тях се отнасят до държавното устройство на БиХ, прилагането на мирното споразумение, както и военни аспекти за разрешаване на етническия конфликт. Сподели:", "date": "2018.09.22", "title": "Президентът на Република Сръбска: Дейтънският мирен договор деградира"}
{"url": "https://pik.bg/%D1%80%D1%83%D1%81%D0%B8%D1%8F-%D0%BD%D0%B5-%D0%B0%D0%B3%D0%B8%D1%82%D0%B8%D1%80%D0%B0%D0%BC%D0%B5-%D0%B7%D0%B0-%D0%B5%D0%B4%D0%B8%D0%BD%D0%B8%D1%8F-%D0%B8%D0%BB%D0%B8-%D0%B4%D1%80%D1%83%D0%B3%D0%B8%D1%8F-%D0%B2%D0%B0%D1%80%D0%B8%D0%B0%D0%BD%D1%82-%D0%BD%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news782795.html", "text": "РИА Новости, цитирана от \"Фокус\". Русия не агитира за единия или другия вариант при гласуването на предстоящия в Македония референдум за името, заяви министърът на външните работи на Русия Сергей Лавров, цитиран от „В момента ситуацията в Македония е нееднозначна, след подписването на Преспанското споразумение (Договора за името между Атина и Скопие), което се подлага на съмнение от много македонски политически сили. Предстои референдум. Призовавам ви да погледнете в медиите, социалните мрежи и интернет какво говори Русия по този повод – ние не казваме нищо, което би могло да се изтълкува като агитация за гласуване по единия или другия начин“, заяви Лавров на пресконференция с президента на Република Сръбска Милорад Додик, в отговор на въпрос дали има „влияние“ на Русия на Балканите. Руският външен министър също призова да се обърне внимание на количеството „западни посетители“, които са били на визита в Македония през този месец. „Това са ръководителите на много водещи европейски страни, представители на ръководството на САЩ“, констатира той. По думите на Лавров, западните представители в публичните си изявления в Скопие не се притесняват да агитират за гласуване на референдума в полза на Договора за името. „Ако това не е намеса във вътрешните работи, тогава даже незнам какво може да бъде наречено намеса“, отбеляза министърът. Сподели:", "date": "2018.09.22", "title": "Русия: Не агитираме за единия или другия вариант на името на Македония"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D1%8F-%D1%81%D1%8A%D1%81-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B7%D0%B0-%D0%BF%D0%BE%D1%87%D0%B5%D1%82%D0%BD%D0%BE-%D0%BA%D0%BE%D0%BD%D1%81%D1%83%D0%BB%D1%81%D1%82%D0%B2%D0%BE-%D0%BD%D0%B0-%D0%B1%D0%B0%D0%BB%D0%B8-news782800.html", "text": ", съобщиха от пресцентъра на външното министерство. Индонезия вече има двама почетни консули в България. Към септември 2018 г. на финален етап е даването на съгласие на българската страна за назначаване на трети почетен консул у нас. Последният случай, при който се наложи България да се намеси активно с консулска подкрепа на няколко десетки наши сънародници в Бали, бе при  изригването на вулкана Агунг. Тогава координацията бе поета от кризисен щаб в посолството ни в Джакарта в съдействие с консулските служби на други държави от ЕС, намиращи се на остров Бали. “Откриването на почетно консулство ще помогне да реагираме по-адекватно при такива ситуации”, заяви българският външен министър. “Поздравления за успешното председателство на Съвета на ЕС”, обърна се министър Марсуди към Захариева. Ръководителката на българската дипломация благодари за високата оценка и представи основните външнополитически постижение на Българското председателство. Захариева и Марсуди обсъдиха редица актуални въпроси от международния дневен ред, сред които Близкоизточния мирен процес, миграцията и борбата с радикализацията. Индонезия е най-голямата ислямска страна в света. 87 на сто от нейното 262-милионно население изповядват исляма. През 2014 г. Индонезия осъжда остро ИДИЛ и забранява разпространяването на нейната идеология на територията на страната. Външните министри на България и Индонезия констатираха, че въпреки положителната тенденция в стокообмена, потенциалът на двете страни предполага много по-значително увеличение на търговията. За 2017 г. двустранната търговия възлиза на 58.1 млн. щатски долара, от които 19.2 млн. износ и 38.9 млн. внос. Индонезия е най-голямата икономика в Югоизточна Азия (АСЕАН) и 16-та в света. Член е на Г20. Дипломатическите отношения между България и Индонезия са установени на 20 септември 1956 г. Българското посолство в Джакарта днес функционира като регионален център. Посланикът на България в Индонезия се акредитира и за Сингапур, Малайзия, Бруней и АСЕАН. Интересите на Република България ще бъдат представлявани на индонезийския остров Бали от почетно консулство. Това стана ясно след среща на външните министри на България и Индонезия Екатерина Захариева и Рътно Марсуди в Монреал, на която представителките на двете страни се договориха Сподели:", "date": "2018.09.22", "title": "България и Индонезия със споразумение за почетно консулство на Бали"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%82%D0%BE%D0%BF%D0%BA%D0%BB%D0%B8%D0%BC%D0%B0%D1%82%D0%BE%D0%BB%D0%BE%D0%B3%D1%8A%D1%82-%D0%BF%D1%80%D0%BE%D1%84-%D0%B3%D0%B5%D0%BE%D1%80%D0%B3%D0%B8-%D1%80%D0%B0%D1%87%D0%B5%D0%B2-%D1%80%D0%B0%D0%B7%D0%BA%D1%80%D0%B8-%D0%BE%D0%BF%D0%B0%D1%81%D0%BD%D0%BE-%D0%BB%D0%B8-%D0%B5-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D0%BB%D0%BE%D1%82%D0%BE-%D0%B8%D1%81%D1%82%D0%B5%D1%80%D0%B8%D1%8F-%D1%81%D0%BB-news782849.html", "text": "Явлението слънчево хало, което бе видяно от някои места в страната ни в петък пердизвика бурни коментари в социалните мрежи. Климатологът професор Георги Рачев коментира пред сутрешния блок на Нова телевизия що е то слънчево хало. „Не става дума за нещо необичайно – категоричен бе проф. Рачев. – Слънчево хало се получава от ледени призмички около слънцето. Обикновено над 6 – 8 - 10 километра над дъгата. Нещо подобно като дъга. Получава се и при Луната.  Всъщност, това не е толкова рядко явление. Всичко зависи от наблюдателя. Понякога този ореол се вижда в черно, сякаш небето се е продънило. Създава илюзия, все едно има някакъв тунел. Съвсем обикновено ординарно оптично явление от фини ледени кристали в ниската атмосфера. Те създават този лъч светлина. В зависимост от светлината може да е по-ярко или не толкова това явление“. Проф. Рачев говори и за очакваната метеорологична обстановка над страната ни през предстоящата седмица. „Отдавна не съм коментирал, че ни чака нормална есен – коментира проф. Рачев. - От понеделник има едно захлаждане до петък, след което температурите ще се върнат към по-топло. Вярно е, че чакаме и първия сняг, но има вероятност той да е доста малък, дори символичен. Нека изчакаме още 24 часа. Лятото не иска да си отиде. И утре и в понеделник има вероятност дори на затопляне. След това започва нахлуването на мощен въздух от Гренладния. Температури от порядъка на 12 - 14 градуса максимални,  има и такава вероятност. При всички положения минималните ще са едноцифрени. Още следващия петък - събота ще се върнем към 20 градуса за София. Да не говорим да градовете в Югоизточна България, където по-високите температури са нещо нормално“. Сподели:", "date": "2018.09.22", "title": "ГОРЕЩА ТЕМА! Топклиматологът проф. Георги Рачев разкри опасно ли е предизвикалото истерия слънчево хало и каква есен ни очаква"}
{"url": "https://pik.bg/%D0%BA%D1%8A%D1%80%D0%B2%D0%B0%D0%B2-%D0%B0%D0%B4-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-%D0%BE%D1%81%D0%B5%D0%BC-%D1%87%D0%BB%D0%B5%D0%BD%D0%BE%D0%B2%D0%B5-%D0%BD%D0%B0-%D0%BA%D1%81%D0%B8%D1%80-%D1%81%D0%B0-%D1%83%D0%B1%D0%B8%D1%82%D0%B8-%D0%BF%D1%80%D0%B8-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B8%D1%8F-%D0%B0%D0%BA%D1%82-%D0%B2-%D0%B8%D1%80%D0%B0%D0%BD-news782867.html", "text": "Въоръжени откриха огън тази сутрин по време на военен парад в югозападния ирански град Ахваз, провинция Хузестан и по последните данни са успели да убият най-малко между 8 и 10 членове на Корпуса на стражите на ислямската революция (КСИР), както и да ранят много други, предава иранската агенция Tasnim, цитирана от „Фокус“. Мероприятието се провежда по случай началото на „Седмицата на свещената отбрана“, която отбелязва паметта на загиналите по време на ирано-иракския конфликт през 80-те години на XX век, отбелязва медията. По данните на Tasnim, става въпрос за терористи от организацията „Такфири“. Според предварителната информация, между осем и десет членове на КСИР са убити, но други източници твърдят, че точният брой на жертвите все още не се знае. Съгласно официалната информация, има още седем пострадали, а двамата терористи са убити при престрелка със силите за сигурност, а други двама мъже се издирват. Сподели:", "date": "2018.09.22", "title": "Кървав ад! Най-малко осем членове на КСИР са убити при терористичния акт в Иран"}
{"url": "https://pik.bg/%D0%BF%D0%B5%D1%88%D0%B5%D1%85%D0%BE%D0%B4%D0%BA%D0%B0-%D0%B5-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%BF%D1%8A%D1%82%D0%B5%D0%BD-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news782886.html", "text": "Пешеходка е пострадали при пътен инцидент по бул. „Княз Борис I“ в района на икономическата гимназия във Варна, съобщиха от „Пътна полиция“-Варна пред радио „Фокус-Варна“. Пострадалата е отведена в лечебно заведение за уточняване на здравословното ѝ състояние. През последното денонощие на територията на Варна екипите на „Пътна полиция“ са обслужили 6 катастрофи. При два по-тежки инцидента има двама контузени граждани, които са без опасност за живота. Към момента в града и областта няма регистрирани произшествия, които да затрудняват движението. Сподели:", "date": "2018.09.22", "title": "Пешеходка е пострадали при пътен инцидент във Варна"}
{"url": "https://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BF%D1%80%D0%BE%D0%BA%D0%BB%D0%B0%D0%BC%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82%D1%82%D0%B0-%D0%B1%D0%B5-%D1%82%D1%80%D0%B8%D1%83%D0%BC%D1%84-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%B4%D1%8A%D1%80%D0%B6%D0%B0%D0%B2%D0%BD%D0%BE%D1%81%D1%82-news782889.html", "text": "прессекретариата на държавния глава. Прокламацията на Независимостта бе триумф на българската държавност, ясен знак към Европа и света, че млада България ще отстоява с всички сили своето място сред самостоятелните, благоденстващи и цивилизовани нации. Това заявява президентът Румен Радев в свой адрес по повод тържественото отбелязване във Велико Търново на 110 години от обявяването на българската Независимост, съобщиха от „Този мащабен исторически акт не бе случайна стъпка. Със самочувствие и достойнство, с дипломатическа мъдрост и историческа дързост българската нация успя за броени години да изгради завиден политически, икономически и духовен потенциал, който да гарантира здравите устои на нова България“, се казва още в поздравителния адрес на българския държавен глава. Румен Радев припомня, че за по-малко от три десетилетия нашите предци уверено и последователно изминаха трудния път от Освобождението през Съединението на Княжество България и Източна Румелия до извоюването на пълния и безспорен суверенитет на страната ни. „Вярвам, че успехът на Българската независимост бе нагледен пример как с воля, единство и решителност нашият народ може да бъде господар на съдбата си“, посочва още в своя адрес президентът Румен Радев. Сподели:", "date": "2018.09.22", "title": "Румен Радев: Прокламацията на Независимостта бе триумф на българската държавност"}
{"url": "https://pik.bg/%D0%BE%D1%82-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BF%D0%BE%D0%B8%D1%81%D0%BA%D0%B0%D1%85%D0%B0-%D0%BE%D1%82-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BF%D0%BE%D0%B4%D0%B3%D0%BE%D1%82%D0%BE%D0%B2%D0%BA%D0%B0-%D0%BD%D0%B0-%D0%BD%D0%BE%D0%B2-%D0%BF%D0%BB%D0%B0%D0%BD-%D0%BF%D0%BE-%D0%B1%D1%80%D0%B5%D0%BA%D0%B7%D0%B8%D1%82-news782829.html", "text": "Членовете на британското правителство искат от министър-председателя Тереза Мей да изготви нов план за изграждане на отношенията с ЕС след Брекзит на мястото от предложенията, съгласувани на 6 юли на заседание на правителството в нейната извънградска резиденция „Чекърс“, предава The Daily Telegraph, цитирани от „Фокус“. Според изданието, от министър-председателя се иска да изготви \"План Б\", като алтернатива на предложения „Чекърс“, според който страната ще остане обвързана с правилата на ЕС за по-голяма зона за свободна търговия. Очаква се исканията да бъдат издигнати в понеделник на среща, на която Мей ще бъде подложена на натиск да промени екипа на ключовите си съветници. Ако Май не спази това искане и не изостави идеите си, тя може да се изправи пред демонстративно отклонение от среща на някои членове на кабинета в знак на протест срещу правителствената политика за внедряване на Брекзит. След като се завърна в Обединеното кралство след приключването на извънредната среща на върха в Залцбург, Мей направи изявление вчера, в което заяви, че преговорите между Лондон и Брюксел са в задънена улица. Тя също предупреди, че няма да има преразглеждане на резултатите от референдума от 2016 г. Сподели:", "date": "2018.09.22", "title": "От британското правителство поискаха от Тереза Мей подготовка на нов план по Брекзит"}
{"url": "https://pik.bg/%D0%B2-%D0%BA%D0%B0%D1%80%D0%BD%D0%BE%D0%B1%D0%B0%D1%82-%D1%81%D1%82%D0%B0%D0%B2%D0%B0-%D1%81%D1%82%D1%80%D0%B0%D1%88%D0%BD%D0%BE-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8%D1%82%D0%B5-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D1%88%D0%B5%D1%84%D0%B0-%D0%BD%D0%B0-%D0%BC%D0%B8%D1%82%D0%BD%D0%B8%D1%86%D0%B0%D1%82%D0%B0-%D0%B2%D0%B8%D0%B4%D0%B5%D0%BE-news782890.html", "text": "Над 2 часа продължи протестът на петстотинте служители на Винпром Карнобат, които рано тази сутрин блокираха жп линията Бургас-София  и обявиха гражданско неподчинение, съобщи Флагман. Дълго време шефът на Охранителна полиция към ОД МВР-Бургас комисар Неделчо Рачев се опитваше да разубеди демонстрантите поне да премахнат автобуса, за да не стане тежък пътен инцидент. Лозарите изразиха готовност да го сторят, но настояха за среща с държавния служител, издал заповедта за запечатване на завода. Комисар Неделчо Рачев им осигури разговор с шефа на Митница Бургас Валери Стефанов, но отговорите му явно не се харесаха на протестиращите, които приклещиха автомобила му и дълго време не го пускаха да напусне мястото. В крайна сметка Стефанов успя да се измъкне, но по алтернативен маршрут - не през Церковски, а по черния път през Венец. Протестирашите, както обещаха на комисар Неделчо Рачев, дръпнаха автобуса от релсите. Служителите са убедени, че има поръчка за изземване на бизнеса на Винпром Карнобат, който държи основен дял на пазара за алкохолни продукти в България. Протестите им ще продължат, довечера в 18:00 ч. те се събират на площада в Карнобат. Основните им притеснения, както писахме, са, че заповедта за запечатване ще бъде удължена от 48 часа на безсрочна такава, което ще доведе до милионни загуби за завода, освобождаване на хилядите работници и фалит. Сподели:", "date": "2018.09.22", "title": "В КАРНОБАТ СТАВА СТРАШНО! Протестиращите блокираха шефа на митницата (ВИДЕО)"}
{"url": "https://pik.bg/%D0%B4%D0%B5%D0%BF%D0%BE%D1%82%D0%BE-%D0%B7%D0%B0-%D0%B8%D0%B7%D0%B3%D0%B0%D1%80%D1%8F%D0%BD%D0%B5-%D0%BD%D0%B0-%D0%BE%D1%82%D0%BF%D0%B0%D0%B4%D1%8A%D1%86%D0%B8-%D0%B2-%D1%81%D0%BE%D1%84%D0%B8%D1%8F-%D1%89%D0%B5-%D1%81%D1%82%D1%80%D1%83%D0%B2%D0%B0-%D0%B1%D0%BB%D0%B8%D0%B7%D0%BE-160-%D0%BC%D0%BB%D0%BD-%D0%B5%D0%B2%D1%80%D0%BE-news782794.html", "text": "Австрийците имат опит в горенето на боклуци повече от 50 години. Те имат четири завода и с получената енергия отопляват 45% от домакинствата в града. Един от най-големите заводи - \"Шпителау\", се намира в центъра на града. В него се докарват само отпадъците, които не са събрани разделно. „Опитът на Виена показва, че няма противопоставяне между рециклирането и термичната обработка и производството на енергия. На площадката на ТЕЦ \"София\" ние няма да имаме свеж отпадък. Там ще бъде оползотворявано горивото, получено от отпадък, след като бъдат отделени всички компоненти, които могат да се рециклират”, заяви Фандъкова. Природозащитниците от организация „За земята” обаче са против. Те са внесли множество жалби против изграждането на инсталацията. Завели са и дело. Според тях вместо да рециклираме, ще горим, а въздухът ще стане по-мръсен. „Това ще е още един замърсител в София. Много токсична пепел ще се генерира, която трябва да се изхвърля. Ако няма достатъчно отпадъци, ще се изгарят утайки от пречиствателните станции на София и може да се стигне дори дотам да се внася боклук”, заявява Данита Заричинова пред камерата на bTV. По план заводът трябва да гори по 180 000 тона РДФ (модифицирано гориво от битови отпадъци) на година. На този етап нерециклираните отпадъци се горят в циментовите заводи. За постояването на завода общината ще поиска европейска помощ от 91,8 милиона евро и заем от 65,7 милиона. Как ще се отрази това на цената на парното и такса смет - още не е ясно. По австрийски модел Столичната община иска да създаде завод за горене на отпадъци в столицата. Идеята е той да бъде построен на територията на ТЕЦ \"София\" и да помага в отоплението на 40 000 домакинства. Кметът на София Йорданка Фандъкова посети заедно с граждани инсталациите за горене на отпадъци в Австрия. Сподели:", "date": "2018.09.22", "title": "Депото за изгаряне на отпадъци в София ще струва близо 160 млн. евро"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B5%D0%BA%D0%B2%D0%B0%D0%B4%D0%BE%D1%80-%D0%BE%D0%BF%D0%B8%D1%82%D0%B0%D0%BB-%D0%B4%D0%B0-%D0%BD%D0%B0%D0%B7%D0%BD%D0%B0%D1%87%D0%B8-%D0%B4%D0%B6%D1%83%D0%BB%D0%B8%D0%B0%D0%BD-%D0%B0%D1%81%D0%B0%D0%BD%D0%B6-%D0%B7%D0%B0-%D1%81%D1%8A%D0%B2%D0%B5%D1%82%D0%BD%D0%B8%D0%BA-%D0%B2-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE%D1%82%D0%BE-%D0%B2-%D0%BC%D0%BE%D1%81%D0%BA%D0%B2%D0%B0-news782832.html", "text": "Президентът на Еквадор Ленин Морено през 2017 година е назначил основателя на Wikileaks Джулиан Асанж за дипломатически съветник в посолството на южноамериканската страна в Москва. Но, както съобщава „Ройтерс“, цитирана от „Фокус“, позовавайки се на писмо от Министерството на външните работи на Еквадор, назначението е анулирано, след като Великобритания е отказала да признае правото му на дипломатически имунитет. Съгласно писмото, което МВнР е изпратило до президента, властите на Еквадор на 19 декември 2017 година са одобрили „специалното назначение на Джулиан Асанж, за да може той да изпълнява функции в посолството в Русия“. Британската агенция уточнява, че под термина „специално назначение“ се подразбира правото на Ленин Морено да определя непрофесионални дипломати на определен брой дипломатически постове. В документа, цитиран от „Ройтерс“, също се привежда част от нота на МВнР на Великобритания, датирана от 21 декември, в която се казва, че то „не смята, че Асанж има каквито и да е привилегии и имунитет в рамките на Виенската конвенция“. Малко след това назначението на основателя на Wikileaks е отменено. Представители на Асанж и Wikileaks не са пожелали да коментират ситуацията, а не е получен коментар и от МВнР на Евкадор. През 2012 година Джулиан Асанж поиска убежище в посолството на Еквадор в Лондон, за да избегне екстрадиция в Швеция, където го подозират в „принуждение към действия от сексуален характер и тормоз“, както и в изнасилване. Основателят на Wikileaks се опасява, че Швеция може да го депортира в САЩ, където е заплашен от лишаване от свобода за срок от 35 години или даже смъртна присъда за публикация на секретни документи на Държавния департамент. Асанж отхвърля повдигнатите в Швеция обвинения и смята, че те са политически мотивирани. Сподели:", "date": "2018.09.22", "title": "Президентът на Еквадор опитал да назначи Джулиан Асанж за съветник в посолството в Москва"}
{"url": "https://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B8%D1%80%D0%B0%D0%BD-%D0%BF%D0%BE%D1%81%D0%BE%D1%87%D0%B8-%D0%B2%D0%B8%D0%BD%D0%BE%D0%B2%D0%BD%D0%B8%D1%82%D0%B5-%D0%B7%D0%B0-%D1%82%D0%B5%D1%80%D0%BE%D1%80%D0%B0-%D0%B2-%D0%B0%D1%85%D0%B2%D0%B0%D0%B7-news782893.html", "text": "Терористичният акт в югозападния ирански град Ахваз е извършен от терористи, наети от чуждестранен режим. Това заяви министърът на външните работи на Иран Мохамед Джавад Зариф, цитиран от ТАСС и „Фокус“ „Ахваз бе атакуван от терористи, които са наети, обучени, въоръжени и платени от чуждестранен режим - написа Зариф в „Туитър“.- Иран ще отговори бързо и решително, за да защити живота на иранците. Иран смята, че отговорни за тези атаки са регионалните спонсори на тероризма и техните американски господари“. Рано тази сутрин на военен парад в административния център на провинция Хузистан – град Ахваз, бе извършено терористично нападение. По данни на агенция Tasnim в резултат от атаката са загинали най-малко 10 души, а още 21 са пострадали. Сподели:", "date": "2018.09.22", "title": "Външният министър на Иран посочи виновните за терора в Ахваз"}
{"url": "https://pik.bg/%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F%D1%82-%D0%BE%D1%82%D0%B1%D0%BE%D1%80-%D0%BF%D0%BE-%D0%BA%D0%B0%D1%80%D0%B0%D1%82%D0%B5-%D0%BA%D0%B8%D0%BE%D0%BA%D1%83%D1%88%D0%B8%D0%BD-%D1%81%D0%B5-%D0%BE%D0%BA%D0%B8%D1%87%D0%B8-%D1%81-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0-%D1%82%D0%B8%D1%82%D0%BB%D0%B0-news782892.html", "text": "Младежите и девойките от националния отбор по карате киокушин на Българската карате киокушин федерация (БККФ) спечелиха 1 шампионска титла и общо 11 медала от Европейското първенство по бойното изкуство, което се проведе на 21 септември (петък) в Калининград, Русия. Бойците ни се състезаваха срещу участници от 10 държави и извоюваха за България един златен, четири сребърни и шест бронзови медала. Български състезатели доминираха изцяло в категорията за младежи 16-17 години, + 80 кг. Александър Алексиев и Васил Димитров се изправиха на финал, като Васил спечели шампионската титла, а Александър грабна среброто. Бронзът в същата категория отиде при Иван Попов от отбора на БККФ. Днес предстоят още вълнуващи срещи в Русия - на татамитата ще се изправят състезатели в категории мъже и жени. Общо 13 наши състезатели ще се борят за медали. Сподели:", "date": "2018.09.22", "title": "Националният отбор по карате киокушин се окичи с европейска шампионска титла"}
{"url": "https://pik.bg/%D0%BD%D0%B0%D1%88-%D1%81%D0%BD%D0%B0%D0%B9%D0%BF%D0%B5%D1%80%D0%B8%D1%81%D1%82-%D0%BD%D0%B0%D0%BF%D1%80%D0%B0%D0%B2%D0%B8-%D1%80%D0%B5%D0%BA%D0%BE%D1%80%D0%B4-%D0%B2-%D0%BD%D0%B0%D1%82%D0%BE-%D1%81-%D0%BD%D0%B5%D0%B2%D1%8A%D0%B7%D0%BC%D0%BE%D0%B6%D0%B5%D0%BD-%D0%B8%D0%B7%D1%81%D1%82%D1%80%D0%B5%D0%BB-news782787.html", "text": "Постижението му е обявено за рекорд, тъй като стандартното разстояние за стрелба по такава мишена е от 200 м до километър. При стрелба на най-къса дистанция от 106 м ефрейтор Хаджипетков вкарва три куршума в една дупка - набити един в друг. Според закона на балистиката се счита, че това е невъзможно. В Германия, където се провежда състезанието, ефрейтор Хаджипетков стреля на 830 м и на малко над 1 км с различни оръжия. Уникалното при изстрела му на 1,5 км е, че той стреля с пушка, подпряна на раницата му и с една ръка. Преди тази стрелба има крос от 21 км тичане със снаряжение и раница с пясък - общо около 25 кг. На практика има цял куп неща, които пречат на точността за такава стрелба и въпреки това той реализира рекорд. На това разстояние стрелят още американци, холандци, финландци и др. Само българският снайперист обаче успява да уцели мишената и то още с първия изстрел. При толкова далечни изстрели се вземат предвид много показатели, дори въртенето на Земята и въздушните течения. Най-голямо влияние има вятърът. Той е най-непредвидим и може да духа от няколко посоки с различни скорости. В момента на изстрела на българина има сравнително лек вятър. Финландец наблюдава и потвърждава попадението в мишената на 1,5 км, а германец изчислява разстоянието с прецизен лазерен далекомер и дава останалите специфични данни и замервания. Те двамата се подписват за рекорда, който българинът постига при стрелбата, съобщава \"Дарик\". Ефрейтор Хаджипетков е стрелял на най-къса дистанция - на разстояние 106 м, където вкарва три куршума в една дупка - набити един в друг. Това според закона на балистиката по принцип се води, че е невъзможно. На 252 м вкарва три куршума в обем от десет стотинки. На 500 м и малко над тях уцелва топче за тенис на маса. На 800 м уцелва портокал в центъра. Над 1 км е по стандартна мишена. Ефрейтор Крум Хаджипетков признава, че да бъде снайперист е детската му мечта.  Още когато е бил на 7 години е искал да уцели капачка от бутилка, но не е знаел как да стреля. Тогава той стреля със спортна пушка с оптика с четирикратно увеличение, което е много малко. Стреля по капачката на 50 м. Измисля си начин да стреля и успява да я уцели  с първия изстрел. Още пазя тази капачка и това ме мотивира да стана снайперист, спомня си днес ефрейтор Хаджипетков. Снайперист от Българската армия се отличи с уникален изстрел, поставяйки рекорд. В състезание за военни снайперисти от НАТО, с участието на 19 нации, военнослужещият от 31-ви механизиран батальон ефрейтор втори клас Крум Хаджипетков прави точен изстрел на километър и половина с пушка, подпряна на раницата му и с една ръка по мишена 50 см на 1 м. Сподели:", "date": "2018.09.22", "title": "Наш снайперист направи рекорд в НАТО с \"невъзможен\" изстрел"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BA%D0%B0%D1%80%D0%BD%D0%BE%D0%B1%D0%B0%D1%82-%D0%BF%D1%80%D0%B5%D0%B4-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BE%D1%82-%D1%81%D0%B1%D0%BB%D1%8A%D1%81%D1%8A%D1%86%D0%B8-%D0%B4%D0%BE%D0%B2%D0%B5%D1%87%D0%B5%D1%80%D0%B0---%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8%D1%82%D0%B5-%D1%81%D0%B5-%D1%81%D1%8A%D0%B1%D0%B8%D1%80%D0%B0%D1%82-%D0%BD%D0%B0-%D0%BF%D0%BB%D0%BE-news782895.html", "text": "По време на протеста на близо петстотинте служители на Винпром Карнобат, при който тази сутрин бе блокирана за над 2 часа жп линията Бургас – София, не се е стигнало до по-сериозно напрежение преди линията да бъде освободена. Това съобщиха ексклузивно пред ПИК от пресцентъра на МВР. Протестиращите разговаряха с шефа на Митница Бургас Валери Стефанов, но явно не останаха доволни от отговорите му, като недоволните приклещиха автомобила му и дълго време не го пускаха да напусне мястото. В крайна сметка Стефанов успя да се измъкне, но по алтернативен маршрут - не през Церковски, а по черния път през Венец. Недоволните вярват, че има поръчка за изземване на бизнеса на Винпром Карнобат, който държи основен дял на пазара за алкохолни продукти в България. Служителите на Винпром Карнобат се заканиха да продължат с акциите си на ендоволство тази вечер в 18:00 часа на площада в Карнобат. Дежурният в Община Карнобат обаче научи от ПИК, че се подготвя такъв протест на площада. Той бе категоричен, че не знае за такава акция. Довече може да се стигне до сблъсъци, ако общинската управа не е уведомена за протеста. Защото за провеждането му трябва да има разрешение от общината. Сподели:", "date": "2018.09.22", "title": "ПЪРВО В ПИК! Карнобат пред опасност от сблъсъци довечера - протестиращите се събират на площада, общината не знае"}
{"url": "https://pik.bg/%D0%B0%D0%BD%D0%BA%D0%B0%D1%80%D0%B0-%D0%B7%D0%B0%D0%BF%D0%BB%D0%B0%D1%88%D0%B8-%D1%89%D0%B5-%D0%B7%D0%B0%D1%89%D0%B8%D1%82%D0%B0%D0%B2%D0%B0%D0%BC%D0%B5-%D0%B8%D0%BD%D1%82%D0%B5%D1%80%D0%B5%D1%81%D0%B8%D1%82%D0%B5-%D1%81%D0%B8-%D0%B2-%D0%BA%D0%B8%D0%BF%D1%8A%D1%80-%D1%81-%D0%B2%D1%81%D0%B8%D1%87%D0%BA%D0%B8-%D0%BD%D0%B5%D0%BE%D0%B1%D1%85%D0%BE%D0%B4%D0%B8%D0%BC%D0%B8-%D1%81%D1%80%D0%B5%D0%B4%D1%81%D1%82%D0%B2%D0%B0-news782793.html", "text": "електронното издание на гръцкия вестник „То Вима“, цитирана от \"Фокус\". Влиятелният турски Съвет за национална сигурност излезе със зле прикрита заплаха към Кипър след среща, на която бяха разгледани правата на Турция в Егейско море и правата на турците киприоти върху резервите от природен газ и петрол в Ексклузивната икономическа зона на Кипър, пише Съветът бе председателстван от президента Реджеп Таийп Ердоган, отбелязва изданието. В изявление, публикувано след края на заседанието, се казва, че „в отговор на усилията да се навреди на интересите на Турска република Северен Кипър и тези на Турция, нашата страна ще защити тези права с всички необходими средства“. Вчера (четвъртък, 20 септември), министърът на енергетиката на страната Фатих Домез заяви, че Анкара няма да допусне създаването на фактически ситуации чрез каквито и да е програми (за проучване за газ), които не е одобрила и в които не е предвидена част за турската част на острова, посочва „То Вима“. „Винаги сме го казвали. Ако има петрол, ние ще го открием. Ще направим още проучвания и сондажи. Наскоро ние предприехме важни стъпки към проучването за въглеводороди и увеличаването на тяхното производство“, е заявил Домез според цитата на гръцкия вестник. Турският енергиен министър посочи, че през следващите месеци сондажния кораб „Фатих“ ще започне първите си сондажи в Средиземно море и отбеляза, че ведомството е започнало процеса на подготовка за втори сондаж. Сподели:", "date": "2018.09.22", "title": "Анкара заплаши: Ще защитаваме интересите си в Кипър \"с всички необходими средства\""}
{"url": "https://pik.bg/%D0%B5%D0%BB%D1%82%D1%8A%D0%BD-%D0%B4%D0%B6%D0%BE%D0%BD-%D0%B8-%D0%BF%D0%B0%D1%80%D1%82%D1%8C%D0%BE%D1%80%D1%8A%D1%82-%D0%BC%D1%83-%D0%BE%D1%81%D1%8A%D0%B4%D0%B8%D1%85%D0%B0-%D0%BC%D0%B5%D0%B4%D0%B8%D1%8F-%D0%B7%D0%B0-%D0%BA%D0%BB%D0%B5%D0%B2%D0%B5%D1%82%D0%B0-news782802.html", "text": "Елтън Джон и партньорът му Дейвид Фърниш приеха извиненията и обезщетение, чиято стойност не се разкрива, от вестник, който съобщава, че кучето им наранило дете, съобщи Асошиейтед прес. Елтън Джон и Дейвид Фърниш не присъстваха на заседанието на Върховния съд в Лондон, но адвокатката им Джени Афия заяви, че твърденията са неверни и че от \" Нюз корпорейшън \" са се съгласили да се извинят и да платят значително обезщетение, както и съдебните разноски. Сподели:", "date": "2018.09.22", "title": "Елтън Джон и партьорът му осъдиха медия за клевета"}
{"url": "https://pik.bg/%D1%81%D1%83%D0%BD%D0%B8%D1%82%D1%81%D0%BA%D0%B0-%D0%B3%D1%80%D1%83%D0%BF%D0%B8%D1%80%D0%BE%D0%B2%D0%BA%D0%B0-%D0%BF%D0%BE%D0%B5-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82%D1%82%D0%B0-%D0%B7%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B2-%D0%B8%D1%80%D0%B0%D0%BD-news782900.html", "text": "официалната иранска агенция IRNA, цитирана от \"Фокус\". Сепаратистката терористична групировка „Ал Ахваз“, свързана със саудитските власти, пое отговорността за терористичното нападение по време на военен в събота сутринта в югозападния ирански град Ахваз, в резултат от което загинаха десетки и още много бяха ранени, съобщава Групировката, която се нарича „Патриотично арабско демократично движение в Ахваз“ пое отговорността чрез съобщение в социалните медии, отбелязва агенцията. „Групата проведе няколко саботажа в провинция Хузестан през последните години“, заяви високопоставен представител на местните сили за сигурност в иранската област. Сподели:", "date": "2018.09.22", "title": "Сунитска групировка пое отговорността за атентата в Иран"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B7%D0%B2%D0%B5%D1%80%D1%81%D0%BA%D0%B8-%D0%B7%D0%B0%D0%B4%D1%80%D1%8A%D1%81%D1%82%D0%B2%D0%B0%D0%BD%D0%B8%D1%8F-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%BC%D0%B5%D0%B6%D0%B4%D1%83-%D1%81%D0%BE%D1%84%D0%B8%D1%8F-%D0%B8-%D0%B2%D0%B0%D0%BA%D0%B0%D1%80%D0%B5%D0%BB-news782887.html", "text": "Огромни задръствания са образувани на автомагистрала \"Тракия\" между София и Вакарел, съобщи репортер на ПИК. Образували са се близо 10-километрови колони. Шофьорите нервничат, защото са принудени да стоят с часове без да могат да помръднат. Хората искат час по-скоро да стигнат до местата, където са планирали да прекарат почивните дни. Все още не е ясна причината за тапа. Най - вероятно всички са тръгнали днес да пътуват заради предстоящите три почивни дни. Сподели:", "date": "2018.09.22", "title": "ПЪРВО В ПИК! Зверски задръствания на \"Тракия\" между София и Вакарел"}
{"url": "https://pik.bg/%D0%BF%D0%BB%D0%B0%D0%BD-%E2%80%9E%D0%B1%E2%80%9C-%D0%BC%D0%B5%D0%BA%D1%81%D0%B8%D0%BA%D0%BE-%D1%89%D0%B5-%D0%BE%D0%BF%D0%B8%D1%82%D0%B0-%D0%B4%D0%B0-%D1%81%D0%BA%D0%BB%D1%8E%D1%87%D0%B8-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D1%81-%D0%BA%D0%B0%D0%BD%D0%B0%D0%B4%D0%B0-%D0%BF%D1%80%D0%B8-%D0%BF%D1%80%D0%BE%D0%B2%D0%B0%D0%BB-%D0%BD%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80-news782827.html", "text": "Новоизбраният президент на Мексико Андрес Мануел Лопес Обрадор заяви, че новото правителство ще се опита да сключи двустранно споразумение с Канада, ако реформирането на НАФТА се провали, предава „Ройтерс“, цитирана от „Фокус“. „Бихме желали правителствата на САЩ и на Канада да сключат споразумение, което да е тристранно, както се предвижда по начало - заяви Обрадор. - Но в случай, че не се стигне до споразумение, ще искаме да поддържаме двустранно споразумение с Канада“. Сподели:", "date": "2018.09.22", "title": "План  „Б“! Мексико ще опита да сключи търговско споразумение с Канада при провал на преговорите за НАФТА"}
{"url": "https://pik.bg/%D0%B3%D0%BB%D1%83%D1%82%D0%BD%D0%B8%D1%86%D0%B0-%D0%BA%D1%83%D1%87%D0%B5%D1%82%D0%B0-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D1%81%D0%BB%D1%83%D0%B6%D0%B8%D1%82%D0%B5%D0%BB-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%B1%D0%B0%D0%BD%D0%BA%D0%B0-%D0%B2-%D1%81%D0%BA%D0%BE%D0%BF%D0%B8%D0%B5-news782838.html", "text": "Служител на Световната банка, който е на посещение в мисията в Скопие е бил нападнат от глутница кучета, докато тичал на кея на река Вардар в столицата, при бягството си паднал и си счупил крака. Когато бил нападнат от кучетата, банкерът започнал да вика за помощ, но не получил такава, независимо, че в близост забелязал униформени лица, съобщава СДК.МК, пише скопското електронно издание „Курир“, цитирано от \"Фокус\". След това потърпевшият е откаран в една от частните болници в Скопие, отбелязва изданието. От Мисията на Световната банка в Македония са потвърдили инцидента пред СДК. „Член на екипа на световната банка, който е на посещение в Македония, беше нападнат от улични кучета на кея на Вардар, докато правел джогинг. От страх скочил от зида и си счупил крака. Сега се чувства добре, но естеството на нараняването му е такова, че му трябва време, за да оздравее“, за уточнили пред „Сакам да кажам“ от мисията на СБ в Скопие. „Световната банка съжалява за този неприятен епизод. Скопие е хубав и гостоприемен град, но смятаме, че е важно да се контролира проблема с дивите кучета в градовете по начин, който е хуманен за четириногите и който осигурява сигурност за гражданите и посетителите на града“, добавят още от СБ. Според очевидци, същата глутница е нападнала на кея и член на екипа на генералния секретар на НАТО Йенс Столтенберг по време на неговото двудневно посещение в Скопие на 5 и 6 септември, но той останал невредим. Сподели:", "date": "2018.09.22", "title": "Глутница кучета нападнаха служител на Световната банка в Скопие"}
{"url": "https://pik.bg/%D1%82%D1%80%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8-20-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B0%D1%82%D0%B0-%D0%B0%D1%82%D0%B0%D0%BA%D0%B0-%D0%B2-%D0%B8%D1%80%D0%B0%D0%BD-news782888.html", "text": "Трима души са загинали, а още най-малко 20 други са пострадали тази сутрин след терористичната атака в Ахваз, административният център на иранската провинция Хузестан, намираща се в югозападната част на страната. Това заяви заяви високопоставено местно официално лице пред държавната агенция IRNA, цитирана от „Фокус“. “Терористи, преоблечени като членове на Корпуса на стражите на ислямската революция (КСИР) и милиции Басиджи (доброволчески отряди) откриха огън срещу  властите и хората зад подиума по време на парада“, заяви губернаторът на Хузестан Голам-Реза Шариати. Той уточни, че „никой от властите не е пострадал по време на инцидента, благодарение на бързата реакция на силите за сигурност“ и посочи, че в момента ситуацията е под контрол. „Терористите са неутрализирани.. Двама от тях бяха убити, а още двама бяха арестувани. Един от задържаните терористи е контузен“, разясни ситуацията губернаторът. Стрелбата се случи по време на парад на военни части, проведен по случай началото на „Седмицата на свещената отбрана“, която се провежда в цялата страна по случай 38-ата годишнина от нашествието на Ирак в Иран и началото на продължилата осем години кървава война. Съобщава се, че сред пострадалите има жена и дете. Сподели:", "date": "2018.09.22", "title": "Трима загинали и 20 ранени при терористичната  атака в Иран"}
{"url": "https://pik.bg/%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D1%80%D0%B8%D0%B0%D0%BD%D0%B0-%D0%B1%D0%B5-%D0%BE%D0%B1%D1%8F%D0%B2%D0%B5%D0%BD%D0%B0-%D0%B7%D0%B0-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B7%D0%B0-%D1%82%D1%83%D1%80%D0%B8%D0%B7%D0%BC%D0%B0-%D0%B8-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D0%B8%D1%82%D0%B5-%D0%BD%D0%B0-%D0%B1%D0%B0%D1%80%D0%B1%D0%B0%D0%B4%D0%BE%D1%81-news782842.html", "text": "Премиерът на Барбадос обяви родената в страната певица Риана за посланик в сферата на туризма, инвестициите и образованието, съобщава БГНЕС, цитирана от БНР. В изявление Риана заяви, че е много горда и развълнувана от поверената й отговорност и че всеки жител на острова трябва да подпомогне усилията на властите. Певицата, която е израснала в проблемно семейство в Барбадос, достига световна слава след като е открита от продуцента Евън Роджърс. Сподели:", "date": "2018.09.22", "title": "Признание! Риана бе обявена за посланик за туризма и инвестициите на Барбадос"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D1%84-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B4%D0%B6%D0%B5%D1%80%D0%BE%D0%B2-%D1%81-%D1%82%D0%B5%D0%B6%D1%8A%D0%BA-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BF%D0%BE%D0%BB%D0%B8%D1%82%D0%B8%D1%86%D0%B8%D1%82%D0%B5-%D0%BF%D1%80%D0%BE%D1%82%D0%B5%D1%81%D1%82%D1%8A%D1%80%D0%B8%D1%82%D0%B5-%D0%B8-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA-news782686.html", "text": "- Защото така и не можахме да намерим ръководители, които да водят държавата в правилната посока. Няма я интелигенцията, тя трябва да излезе напред. - И едното, и другото. Но по-скоро вината е в политиците. Трябва да има създадена банка от умни хора. Партиите да изтеглят умовете в ръководствата си. Малко повече юристи и икономисти са нужни в момента. От тях имаме най-много нужда. - Тази злоба трябва да изчезне, колко и трудно да е това. Нямаме друг изход. А как ще стане това? Управляващите и опозицията, а и всички политици трябва да разберат, че преди всичко са българи, а после партийци. Не може така наречената опозиция да бъде вечно контра срещу всичко. Правителството направи много, но има още доста работа. - Не. Категорично. Когато тръгнахме през 1990 г., ние работехме за единство на нацията. Искахме да се борим за България, а не за партиите. В момента има една водеща партия - ГЕРБ. Народът я е избрал. Не може, когато управляващите се опитват нещо да направят, ведага да ги сритват. БСП не успя да осъзнае, че е необходима опозиция. Но трябва да бъде градивна. А не опозиция напук. - Ние страдаме от това, че ГЕРБ не може да излезе от тинята, в която искат да я вкарат. Като гледам сегашните протестиращи срещу правителството, се срамувам, че съм българин. Не може такива хора да дават акъл. Не дай боже да се чуе и сбъдне това, което те искат. Колко и да им е трудно, другите партии трябва да се съберат покрай ГЕРБ и да не пречат на всяко начинение. Да спрат да хвърлят обвинения, че управляващата политическа сила е убийца защото е станала катастрофа. Не може да се повтаря до безкрайност: \"Лоши сте, лоши сте\". Не трябва да работим сакаш сме партийна държава. Когато имаш водеща партия, трябва да сложиш едно рамо. Разбира се, като опозиция трябва и да критикуваш.  Но целта трябва да е България. На някои може високапарно да им звучи, но е така. - А защо трябва да говорим за тях?! От предстрочни избори няма никаква полза. Бих попитал всички депутати: \"Вие българи ли сте? По каква работа сте в народното събрание - да работите за държавата или да се облагодателствате?\" България вече е забравена, тя е превърната в партийна държава. - Прокуратурата трябва да се стегне и да прибере хората, които не са за разхождане на свобода. Има много такива. Най-елементарното - стават все повече катастрофи. Шофират хора, които дори не знаят за какво служи кормилото на колата. Но никой не ги наказва. Глобите не се събират, особено по линия на МВР. Ако се събираха, ето откъде можеха да дойдат парите за пенсионерите. Вярно е, че правителството прави много за събиране на данъците. Но от глобите ще дойде още една солидна сума. Защото аз не съм против майките, боже опази, но не може старите хора да бъдат оставени на гладна смърт. Не бива. Сподели:", "date": "2018.09.22", "title": "САМО В ПИК! Проф. Александър Джеров с тежък коментар за политиците, протестърите и министерските оставки: България е забравена, превърнаха я в партийна страна!"}
{"url": "https://pik.bg/%D1%80%D0%B0%D0%BC%D1%83%D1%88-%D1%85%D0%B0%D1%80%D0%B0%D0%B4%D0%B8%D0%BD%D0%B0%D0%B9-%D1%81-%D1%82%D0%B5%D0%B6%D0%BA%D0%B8-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D0%BA%D1%8A%D0%BC-%D0%B1%D0%B5%D0%BB%D0%B3%D1%80%D0%B0%D0%B4-news782883.html", "text": "електронното издание на вестник „Нова Македония“, цитирано от \"Фокус\". Поисканото извинение от страна на Сърбия за престъпленията, извършени срещу косовското население е първото условие за постигане на договор за помирение, който би довел до признаване на независимостта на Косово от страна на Белград, заяви косовският премиер Рамуш Харадинай, цитиран от В диалога между Белград и Прищина за окончателен договор между двете страни, подчерта Харадинай, „не може дори да се говори“ за какъвто и да било дебат за корекция на границите. Косовският премиер, както предаде кореспондентът на МИА от Прищина, в интервю пред „ТВ21“ в петък вечерта заяви, че няма да участва в никакъв процес, в който се говори за подялба на Косово. „Позицията ми е ясна: не позволявам, не прием, не подкрепям и не участвам в такъв процес, в който се обсъждат границите на моята страна“, отсече Харадинай. Косово, казва премиерът, „няма лукса да разговаря за редефиниране на своите граници“. „Признати сме от повече от 110 държави в тези граници, членка сме на международни институции в тези границите, Отварянето на въпроса за границите в какъвто и да е вариант представлява връщане към времето преди независимостта и носи рискове, които не могат да се контролират“, заяви той. Все пак, посочи Харадинай, диалогът със Сърбия трябва да продължи и да се постигне помиряване между двете страни. Сподели:", "date": "2018.09.22", "title": "Рамуш Харадинай с тежки обвинения към Белград"}
{"url": "https://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F%D1%82-%D0%B2%D1%8A%D0%BD%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B8%D0%B7%D1%80%D0%B8%D0%B3%D0%BD%D0%B0-%D1%81%D1%80%D0%B5%D1%89%D1%83-%D0%B5%D1%81-%D0%B4%D0%B0-%D0%BF%D1%80%D0%B5%D1%81%D1%82%D0%B0%D0%BD%D0%B0%D1%82-%D1%81-%D0%BE%D1%82%D1%85%D0%B2%D1%8A%D1%80%D0%BB%D1%8F%D0%BD%D0%B5%D1%82%D0%BE-%D0%BD%D0%B0-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D1%8F%D1%82%D0%B0--news782891.html", "text": "Британският външен министър Джеръми Хънт застана зад премиера Тереза Мей с изявление, че ЕС трябва да престане с \"повсеместното отхвърляне на британските предложения в преговорите за Брекзит\", съобщи БНР. Това става след критичната реч на Тереза Мей към ЕС, която получи както положителни, така и отрицателни оценки в различните политически кръгове. В интервю за Радио „Би Би Си“  Хънт заяви, че ако ЕС смята, че като казва „не“ на всяко направено от Обединеното кралство предложение, британците в крайна сметка ще се предадат и ще приключат с „норвежки модел“ или дори останат в ЕС, то те напълно подценяват британския народ. Вчера Тереза Мей отправи нещо като ултиматум към ЕС или да приеме нейната стратегия или да излезе с нови предложения, защото иначе Великобритания е готова да напусне организацията без сделка. Речта на премиера бе одобрена от висши кръгове в Консервативната партия и така наречените „брекзитиъри“, макар и те да не харесват нейния план. Според „Дейли телеграф“ в понеделник Тереза Мей ще има важна среща на кабината, като се очаква някои твърдолинейни министри да поискат от нея да предложи алтернатива на плана от Чекърс. Вестникът посочва, че министърът на пенсиите и трудовата заетост Ештър Маквей и министърът за международно развитие Пени Мордант са готови да подадат оставки. Лейбъристите в опозиция нарекоха речта на Тереза Мей поредно доказателство, че не може да осигури добра сделка по Брекзит, а Карълайн Лукас от  Зелената партия определи речта като „жалка, болезнена и истерична“. Сподели:", "date": "2018.09.22", "title": "Британският външен министър изригна срещу ЕС: Да престанат с отхвърлянето на предложенията ни за Брекзит"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BF%D1%81%D0%B8%D1%85%D0%BE%D0%BB%D0%BE%D0%B3-%D1%80%D0%B0%D0%B7%D0%B1%D0%B8-%D0%BD%D0%B0-%D0%BF%D1%83%D1%85-%D0%B8-%D0%BF%D1%80%D0%B0%D1%85-%D1%81%D0%BC%D0%B5%D1%88%D0%BD%D0%B8%D1%82%D0%B5-%D0%BE%D0%BF%D0%B8%D1%82%D0%B8-%D0%B7%D0%B0-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%B2%D0%BB%D0%B0%D1%81%D1%82%D1%82%D0%B0-news782969.html", "text": "Само глад може да изкара хората на улиците. В румънския протест имаше доста ясна цел и прилична организация. При нас нямаше никаква организация по същество, организиран беше единствено протестът на Йоло Денев. Това сподели пред Канал 3 психологът и бивш подполковникът от Държавна сигурност Илия Илиев. ,,Каква организация, като не е ясно кой е реалният организатор? Не стана нищо от този протест, защото хората бяха некадърни, те не разбират за какво става дума. Никой не се присламчи към тях. За мен това беше лишено от цел мероприятие. Протестът показа на правителството, че няма кой да го свали’’, допълни още той. ,,Вече сме свидетели на битката между либерализма, която доминира в цяла Европа, и новите тенденции, които са срещу нея. Национализмът е страшен, защото няма как да не се изражда в крайности. Виждате как е в Унгария, в Италия… Това е хибридна война’’, заяви Илиев. ,,Трите оставки бяха с цел да се свали напрежението, но министрите нямаха вина за инцидента край Своге’’, обясни той. Сподели:", "date": "2018.09.22", "title": "ГОРЕЩА ТЕМА! Психолог разби на пух и прах смешните опити за протест срещу властта"}
{"url": "https://pik.bg/%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB%D0%B8%D1%82%D0%B5-%D0%BE%D1%82-%D1%80%D0%BE%D0%B6%D0%B5%D0%BD%D1%81%D0%BA%D0%B8%D1%8F-%D0%BC%D0%B0%D0%BD%D0%B0%D1%81%D1%82%D0%B8%D1%80-%D0%BF%D0%BE%D0%B2%D1%80%D0%B5%D0%B4%D0%B8%D0%BB%D0%B8-%D1%83%D0%BC%D0%B8%D1%88%D0%BB%D0%B5%D0%BD%D0%BE-%D0%BA%D1%83%D0%BB%D1%82%D1%83%D1%80%D0%BD%D0%B8-%D1%86%D0%B5%D0%BD%D0%BD%D0%BE%D1%81%D1%82%D0%B8-news782967.html", "text": "Има повредени културни ценности след обира в Роженския манастир. Това са констатирали експерти от Главна дирекция „Инспекторат за опазване на културното наследство” в Министерство на културата, съобщават от ведомството. При огледа е установено, че частично е избит прозоръчен отвор при абсидното стенно пространство на храма. Прозорецът е зазидан още през втората половина на XIX век и вътрешната страна на абсидното пространство е била изписана, като е запазена в сравнително добро състояние и до днес. Поради голямата дебелина на стената на храма, вандалите не са достигнали вътрешната страна на зида и не са засегнали мазилката и изключително ценния живописен слой. Огледът е извършен в присъствието на игумена на Роженския манастир архимандрит Епифаний и отец Николай от Мелник, предава Би Ти Ви. Днес Върховният касационен съд определи делата и мерките на задържаните за нападението в Роженския манастир да се гледат от Районен съд – Пловдив. Това случва, след като всички съдии в Сандански си направиха самоотвод по делото заради познанство с един от задържаните – адвокат Стефан Матеев. Сподели:", "date": "2018.09.22", "title": "Нападателите от Роженския манастир повредили умишлено културни ценности"}
{"url": "https://pik.bg/%D0%BD%D0%B8%D0%BC-%D0%BF%D0%BE%D0%BA%D0%B0%D0%B7%D0%B0-%D0%BC%D0%B0%D0%BD%D0%B8%D1%84%D0%B5%D1%81%D1%82%D0%B0-%D0%B7%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82%D1%82%D0%B0-news782897.html", "text": "Преди 110 години княз Фердинанд провъзгласява България за независимо царство. Прави го с Манифест към българския народ, който чете в старопрестолния град. Оригиналът на този документ се пази в Националния исторически музей (НИМ) и е част от изложбата „Дипломация и доблест”. Манифестът е изработен от художника Харалампи Тачев и се показва изключително рядко. Проф. Тачев е ученик на Иван Мърквичка, преподавател в Художествената академия. Дълго време името му е премълчавано заради определението „буржоазен художник”. Върху пергамента стоят подписите на Княз Фердинанд и министрите от правителството. В долната част на документа, сложени в специални сребърни легла, са и печатите на всички министерства. Сподели:", "date": "2018.09.22", "title": "НИМ показа Манифеста за независимостта"}
{"url": "https://pik.bg/%D0%BD%D0%B5%D0%BE%D0%BF%D0%B8%D1%81%D1%83%D0%B5%D0%BC%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%81%D0%B8%D0%BD-%D0%BD%D0%B0-%D0%B8%D0%B7%D0%B2%D0%B5%D1%81%D1%82%D0%BD%D0%B0-%D1%84%D0%B0%D0%BC%D0%B8%D0%BB%D0%B8%D1%8F-%D1%81%D0%B5-%D0%BE%D0%B1%D0%B5%D1%81%D0%B8-%D0%BE%D1%82-%D0%BB%D1%8E%D0%B1%D0%BE%D0%B2-%D0%BD%D0%B0-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%B5%D0%BD-%D0%BF%D0%BE%D1%81%D1%82-%D0%B2-%D1%81%D0%B2%D0%B5%D1%82%D0%B8-%D0%B2-news782973.html", "text": "Град Свети Влас почерня в деня на Националния празник. Вместо със химни, местните хора посрещнаха съботния ден с ужасната новина, че на плажа е намерено тялото на 25-годишния С.Ч. – един от двамата синове на известна фамилия. Младежът висял на бесило на вишката на един от спасителните постове на бреговата ивица. Разследването до обед е установило, че причината за тази ужасна смърт е момиче, което е разбило сърцето на младия мъж. Предната нощ той споделил пред приятели, че страда безутешно по любимата си, която му съобщила, че го изоставя. Сигурно заради това е решил да сложи край на живота си по толкова драматичен начин. „За огромно съжаление, това е вярно. Момчето беше много свястно – добре възпитано и работливо. Лятно време изкарваше прехраната си на плажа, отдавайки чадъри под наем”, каза кметът на Св.Влас Иван Николов пред Флагман.бг. Сподели:", "date": "2018.09.22", "title": "НЕОПИСУЕМА ТРАГЕДИЯ! Син на известна фамилия се обеси от любов на спасителен пост в Свети Влас"}
