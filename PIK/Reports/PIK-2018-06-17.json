{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BE%D0%B3%D1%80%D0%BE%D0%BC%D0%B5%D0%BD-%D0%BF%D0%B0%D0%BC%D0%B5%D1%82%D0%BD%D0%B8%D0%BA-%D0%BD%D0%B0-%D0%B4%D0%B6%D0%BE%D0%BD%D0%B8-%D1%85%D0%BE%D0%BB%D0%B8%D0%B4%D0%B5%D0%B9-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-news758661.html", "text": "3-метров паметник на Джони Холидей беше открит в селото Вивие в Югоизточна Франция, където е погребана майка му, съобщи АФП. Скулптурата изобразява певеца пълен ръст. Едната му ръка сочи публиката, а в другата държи микрофон. Тя е инсталирана върху терена на ресторант до междуградския път. Изработена е от скулптура Даниел Жорж със средства, събрани от феновете на покойния певец. За откриването на паметника пристигнаха повече от 2000 фенове на Джони Холидей, много от тях на мотори. Той избра да бъде погребан на остров Сен Бартелеми в Карибско море и френските му фенове нямаха къде да се събират в негова памет. Инициатор за издигането на статуята е Пиер Раготас. Дарения за нея направиха 300 души, чиито имена ще бъдат изписани на постамента. Джони Холидей почина от рак на белия дроб на 74-годишна възраст на 6 декември миналата година. Той е роден на 15 юни 1943 г. За годишнината му беше отслужена меса в парижката църка \"Мадлен\", на която присъстваха 1000 души, но още стотици се събраха пред вратите й. Сподели:", "date": "2018.06.17", "title": "Откриха огромен паметник на Джони Холидей във Франция"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0%D0%BD%D0%BA%D0%BE%D0%B2-%D0%B2%D1%80%D1%8A%D1%87%D0%B2%D0%B0-%D0%B4%D0%B8%D0%BF%D0%BB%D0%BE%D0%BC%D0%B8%D1%82%D0%B5-%D0%BD%D0%B0-%D0%B7%D1%80%D0%B5%D0%BB%D0%BE%D1%81%D1%82%D0%BD%D0%B8%D1%86%D0%B8-%D0%B2-%D0%BB%D0%BE%D0%B2%D0%B5%D1%87-news758658.html", "text": "Министърът на регионалното развитие и благоустройството Николай Нанков ще връчи дипломите на зрелостници от Профилираната езикова гимназия „Екзарх Йосиф І“ в Ловеч. Тържествената церемония ще се състои в понеделник, 18 юни, от 11 часа в сградата на училището. Сподели:", "date": "2018.06.17", "title": "Министър Нанков връчва дипломите на зрелостници в Ловеч"}
{"url": "http://pik.bg/%D0%B0%D1%80%D1%82%D0%B8%D1%81%D1%82-%D0%B8%D0%B7%D0%BB%D0%B5%D0%B7%D0%B5-%D0%B6%D0%B8%D0%B2-%D0%BE%D1%82-%D0%B1%D1%83%D0%BD%D0%BA%D0%B5%D1%80-%E2%80%9E%D0%BF%D0%BE%D0%B3%D1%80%D0%B5%D0%B1%D0%B0%D0%BD-%D0%B6%D0%B8%D0%B2%E2%80%9C-%D0%BF%D0%BE%D0%B4-%D0%BD%D0%B0%D1%82%D0%BE%D0%B2%D0%B0%D1%80%D0%B5%D0%BD-%D0%BF%D1%8A%D1%82-news758681.html", "text": "Австралийски пърформанс изпълнител излезе от стоманения контейнер, в който беше „погребан“ под натоварен път в рамките на фестивал на остров Тасмания, предаде Ройтерс. Майк Пар, който е на 73 години, искаше с изпълнението си да напомни за жестокостите, извършвани от колонизаторите към аборигените. Той влезе в контейнера късно в четвъртък, след което пътят над него беше запечатан. В контейнера се подаваше кислород и предварително беше поставена достатъчно вода, както и материали за четене и писане, отоплителен уред, кофа за хигиенни нужди, но не и храна. В случай на спешност Пар можеше да използва стрес бутон. Пърформансът беше организиран в рамките на фестивала на черните изкуства \"Дарк Мофо\". Целта му е да насочи вниманието към древни ритуали. Сподели:", "date": "2018.06.17", "title": "Артист излезе жив от бункер, „погребан жив“ под натоварен път"}
{"url": "http://pik.bg/%D0%B5%D0%B4%D0%B2%D0%B0-39-%D0%BE%D1%82-%D1%81%D1%8A%D1%80%D0%B1%D0%B8%D1%82%D0%B5-%D0%B8%D0%BC%D0%B0%D1%82-%D0%BF%D0%BE%D0%BB%D0%BE%D0%B6%D0%B8%D1%82%D0%B5%D0%BB%D0%BD%D0%BE-%D0%BC%D0%BD%D0%B5%D0%BD%D0%B8%D0%B5-%D0%B7%D0%B0-%D0%B5%D1%81-news758660.html", "text": "Положително мнение за Европейския съюз имат 39 процента от гражданите на Сърбия, според проучването на общественото мнение Евробарометър, цитирано от Танюг. В сравнение с проучването през миналата година сега броят на гражданите с позитивно мнение за ЕС е намалял с 2 процента, а сред тях най-добро мнение за съюза има имат младежите от 15 до 24 години, особено студентите. Отрицателно мнение за ЕС имат 22 процента от анкетираните, а неутрално - цели 37 процента. Проучването е направено в периода от 17 до 28 март и в него са участвали около 33 души от страните членки и кандидат-членки на ЕС. Резултатите на Евробарометър показват, че гражданите на Сърбия нямат доверие нито на ЕС, нито на националните институции. Сръбското правителство се ползва с доверието на 44 процента, парламентът - 33 процента, а недоверие към тези институции са изразили 49 процента от сърбите. Доверие в Европейския съюз са заявили 36 процента, а недоверие - 48 процента от анкетираните сръбски граждани. Сподели:", "date": "2018.06.17", "title": "Едва 39% от сърбите имат положително мнение за ЕС"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B3%D0%B5%D1%80%D0%BE%D1%8F%D1%82-%D0%BD%D0%B0-%D0%B2%D0%B0%D0%B7%D0%BE%D0%B2-%D0%B2%D0%B5%D1%87%D0%B5-%D1%89%D0%B5-%D1%81%D0%B5-%D0%BA%D0%B0%D0%B7%D0%B2%D0%B0-%D1%81%D0%B5%D0%B2%D0%B5%D1%80%D0%BD%D0%BE%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8-news758684.html", "text": "Във връзка с актуалната политическа обстановка и някои изменения в международния климат предлагам следния езиково-терминологичен ъпгрейд: Героят от \"Немили-недраги\" на Вазов да се прекръсти на СеверноМакедонски. Рефренът от едноименната песен вече да звучи по следния начин: \"Северномакедонско девойче, китка шарена...\" В телевизионната реклама да настъпи промяна: \"Северномакедонска наденица, ке умрем за нея...\" Бедни ми, бедни СеверноМакедонски, защо не умря при Гредетин... Сподели:", "date": "2018.06.17", "title": "ВАЖНО! Героят на Вазов вече ще се казва СеверноМакедонски"}
{"url": "http://pik.bg/%D0%B1%D0%B5%D0%B7%D0%BF%D0%BE%D1%89%D0%B0%D0%B4%D0%B5%D0%BD-%D1%84%D0%B5%D0%B4%D0%B5%D1%80%D0%B5%D1%80-%D1%81%D0%B5-%D0%B7%D0%B0%D0%B2%D1%8A%D1%80%D0%BD%D0%B0-%D0%BD%D0%B0-%D0%BA%D0%BE%D1%80%D1%82%D0%B0-%D1%81-%D1%82%D0%B8%D1%82%D0%BB%D0%B0-news758657.html", "text": "Роджър Федерер спечели за първи път турнира по тенис на трева в германския град Щутгарт с награден фонд 656 хиляди евро. Поставеният под номер 1 швейцарец победи на финала седмия поставен Милош Раонич (Канада) с 6:4, 7:6(3) за 78 минути. С успеха 36-годишният Федерер, който през тази седмица се завърна на корта след почти 3-месечна пауза, си гарантира завръщане на първото място в световната ранглиста, от върха на която утре ще измести испанеца Рафаел Надал. Раонич допусна първи пробив в турнира след 43 поредни спечелени сервис-гейма, след което Федерер поведе с 3:1 и задържа аванса си до края на първия сет. Във втората част двамата не стигнаха до възможност за брейк, а в тайбрека швейцарецът триумфира, след като направи серия от пет поредни разигравания. Така Федерер взе 18-а титла в кариерата си на трева и вече има общо 98 трофея като професионалист. Сподели:", "date": "2018.06.17", "title": "Безпощаден! Федерер се завърна на корта с титла"}
{"url": "http://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D0%B3%D0%BB%D0%B0%D0%B2%D0%B5%D0%BD-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%E2%80%9E%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B8-%D0%BE%D0%B4%D0%B8%D1%82%E2%80%9C-%D0%B4%D0%B8%D0%BC%D0%B8%D1%82%D1%8A%D1%80-%D0%B5%D0%B2%D0%BB%D0%BE%D0%B3%D0%B8%D0%B5%D0%B2-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B8%D1%82%D0%B5-%D0%B8-%D0%BD%D0%B0%D1%82%D0%B8%D1%81%D0%BA%D0%B0-%D0%BD%D0%B0-%D0%BA-news758571.html", "text": "Ситуацията около дирекция „Медицински одит“ ескалира рязко през 2016 година. Тогава изведнъж зачестиха сигналите и лъснаха различни корупционни схеми. Това заяви пред сутрешния блок на Нова телевизия бившият главен секретар на „Медицински одит“ Димитър Евлогиев. По негови сигнали прокуратурата е започнала разследване. „И преди е имало проблеми, но тогава рязко зачестиха – разказа Евлогиев. - Започнаха да се оплакват мои бивши колеги за натиск. От административните ръководители са им упражнявали натиск. Медицинсксият одит е структуриран в отдели, те в дирекции и след това главен секретар. Обвиненията ми са към всички тези хора, цялото ръководсто – четирима директори на директиции, осем други началници по тази йерархична стълбица. Предупредих ги за проблема, написах го още през 2016 и 2017 година. Преди това в работен порядък съм ги предупреждавал устно многократно. Оказа се, че почти година сме се надлъгвали по темата. Стана ясно, че само празни приказки сме си говорили. Дори не ми се говори какво ми казаха и на какъв натиск бях подложен заради това, че подадох сигналите. Направиха една организирана мобилизация на разни експерти и ръководители и се направи една кампания, която ме очерни експертно, в личен план, по всички линии. Всичко мога да докажа. Получи се така, че един експертен спор ескалира в нещо лично. Те го приеха като шамар, плесница в лицето. Наричаха ме престъпник. Започнаха доноси във всемвъзможни посоки срещу мен. В Министерството на здравеопазването знаят от сепметрви миналата година. Направиха една административна проверка. Доклада обаче се крие. Не съм го виждал, но от колеги и приятели, и по други пътища подочух, че и в доклада се потвърждава, че има проблем и сигнавите ми са потвърдени. Няма обаче корекции. Иначе отказ да се проверяват сигнали не би трябвало да има. Проблемът е обаче, че се прикриват неща.Сега Очаквам лавина от разкрития. Да излязат наяве смачкани преписки, скрити документи. Говорим за корупция в най-зволещия вариант. До там са стигнали нещата, че вече в „Медицински одит“ е стил на работа това. Там се приема съвсем нормално да дойде един началник и да каже – махни това. Голяма част от експертите, не им прави чест, че безпринципно погазват закона. Има и елемент да се превръща дирекцията от време на време в бухалка“. Димитър Евлогиев признава, че повечето хора ги е страх да говорят, защото ще бъдат подложени на репресии. „Аз говоря, но хората ги е страх – заяви Евлогиев. - Репресиите са жестоки – преследване в личен, в професионален план. В последните години не е случайно, че се въртят едни и същи муцуни. Всичките ми сигнали са обезпечени с доказателства – писмени сведения, свидетелски показания и други форми на доказване. Убеден съм в тези неща. От два месеца излизат непрекъснато разкрития за всички безчинства. Дълга поредица има от разкрития за конкретни случаи, но никой не реагира – нито Здравно министерство, нито който и да е. Не реагират, защото всичко е вярно. Това, което съм извадил са примерни преписки. Всичко е представено на прокуратурата“. Сподели:", "date": "2018.06.17", "title": "Бившият главен секретар на „Медицински одит“ Димитър Евлогиев за скандалите и натиска, на който е бил подложен: Говорим за корупция в най-зловещ вид"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B0-%D0%B0%D0%B3%D1%80%D0%B5%D1%81%D0%B8%D1%8F-%D0%BC%D1%8A%D0%B6-%D0%BD%D0%B0%D0%BF%D0%B0%D0%B4%D0%BD%D0%B0-%D1%81-%D0%BD%D0%BE%D0%B6-%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB-%D0%B2-%D1%81%D1%82%D0%BE%D0%BB%D0%B8%D1%87%D0%B5%D0%BD-%D0%BC%D0%BE%D0%BB-%D0%B2%D0%B8%D0%B4%D0%B5%D0%BE-news758680.html", "text": "Мъж е нападнал с нож охранител на магазин в столичен мол. Това става ясно от публикация на видео във фейсбук групата Забелязано в София. Свидетел на случката, заснел и качил видеото, обяснява, че охранителят е искал да провери багажа на излизане от магазина. Под поста валят възмутени коментари. \"За съжаление преди малко станах свидетел на изключителна простотия. Мъж нападна с нож охранителя на магазин ZARA в Serdika Center, който искаше да им провери багажа тъй като се включиха детекторите на изхода, когато излизаха. Отделно, няма да коментирам поведението на статист на момчето със синята риза, който пък е от охраната на самия МОЛ. И по моловете ли започнахме да се избиваме вече. Не намерих охранителя след това, но ако види този пост и реши да повдигне обвинение ще предоставя записа и показания\", пише очевидецът. Вижте шокиращото видео Сподели:", "date": "2018.06.17", "title": "ШОКИРАЩА АГРЕСИЯ! Мъж нападна с нож охранител в столичен мол (ВИДЕО)"}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BE%D0%B1%D0%B5%D1%89%D0%B0%D0%B2%D0%B0-%D0%BC%D0%B8%D0%BB%D0%B8%D0%B0%D1%80%D0%B4%D0%B8-%D0%BB%D0%B8%D1%80%D0%B8-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%BE-%D0%B7%D0%B0-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5-%D1%81%D0%BB%D0%B5%D0%B4-%D0%B1%D1%80%D0%B5%D0%BA%D0%B7%D0%B8%D1%82-news758662.html", "text": "Британският премиер Тереза Мей обеща днес да налее милиарди лири допълнително в изпадналото в криза обществено здравеопазване, най-вече благодарение на икономиите в резултат от излизането на Великобритания от Европейския съюз, предаде Франс прес. Мей обяви, че до 2024 г. в Националната служба за здравеопазване (NHS) ще постъпват допълнително по 20 милиарда лири годишно. \"След като напуснем ЕС и престанем да плащаме всяка година огромни суми на Брюксел, ще разполагаме с повече пари за приоритети като здравеопазването\", заяви тя в статия за неделния брой на в. \"Дейли мейл\". За да осигурим на службата за здравеопазване финансирането, което ще ѝ e нужно в бъдеще, обаче дивидентите от Брекзита няма да са достатъчни и страната ще трябва да съдейства малко повече, допълва министър-председателката. Очаква се Мей да даде по-подробни разяснения за тези проекти утре, в речта си за бъдещето на националната здравна служба, която празнува своята 70-годишнина. Британските медии говорят за повишаване на данъците и за заеми. Отделянето на повече пари за здравеопазването благодарение на икономиите от напускането на ЕС беше един от аргументите на привържениците на Брекзита (сред които и сегашния външен министър Борис Джонсън) в кампанията за референдума през 2016 г. Тогава поддръжници на напускането бяха написали на червен автобус лозунга: \"Пращаме на ЕС по 350 милиона лири всяка седмица. Вместо това да финансираме здравеопазването си\". Огласените от Тереза Мей цифри надхвърлят техните очаквания. \"Това, което обявявам, означава, че през 2023/ 2024 г. в службата за здравеопазване ще постъпват по 660 милиона лири налични пари седмично\", заяви тя в интервю за Би Би Си. Тези пари са предназначени за съкращаване на чакането за медицински грижи, за по-бързото лечение на рака и за подобряване на медицинските грижи в областта на психическото здраве, каза Мей. Предстоящата седмица се очертава да бъде доста хаотична за Тереза Мей. Разбунтували се депутати от нейната консервативна партия може да я поставят пред изпитание при разглеждането на законопроекта за Брекзита, който в сряда ще бъде върнат в Камарата на общините. Допълнителното финансиране за националното здравеопазване \"сега може да обедини всички ни\", писа във в. \"Сънди телеграф\" здравният министър Джереми Хънт, който подкрепяше оставането в ЕС. Сподели:", "date": "2018.06.17", "title": "Тереза Мей обещава милиарди лири допълнително за здравеопазване след Брекзит"}
{"url": "http://pik.bg/%D0%BE%D0%B3%D1%80%D0%B0%D0%BD%D0%B8%D1%87%D0%B0%D0%B2%D0%B0%D1%82-%D1%81%D0%BA%D0%BE%D1%80%D0%BE%D1%81%D1%82%D1%82%D0%B0-%D0%BF%D0%BE-%D0%B2%D1%82%D0%BE%D1%80%D0%BE%D1%81%D1%82%D0%B5%D0%BF%D0%B5%D0%BD%D0%BD%D0%B8%D1%82%D0%B5-%D0%BF%D1%8A%D1%82%D0%B8%D1%89%D0%B0-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%B4%D0%BE-80-%D0%BA%D0%BC%D1%87-news758663.html", "text": "Въпреки месеците на протести на мотористи и автомобилисти и политически дебати, скоростта по 400 000 км второстепенни пътища във Франция вече ще бъде ограничена до 80 км/ч вместо 90 км/ч от 1 юли, предаде Франс прес. Две седмици преди влизането в сила на новото ограничение указът за прилагането му бе публикуван днес в Държавния вестник. Ограничението ще важи за двупосочните второстепенни пътища без централно разделително съоръжение (мантинела), представляващи 40 на сто от цялата пътна мрежа във Франция. Обявена на 9 януари в рамките на правителствен план, целящ да се намали броят на жертвите по пътищата, мярката предизвика съпротива от сдружения на мотоциклетисти и автомобилисти, подкрепени от депутати и дори някои министри. Според социологическо проучване, публикувано през април, 76 процента от французите са против новото ограничение. Въпреки това премиерът Едуар Филип заяви, че е \"готов да поеме негативните последици\" от непопулярната мярка, която според него ще спаси живота на 300-400 души годишно. Ако до 1 юли 2020 г. резултатите не потвърдят очакванията на властта, правителството ще поеме своята отговорност, увери Филип. Смъртността по френските пътища стигна исторически минимум през 2013 г. с 3427 загинали, но започна пак да расте и тенденцията се обърна едва през 2017 с 3684 жертви - 1,4 на сто по-малко, отколкото през 2016 г., отбелязва АФП. Сподели:", "date": "2018.06.17", "title": "Ограничават скоростта по второстепенните пътища във Франция до 80 км/ч"}
{"url": "http://pik.bg/%D0%B8-%D1%82%D0%BE%D0%B2%D0%B0-%D1%81%D0%B5-%D1%81%D0%BB%D1%83%D1%87%D0%B2%D0%B0-%D0%BE%D0%B1%D1%80%D0%B0%D1%85%D0%B0-%D0%BD%D0%B0-%D1%83%D0%BB%D0%B8%D1%86%D0%B0%D1%82%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F-%D0%B2%D1%8A%D1%82%D1%80%D0%B5%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-news758671.html", "text": "Британският вътрешен министър Саджид Джавид станал жертва на обирджии с мотопед, които успели да откраднат мобилния му телефон. Това разказа самият той в интервю за в. \"Сън\" и се закани да въведе промени в полицейските правила за справяне с нарастващия проблем, предаде Ройтерс. Случаят е от преди няколко месеца, но едва сега Джавидго коментира публично. Обирите с мотопед, при които престъпниците нападат изневиделица пешеходци и грабват чантите или телефоните им, зачестиха в Лондон и привлякоха национално внимание. Случаят с Джавид е станал преди назначението му за министър. \"Случи се за миг. Бях застанал пред гара Юстън и си извадих телефона, за да повикам такси. Беше съвсем нов. Докато разбера какво става, всичко свърши. Те профучаха край мен, грабнаха го и си заминаха\", разказа Джавид. Министърът иска да промени правилата, които не позволяват на полицаите да преследват заподозрени на мотопеди, ако не носят каски. \"Това е смешно. Полицията трябва да има възможност да си върши работата. Ако някой извърши престъпление и полицаи искат да го подгонят, трябва да имат много по-голяма свобода да го направят\", обясни министърът. Сподели:", "date": "2018.06.17", "title": "И ТОВА СЕ СЛУЧВА! Обраха на улицата британския вътрешен министър"}
{"url": "http://pik.bg/%D0%B2%D0%BA%D1%83%D1%81%D0%BD%D0%B8-%D0%B8%D0%B7%D0%BA%D1%83%D1%88%D0%B5%D0%BD%D0%B8%D1%8F-%D0%BF%D0%B8%D1%86%D0%B0%D1%82%D0%B0-%D0%B8-%D0%BF%D0%BE%D0%BD%D0%B8%D1%87%D0%BA%D0%B8%D1%82%D0%B5-%D0%B4%D0%B5%D0%B9%D1%81%D1%82%D0%B2%D0%B0%D1%82-%D0%BD%D0%B0-%D0%BC%D0%BE%D0%B7%D1%8A%D0%BA%D0%B0-%D0%BA%D0%B0%D1%82%D0%BE-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-news758664.html", "text": "Ново изследване показва защо някои нездравословни храни са толкова пристрастяващи. Според проучване, направено от учени от Йейлския университет, когато мазнини и въглехидрати се комбинират храната е по-задоволителна, отколкото ако съдържа само едното. Мозъкът ни смята, че храната с тази комбинация е по-добра, защото е по-енергийно плътна, съобщава Индипендънт. „Биологичният процес, който регулира асоциирането на храните с тяхната хранителна стойност, еволюира внимателно, за да дефинира стойността на храната, така че организмите да могат да вземат адаптивни решения”, казва основният автор в проучването Дана Смол, тя е директор на центъра за Модерно хранене и физиологични изследвания към Йейлския университет. „Например, една мишка няма да рискува да излезе на открито и да се изложи на риск, ако храната е с малка енергийна стойност”, пояснява тя. „Изненадващо храната, която съдържа мазнини и въглехидрати, изпраща сигнали в мозъците ни чрез този механизъм. Нашите участници бяха много точни при оценяването на калориите от мазнини и много слаби в изчисляването на калориите от въглехидрати”, споделя още Дана Смол. „Нашето изследване показва, че когато двете се комбинират мозъците преувеличават енергийната стойност на храната”, продължава още тя. Работейки с колеги от Германия, Швейцария и Канада, Смол оценява нервните реакции на тестовите субекти, показвайки им снимки на храна. Участниците са били подложени на сканиране на мозъка, докато са им показвани изображения на различни снаксове, обикновено много мазни, понякога и много захарни, както и комбинация между двете. Учените са открили, че субектите са обръщали повече внимание на храна, която комбинира високи нива на мазнини и въглехидрати. Интересно е, че реакцията на тези храни в мозъка е по-силна отколкото при показване на изображения на любима храна. Храните, съдържащи мазнини и въглехидрати, не съществуват по естествен начин. Те са изкуствено създадени, като поничките и пицата. Единствената храна в природата съдържаща и двете неща е млякото. Новите обработени храни комбинират мазнини и въглехидрати и съществуват от едва 150 години, което е доста малко време и мозъците ни не са се нагодили все още. Изследването също така помага да се обясни защо повечето хора харесват мазна, високо въглехидратна храна и успяват доста лесно да преядат с нея. Това е, защото все още човешката ни физиология не е еволюирала, за да се справи със симулираното активиране на мастните и въглехидратни сигнализиращи пътища. Изследователите казват, че тези храни действително действат като наркотици за мозъка. Сподели:", "date": "2018.06.17", "title": "Вкусни изкушения! Пицата и поничките действат на мозъка като наркотици"}
{"url": "http://pik.bg/%D0%BF%D1%80%D0%BE%D0%B4%D0%B0%D0%B4%D0%BE%D1%85%D0%B0-%D0%BB%D1%8E%D0%B1%D0%BE%D0%B2%D0%BD%D0%BE-%D0%BF%D0%B8%D1%81%D0%BC%D0%BE-%D0%BE%D1%82-%D0%B0%D0%BD%D1%82%D0%BE%D0%B0%D0%BD-%D0%B4%D1%8C%D0%BE-%D1%81%D0%B5%D0%BD%D1%82-%D0%B5%D0%BA%D0%B7%D1%8E%D0%BF%D0%B5%D1%80%D0%B8-%D0%B7%D0%B0-240-500-%D0%B5%D0%B2%D1%80%D0%BE-news758678.html", "text": "Любовно писмо от Антоан дьо Сент-Екзюпери с рисунка на Малкия принц беше продадено на търг за 240 500 евро, съобщи Асошиейтед прес. Това беше най-скъпият лот на търга на \"Аркюриал\" с 49 ръкописа и рисунки от Сент-Екзюпери. Рисунката на Малкия принц е от 1942 г. На нея той седи зад бюро и държи много дълъг свитък - вероятно писмото от 11 страници, написано до жена. Според тръжна къща \"Аркюриал\" това може да е последното писмо на Сент-Екзюпери, преди самолетът му да изчезне през 1944 г. по време на полет през Втората световна война. \"Малкият принц\" е една от най-превежданите книги в света. Тя е публикувана през 1943 г. Сподели:", "date": "2018.06.17", "title": "Продадоха любовно писмо от Антоан дьо Сент-Екзюпери за 240 500 евро"}
{"url": "http://pik.bg/%D1%87%D0%B5%D1%80%D0%BD%D0%B0%D1%82%D0%B0-%D0%B7%D0%BB%D0%B0%D1%82%D0%BA%D0%B0-%D1%81%D0%B5-%D1%81%D0%BF%D0%B8%D1%85%D0%BD%D0%B0-%D0%B8%D0%B7%D0%BF%D0%BB%D0%B0%D1%88%D0%B8-%D1%84%D0%B5%D0%BD%D0%BE%D0%B2%D0%B5%D1%82%D0%B5-%D1%81%D0%B8-%D1%81-%D1%82%D0%BE%D0%B2%D0%B0-%D0%BA%D0%BE%D0%B5%D1%82%D0%BE-%D1%81%D0%B8-%D0%BF%D1%80%D0%B8%D1%87%D0%B8%D0%BD%D0%B8-%D1%81%D0%BD%D0%B8%D0%BC%D0%BA%D0%B0-news758613.html", "text": "Половин България и четвърт Румъния се разплакаха пред новата снимка на Черната Златка. Винаги пищната плеймейтка сега е направила нещо невероятно с фигурата си. Слаба е, вталена, но на феновете не им харесва. \"Злати, не изпадай в крайности! Не изглеждаш здрава!\", \"Това е най-ужасната ти снимка!\", \"Имаш дете, помисли за него, преди да прекрачиш границата!\", пишат съсипаните фенове, цитирани от ежедневник. Бургазлийката се вманиачи в здравите тренировки след раждането на сина си Миро. От снимката е видно, че по корема на Златка няма и грам мазнина, но подобни бръчки не са нормални за жена на нейната възраст. Сподели:", "date": "2018.06.17", "title": "ЧЕРНАТА ЗЛАТКА СЕ СПИХНА! Изплаши феновете си с това, което си причини... (СНИМКА)"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%BB%D0%B5%D0%B4%D0%B2%D0%B0-%D1%81%D0%BB%D0%B5%D0%B4-%D0%BF%D0%BE%D0%B4%D0%BF%D0%B8%D1%81%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D0%BC%D0%B5%D0%B6%D0%B4%D1%83-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B8-%D0%B3%D1%8A%D1%80%D1%86%D0%B8%D1%8F-news758647.html", "text": "В началото на следващата седмица, както информират от македонското правителство, на заседание на Министерски съвет трябва да бъде одобрено споразумението за името между Македония и Гърция и изпратено за разглеждане в парламента на страната, където то трябва да бъде ратифицирано, пише приближеното до бившето ръководство на ВМРО-ДПМНЕ скопско електронно издание „Курир“, цитирано от \"Фокус\". След ратификацията, договорът трябва да бъде подписан от президента на Македония Георги Иванов, който вече обяви, че няма намерение да го подкрепи. След като бъде разгледан в парламента, Законът за ратификация трябва да бъде приет с обикновено мнозинство – болшинството от присъстващите депутати, което, обяснява „Курир“, означава, че той може да бъде приет с гласовете на 31 народни представители при минимален кворум от 31 души. След това договорът ще бъде изпратен до президента Иванов, който има срок от седем дни да го подпише или да наложи вето, което най-вероятно ще се случи. След връщането на споразумението обратно в парламента, то трябва да бъде гласувано повторно, но този път с абсолютно мнозинство – 61 депутати от 120-местния парламент. В този случай споразумението ще бъде изпратено отново до държавния глава, който според Конституцията е длъжен да го подпише. Прилагането на договора ще се случва поетапно и той ще влезе в сила едва, след като двете страни го приложат съгласно вътрешните процедури. Ако някоя от двете страни не приложи договора, това означава, че той няма да важи. Последната дума за договореното ще имат македонските граждани на референдума, който трябва да се състои през септември или октомври. Сподели:", "date": "2018.06.17", "title": "Ето какво следва след подписването на договора между Македония и Гърция"}
{"url": "http://pik.bg/%D0%BD%D0%BE%D0%B2%D0%BE-20-%D0%BF%D1%80%D0%BE%D0%BF%D0%B0%D0%B4%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D1%82%D1%83%D1%80%D0%BD%D0%B5-%D0%BD%D0%B0-%D1%81%D0%BF%D0%B0%D0%B9%D1%81-%D0%B3%D1%8A%D1%80%D0%BB%D1%81-news758648.html", "text": "Обещаното турне на \"Спайс гърлс\", което щеше да донесе на певиците по 30 милиона британски лири, няма да се състои, съобщи Контактюмзик, цитирана от БТА. Очакваше се момичешката група да се събере отново за няколко проекта, сред които и световно турне. Макар и Виктория Бекъм да казваше, че няма да участва в турне, останалите - Мел Би, Мел Си, Ема Бънтън и Гери Хорнър, се надяваха, че мениджърът Саймън Фулър ще я убеди. \"Те имаха оферта за 150 милиона британски лири, с концерт на стадиона Уембли. При тези условия дори Мел Си, която преди това проявяваше неохота, подписа\" - каза неназован източник пред в. \"Сън от сънди\". Преди месец Мел Би обяви, че всички са подписали договори за завръщането си. Плановете обаче бързо се объркаха. Сега спайските са с усещането, че мениджърът им ги е използвал, за да се заговори отново за него. Предишното турне на група \"Спайс гърлс\" беше през 2007 г. - 2008 г. Те не са пели заедно от церемонията за закриване на Олимпийските игри в Лондон през 2012 г. Сподели:", "date": "2018.06.17", "title": "НОВО 20! Пропадна световното турне на Спайс гърлс"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D1%83%D1%80%D1%8F-%D1%83%D0%B4%D0%B0%D0%B2%D0%B8-%D0%B1%D0%B0%D0%BD%D0%BA%D1%8F-%D1%81%D1%82%D0%B0%D1%80%D0%B8%D1%8F%D1%82-%D0%BF%D1%8A%D1%82-%D0%B7%D0%B0-%D1%81%D0%BE%D1%84%D0%B8%D1%8F-%D0%B5-%D0%BF%D0%BE%D0%B4-%D0%B2%D0%BE%D0%B4%D0%B0-%D0%B2%D0%B8%D0%B4%D0%B5%D0%BE-news758675.html", "text": "Страшна буря удави Банкя, предава репортер на ПИК TV. Поройният дъжд, който продължава и към този момент, е наводнил стария път за София. Лошото време вече обхвана цялата столица, но най-засегнати от бурята са кварталите в полите на Витоша. Дъждът над София продължава и към този час. Синоптиците предупреждават, че лошото време в страната ще се запази и утре. Очаква се валежите постепенно да спрат от вторник. Утре атмосферата над страната ще се задържи неустойчива и отново ще има краткотрайни валежи с гръмотевични бури и градушки, на повече места и по-значителни в следобедните часове. Сподели:", "date": "2018.06.17", "title": "ИЗВЪНРЕДНО В ПИК TV! Буря удави Банкя! Старият път за София е под вода (ВИДЕО)"}
{"url": "http://pik.bg/%D0%BA%D0%B0%D1%81%D0%BF%D0%B5%D1%80-%D1%88%D0%BC%D0%B0%D0%B9%D1%85%D0%B5%D0%BB-%D1%81%D1%8A%D1%81-%D1%81%D1%83%D0%BF%D0%B5%D1%80-%D0%BF%D0%BE%D1%81%D1%82%D0%B8%D0%B6%D0%B5%D0%BD%D0%B8%D0%B5---%D1%81%D1%87%D1%83%D0%BF%D0%B8-%D1%80%D0%B5%D0%BA%D0%BE%D1%80%D0%B4-%D0%BD%D0%B0-%D0%B2%D0%B5%D0%BB%D0%B8%D0%BA%D0%B8%D1%8F-%D1%81%D0%B8-%D0%B1%D0%B0%D1%89%D0%B0-news758650.html", "text": "Вратарят на Дания Каспер Шмайхел подобри постижение на баща си - легендата Петер Шмайхел. Вчерашният рекорд на \"червения динамит\" да спечели пети пореден мач без допуснат гол е и рекорд на самия вратар, който вече има повече поредни мачове с \"чиста\" мрежа от баща си Петер, който е с четири, изчислява вестник Екип. Също така на името на Каспер има още един рекорд. Той не е допускал гол в 534 минути, а на баща му беше 470 минути без попадение. Сподели:", "date": "2018.06.17", "title": "Каспер Шмайхел със супер постижение - счупи рекорд на великия си баща"}
{"url": "http://pik.bg/%D0%B1%D1%83%D1%80%D0%B8-%D0%B8-%D0%BF%D0%BE%D1%82%D0%BE%D0%BF%D0%B8-%D0%B2%D1%80%D1%8A%D1%85%D0%BB%D0%B5%D1%82%D1%8F%D1%85%D0%B0-%D1%86%D1%8F%D0%BB%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BE%D0%B1%D0%B7%D0%BE%D1%80-news758676.html", "text": "Страшни бури и потопи удариха цяла България. Лошото време най-осезаемо се усети в София, Бургас и Дупница . Гръмотевична буря и силен дъжд обхванаха цялата столица днес. Интензивните валежи наводниха Банкя и оставиха под вода стария път за София. В Бургас бурята рани трима души. Дърво се стовари върху колата на младо семейство,а мъжът и жената, които получиха леки порезни рани. За щастие, 3-годишното им дете се размина без наранявания. Друга жена пострада сериозно, след като също беше затисната от паднало дърво. В Дупница поройните дъждове, които валят от вчера, разрушиха цяла улица. Към този момент няма данни за пострадали, но очевидци алармират, че има блокирани хора в домовете им. Сподели:", "date": "2018.06.17", "title": "Бури и потопи връхлетяха цяла България (ОБЗОР)"}
{"url": "http://pik.bg/%D0%B8%D0%BD%D1%82%D0%B5%D0%BD%D0%B7%D0%B8%D0%B2%D0%BD%D0%B8%D1%82%D0%B5-%D0%B2%D0%B0%D0%BB%D0%B5%D0%B6%D0%B8-%D0%BF%D0%BE%D0%B2%D0%B8%D1%88%D0%B8%D1%85%D0%B0-%D0%BD%D0%B8%D0%B2%D0%BE%D1%82%D0%BE-%D0%BD%D0%B0-%D1%80%D0%B5%D0%BA%D0%B8%D1%82%D0%B5-%D1%83-%D0%BD%D0%B0%D1%81-news758653.html", "text": "Повишили са се водните нива на реките Искър, Вит, Янтра, Въча, Тополница, Марица, Беленска, Тунджа и Харманлийска. Това показва анализът на хидрологичната обстановка през изминалото денонощие на база измерени водни стоежи и изчислени по временни ключови криви водни количества от оперативни конвенционални и автоматични хидрометрични станции на НИМХ. През последното денонощие водните нива на реките в по-голяма част от Дунавския басейн са се повишили, вследствие на валежи и оттичане. По-значителни изменения са отчетени по основната река Искър (при гр. Нови Искър - -59/+78 см, при с. Ребърково - -33/+43 см, при с. Ореховица - -9/+33см) и в долните течения на река Вит (при с. Биволаре - -27/+33 см) и река Янтра (при с. Каранци - -8/+40 см). В останалата част от басейна водните нива са с изменение в граници от -18 см до +18 см. Водните количества в средното и долно течение на р. Искър са около праговете за високи води, а в останалата част от басейна около и над праговете за средни води. Без съществени изменения са речните нива в Черноморския басейн. Регистрирани са понижения на водните нива в реките от басейна до -2 см. Водните количества на реките в басейна са около праговете за средни води. Водните нива на реките в по-голяма част от Източнобеломорския басейн са се повишили. Значителни изменения, в резултат от работата на хидротехнически съоръжения са регистрирани по р. Въча (-132/+130 см), р. Тополница при с. Поибрене (-23/+26см) и р. Марица при гр. Плодвив (-25/+38 см). По-значителни колебания в резултат на валежи са отчетени на р. Беленска при гара Чумерна (-50/+67 см) р. Тунджа при гр. Павел баня (-6/+24 см) и р. Харманлийска при гр. Харманли (-22/+24 см). Регистрираните колебания в останалата част от басейна са от -19 см до +18 см. Водните количества на реките в басейна са около праговете за средни води. Водните нива на реките в Западнобеломорския басейн са се понижили или са останали без съществени изменения. Регистрираните колебания на речните нива в басейна са от -13 см до +10 см. Водните количества на реките в басейна са около и под праговете за високи води. Сподели:", "date": "2018.06.17", "title": "Интензивните валежи повишиха нивото на реките у нас"}
{"url": "http://pik.bg/%D0%BF%D0%B0%D0%B7%D0%B0%D1%80%D0%BB%D1%8A%D0%BA-%D0%B5%D0%B2%D0%B0-%D0%BE%D1%82-%D1%82%D0%BE%D0%BD%D0%B8%D0%BA%D0%B0-%D0%BA%D0%BB%D0%B5%D0%BA%D0%BD%D0%B0-%D0%BD%D0%B0-%D0%B1%D1%80%D0%B0%D0%B4%D1%8A%D1%80%D0%B0-%D0%B5%D1%82%D0%BE-%D1%81%D1%80%D0%B5%D1%89%D1%83-%D0%BA%D0%B0%D0%BA%D0%B2%D0%B8-%D0%BF%D0%B0%D1%80%D0%B8-%D1%89%D0%B5-%D1%8F-%D0%B3%D0%BB%D0%B5%D0%B4%D0%B0%D0%BC%D0%B5-%D0%B2-%D1%81%D0%B5%D0%B8%D1%80%D0%B4%D0%B6%D0%B8%D0%B9%D1%81%D0%BA%D0%BE%D1%82%D0%BE-news758469.html", "text": "30 бона е офертата към Ева Найденова - легендарната певица от \"Тоника\", за да участва в новия сезон на \"Биг Брадър\". Досега Ева не се съгласяваше да участва в шоуто, тъй като го намира за безумно. Продуцентите удвоили сумата от 15 000 лева и вече й предлагат 30 хилядарки. Имаше слухове, че оферти са отправени към Васил Найденов и Георги Христов, но те не се съгласили дори за много пари. Ева пък за разлика от предишни години сега била с доста по-добро отношение към шоуто. През седмицата тя направи и доста силно участие в \"Черешката на тортата\", което й дало допълнителен стимул да влезе после и в Брадъра. Там обаче щяла да иска отношение и каквото се полага на звездния й статут, като една от най-обичаните български певици. Засега единствената сигурна участничка е плеймейтката Нора Недкова. В последно време тя се сдоби с лоша слава на скандалджийка, която се мисли за ВИП, но без особено покритие. Точно лошата слава било нещото, заради което други известни личности не искат да влязат в шоуто, пише \"Телеграф\". Сподели:", "date": "2018.06.17", "title": "ПАЗАРЛЪК! Ева от \"Тоника\" клекна на Брадъра! Ето срещу какви пари ще я гледаме в сеирджийското шоу"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BE%D0%B1%D0%B8%D0%BA%D0%B0%D0%BB%D1%8F-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4%D1%81%D0%BA%D0%BE-%D1%83%D1%82%D1%80%D0%B5-news758624.html", "text": "Това съобщиха от пресцентъра на партията. В 9.30 ч. Цветан Цветанов ще се срещне в сградата на Община Благоевград с кмета на града д-р Атанас Камбитов. В 10.15 ч. в общинския офис на партията на бул. „Св. св. Кирил и Методий“ ще започне срещата на Цветанов с новото общинско ръководство на ГЕРБ в Благоевград. В 12:00 ч. в конферентната зала на хотел „Лъки-Банско” е предвидена среща на  Цветан Цветанов с кмета на Община Банско Георги Икономов и с общинското ръководство. Час по-късно в общинския офис на ГЕРБ-Разлог, намиращ се ул. „Възраждане” 16, ще започне срещата на Цветанов с ръководството на партията в Разлог. На срещата ще присъства и кметът на Разлог инж. Красимир Герчев. В 16.00 часа в Гърмен ще започне срещата на председателят на ПГ на ГЕРБ с общинските партийни ръководства на Сатовча, Хаджидимово и Гърмен. Разговорът ще се проведе в заседателната зала на Община Гърмен. За 18.00 часа е насрочена среща с актива на ГЕРБ в община Гоце Делчев. Събитието ще се проведе в партийния офис в града. Председателят на ПГ на ГЕРБ и зам.-председател на партията Цветан Цветанов ще посети област Благоевград на 18 юни 2018 година (понеделник). Той ще бъде придружаван от народния представител и областен координатор на ГЕРБ - Благоевград Даниела Савеклиева и народните представители на ГЕРБ от Благоевградска област. Сподели:", "date": "2018.06.17", "title": "Цветанов обикаля Благоевградско утре"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D0%BA%D0%B0%D0%BD%D0%B4%D0%B0%D0%BB-%D0%B7%D0%B0-%D0%BA%D0%B0%D0%BB%D0%BE%D1%80%D0%B8%D0%B8-%D0%BC%D0%B8%D1%82%D0%BA%D0%BE-%D0%BF%D0%B0%D0%B9%D0%BD%D0%B5%D1%80%D0%B0-%D0%B1%D0%B5%D1%81%D0%B5%D0%BD-%D0%BD%D0%B0-%D0%B4%D0%B5%D1%81%D0%B8-%D1%81%D0%BB%D0%B0%D0%B2%D0%B0---%D0%B3%D1%83%D0%B1%D0%B8-%D1%85%D0%B8%D0%BB%D1%8F%D0%B4%D0%B8-%D0%BB%D0%B5%D0%B2%D0%BE%D0%B2%D0%B5-%D0%B7%D0%B0%D1%80%D0%B0-news757047.html", "text": "Продуцентът на \"Пайнер\" инж. Митко Димитров търпи огромни загуби заради трътката на Деси Слава! Блондинката от Раднево роди второто си дете в края на миналата година, но формата й е отчайваща. Деси Слава е предразположена към напълняване и дори още преди да зачене от наполовина по-младия от нея боксьор Благой Найденов не бе сред фиданките на чалга сцената. По време на бременността си гласовитата певица никак не се ограничаваше на масата и след като спря участията, единственото й ежедневно задължение бе да обиколи щандовете м най-близкия супермаркет до апартамента си край хотел \"Маринела\" и да се отбие през магазинче с шоколадови изкушения, засичали са я папараците на ПИК TV. Шест месеца след раждането обаче певицата продължава да има огромни проблеми с килограмите. Нейни колежки, които също минаха през родилното в последните година-две, като Джена и Емилия например, за по-малко от три месеца възвърнаха формата си и отново се качиха на сцената, за да докарват доходи в касичката на Пайнера. Деси обаче не си давала никакъв зор, за да изгори паласките и да прибере ханша, коментират я колежки. Макар да живее със спортист, дори той не успявал да я накара да влезе в залата, за да поправи щетите по фигурата си, натрупани от безразборното ядене пред 9-те месеца. Пайнера очаквал повече старание от Деси Слава и търпението му вече било на привършване. Понеже участията във фирмата се планират година напред, още през есента продуцентът вкарал в графиците и блондинката, тъй като разчитал, че по това време на годината тя вече ще е в състояние да работи, научи ПИК. Сега обаче заради трътката й, Митко Пайнера се излагал пред партньорите си - собствениците на големите чалгарници из страната, като за участията на Деси Слава им пращал други певици. Сподели:", "date": "2018.06.17", "title": "ПЪРВО В ПИК! СКАНДАЛ ЗА КАЛОРИИ! Митко Пайнера бесен на Деси Слава - губи хиляди левове заради мощната й трътка"}
{"url": "http://pik.bg/%D0%B2-%D1%81%D0%B5%D0%B2%D0%B5%D1%80%D0%BE%D0%B8%D0%B7%D1%82%D0%BE%D1%87%D0%BD%D0%B0-%D0%BB%D0%B8%D0%B1%D0%B8%D1%8F-%D0%B5-%D1%81%D1%82%D1%80%D0%B0%D1%88%D0%BD%D0%BE-%D0%B2%D0%BE%D0%B4%D1%8F%D1%82-%D1%81%D0%B5-%D0%BE%D0%B6%D0%B5%D1%81%D1%82%D0%BE%D1%87%D0%B5%D0%BD%D0%B8-%D0%B1%D0%B8%D1%82%D0%BA%D0%B8-news758652.html", "text": "Самопровъзгласилата се Либийската национална армия (ЛНА), командвана от Халифа Хафтар - най-влиятелната фигура в Източна Либия, обяви днес \"голямо настъпление\" за прогонване на съпернически групировки от петролни обекти в североизточните части на Либия, предаде Франс прес. В четвъртък въоръжените групировки атакуваха петролните терминали в Рас Лануф и Ал Седра (в сърцето на т.нар. \"Петролен полумесец\" на Либия), на около 650 км източно от столицата Триполи, вече повредени от подобни действия през 2016 и 2017 г. Президентът на либийската Национална петролна компания (НПК) Мустафа Санала предупреди преди няколко дни за опасност от \"национално бедствие\", ако прекъсването на износа в резултат на атаките продължи. \"Предприехме голяма офанзива с подкрепата на военновъздушните сили за прогонване на милициите на /Ибрахим/ Джадран и съюзниците им\", заяви за АФП говорителят на ЛНА генерал Ахмед ал Месмари. Джадран, който в миналото командваше корпуса Охранители на петролните инсталации, отговарящ за сигурността в Петролния пълумесец, редовно отправя предизвикателства както към властите в Триполи, така и към тези в Източна Либия. Той успя да блокира износа на петрол от района в течение на две години, преди да бъде прогонен от ЛНА през септември 2016 г. В четвъртък Джадран обяви във видео, че е сформирал съюз, с който смята да си върне контрола над петролните обекти. Националната петролна компания предупреди вчера за риск от екологична катастрофа заради пожар в петролен резервоар, засегнат от боевете при терминала в Рас Лануф. В четвъртък НПК съобщи, че спира износа от Рас Лануф и Ал Седра заради насилието и призова за незабавно и безусловно изтегляне на милициите на Ибрахим Джадран. В петък шефът на компанията каза, че дневното производството на петрол може да спадне до 400 000 барела. Преди падането на режима на Муамар Кадафи през 2011 г. Либия, за която петролът е жизненоважен, произвеждаше по 1,6 милиона барела на ден. След рухването на режима производството на суров петрол намаля до една пета от някогашното количество, преди в края на 2017 г. отново да се засили и да надхвърли един милион барела дневно. Сподели:", "date": "2018.06.17", "title": "В Североизточна Либия е страшно, водят се ожесточени битки"}
{"url": "http://pik.bg/%D0%B2-%D0%B8%D1%81%D0%BF%D0%B0%D0%BD%D0%B8%D1%8F-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B8-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F%D1%82-%D0%BA%D0%BE%D1%80%D0%B0%D0%B1-%D1%81-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D1%81%D0%BF%D0%B0%D1%81%D0%B5%D0%BD%D0%B8-%D0%BE%D1%82-%D0%B0%D0%BA%D1%83%D0%B0%D1%80%D0%B8%D1%83%D1%81-news758673.html", "text": "Корабът \"Орионе\" на италианския военноморски флот с последната група мигранти, спасени от кораба \"Акуариус\" в Средиземно море, пристигна на испанското пристанище Валенсия, предаде ДПА, като се позова на съобщение в Туитър на испанското подразделение на Върховния комисариат на ООН за бежанците (ВКБООН). \"Орионе\" пристигна с около 250 мигранти и бежанци от \"Акуариус\". От Испанското бюро на ВКБООН казаха, че хуманитарни работници са разговаряли с част от непридружените непълнолетни, които идвали от Етиопия, Судан и Еритрея. \"Ужасяващи истории: насилствено изселване, задържане, малтретиране и посегателства от страна на дилъри, трафиканти и милиции по пътя през Судан и Либия\", писа бюрото. Преди \"Орионе\" във Валенсия пристигна друг италиански кораб - \"Датило\" - с 274 мигранти, а после и самият \"Акуариус\", със 106 мигранти. Испанската полиция съобщи, че пристигналите мигранти ще имат 45 дни, преди да започнат да уреждат правния си статут в Европа. Служители на службите за спешна помощ казаха, че някои от мигрантите са в шок от преживяното. Испанските власти казаха, че ще проучат всеки отделен случай, за да установят кой има право на убежище, посочва Асошиейтед прес. Испания предложи да приеме мигрантите от \"Акуариус\", след като миналата седмица Италия и Малта отказаха. Испанският министър на миграцията Магдалена Валерио каза, че сагата на мигрантите от \"Акуариус\" би трябвало да накара Европейския съюз да промени из основи имиграционната си политика. Организацията \"Лекари без граници\", наела заедно с друга НПО - \"Ес О Ес Медитеране\" - кораба \"Акуариус\", разкритикува отношението към мигрантите, спасени край бреговете на Либия, но принудени да останат в морето цяла седмица, преди да пристигнат днес в Испания, посочва Франс прес. \"Макар Италия да е права, че европейските правителства не поемат своя дял от грижата за бежанците, нищо не оправдава унизителното отношение към пътниците на \"Акуариус\", заяви в комюнике координаторката на спешните операции в \"Лекари без граници\" Карлин Клейер. \"Скандално е, че италианските власти затвориха пристанищата си за тези 630 спасени и ги накараха ненужно да бродят в морето заради един политически избор\", допълни тя. \"Мъжете, жените и децата на борда на \"Акуариус\" са избягали от войната и мизерията, преживели са ужасите в Либия, прехвърляха ги от един кораб на друг като стока, а пътуването им по море беше излишно удължено, при толкова тежки условия\", подчерта координаторката. Преди да стигнат до Валенсия спасените 629 души от 26 страни са предприели опасно пътуване от 1500 км, припомня АФП. В съобщение в Туитър папа Франциск призова хората да помагат на мигрантите и бежанците с конкретни жестове на солидарност. Папата засегна темата за миграцията и в неделната си проповед. Той прикани правителствата по света \"да осигурят - отговорно и човечно - помощ и закрила на хората, принудени да напуснат страните си\". \"Но и всеки от нас трябва да бъде близо до бежанците, да намери мигове за срещи с тях, да цени приноса им, така че те да могат по-добре да се приобщят към приемните си общности\", изтъкна Светият отец - син на италианци, емигрирали в Аржентина. Италианският вътрешен министър и вицепремиер Матео Салвини днес заяви, че отказа на Италия да приема кораби на хуманитарни организации със спасени мигранти \"е признак, че нещо се променя\", че страната повече \"не е изтривалката на Европа\". На митинг за местните избори в град близо до Милано Салвини каза също, че Италия \"вече не е окупирана и повече не е роб\" на Европа. Салвини благодари на Испания, че е приела 629-те мигранти и изрази надежда тя да приеме \"още 66 629\". Четиридесет и двама мигранти, спасени тази седмица от американски военен кораб при корабокрушение край Либия, бяха прехвърлени на плавателен съд на италианската брегова охрана и се очаква да пристигнат на италианско пристанище, предаде АФП, като се позова на италиански медии. При корабокрушението са загинали 12 души. На кораба \"Дичоти\" на бреговата охрана вече имало към 500 мигранти, спасени тази седмица при операции в крайбрежието на Либия. В последните години в Италия пристигнаха около 600 000 спасени мигранти, припомня АП. Водачката на френската крайна десница Марин Льо Пен разкритикува правителствено решение Франция да приеме част от пристигналите във Валенсия мигранти. Тя изрази крайно безпокойство, че това маже да се приеме като сигнал, че френските граници остават отворени, и приветства Италия за отказа да приема кораби с мигранти. Миграцията ще е основна тема и на европейската среща на върха в Брюксел на 28 и 29 юни. Сподели:", "date": "2018.06.17", "title": "В Испания пристигна и последният кораб с мигранти, спасени от \"Акуариус\""}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%BE-%D0%BD%D0%B5-%D1%81%D0%BF%D0%BE%D0%B4%D0%B5%D0%BB%D1%8F%D1%82-%D1%83%D1%81%D0%BF%D0%B5%D1%88%D0%BD%D0%B8%D1%82%D0%B5-%D1%85%D0%BE%D1%80%D0%B0-%D1%81-%D0%BA%D0%BE%D0%BB%D0%B5%D0%B3%D0%B8%D1%82%D0%B5-%D1%81%D0%B8-news758626.html", "text": "Д-р Травис Бредбъри обяснява как да се справяме по-добре в кариерно отношение. Един от начините е да се поучим от поведението на успелите хора. Какво не споделят те в офиса с колегите си? Последното нещо, което някой иска да чуем в офиса, е, че някой мрази работата си. По този начин този, който го е казал, се превръща в обратното на „отборен играч“. Това поведение влошава етиката на работното място. Винаги ще има некомпетентни служители. Вероятно всеки един в офиса знае кой от колегите му е точно такъв. Ако нямате възможността да му помогнете да се усъвършенства или да го уволните, не казвайте нищо срещу него. Вашите родители може да се чувстват щастливи, когато им казвате колко пари печелите. На работното място този въпрос е неподходящ. Не е възможно заплатите на всички в офиса да бъдат напълно честни. Винаги се създават проблеми, когато заплащането на всеки един от служителите стане общо достояние. Всеки се отнася различно спрямо тази тема, поради което е препоръчително да не се поставя на масата току-така. Последното нещо, което шефът ви иска да види, когато влезе във Facebook, са ваши снимки с напитка в ръка или пък други примери за вашето поведение в социалните мрежи. Това са на пръв поглед дребни неща, но правят впечатление. Дори сексуалният ви живот да е напълно блестящ, информация, свързана с него, не бива да изтича на работното място. Разкриването на негативните ви страни на работното място може да има опустошителен ефект върху кариерата ви. Сподели:", "date": "2018.06.17", "title": "Вижте какво не споделят успешните хора с колегите си"}
{"url": "http://pik.bg/%D0%B4%D0%B2%D0%B5-%D0%BA%D0%BE%D0%BB%D0%B8-%D1%81%D0%B5-%D1%83%D0%B4%D0%B0%D1%80%D0%B8%D1%85%D0%B0-%D0%BD%D0%B0-%D0%BF%D0%B0%D1%80%D0%BA%D0%B8%D0%BD%D0%B3-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news758627.html", "text": "Малко преди 13:00 часа на 16 юни (събота) два леки автомобила са се блъснали на паркинг във Враца, съобщиха от полицията, цитирани от Булнюз. И двамата участници в инцидента са жители на областния град. 35-гдишният Т.Ц., управлявал автомобила си „Сеат Ибиза”, а 31-годишният Ц.Ц. бил зад волана на своя „Опел Мерива”. Двамата водачи имат сравнително дълъг стаж в шофирането. Т.Ц. има 9 години стаж в категория „В“, а Ц.Ц. – 13 години в същата категория. Пострадали при инцидента няма. Щетите по автомобилите са в процес на изясняване, както и причините за злополуката. Водачите били тествани за наличие на алкохол, но резултатите се оказали отрицателни. Сподели:", "date": "2018.06.17", "title": "Две коли се удариха на паркинг във Враца"}
{"url": "http://pik.bg/%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8-%D0%BE%D1%82-%D0%B5%D0%B2%D1%80%D0%BE%D0%BF%D0%B0-%D0%BF%D0%BE%D1%81%D0%B5%D1%82%D0%B8%D1%85%D0%B0-%D0%BE%D0%B1%D0%BB%D0%B0%D1%81%D1%82-%D1%80%D1%83%D1%81%D0%B5-news758656.html", "text": "Посланиците в Букурещ на Литва, Хърватия, Германия, Португалия, Кипър, Италия, Словения, Швейцария и България са били на посещение в област Русе. Това съобщават от областната управа в крайдунавския град. Дипломатите са били посрещнати на Басарбовския скален манастир от областния управител на Русе Галин Григоров, от депутата Пламен Нунев и от кмета на Басарбово Николай Колев. Посланиците са заявили, че изключително рядко може да се види подобно съчетание между природа, културно и историческо наследство, като повечето от тях са заявили, че за първи път посещават региона. По време на срещата Григоров е отбелязал значението на добрите международни взаимоотношения, като, по думите му, освен традиционните икономически връзки е необходимо да се поставя акцент и върху културното наследство. Областният управител на Русе е поканил дипломатите да посетят отново крайдунавския град и да се запознаят с неговото културно-историческо наследство. Инициативата е била организирана от посолството на България в Букурещ и е по повод на българското европредседателство. Сподели:", "date": "2018.06.17", "title": "Дипломати от Европа посетиха област Русе"}
{"url": "http://pik.bg/%D0%BC%D0%BE%D0%B3%D0%B5%D1%80%D0%BD%D0%B8-%D0%BD%D0%B0%D0%B4%D1%8F%D0%B2%D0%B0%D0%BC-%D1%81%D0%B5-%D1%87%D0%B5-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%89%D0%B5-%D0%B1%D1%8A%D0%B4%D0%B5-%D0%B2%D0%B4%D1%8A%D1%85%D0%BD%D0%BE%D0%B2%D0%B5%D0%BD%D0%B8%D0%B5-%D0%B7%D0%B0-%D0%BC%D0%BD%D0%BE%D0%B3%D0%BE-%D0%BB%D0%B8%D0%B4%D0%B5%D1%80%D0%B8-%D0%B2-%D1%80%D0%B5-news758623.html", "text": "„Фокус“, цитиран от \"Фокус\". Това е исторически ден за двете страни, но и за Европейския съюз и за Балканите, заяви върховният представител за външната политика и сигурността на ЕС Федерика Могерини при пристигането си в Отешево, след подписването на договора за името, предава македонският „Много бяха скептични относно споразумение и дали двамата министър-председатели и външните министри им ще го постигнат. Двете страни накараха Европа да се гордее с постигнатото споразумение, при което печелят всички. Надявам се, че това ще бъде вдъхновение за мнозина в региона да предприемат смели стъпки, както и за цяла Европа. Това споразумение показа на Европа и на света, че всеки проблем може да бъде решен чрез диалог и лидерство“, заяви Могерини. Тя обяви, че ЕС ще следи изпълнението на споразумението, защото „ това е важно не само за двете страни, но и за Европа и света“. Сподели:", "date": "2018.06.17", "title": "Могерни: Надявам се, че споразумението за Македония  ще бъде вдъхновение за много лидери в региона"}
{"url": "http://pik.bg/%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%BF%D0%BE%D0%B4%D0%BF%D0%B8%D1%81%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D0%B5-%D1%81%D1%82%D0%B0%D1%80%D1%82-%D0%BA%D1%8A%D0%BC-%D0%B5%D0%B2%D1%80%D0%BE%D0%B8%D0%BD%D1%82%D0%B5%D0%B3%D1%80%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news758643.html", "text": "Подписването на договора за името ще стартира процеса на евроинтеграция на Македония. Това каза българският министър на външните работи Екатерина Захариева пред БНР във връзка с подписването на договора между Гърция и Македония за решаване на спора за името. По думите й това ще даде начало на процеса на евроинтеграция на Македония. „Вярвам, че усилията, които полагат двете правителства в Гърция и в Македония, че усилията, които полага и ще продължи да полага България и българското правителство, и целият Европейски съюз, и не само целия Европейския съюз, а и целият свят, да се приключи този 27-годишен спор, ще доведат дотам, че на 26-ти - 30-ти Република Македония да започне преговорите“, каза Захариева. Тя допълни, че приоритетът на Българското европредседателство за Западните Балкани ще бъде продължен и от следващите ротационни председатели на ЕС. „Австрийският канцлер и австрийският външен министър обявиха, че те ще продължат, след което румънците също. Хърватският президент, когато беше в София, обяви пред всичките 28 лидери с шестте балкански лидери, че той по време на тяхното председателство през 2020 г., ще направят също така, т.е. идеята е процесът, а и нашата цел беше, да не приключи в рамките на шестте месеца. Очевидно направихме процеса необратим“, каза тя. Сподели:", "date": "2018.06.17", "title": "Екатерина Захариева: Подписването на договора е старт към евроинтеграцията на Македония"}
{"url": "http://pik.bg/%D0%BD%D0%B0-%D0%BC%D0%BE%D0%BD%D0%B4%D0%B8%D0%B0%D0%BB%D0%B0-%D1%88%D0%BE%D0%BA-%D0%B7%D0%B0-%D0%B1%D1%83%D0%BD%D0%B4%D0%B5%D1%81%D1%82%D0%B8%D0%BC%D0%B0---%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D0%BD%D0%B0-%D0%BB%D1%83%D0%B6%D0%BD%D0%B8%D0%BA%D0%B8-%D0%B2-%D0%B6%D0%B5%D1%81%D1%82%D0%BE%D0%BA%D0%B0-%D0%B1%D0%B8%D1%82%D0%BA%D0%B0---%D0%B0%D1%86%D1%82%D0%B5%D0%BA%D0%B8%D1%82%D0%B5-news758659.html", "text": "Действащият първенец на планетата Германия сензационно загуби с 0:1 от Мексико в двубой от група \"F\" на Световното първенство по футбол в Русия, който се игра на стадион \"Лужники\". Световният шампион проведе изключително слабо за стандартите си първо полувреме, в което се пропукваше в отбрана при почти всяка атака на своя противник. В същото време ацтеките действаха изключително смело и не демонстрираха никакъв респект към скърцащата германска машина. Десетина минути преди почивката се случи и логичното, защото Ървинг Лозано матира Мануел Нойер с плътен удар в долния ляв ъгъл, получавайки подаване от Хавиер Ернандес - Чичарито. През второто полувреме момчетата на Йоахим Льов имаха осезаемо предимство и отправиха куп удари, но така и не можеха да създадат чиста голова възможност, с която да материализират превъзходството си. Мексико се нуждаеше от около една минута в мача, за да създаде първата интересна ситуация чрез Лозано, но мощният му шут бе блокиран от Джером Боатенг в последния възможен момент. Германия отговори с бърза акция отдясно и удар по диагонала по земя на Тимо Вернер, но топката мина покрай целта. Дори Матс Хумелс се беше включил в предни позиции и стреля точно с левия крак, но Очоа не беше изненадан. Малко след това се откри страхотна възможност за загубилия своята скорост Чичарито. Хавиер Ернандес получи отляво, но се забави и пропусна уникална възможност да стреля сам срещу Нойер. На отсрещната врата Тимо Вернер овладя в пеналта, завъртя се и би светкавично с левачката, но Очоа улови уверено! Десетина минути преди почивката Мексико напълно заслужено откри резултата чрез Ървинг Лозано, който получи от Ернандес, финтира защитник и прати топката в долния ляв ъгъл с мощен удар. Бундестимът се опита да намери светкавичен отговор, но първо шутът от въздуха на Сами Кедира беше блокиран, а след това перфектното изпълнение на Тони Кроос от фаул разтресе напречната греда, като в тази ситуация Очоа изби кълбото с върха на пръстите си. След почивката Германия се опита да изнесе играта в половината на съперника и отчасти успяваше, но така и не стигаше до нито една опасна ситуация. Преди изтичането на час игра двама мексиканци бяха останали сами срещу Джером Боатенг при бърза контраатака, но Чичарито и Вела не се разбраха и пропуснаха невероятен шанс да пратят световния шампион в тежък нокдаун. В средата на втората част  Кимих отправи изненадващ удар със задна ножица в наказателното поле на Мексико след центриране на Джером Боатенг. При бърза контра на Мексико Чичарито излезе сам срещу Нойер, но бе настигнат и натиснат от Хумелс, след което падна на тревата, но бе отсъден фаул в атака. Двайсетина минути преди края на мача Марко Ройс отправи бомбен изстрел по диагонала, но кълбото профуча над целта. Малко след това на терена се появи легендата на Мексико Рафаел Маркес, който записа участие на пето световно първенство. Последваха удари на Кроос и Дракслер, но първият се оказа неточен, а вторият беше блокиран. После Лаюн на два пъти излезе на върха на атаката при бързи контри на мексиканците, но неизменно стреляше високо. В 87-ата минута Марио Гомес получи отлична възможност след подаване отдясно, но не успя да уцели вратата на съперника отблизо, акцентира \"Гол\". Германия - Мексико 0:1 0:1 Ървинг Лозано - 35' Нойер, Боатенг, Хумелс, Платенхардт (Гомес - 79'), Кимих, Кедира (Ройс - 60'), Кроос, Йозил, Мюлер, Дракслер, Вернер (Брандт - 86') Очоа, Аяла, Салседо, Лаюн, Морено, Ерера, Галярдо, Гуардадо (Маркес - 74'), Вела (Алварес - 58'), Лозано (Хименес - 66'), Чичарито Сподели:", "date": "2018.06.17", "title": "На Мондиала! Шок за Бундестима - земетресение на \"Лужники\"! В жестока битка - \"ацтеките\"..."}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B7%D0%B0-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8%D1%8F-%D0%B4%D0%BE%D0%B3%D0%BE%D0%B2%D0%BE%D1%80-%D1%81-%D0%B3%D1%8A%D1%80%D1%86%D0%B8%D1%8F-%D1%80%D0%B5%D0%B3%D0%B8%D0%BE%D0%BD%D1%8A%D1%82-%D0%B2%D0%B5%D1%87%D0%B5-%D0%B8%D0%BC%D0%B0-%D0%B5%D0%B4%D0%BD%D0%B0-%D0%BD%D0%BE%D0%B2%D0%B0-%D1%80%D0%B5%D0%B0%D0%BB%D0%BD%D0%BE-news758603.html", "text": "Какъв невероятен, красив ден от историята ни. Нека щастието ни бъде с нас и за напред. Така започна изказването си на брега на Преспанското езеро във връзка с подписването на договора за новото име на Македония премиерът на страната Зоран Заев, цитиран от Нова телевизия. \"Когато имаш вяра, мечта и надежда – можеш да преместваш планини - перифразира Заев мисли на философът Аристотел. - С Гърция наистина преместихме планини. Във времена, когато имаше много недоверие, ние сложихме край на един спор, продължил години. Това бяха три десетилетия на несигурност по отношение на несигурност за нашето бъдеще. Този договор ни дава вдъхновение и кураж. Вдъхновение да започнем нови инициативи, които да допринесат за добрия живот на гражданите и на Македония, и на Гърция. Този договор ни дава нов приятел. С Гърция ще бъдем партньори и сътрудници. Полагаме основи на пътя за общото ни бъдеще\". Заев бе категоричен, че след подписването на този договор регионът вече има една нова реалност. „Вече живеем в свят, в който сме много зависими един от друг – разясни премиерът на Македония. - Имаме задължението да улесним търговските взаимоотношения. Изолацията не носи приходи за никого. Това е съобщение към тези, които са против договора и в двете държави. Гърците, македонците, европейците са по-силни от страха. Европейското семейство не приема страха. Европа не приема ксенофобията. Горди сме с този договор\". Сподели:", "date": "2018.06.17", "title": "Премиерът на Македония за историческия договор с Гърция: Регионът вече има една нова реалност"}
{"url": "http://pik.bg/%D1%81%D1%82%D1%80%D0%B0%D1%85%D0%BE%D0%B2%D0%B8%D1%82%D0%B0-%D0%B1%D1%83%D1%80%D1%8F-%D0%B2%D1%80%D1%8A%D1%85%D0%BB%D0%B5%D1%82%D1%8F-%D0%B1%D1%83%D1%80%D0%B3%D0%B0%D1%81-%D1%83%D0%BB%D0%B8%D1%86%D0%B8%D1%82%D0%B5-%D1%81%D0%B5-%D0%BF%D1%80%D0%B5%D0%B2%D1%8A%D1%80%D0%BD%D0%B0%D1%85%D0%B0-%D0%B2-%D1%80%D0%B5%D0%BA%D0%B8-%D0%B2%D0%B8%D0%B4%D0%B5%D0%BE-news758642.html", "text": "Страшна буря, придружена с градушка, удари Бургас. Малко след 14:00 ч. над града се свечери, вятърът се засили и буквално за няколко минути настъпи апокалипсис, предава Флагман.бг. Заваля пороен дъжд с градушка, с големина на грахови зърна. Бурята продължи около половин час. Толкова беше достатъчно, за да превърне улиците в реки и да парализира движението в града. \"Най-страшно беше на плажа. Хората се скриха по заведенията, около тях хвърчаха чадъри, вятърът събори и съблекалните. Дано няма пострадали\", предава очевидец, заснел и видео от плажа. Сподели:", "date": "2018.06.17", "title": "Страховита буря връхлетя Бургас, улиците се превърнаха в реки (ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%83%D0%B6%D0%B0%D1%81-%D0%BD%D0%B0-%D0%B2%D1%85%D0%BE%D0%B4%D0%B0-%D0%BD%D0%B0-%D0%B1%D1%83%D1%80%D0%B3%D0%B0%D1%81---%D0%B4%D1%8A%D1%80%D0%B2%D0%BE-%D1%81%D0%B5-%D1%81%D1%82%D0%BE%D0%B2%D0%B0%D1%80%D0%B8-%D0%B2%D1%8A%D1%80%D1%85%D1%83-%D0%BA%D0%BE%D0%BB%D0%B0-%D0%B8-%D0%B7%D0%B0%D1%82%D0%B8%D1%81%D0%BD%D0%B0-%D0%BC%D0%BB%D0%B0%D0%B4%D0%BE-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-news758644.html", "text": "Ураганният вятър и поройният дъжд, които се изляха над Бургас преди броени минути, станаха причина за пътен инцидент, който може да е отнел и човешки живот. За това алармира очевидец, който към момента е преминал по главния път от Созопол за Бургас. При входа на Бургас, близо до бензиностанция \"Лукойл\" огромно дърво се е сринало на платното и е затиснало сиво Рено. Очевидецът твърди, че вътре има мъж зад волана, жена, както и малко дете. Дежурните на тел. 112 вече са алармирани за инцидента. Има със сигурност ранени. Детенцето плаче, но изглежда невредимо, предава Флагамн.бг. Сподели:", "date": "2018.06.17", "title": "ИЗВЪНРЕДНО! Ужас на входа на Бургас - дърво се стовари върху кола и затисна младо семейство"}
{"url": "http://pik.bg/%D0%B0%D0%BA%D1%86%D0%B8%D1%8F-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D1%83%D1%81%D1%82%D0%B0%D0%BD%D0%BE%D0%B2%D0%B8-%D0%BD%D0%B0%D0%B4-700-%D0%BD%D0%B0%D1%80%D1%83%D1%88%D0%B5%D0%BD%D0%B8%D1%8F-%D1%81%D0%B0%D0%BC%D0%BE-%D0%B7%D0%B0-%D0%B4%D0%B5%D0%BD-news758597.html", "text": "Само на 16 юни (събота) по време на акция на Пътна полиция на територията на Пазарджик и автомаигстрала „Тракия“ са били установени общо 702 нарушения, съобщават от полицията в Пазарджик, цитирани от Трафикнюз. Най-много от тях - 603, са за превишена скорост, установени с мобилна камера. За другите нарушения са съставени общо 37 акта и 47 фиша. Образувани са 2 бързи производства по 345 ал.2 (без регистрационни табели), засечени са трима неправоспособни водачи. Активните действия на Пътна полиция в ОДМВР и районните управления за контрол над участниците в движениетопродължават и днес. Сподели:", "date": "2018.06.17", "title": "Акция! Полицията в Пазарджик установи над 700 нарушения само за ден"}
{"url": "http://pik.bg/%E2%80%9E%D0%BB%D0%BE%D1%81-%D0%B0%D0%BD%D0%B4%D0%B6%D0%B5%D0%BB%D0%B8%D1%81-%D1%82%D0%B0%D0%B9%D0%BC%D1%81%E2%80%9C-%D1%81-%D0%BD%D0%BE%D0%B2-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA-%D0%BE%D1%82-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D1%81%D0%BB%D0%B5%D0%B4%D0%B2%D0%B0%D1%89%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-news758593.html", "text": "Изданието „Лос Анджелис Таймс“ официално ще има нов собственик от началото на следващата седмица, съобщава „Известия“. В съботния си брой от вестника съобщиха за успешното приключване на сделката по придобиването на изданието от американския предприемач Патрик Хуан Синсян. Той купува „Лос Анджелис Таймс“ срещу 500 млн. долара от базираната в Чикаго, щата Илиноис компания Tronc Inc. За преговорите стана ясно за първи път още миналата зима. Уточнява се, че Синсян купува още едно популярно калифорнийско издание „Сан Диего Юниън Трибюн“, както и още няколко по-малко популярни медии. След като сделката бъде окончателно финализирана, се очаква по-голямата част от 800-те сътрудници на „Лос Анджелис Таймс“ да бъдат преместени от офиса в центъра на Лос Анджелис в друг, който е в покрайнините на града. Патрик Хуан Синсян е един от акцонерите в компанията Tronc Inc. Основната задача пред новия собственик на „Лос Анджелис Таймс“ е подобряването на финансовата ситуация на изданието и развитието на електронната му версия. Сподели:", "date": "2018.06.17", "title": "„Лос Анджелис Таймс“ с нов собственик от началото на следващата седмица"}
{"url": "http://pik.bg/%D0%B5%D1%82%D0%BE-%D0%B7%D0%B0%D1%89%D0%BE-%D0%B2%D1%80%D0%B0%D1%82%D0%B0%D1%80%D1%8F%D1%82-%D0%BD%D0%B0-%D0%B5%D0%B3%D0%B8%D0%BF%D0%B5%D1%82-%D0%BE%D1%82%D0%BA%D0%B0%D0%B7%D0%B0-%D0%B4%D0%B0-%D0%BF%D1%80%D0%B8%D0%B5%D0%BC%D0%B5-%D0%BD%D0%B0%D0%B3%D1%80%D0%B0%D0%B4%D0%B0-%D1%81%D0%BB%D0%B5%D0%B4-%D0%BC%D0%B0%D1%87-%D0%BE%D1%82-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE-news758596.html", "text": "Вратарят на националния отбор по футбол на Египет Мохамед ел Шенави отказа да приеме наградата за най-добър играч на мача срещу Уругвай (0:1), съобщи френското издание \"Екип\", цитирано от БТВ. Стражът взел това решението по религиозни съображения, тъй като спонсорът на наградата \"Играч на мача\", която се дава след всеки мач от турнира, е алкохолна компания. Ел Шенави, който изигра едва четвъртия си двубой с националната фланелка, на два пъти спаси чисти положения на водещият нападател на Уругвай Луис Суарес и изби мощен удар на другата голяма звезда на южноамериканците Единсон Кавани от границата на пеналта. Той успя да запази вратата си „суха“ почти до самия край на двубоя, като минута преди края бе преодолян след удар с глава на  Хосе Мария Хименес. Сподели:", "date": "2018.06.17", "title": "Ето защо вратарят на Египет отказа да приеме награда след мач от Световното първенство"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D0%BF%D1%8A%D1%82%D0%B8%D1%89%D0%B0-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%B4%D0%BF%D0%B8%D1%81%D0%B0%D0%BD%D0%B8%D1%8F-%D0%B4%D0%BE%D0%B3%D0%BE%D0%B2%D0%BE%D1%80-%D0%BC%D0%B5%D0%B6%D0%B4%D1%83-%D0%B3%D1%8A%D1%80%D1%86%D0%B8%D1%8F-%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news758633.html", "text": "Протестиращи блокираха пътищата в района на гръцкото село Псарадес, където днес беше подписан договорът между Гърция и Македония за решаване на спора за името, съобщава БНР. Полицията е спряла група протестиращи, които са опитали да достигнат до мястото на официалната церемония. Главната опозиционна партия в Македония - ВМРО-ДПМНЕ, която смята, че договорът противоречи на националните интереси, организира протестен марш в Битоля. Засиленото полицейско присъствие на специални части за борба с безредиците не спря протестиращите срещу договора със Скопие за новото име на Македония. Общо 80 автобуса с протестиращи от Солун и други градове от Северна Гърция са пристигнали днес в района. Те шестваха, носейки символична бесилка и черни знамена като знак, че с действията си гръцкият кабинет погребва страната. По данни на полицията, към момента няколко стотин протестиращи в село Бигла са блокирали пътя към най-големия град в района на Флорина. По-рано се стигна и до сблъсъци в района на селцето Писодери, където група протестиращи опита да пробие полицейския кордон, за да достигне до Псарадес. Органите на реда успяха да ги спрат със сила и сълзотворен газ. Въпреки по-рано появилите се информации, че след подписването границата между Гърция и Македония ще бъде блокирана, в гръцките медии се съобщава, че граничният пункт близо до Битоля е отворен. Сподели:", "date": "2018.06.17", "title": "Протестиращи блокираха пътища заради подписания договор между Гърция и Македония"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%BE%D1%82%D0%BC%D0%B5%D0%BD%D0%B8%D0%BB-%D1%81%D0%B2%D0%B0%D1%82%D0%B1%D0%B0%D1%82%D0%B0-%D1%81-%D0%B4%D0%B5%D1%81%D0%B8-%D0%B2-%D0%B3%D1%8A%D1%80%D1%86%D0%B8%D1%8F---%D0%B5%D1%82%D0%BE-%D0%B7%D0%B0%D1%89%D0%BE-%D0%BF%D0%BE%D0%B4%D0%BF%D0%B8%D1%81%D0%B0%D0%BB%D0%B8-%D1%82%D0%B0%D0%B9%D0%BD%D0%BE-%D1%83-%D0%BD%D0%B0%D1%81-%D1%81%D0%BD-news758619.html", "text": "Сватбените планове на Деси Банова и Росен Плевнелиев са се променили на 180 градуса буквално дни, преди да сложат подписите си под брачното си свидетелство, научи ПИК. Както медията ни съобщи ексклузивно по-рано днес, синоптичката вече е г-жа Банова-Плевнелиева, след като официално пристана на бившия президент. Както самата Банова неведнъж изтъкна при появите си в \"Деси Банова АГ\" ( ), желанието й бе да се омъжи за политика извън България, за да не бъде притеснявана от папараци. Плевлениев обаче попарил мераците на изгората си, след като разумът надделял над чувствата му. Най-богатият президент на България се осъзнал, че не е редно да вдига сватба точно там, откъдето започна трагедията с първородния му син Филип. Именно на Халхидики, където преди три години Плевнелиеви бяха на почивка, на Филип му става лошо и семейството му по спешност се връща у нас. Филип Плевнелиев бе приет по спешност в Националната кардиологична болница. Лекарите се оказаха безсилни срещу изключително рядкото му заболяване, протичало без никакви признаци и симптоми по време на растежа, което е довело до остро разслояване на аортата от излизането й от сърцето по цялото протежение на тялото. Това е предизвикало кръвоизлив в организма, причинил фаталния край за кратко време. За да не бъде укоряван, че се е оженил на същото място, Плевнелиев надделян над Банова, която все пак склонила церемонията да бъде в България и да премине при абсолютна секретност. В последствие се разбра, че бъдещото семейство се е насочило към Урануполи, курортно селище на полуостров Халхидики и местния ВИП-ризорт \"Двореца на орлите\" (Eagles Palace). Сподели:", "date": "2018.06.17", "title": "САМО В ПИК! Плевнелиев отменил сватбата с Деси в Гърция - ето защо подписали тайно у нас (СНИМКИ)"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%BE%D1%81%D1%82-%D0%B8%D0%B7%D0%B2%D0%B5%D1%80%D0%B3%D1%8A%D1%82-%D0%BE%D1%82-%D0%B0%D0%B9%D1%82%D0%BE%D1%81-%D1%83%D0%B1%D0%B8%D0%BB-%D0%B6%D0%B5%D0%BD%D0%B0-%D1%81%D0%B8-%D0%BF%D1%80%D0%B5%D0%B4-%D0%B4%D0%B5%D1%82%D0%B5%D1%82%D0%BE-%D0%B8%D0%BC-%D0%B4%D0%BE%D0%BA%D0%B0%D1%82%D0%BE-%D1%82%D0%BE-%D0%BF%D0%B8%D1%89%D1%8F%D0%BB%D0%BE-%D0%BE%D1%82-%D1%83%D0%B6%D0%B0%D1%81-news758630.html", "text": "Вчера около 17:00 ч. заедно с Ивета излязоха да разходят малкия. Върнаха се и веднага след това се чу жесток скандал. През цялото време се чуваха писъците на детето, беше ужасно! Малко по-късно всичко утихна. Дойде бабата на Теньо - Димитринка, която живее в село Лясковo. Явно внукът й се обадил да съобщи какво се е случило. Тя заварила потресаваща гледка - Ивета лежала в безпомощно състояние на пода. Качи се тук при мен на втория етаж, обадихме се на тел. 112 и след малко на място пристигна полиция и линейка, която откара пострадалата жена в УМБАЛ-Бургас\" Съседка от къщата на ужасите в Айтос, където снощи 27-годишният Теньо преби до смърт приятелката си Ивета, разказа ужасяващи подробности за зверството, съобщи Флагман.бг. Станка Стоилова, която живее на втория етаж - над апартамента на двойката, каза, че скандалите в дома на младото семейство били нещо обичайно. , разказа  Стоянка Стоилова. Тя често чувала как двамата се карат. Преди една година дори положението е ескалирало и лично тя се обадила на тел. 112 за домашно насилие. След пристигането на полицаите обаче Ивета категорично отричала да е бита от мъжа си. Други съседи описват Теньо като добър човек, но често злоупотребявал с алкохола и тогава ставал агресивен. Сподели:", "date": "2018.06.17", "title": "ЖЕСТОКОСТ! Извергът от Айтос убил жена си пред детето им, докато то пищяло от ужас"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D1%89%D0%B5-%D0%B8%D0%B7%D0%B3%D1%80%D0%B0%D0%B4%D0%B8-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B0-%D0%BD%D0%B0%D1%83%D1%87%D0%BD%D0%B0-%D0%B1%D0%B0%D0%B7%D0%B0-%D0%BD%D0%B0-%D0%B0%D0%BD%D1%82%D0%B0%D1%80%D0%BA%D1%82%D0%B8%D0%B4%D0%B0-news758561.html", "text": "Турция смята да изгради собствена научна база на Антарктида следващата година. Това написа президентът на страната Реджеп Ердоган в профила си в „Туитър“, цитиран от БГНЕС. \"До 2019 г. ще създадем собствена научна база, благодарение на която Турция ще се присъедини към 30-те страни, които имат научни полярни станции на Антарктида\", се казва в съобщението. Турция е един от участниците в Договора за Антарктида, който е подписан през 1959 г. във Вашингтон и влиза в сила през 1961 година, след ратифициране от 12 държави. Според този документ, на Антарктида се допуска единствено научна дейност. През 1982 г. влиза в сила и Конвенцията за защита на морските живи ресурси на Антарктика. Договорът е подписан от повече от 50 страни. На континента работят около 90 постоянни и сезонни полярни станции на повече от 20 страни. Сподели:", "date": "2018.06.17", "title": "Турция ще изгради собствена научна база на Антарктида"}
{"url": "http://pik.bg/%D0%BA%D0%BE%D1%80%D0%B0%D0%B1%D1%8A%D1%82-%E2%80%9E%D0%B0%D0%BA%D1%83%D0%B0%D1%80%D0%B8%D1%83%D1%81%E2%80%9C-%D1%81-630-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-news758610.html", "text": "След дълго и тежко пътуване, корабът „Акуариус“със 630 мигранти на борда пристигна в Испания, съобщи Нова телевизия. Движението на плавателния съд привлече внимание, след като на корабът бе отказан достъп в Италия, след като новият вицепремиер и вътрешен министър на страната каза, че са взели \"повече от достатъчно\" имигранти. Отказът предизвика напрежение между Малта, Италия и Франция, които си размениха обвинения. В крайна сметка Испания прие мигрантите, повечето от които са от Африка. Корабът, управляван от две големи благотворителни организации, тръгна към Валенсия, но по пътя беше застигнат от буря, която допълнително влоши условията на препълнения плавателен съд. Очаква се повечето мигранти да останат в Испания, а малка част да приеме Франция. Сподели:", "date": "2018.06.17", "title": "Корабът „Акуариус“ с 630 мигранти пристигна в Испания"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B3%D1%8A%D1%80%D1%86%D0%B8%D1%8F-%D0%B7%D0%B0-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8%D1%8F-%D0%B4%D0%BE%D0%B3%D0%BE%D0%B2%D0%BE%D1%80-%D0%B7%D0%B0-%D0%BD%D0%BE%D0%B2%D0%BE%D1%82%D0%BE-%D0%B8%D0%BC%D0%B5-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BE%D1%82-%D0%B4%D0%BD%D0%B5%D1%81-%D0%BD%D0%B0%D1%82%D0%B0%D1%82%D1%8A%D0%BA-%D0%BF%D0%B5%D0%B5-news758602.html", "text": "Регионът преживя достатъчно страдания, така че нека от днес нататък пеем радостни песни на Балканите\". Това заяви премиерът на Гърция Алексис Ципрас по време на пресконференцията на брега на Преспанското езеро, където бе подписан договора за новото име на Македония. \"Ще срещнем огромни предизвикателства по пътя ни, но имаме нужда да приложим по ефективен начин двустранните политики – каза още Ципрас. - Това са политики, базирани на споделени цели на Балканите за бъдещето на Европейския съюз. Това ще бъде категорично затваряне на една глава на различията в региона\". Гръцкият премиер отбеляза, че е голям почитател на балканския фолклор и музика. \"Днес пишем една нова песен заедно - заяви той. - Нашата цел е тази песен да чества братството, успеха, просперитета и добрите съседски отношения. Регионът преживя достатъчно страдания, така че нека пеем радостни песни на Балканите. Поемаме първа стъпка към бъдещето. Народите ни имат нужда от това историческо събитие\". Сподели:", "date": "2018.06.17", "title": "Премиерът на Гърция за историческия договор за новото име на Македония: От днес нататък пеем радостни песни на Балканите"}
{"url": "http://pik.bg/%D0%B0%D0%BD%D1%82%D0%BE%D0%BD-%D0%BA%D1%83%D1%82%D0%B5%D0%B2-%D0%BA%D0%B2%D0%B0%D0%BB%D0%B8%D1%84%D0%B8%D1%86%D0%B8%D1%80%D0%B0%D1%82-%D0%BE%D0%B1%D0%B8%D1%80%D0%B0-%D0%BD%D0%B0-%D0%BC%D0%B0%D0%B7%D0%B5%D1%82%D0%B0%D1%82%D0%B0-%D0%BA%D0%B0%D1%82%D0%BE-%D0%BC%D0%B0%D0%BB%D0%BE%D0%B2%D0%B0%D0%B6%D0%B5%D0%BD-%D1%81%D0%BB%D1%83%D1%87%D0%B0%D0%B9-%D0%B8-%D0%BD%D0%B8%D0%BA%D0%BE%D0%B9-%D0%BD%D0%B5-%D1%82%D1%8A%D1%80%D1%81%D0%B8-%D0%BF%D1%80%D0%B5%D1%81%D1%82%D1%8A%D0%BF%D0%BD-news758617.html", "text": "Това заяви зам.-председателят на ПГ на „БСП за България“ Антон Кутев пред БНР. Той подчерта, че година и половина се бори каузите на хората с увреждания да започнат да се случват. „Имаме готовност да внесем Закон за хората с увреждания, но се наявам да сме притиснали достатъчно управляващите, за да започнат да решават проблемите“, допълни той. По думите му трябва да се пренастрои системата - от Агенцията за социално подпомагане към Агенцията за интеграция на хора с увреждания, която пък няма структури. „Това е огромна промяна и не може да се направи от друг, освен от министерството. Друг проблем е и ТЕЛК. Ако ние управляваме системата, имаме решения за голяма част от проблемите на хората с увреждания“, посочи Кутев. По повод предстоящия вот на недовери  Антон Кутев заяви, че има огромен проблем в МВР. „Бойко Борисов е министър-председател, а поръчковите убийства са на нивото, когато той беше шеф на „ИПОН“, коментира народният представител. Като примери посочи няколко поръчкови убийства през последните месеци, бягството на затворници, както и незаконния пазар за оръжие, който според Кутев е по-голям от пазара за салам. „Винаги има проблеми и със законното оръжие, но то може да бъде контролирано. Проблемът е с незаконното, защото няма как да се проследи“, обясни той. Кутев посочи, че вотът има за цел да фокусира вниманието на обществото и да постави въпроси, които да започнат да се решават. „Искаме вот на недоверие, за да покажем, че има тежък проблем, но и че има алтернатива“, уточни народният представител. Като необходима промяна, която трябва да се направи, той посочи „маловажен случай“. Кутев обясни, че редовно разбиват мазетата и ги обират, но това според системата е маловажен случай и не го хваща. По тази причина и полицаите не търсят престъпниците. „Но домовете на хората продължават да са обирани, а крадците остават безнаказани“, подчерта Антон Кутев. Трябва коренна промяна на системата и това трябва да се направи от управляващите, защото социалното министерство знае как да си подреди нещата, така че те да се случат. Сподели:", "date": "2018.06.17", "title": "Антон Кутев: Квалифицират обира на мазетата като маловажен случай и никой не търси престъпниците"}
{"url": "http://pik.bg/%D1%88%D0%B5%D1%81%D1%82%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%BF%D0%B0%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D1%8A%D0%B7%D0%B4%D1%83%D1%88%D0%B5%D0%BD-%D0%B1%D0%B0%D0%BB%D0%BE%D0%BD-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news758621.html", "text": "Шестима души са пострадали при падането на въздушен балон в Германия, съобщава РИА Новости. Според информацията, инцидентът е станал на 16 юни (събота) в германския град Варендорф. Съобщава се, че в коша на балона е имало шестима души. Трима са със сериозни наранявания, като един от тях е бил транспортираН до болницата с хеликоптер. Уточнява се, че в дъждовното време, силен порив на вятъра е подхванал балона, след което той е паднал на земята от 10 метра височина. Сподели:", "date": "2018.06.17", "title": "Шестима пострадали при падането на въздушен балон в Германия"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8-%D1%8E%D0%BD%D0%B0%D1%86%D0%B8-%D1%88%D0%B0%D0%BF%D0%BA%D0%B8-%D0%B4%D0%BE%D0%BB%D1%83-%D0%BB%D1%8A%D0%B2%D0%BE%D0%B2%D0%B5%D1%82%D0%B5-%D1%81-%D1%84%D0%B5%D0%BD%D0%BE%D0%BC%D0%B5%D0%BD%D0%B0%D0%BB%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-news758669.html", "text": "Феноменална победа за България! Нашият отбор надви с 3:2 гейма (25:22, 19:25, 25:15, 18:25, 15:12) действащия олимпийски шампион Бразилия в мач от Волейболната лига на Нациите. Срещата се игра в Двореца на културата и спорта във Варна. Изключително престижен успех!!! Момчетата на Пламен Константинов са с актив от 5 победи и 7 загуби досега в класната надпревара. \"Златистите\" са с 8 успеха и 4 поражения (3 поредни - антирекорд за супер силата във волейбола, от дълги години насам в двубоите в Лигата). България ще е съдомакин на Световното по волейбол през септември и победата над \"Селесао\" идва в чудесен момент за тима ни, вдъхвайки увереност на родните асове, че могат да са не само равностойни, но и по-добри от най-елитните състави въобще в спорта! Огромен респект и към феноменалната публика във Варна, супер атмосфера в \"Конгресна\"! 8:7 за \"лъвовете\" при първото техническо прекъсване. Нашите играят прекрасно. 16:13 на втората техническа пауза. 25:22 - 1:0 гейма за България. Сеганов, Вальо Братоев, Ники Пенчев, Супер Бобо Йорданов, Йосифов, Гоцев, Салпаров - трудно е да се определи кой от родните състезатели се представи най-добре. Всички са на топ ниво и то срещу \"Селесао\". \"Лъвовете\" поведоха с 8:5 до първото техническо прекъсване във втората част. Зададе се силна серия за гостите и те съумяха да наваксат пасива си, нещо повече 16:14 за \"златистите\" на втората техническа пауза в частта. Колосът във волейбола Бразилия съумя да вземе гейм номер 2 след 25:19. 1:1 гейма. 25:15 за България срещу Бразилия в гейм номер 3! Уникална част за \"лъвовете\"! 25:18 за Бразилия в четвъртия гейм. Победителят в мача ще бъде определен след тайбрек. 15:12 за нашите в петия сет, страхотни изяви и на появиилите се като резерви Розалин Пенчев и Николай Учиков! Най-резултатен за \"лъвовете\" бе Валентин Братоев с 14 точки, 12 пункта добави Светослав Гоцев. С по 11 точки се отчетоха Розалин Пенчев и капитанът Виктор Йосифов. Идната седмица подопечните на Константинов ще спорят с Германия, Иран и Република Корея, мачовете ще се проведат в Техеран (Иран). Сподели:", "date": "2018.06.17", "title": "БЪЛГАРИ ЮНАЦИ! Шапки долу! \"Лъвовете\" с феноменална победа"}
{"url": "http://pik.bg/%D0%BF%D1%8A%D1%80%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B3%D0%B5%D1%80%D0%B1-%D0%BF%D0%BE%D0%BC%D0%BE%D0%B3%D0%BD%D0%B0%D0%BB-%D0%BD%D0%B0-%D0%B7%D0%B0%D1%82%D0%B8%D1%81%D0%BD%D0%B0%D1%82%D0%BE%D1%82%D0%BE-%D0%BE%D1%82-%D0%B4%D1%8A%D1%80%D0%B2%D0%BE-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%BA%D1%80%D0%B0%D0%B9-%D0%B1%D1%83%D1%80%D0%B3%D0%B0%D1%81-news758649.html", "text": "Една жена е пострадала при стихията край Бургас, при която дърво се стовари върху Рено малко след 15:00 ч. днес. В автомобила са пътували семейство - мъжът, който бил зад волана, съпругата му, както и тригодишното им дете. Свидетел на инцидента е станал депутат от ГЕРБ, пише Флагман.бг. Народният представител и бивш зам.-областен управител Маноил Манев е човекът, който е спрял първи да помага на пострадалото семейство. \"Дървото падна пред очите ми. Бурята беше толкова силна, че беше невъзможно да им помогна в първите секунди. Видях, че наранявания имат жената и мъжът, детенцето е напълно невредимо. Раните им бяха порезни\", разказа Манев. Манев е известен и със спортната си натура, шампион по бойни изкуства - Сан Да. Депутатът е звъннал на тел. 112, откъдето изпратили на място линейка и полицейски екипи. Пострадалата е откарана в болница с наранявания по краката. Движението на входа на Бургас откъм Созопол е силно затруднено, шофирайте внимателно! Сподели:", "date": "2018.06.17", "title": "ПЪРВИ ПОДРОБНОСТИ! Депутат от ГЕРБ помогнал на затиснатото от дърво семейство край Бургас"}
{"url": "http://pik.bg/%D0%BA%D1%80%D1%8A%D0%B2-%D0%BE%D0%BF%D0%BB%D0%B8%D1%81%D0%BA%D0%B0-%D1%81%D1%83%D0%BF%D0%B5%D1%80%D0%BC%D0%B0%D1%80%D0%BA%D0%B5%D1%82-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%B6%D0%B5%D0%BD%D0%B0-%D1%80%D0%B0%D0%BD%D0%B8-%D0%B4%D0%B2%D0%B0%D0%BC%D0%B0-%D0%B4%D1%83%D1%88%D0%B8-%D1%81-%D0%BC%D0%B0%D0%BA%D0%B5%D1%82%D0%B5%D0%BD-%D0%BD%D0%BE%D0%B6-news758651.html", "text": "Жена е арестувана в курорта Сен сюр мер в Южна Франция, след като рани двама души с макетен нож на касата в местен супермаркет. Тя крещяла \"Аллах акбар!\". Един човек е ранен в гърдите и е настанен в болница. Пострадала е и касиерката на магазина. Тя е с по-леки рани, пише БТА. Вероятно става дума за изолиран случай, дължащ се на психични проблеми, но това не изключва възможността жената да е надъхана с радикални идеи, коментира прокурор. Арестуваната няма полицейско досие. Инцидентът се разследва от следствените власти в Тулон. Според прокурора жената може да бъде обвинена в предполагаем опит за убийство и пропаганда на престъпленията с терористична насоченост. Жилището й е било обискирано, за да се установи поддържала ли е връзки с ИДИЛ. Сподели:", "date": "2018.06.17", "title": "Кръв оплиска супермаркет във Франция! Жена рани двама души с макетен нож"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D0%BD%D0%B0-%D1%86%D1%81%D0%BA%D0%B0-%D0%BF%D0%B0%D1%80%D0%BE-%D0%BD%D0%B8%D0%BA%D0%BE%D0%B4%D0%B8%D0%BC%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5---%D1%81%D0%B8%D0%BB%D0%BD%D0%B8-%D0%B4%D1%83%D0%BC%D0%B8-%D0%B7%D0%B0--news758228.html", "text": "- Всичко е възможно. По принцип аз нито го знам, нито го познавам. И в момента не мога да правя коментари за човек, който не го познавам. Ще го изчакаме малко, ще видим. Резултатите ще си покажат. След месец-два ще има някакви резултати и ще се види какво се работи. Може би малко по-опитен треньор трябваше да търсят, но така са преценили, може да е на късмет на отбора, всичко става. - Той ако е нает в ЦСКА и да е несериозен, за какво става въпрос тогава, би било срамота. Той знае сръбски език, с малки поправки ще започне да говори и български. - Това е силен ход. Един от силните ходове. Те се усетиха, че им трябва и защитник. Защото в отбора имаше проблеми с бранителите. Особено в центъра на защитата имаха много проблеми. И оттам дойдоха всички бели. Те бяха направили къщата от покрива надолу. А сега вече е - малко с основи и ще стане работата. - Не може да се каже. Но така или иначе - малко е зависим от него, защото другите играчи не вкарват много голове. Но Каранга без другите футболисти - нищо няма да направи. Футболът все пак е колективна игра и някой трябва да му достави пасове, да създаде голови положения. Въпреки, че той се бори много. Много борбен играч е, на мен ми харесва това, което прави. В момента нямаме друг такъв състезател. И явно, че до известна степен ЦСКА зависи от него. Трябва да се вземе още някой нападател като него. От време на време и почивка да му се дава, пък и той да знае, че има конкуренция, защото той така се отпуска и прави малко нетипични действия за европеец примерно. Малко си го кара по техен си, бразилски начин. С тези жестове, с тези циркаджийски неща. Но това се работи. Все пак сега не може да му се сърдим толко много. Важно е да вкарва голове, затова са го взели. - Може да влезе, но нали един централен нападател, ако играе такъв - все пак трябва да играе прилично с глава. Той не е много силен в истинския и в преносен смисъл в играта с глава. Защото малко така хвърчи във въздуха и не мисли много за някои неща. Но иначе според мен на фланга е по-силен защото той е остър и има хубаво центриране. Може да надбяга противника, има добра техника. И според мен на фланга ще е по-полезен. - По принцип това не може да се каже със сигурност, защото винаги стават някакви изненади. Но единият е Германия. Другият са, сега Бразилия не знам доколко им е сглобен отбора. Но има силни европейски тимове. Испания да не ги подценяваме. Португалия, Франция също са добър отбор. И евентуално Аржентина и Бразилия. Това са тимовете, които имат по-изявени играчи и имат амбиции да направят нещо. - Имат много добър състав, аз тях ги забравих и ако стане някаква изненада евентуално - може би това ще бъде Белгия. Сподели:", "date": "2018.06.17", "title": "САМО В ПИК! Легендата на ЦСКА Паро Никодимов с горещ коментар за \"червените\" - силни думи за Каранга и Десподов"}
{"url": "http://pik.bg/%D0%B4%D0%BD%D0%B5%D1%81-%D1%81%D1%8A%D0%BD%D0%B8%D1%89%D0%B0%D1%82%D0%B0-%D0%BD%D0%BE%D1%81%D1%8F%D1%82-%D0%B2%D0%B0%D0%B6%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-news758562.html", "text": "Луната в знак Лъв способства приповдигнатото и добро настроение. Хората стават по-решителни и самоуверени. Струва ни се, че можем да направим всичко и целият свят е в краката ни. В деня на Лъва тайничко ни се иска да бъдем похвалени. Не се скъпете на добри думи – в отговор вие също ще получите. Това време е подходящо за веселие, празнуване. Желателно е да се облечете и да отидете там, където има много хора и цари празнична атмосфера – на концерт, театър, кино, изложба, на гости. Обръщайте особено внимание на външният си вид, как изглеждате. Със сигурност ще ви забележат. Ако искате да направите добро впечатление, сега е моментът. Жените могат да подбират своята козметика и макиаж – изборът ще е удачен. Но обувки закупени днес, бързо ще се износят и ще станат неизползваеми. Добре е да има приятни изненади, подаръци. Уязвими са зрението, сърдечно-съдовата система, диафрагмата и гърбът. Избягвайте всичко, което напряга сърцето и не се преуморявайте. Да не се използват солариум и сауна през днешния ден. Символ на деня е Еднорога, което означава вярност към принципа, към дълга. Това време е за синтезиране на противоположностите, затова не се учудвайте, ако ви става ту добре, ту зле, ту радостно, ту печално. Вашата задача е правилно да съчетаете тези противоположности и да постигнете равновесие. В този ден всичко ще ви се удава, ако проявите творческа активност и стремеж да достигнете до целта. Прекрасно се усвояват знания. Пети лунен ден е свързан с верността на избрания път, дългът и принципите. Сега можете да отстоявате своите принципи, убеждения и идеали. Нужно е активно да проявите своите емоции и чувства – сега е уместно и ще ви разберат правилно. Направените в този ден изводи са правилни. Желателно е всяка дейност да се довежда до край, иначе тя може да ви навреди. Добре е да се прекара денят в спокойна доброжелателна атмосфера. Хубаво е в този ден да пътувате, да поплачете на сън или на яве, да работите с треви и билки, да правите настойки. Всичко, което ни довежда днес до сълзи и плач е полезно, защото ни посочва нашите недостатъци. Ако плачете на сън е хубаво, защото така се пречиствате. Относно храненето се доверете на инстинкта си. Във всеки случай не следва да гладувате, но може да си изберете подходяща диета. Трябва да се отдели внимание на храната, защото това е единственият ден, когато храната се усвоява без остатък и напълно се преобразува в тъканите. Като основа на храненето се предпочита мляко и извара. Противопоказна е животинската храна. Нежелателно е да се употребяват семена, орехи, ядки, месо и риба. – Добре е да се отдели повече внимание на духовната страна на отношенията между членовете на семейството. в този лунен ден трябва да се приеме като целебен. Натрупаното напрежение и стрес се трансформират в чистата енергия на радостта и любовта. Избраните позиции трябва да бъдат лесни и удобни за двамата партньори. Сложните и акробатични пози е добре да се избягват, тъй като в енергийната структура на човек стават разни промени и не трябва да им се пречи. Сексът в пети лунен ден трябва да бъде отпускащ и успокояващ. – дава импулс към творческа реализация и настройва човек на вълните на радостта, възстановява харизмата. – Може да купувате всичко, каквото ви се иска - от най-малкото до най-голямото, от битова техника, до детски играчки. Ако купите дрехи или обувки, то ще ги носите дълго. – образите на вашите съновидения носят важна информация. Указват вътрешните процеси на изменение. За да не сгрешите при тълкуването, старайте се да не бързате. Получената информация се отнася не само за 5-ти лунен ден, но за целия лунен месец Отношения Сподели:", "date": "2018.06.17", "title": "Днес сънищата носят важна информация"}
{"url": "http://pik.bg/%D0%BC%D0%B0%D1%81%D0%BE%D0%B2%D0%B0-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D1%81%D0%B0%D1%89-%D0%B8%D0%BC%D0%B0-%D0%BC%D0%BD%D0%BE%D0%B3%D0%BE-%D1%80%D0%B0%D0%BD%D0%B5%D0%BD%D0%B8-news758654.html", "text": "20 души бяха ранени при стрелба по време на фестивал в Тентън, Съединените щати. Полицията е застреляла един от нападателите, а втори е задържан. Сред ранените е и 13-годишно дете, което е в критично състояние, предава БНТ. ОЧАКВАЙТЕ ПОДРОБНОСТИ! Сподели:", "date": "2018.06.17", "title": "Масова стрелба в САЩ, има много ранени"}
{"url": "http://pik.bg/%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%BD%D0%B0-%D0%BF%D1%80%D0%B8%D0%BD%D1%86%D0%B0-%D0%BD%D0%B0-%D0%BA%D0%B0%D0%BC%D0%B1%D0%BE%D0%B4%D0%B6%D0%B0-%D0%B5-%D0%BF%D0%BE%D1%87%D0%B8%D0%BD%D0%B0%D0%BB%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D0%BB%D0%B5%D0%B4-%D0%BF%D1%8A%D1%82%D0%B5%D0%BD-%D0%B8%D0%BD%D1%86%D0%B8%D0%B4%D0%B5%D0%BD%D1%82-news758625.html", "text": "Съпругата на 74-годишния принц на Камбоджа, 39-годишната Оук Пхала е починала в болница от раните си, където е била настанена след пътен инцидент, съобщава „Ройтерс“, цитиран от Газета. Според информацията, инцидентът е станал в южната част на страната, в провинция Кампонгас. Самият принц също е настанен в болница в тежко състояние. По информация на правоохранителните органи, в автомобила на кралското семейство се е врязало такси, което се е движило насреща. Сподели:", "date": "2018.06.17", "title": "Съпругата на принца на Камбоджа е починала в болница след пътен инцидент"}
{"url": "http://pik.bg/%D0%BD%D0%BE%D0%B2%D0%BE-%D1%88%D0%BE%D1%83-%D0%BD%D0%B0-%D0%BC%D0%BE%D0%BD%D0%B4%D0%B8%D0%B0%D0%BB%D0%B0-%D1%81%D1%8A%D1%80%D0%B1%D0%B8%D1%8F-%D1%83%D0%B4%D0%B0%D1%80%D0%B8-%D0%BA%D0%BE%D1%81%D1%82%D0%B0-%D1%80%D0%B8%D0%BA%D0%B0-%D1%81%D0%BB%D0%B5%D0%B4-%D0%B7%D1%80%D0%B5%D0%BB%D0%B8%D1%89%D0%B5%D0%BD-%D0%B3%D0%BE%D0%BB-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news758645.html", "text": "Отборите на Коста Рика и Сърбия играят при 0:0 първия си мач от Група \"Е\" на Световното първенство в Русия. Тимът от Централна Америка бе голямата изненада на миналия Мондиал, след като стигна до четвъртфиналите. Комшиите пък се завръщат на най-силния футболен форум, след като пропуснаха шампионата в Бразилия. Атаката на тикосите е водена от Марко Уреня, който ще бъде подпомаган от Брайън Руис и Йохан Венегас по двете крила. Изненадващо основният нападател на тима Джоел Кембъл е оставен резерва. Сърбите пък ще разчитат на Александър Митрович в нападение. Зад него ще е голямата звезда на тима Сергей Милинкович-Савич. По двете крила пък ще е са Адем Ляич и Душан Тадич, предава спортал.бг. Срещата започна двуостро и в първите минути двата тима си размениха по няколко опасни атаки. Най-чистото положение бе за костариканците, когато Джанкарло Гонсалес стреля с глава, но Владимир Стойкович спаси. В 12-ата минута отново той бе много близо до гола, след като бе оставен непокрит в малкото наказателно поле, но не успя да насочи топката с глава в рамките на вратата. В 27-ата минута дойде отлична възможност за сърбите. Един далечен пас хвана отбраната на Коста Рика неподготвена и Сергей Милинкович-Савич се оказа сам срещу Кейлор Навас, но ударът му не бе достатъчно добър, за да преодолее стража. В началото на втората част Сърбия отново бе близо до гола. Митрович се оказа сам срещу Навас, но и той не съумя да прати топката във вратата и старжът спаси. Все пак логичното се случи в 57-та минута, когато Александър Коларов откри резултата в полза на Сърбия след зрелищен гол от пряк свободен удар. До края на срещата костариканците се опитаха да върнат попадението, но с добра игра в защита съставът на Сърбия удържа на натиска и се поздрави с първа победа на Мондиала в Русия С напредването на времето до края на първата част двата тима намалиха оборотите и опасностите пред вратите намаляха. Все пак малко преди почивката Милинкович-Савич отправи много красив удар със задна ножица, който бе спасен от Навас. Страничният съдия маркира засада, но повторенията показаха, че ситуацията е чиста и ако топката бе влязла в мрежата, това щеше да е гол за Сърбия. Сподели:", "date": "2018.06.17", "title": "НОВО ШОУ НА МОНДИАЛА! Сърбия удари Коста Рика след зрелищен гол (ОБНОВЕНА)"}
{"url": "http://pik.bg/%D1%86%D0%B8%D0%BF%D1%80%D0%B0%D1%81-%D0%BF%D1%80%D0%BE%D0%B1%D0%BB%D0%B5%D0%BC%D1%8A%D1%82-%D0%BD%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%B5-%D1%87%D0%B5-%D0%BF%D0%BE%D1%81%D1%82%D0%B8%D0%B3%D0%BD%D0%B0%D1%85%D0%BC%D0%B5-%D0%B4%D0%BE%D0%B3%D0%BE%D0%B2%D0%BE%D1%80-%D0%B8-%D1%82%D0%BE%D0%B9-%D0%B5-%D0%B4%D0%BE%D0%B1%D1%8A%D1%80-news758548.html", "text": "„Локално“, цитиран от \"Фокус\". Гръцкият министър-председател Алексис Ципрас заяви, че проблемът на опозицията не е , че договорът за името на Гърция е слаб, а защото споразумение има и то е добро, предава македонската медия „ Това е един договор, който всеки гръцки премиер след 1995 г. би искал да има на масата, тъй като не съдържа само съставно име с географско определение, ерга омнес, а като предпоставка е и конституционна промяна на днешното конституционното име на съседната страна признато от 140 страни“, заяви гръцкият премиер, а по отношение на предложението за недоверие на правителството коментира, че „на историка от бъдещето ще му бъде трудно да разбере защо в един толкова положителен момент за страната, опозиционната партия „Нова демокрация“ се опитва да свали правителството“. В обръщението си към депутатите той разкритикува Нова демокрация, че в миналото не е имала проблеми с македонския език. „ Къде бяхте през 1977 г., когато нямаше възражения срещу приемането на македонския език в ООН на конференция в Атина? Къде бяхте, когато Евангелос Авероф през 1959 г. в парламента говори за македонски език ?“, попита Ципрас. Гръцкият премиер заяви, че патриотизъм означава страната да стане лидер на Балканите, а до опозицията постави въпросите, дали може би смята, че Македония страна е заплаха за Гърция или „може би смята, че за страната е по-добре да не съществува и да се разпадне съседната държава, в полза от други страни?“. Сподели:", "date": "2018.06.17", "title": "Ципрас: Проблемът на опозицията е, че постигнахме договор и той е добър"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82%D0%BD%D0%BE-%D0%B0%D0%B2%D1%82%D0%BE%D1%88%D0%B5%D1%81%D1%82%D0%B2%D0%B8%D0%B5-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D0%B2-%D0%B7%D0%B0%D1%89%D0%B8%D1%82%D0%B0-%D0%BD%D0%B0-%D0%BC%D0%BD%D0%BE%D0%B3%D0%BE%D0%BF%D1%80%D0%BE%D1%84%D0%B8%D0%BB%D0%BD%D0%B0%D1%82%D0%B0-%D0%B1%D0%BE%D0%BB%D0%BD%D0%B8%D1%86%D0%B0-%D0%B2-%D0%B3%D1%80%D0%B0%D0%B4%D0%B0-news758550.html", "text": "Поредно протестно автошествие в защита на многопрофилната болница във враца се организира за тази вечер, съобщава БНР. Очаква се протестът да завърши с частична блокада на междунарония път Е-79 край града по посока към Мездра. Поредното автошествие се организира в социалните мрежи. То е граждански протест срещу лошото финансово състояние на болницата във Враца, както и проблемите в здравеопазването. Автошествието ще тръгне от площад \"Софроний Врачански\", ще премине през най-големия жилищен комплекс \"Дъбника\" и ще завърши на международния път Е-79 на изхода на града към Мездра. Планира се да бъде блокирана една от лентите на едно от пътните платна. Сподели:", "date": "2018.06.17", "title": "Протестно автошествие във Враца в защита на многопрофилната болница в града"}
{"url": "http://pik.bg/%D0%BF%D0%BB%D0%B0%D0%BD%D0%B8%D0%BD%D1%81%D0%BA%D0%B8-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%B8-%D0%BE%D0%BA%D0%B0%D0%B7%D0%B2%D0%B0%D1%82-%D0%BF%D0%BE%D0%BC%D0%BE%D1%89-%D0%BD%D0%B0-%D0%B6%D0%B5%D0%BD%D0%B0-%D1%81%D1%8A%D1%81-%D1%81%D1%87%D1%83%D0%BF%D0%B5%D0%BD-%D0%BA%D1%80%D0%B0%D0%BA-%D0%B2-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D1%85%D0%B8%D0%B6%D0%B0-%E2%80%9E%D1%85%D1%83%D0%B1%D0%B0%D0%B2%D0%B5%D1%86%E2%80%9C-%D0%B2-%D1%81%D1%82%D0%B0-news758578.html", "text": "Планински спасители оказват помощ на жена със счупен крак в района на хижа „Хубавец“ в Стара планина. Това съобщиха за „Фокус“ от Планинската спасителна служба (ПСС) към Българския червен кръст (БЧК). Петима спасители от отряда в Карлово участват в акцията по транспортирането на жената. Инцидентът е станал вчера привечер. Сподели:", "date": "2018.06.17", "title": "Планински спасители оказват помощ на жена със счупен крак в района на хижа „Хубавец“ в Стара планина"}
{"url": "http://pik.bg/%D0%B2-%D0%B5%D0%B2%D1%80%D0%BE%D0%BF%D0%B0-%D0%B5-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B5%D0%BD-%D0%BD%D0%BE%D0%B2-%D1%81%D1%80%D0%B5%D0%B4%D0%B5%D0%BD-%D0%B1%D0%BE%D0%B5%D0%BD-%D1%82%D0%B0%D0%BD%D0%BA-%D0%BC%D0%BC%D0%B2%D1%82-news758551.html", "text": "РИА Новости, цитиранаот \"Фокус\". На военното изложение във Франция „Евросатори“, европейската компания General Dynamics European Land Systems (GDELS) е разработила нов среден боен танк ASCOD MMBT (Среден основен боен танк), предава Масата на бойната машина е 42 тона, на него е поставен съвременен купол HITFACT. Танкът ММВТ е снабден със 120-мм гладкоцевно оръдие, с две картечници 7,62 мм и с една 12,7-мм управляема картечница, поставена върху покрива на купола. Основното оръдие е интегрирано със съвременна система за управление на огъня, позволяваща му да поразява ефективно цели при всякакви условия. Танкът е снабден със система за нощно виждане и с лазерен далекомер. Според представителя на компания GDELS Манюел Серано относително ниската маса на машината я прави привлекателна за купувачите от Далечния изток. Според него в азиатски условия тази техника ще бъде по-пригодна в сравнение с обикновените основни бойни танкове, които често тежат повече от 60 тона. Сред основните качества на танка Серано отбеляза мобилността, позволяваща бойната машина да се транспортира със самолети. Също така поддръжката му ще е по-евтина. Сподели:", "date": "2018.06.17", "title": "В Европа е представен нов среден боен танк ММВТ"}
{"url": "http://pik.bg/%D0%B1%D1%83%D1%81-%D1%83%D0%B4%D0%B0%D1%80%D0%B8-%D0%BA%D0%BE%D0%BB%D0%BE%D0%B5%D0%B7%D0%B4%D0%B0%D1%87-%D0%BD%D0%B0-%D0%BF%D1%8A%D1%82%D1%8F-%D0%BC%D0%B5%D0%B6%D0%B4%D1%83-%D0%BC%D0%B5%D0%B7%D0%B4%D1%80%D0%B0-%D0%B8-%D0%B1%D0%BE%D1%82%D0%B5%D0%B2%D0%B3%D1%80%D0%B0%D0%B4-news758582.html", "text": "Бус е блъснал колоездач тази сутрин на международен път Е79, съобщи Конкурент, като се позовава на информация на свой читател, станал очевидец на катастрофата. Инцдентът е станал в участъка между Мездра и Ботевград тази сутрин около 06:00 часа. Според информацията, блъснатият колоездач е бил в тежко състояние. Той се е движел между ботевградските села Скравена и Новачене. Шофьорът на буса, който е блъснал велосипедиста, опитал да изправи ранения на крака и да му помогне, докато пристигне линейка. Движението по Е79 не е отбивано или спирано. Сподели:", "date": "2018.06.17", "title": "Бус удари колоездач на пътя между Мездра и Ботевград"}
{"url": "http://pik.bg/%D1%88%D0%BF%D0%B8%D0%BE%D0%BD%D0%B0%D0%B6-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BC%D0%B5%D0%B6%D0%B4%D1%83-%D0%B0%D0%B2%D1%81%D1%82%D1%80%D0%B8%D1%8F-%D0%B8-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news758553.html", "text": "Австрийските власти поискаха от Германия обяснение след твърдения в пресата, че германските тайни служби са шпионирали голям брой институции и компании в Австрия, включително и посолства и международни организации, информира \"Франс Прес\", цитирана от БГНЕС и Нова телевизия Държавният глава Александер ван дер Белен е настоял за пълна яснота от страна на германските власти, а канцлерът Себастиян Курц е поискал от Берлин „добро сътрудничество, за да се хвърли светлина върху разкритията в пресата за действията на германските тайни служби (BND). Вестник Standard твърди, че разполага със списък с шпионирани мишени от германското разузнаване между 1999 и 2006 г. В него имало около 2 000 телефонни номера, факсове и електронни адреси на министерства, международни организации, посолства, чужди компании със седалища в Австрия. Информацията се припокрива и с тази на вестник Profil. Сред международните организации фигурират Организацията на страните, износители на петрол (ОПЕК), Организацията за сигурност и сътрудничество в Европа (ОССЕ), Международната агенция за атомна енергия (МААЕ), които имат седалища във Виена. Да се шпионират приятелски държави е не само нежелателно, но и неприемливо, каза държавният глава на страната на пресконференция с премиера Себастиян Курц. Подобни действия „поставят под въпрос в дългосрочна перспектива доверието между държавите“, заяви Ван дер белен. Премиерът Курц бе по-предпазлив в обвиненията, припомняйки, че Германия е важен партньор. Двамата бяха единодушни, че подобни практики трябва да спрат, подчертавайки, че мащабите им са действително огромни. Сподели:", "date": "2018.06.17", "title": "Шпионаж предизвика напрежение между Австрия и Германия"}
{"url": "http://pik.bg/%D0%B3%D1%80%D1%8A%D1%86%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BB%D0%B0-%D1%81%D1%8A%D0%BB%D0%B7%D0%BE%D1%82%D0%B2%D0%BE%D1%80%D0%B5%D0%BD-%D0%B3%D0%B0%D0%B7-%D1%81%D1%80%D0%B5%D1%89%D1%83-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8%D1%82%D0%B5-news758555.html", "text": "„Нова ТВ“, цитирана от \"Фокус\". Гръцката полиция използва сълзотворен газ срещу демонстрантите, които протестираха в парламента по време на гласуването на вот на недоверие срещу правителството на министър-председателя Алексис Ципрас, предава македонската електронна медия Според очевидци полицията е пуснала сълзотворен газ към демонстрантите, които са се опитали да се приближат до парламента, но и че част от протестиращите са хвърляли димки към сградата на парламента. „Предатели, предатели“, са скандирали протестиращите, събрани на централния площад Синтагма.На протеста е имало около 5000 от тях. „Аз съм ядосан. Ципрас не работи за националните интереси и националното чувство на гърците“, заяви София Константиниду един от участниците в операцията. Протестите бяха организирани от „Комитета за борба с гръцкия характер на Македония“. Сподели:", "date": "2018.06.17", "title": "Гръцката полиция използвала сълзотворен газ срещу протестиращите"}
{"url": "http://pik.bg/%D0%B2-%D0%BA%D0%B8%D1%82%D0%B0%D0%B9-%D0%B7%D0%B0%D1%80%D0%B0%D0%B1%D0%BE%D1%82%D0%B8-%D0%BD%D0%B0%D0%B9-%D0%B2%D0%B8%D1%81%D0%BE%D0%BA%D0%B8%D1%8F%D1%82-%D0%BF%D0%B0%D1%80%D0%BA%D0%B8%D0%BD%D0%B3-%D0%B2-%D1%81%D0%B2%D0%B5%D1%82%D0%B0-news758554.html", "text": "В китайския град Тайюан отвори врати най-високият паркинг в света, съобщава Профит.. Многоетажната сграда е напълно автоматизирана. Паркингът се състои от 26 етажа и достига 54 метра височина. Зданието е доста тясно - то е предвидено само за 50 коли. \"Паркирането“ на автомобилите се осъществява от автоматизирана система. За да бъде спуснато возило до собственика му, достатъчно е последният да сканира QR-код. Сподели:", "date": "2018.06.17", "title": "В Китай заработи най-високият паркинг в света"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8%D0%B7%D0%B2%D0%B5%D1%80%D0%B3-%D0%BF%D0%BE%D0%BC%D0%BB%D1%8F-%D0%B4%D0%BE-%D1%81%D0%BC%D1%8A%D1%80%D1%82-19-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%BC%D0%B0%D0%B9%D0%BA%D0%B0-%D0%BD%D0%B0-%D0%B4%D0%B5%D1%82%D0%B5%D1%82%D0%BE-%D1%81%D0%B8-%D0%BE%D0%B1%D0%BD%D0%BE%D0%B2%D0%B5%D0%BD%D0%B0%D1%81%D0%BD%D0%B8%D0%BC%D0%BA%D0%B0-news758585.html", "text": "Брутална агресия се разигра в Айтос. Млада жена е била пребита по жесток начин. Жертвата е 19-годишна, казва се Ивета. Кървавата драма се е разиграла около 22:00 ч. на ул. \"Хаджи Димитър\", съобщи Флагман.бг. Ивета е била приета в УМБАЛ-Бургас в много тежко състояние. Лекарите обаче не могли да я спасят от нанесената й тежка черепно-мозъчна травма. Към 2.50 ч. тази сутрин младата жена починала. Сигналът за ужасния екшън бил подаден около 20.25 часа в Районно управление - Айтос, съобщи МВР. Задържан за кървавата драма е 27-годишният Теньо Енчев. Снощи около 20:00 ч. между Теньо и Ивета е избухнал скандал. Младият мъж започнал да налага с юмруци приятелката си. 19-годишната Ивета изпаднала в безсъзнание, имала рани по главата и цялото тяло. Сподели:", "date": "2018.06.17", "title": "ИЗВЪНРЕДНО! Изверг помля до смърт 19-годишната майка на детето си (ОБНОВЕНА/СНИМКА)"}
{"url": "http://pik.bg/%D1%82%D1%83%D1%80%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82%D0%B8-%D1%81%D0%B0-%D0%BD%D0%B0%D0%BD%D0%B5%D1%81%D0%BB%D0%B8-%D1%83%D0%B4%D0%B0%D1%80%D0%B8-%D0%BF%D0%BE-%D0%BA%D1%8E%D1%80%D0%B4%D1%81%D0%BA%D0%B8-%D0%B5%D0%BA%D1%81%D1%82%D1%80%D0%B5%D0%BC%D0%B8%D1%81%D1%82%D0%B8-%D0%B2-%D0%B8%D1%80%D0%B0%D0%BA-news758556.html", "text": "Турски бойни самолети са нанесли удар в иракския планински район Кандил. Това обяви президентът на Турция Реджеп Ердоган, цитиран от световните агенции и БНР. По това време там се е провеждала среща на забранената в Турция Кюрдска работническа партия. Турската армия увеличи броя на въздушните удари в Северен Ирак, насочени срещу бази на ПКК в Кандил. Анкара смята, че там се намират високопоставени членове на екстремистката група. Сподели:", "date": "2018.06.17", "title": "Турски самолети са нанесли удари по кюрдски екстремисти в Ирак"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D1%82%D0%BE%D1%8F%D0%BD%D0%BA%D0%B0-%D0%BC%D1%83%D1%82%D0%B0%D1%84%D0%BE%D0%B2%D0%B0-%D1%81%D0%B5-%D0%BF%D0%BE%D0%B4%D0%BD%D0%BE%D0%B2%D0%B8-%D0%B7%D0%B0-%D0%BB%D1%8F%D1%82%D0%BE%D1%82%D0%BE-%D0%BF%D1%80%D0%B5%D0%BA%D0%B0%D1%80%D0%B2%D0%B0-%D1%86%D1%8F%D0%BB-%D0%B4%D0%B5%D0%BD-%D0%B2-%D1%81%D0%B0%D0%BB%D0%BE%D0%BD-%D0%B7%D0%B0-%D0%BA%D1%80%D0%B0%D1%81%D0%BE-news756835.html", "text": "Примата на българския театър Стоянка Мутафова, която през февруари чукна достолепните 96 години, доказа за пореден път, че за суетата възраст няма. В началото на летния сезон артистката посетила любимия си салон за красота в столичния кв. „Лозенец“, където се възползвала от всички предлагани процедури. За да е в крак с модата, Стояна се подложила на модерния напоследък гел-лак, който се прави чрез изпичане с ултравиолетова светлина и издържа до три седмици. По същия метод маникюристката ѝ направила и педикюр, като преди това Мутафова се порадвала на освежаваща вана за крака. След като лакът ѝ бил готов, веднага се прехвърлила и на фризьорския стол, където коафьорка оформила прическата ѝ, но под строгите указания на звездата. От години Госпожа Стихийно бедствие искала едно и също – подстрижка на връхчетата и студено къдрене, но никога не се съгласявала да я боядисват, въпреки че фризьорките всячески се опитвали да я навият. Стоянка обаче оставала категорична, че държи на натуралния си цвят и винаги се хвалела с гордост, че до 90-ата си годишнина нямала нито един бял косъм на главата си. Паралелно с нейното разкрасяване, в салона обгрижвали и дъщеря ѝ Муки, която била луда на тема козметични процедури. Всеки месец Мария Грубешлиева пръскала по минимум 1000 лева за външния си вид, но пък именно тя настоявала майка ѝ също да се възползва от иновациите в областта. Заради нея Мутафова вече втора година си инжектирала ботокс, който държал лицето ѝ изпънато. Макар че гони 100-те, по лицето на актрисата няма бръчки, а кожата ѝ е идеално гладка досущ като на 50-годишна дама. Заслуга за младежкия вид на Стоянка имал столичен пластичен хирург, който подмладил актрисата с филъри и ботокс. Да се подложи на процедурите, я убедила Муки, след като първа прибягнала до услугите на пластичната хирургия и видяла ефекта от инжектирането на хиалуроновата киселина и ботокса. „Тези процедури не са опасни. Можеш и на 120 да си ги правиш, ако доживееш. Това не се води пластична операция, а козметична интервенция“, коментират медици. За никого в артгилдията не е тайна суетният нрав на комичката, която никога не излизала от къщи неглиже и без червило. Сподели:", "date": "2018.06.17", "title": "САМО В ПИК И \"РЕТРО\"! Стоянка Мутафова се поднови за лятото, прекарва цял ден в салон за красота (СНИМКИ)"}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE-%D0%BF%D0%BE%D1%81%D0%BB%D0%B0%D0%BD%D0%B8%D0%BA%D1%8A%D1%82-%D0%BD%D0%B0-%D1%81%D0%B0%D1%89-%D0%B2-%D0%BA%D0%B0%D0%BD%D0%B0%D0%B4%D0%B0-%D0%BF%D0%BE%D0%BB%D1%83%D1%87%D0%B8-%D0%BF%D0%BB%D0%B8%D0%BA-%D1%81-%D0%B1%D1%8F%D0%BB-%D0%BF%D1%80%D0%B0%D1%85-%D0%B8-%D0%BF%D0%B8%D1%81%D0%BC%D0%BE-%D1%81%D1%8A%D1%81-%D0%B7%D0%B0%D0%BF%D0%BB%D0%B0%D1%85%D0%B8-news758558.html", "text": "Посланикът на САЩ в Канада Кели Крафт получи плик с бял прах и писмо със заплахи, съобщи агенция „Блумбърг“, цитирана от ТАСС и БГНЕС. По данни на източници от дипломатическата мисия, пликът с белия прах е открит в четвъртък от служител на посолството, отговарящ за получаваната поща. Полицията веднага е взела веществото за изследване, но анализът е показал, че то е напълно безвредно. В плика имало и писмо със заплахи срещу посланик Крафт, както и срещу президента Тръмп, съпругата и децата му. Инцидентът става на фона на въвеждането от администрацията на Доналд Тръмп на високи вносни мита за стомана и алуминий. По-рано този месец Доналд Тръмп заяви, че е дал разпореждане на своите представители да не подписват заключителното комюнике на срещата на върха на страните от Г-7. Той е обяснил решението си с „лъжливи твърдения“ от страна на канадския премиер Джъстин Трюдо на пресконференция след срещата. Сподели:", "date": "2018.06.17", "title": "Опасно! Посланикът на САЩ в Канада получи плик с бял прах и писмо със заплахи"}
{"url": "http://pik.bg/%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89%D0%B0-%D0%B4%D1%80%D0%B0%D0%BC%D0%B0-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%BC%D0%B0%D0%BB%D0%BA%D0%B0%D1%82%D0%B0-%D0%B2%D0%B8%D0%B2%D0%B8%D0%B0%D0%BD-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BD%D0%B0-%D0%BA%D0%B0%D0%BA%D0%B2%D0%B8-%D1%83%D0%B6%D0%B0%D1%81%D1%8F%D0%B2%D0%B0%D1%89%D0%B8-%D0%B8%D0%B7%D0%B4%D0%B5%D0%B2%D0%B0%D1%82%D0%B5%D0%BB%D1%81%D1%82%D0%B2%D0%B0-%D1%81-news758570.html", "text": "\"Целувайте децата си поне веднъж на ден. Казвайте им, че ги обичате, дори и да ви ядосват\", призова от ефира на Би Ти Ви теморът Веселин Вачев през сълзи. Той и съпругата му Антония разказаха в емоционална изповед как е загинала дъщеря им ина какви изведателтва са били подложени след смъртта й. \"Ако след Вивиан не се беше пуснало веднага следващото дете, сега нашето щеше да е живо. След катоо се случи това с нашата дъщеричка, животът на пързалката продължи. Тя не спря да работи. Музиката продължи\", казва с треперещ глас Антония Вачева. \"Ако има добри хора, които са били на 7 юни на съоръжението, нека да кажат истината и да свидетелстват. Това е важното. Ние сме отишли там, за да се забавляваме. Аз я държах за ръката. Но като се пуска по пързалката я пуснах. Не мога да изчисля кога слудващият ще се пусне и с каква сила\", спомня си Веселин Вачев. Линейката дошла много бързо. \"Когато я изнасяха, видях само посинялата й ръчичка. После ми казаха, че има сърдечен пулс и я качват на операция. Лекарят ми говори на турски, предлагам му английски и малко италиански. Нотой ме гледа в очите и продълава на турски. Защо дете в такова критично състояние като Вивиан се мести на 100 км. Ние сме в такъв шок, не можем да им кажем какво да правят\", твърди Веселин Вачев. Вечеви били подложени на издевателства Турция. В  хотела им дадоха документи на турскида подпишат и им казали да тръгват бързо. \"Ние не разбрахме какво подписваме. Вероятно те ще оневинят хотела за смъртта на нашето дете. Тя почина. На следващия ден трябваше да караме след тях, караха със 160-170 км в час, губихме ги. А азпросто трябваше да карам. На границата ни казаха, че не могат да ни пуснат, защото нямаме смъртен акт. Искаме да разберем истината, дали е могло да се направи нещо, дали е била адекватна реакцията на всички. Защо в този аквапарк, който работи по 4 часа на ден, няма човек, който да следи кой как се спуска\", настояха почернените родители. Те обявиха, че ще търсят истината, за да не пострадат и други деца. Вечеса наели адвокат. . Сподели:", "date": "2018.06.17", "title": "ПОТРЕСАВАЩА ДРАМА! Родителите на малката Вивиан разкриха на какви ужасяващи издевателства са били подложени в Турция"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D1%82%D0%BE%D0%BF%D0%BA%D0%BB%D0%B8%D0%BC%D0%B0%D1%82%D0%BE%D0%BB%D0%BE%D0%B3%D1%8A%D1%82-%D0%B4%D0%BE%D1%86-%D0%B3%D0%B5%D0%BE%D1%80%D0%B3%D0%B8-%D1%80%D0%B0%D1%87%D0%B5%D0%B2-%D1%81%D1%8A%D0%BE%D0%B1%D1%89%D0%B8-%D0%BA%D0%BE%D0%B3%D0%B0-%D1%89%D0%B5-%D0%BD%D0%B8-%D1%83%D0%B4%D0%B0%D1%80%D1%8F%D1%82-%D0%BC%D0%BE%D1%89%D0%BD%D0%B8-%D0%B3%D1%80%D0%B0%D0%B4%D1%83%D1%88%D0%BA%D0%B8-%D0%B8-%D0%B7%D0%B0%D0%B4%D0%B0%D0%B2%D0%B0%D1%82--news758567.html", "text": "Лятото не ни е напускало. Такова е времето обикновено през май и юни. Това заяви пред сутрешния блок на Нова телевизия климатоголът доц.Георги Рачев в коментар за времето и продължаващите бури. „До края на месеца ни очакват още две-три такива вълни – разясни специалистът. - Днес и утре ще вали. Във вторник и сряда ще бъде малко по-невалежно. От четвъртък – нова порция валежи до началото на следващата седмица. Имаме наличие на влажна неустойчива въздушна маса и няколко процеса, които обусляват слънце преди обяд и дъждове следобяд. Градушките остават. Към края на месеца те ще намаляват като интензитет. По-лошото е, че най-интензивните градушки обикновено са през юли. С валежите днес и утре вероятно за първи път ще запълним месечните норми. Сега е критичният петнист характер на летните валежи. В Русе например нощес валя за първи път. Иначе за летовниците можем да кажем, че в Гърция морето е доста топло. У нас – също.Това не е типично и рядко се среща у нас. В съседна Турция също времето е перфектно за почивка. Проблемите остават за София и Западна България. От четвъртък до неделя – отново гръмотевично. Тогава задължително да се носят чадърите. Можем да обобщим, че е сравнително топло времето. Няма проблем. Такъв е климата на столицата и на Западна България. Интересното е, че точно такова време предсказахме още на 15-20 май. Удивително е, че всичко става така“. Доцент Георги Райчев направи и прогноза за юли. „Юли ще бъде топъл, нормален, типично летен месец. В Западна България – малко по-големи валежи от нормалното. По морето и в Гърция – нормални валежи. Очаква ни едно много хубаво и продължително лято. И септември ще е доста топъл“. Сподели:", "date": "2018.06.17", "title": "ГОРЕЩО! Топклиматологът доц. Георги Рачев съобщи кога ще ни ударят мощни градушки и задават ли  се нови бури"}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F%D1%82%D0%B0-%D0%B2-%D0%B8%D0%BD%D0%B4%D0%B8%D1%8F-%D0%B4%D0%BE%D1%81%D1%82%D0%B8%D0%B3%D0%BD%D0%B0%D1%85%D0%B0-17-%D0%B4%D1%83%D1%88%D0%B8-news758559.html", "text": "Най-малко 17 души загинаха тази седмица в райони на Североизточна Индия, обхванати от мощно наводнение, предаде ТАСС, цитирана от БТА и Нова телевизия. По данни на медиите мощните мусонните дъждове в региона са довели до рязко повишаване на равнището на водата в реки в щатите Асам, Мизорам и Трипура и са довели до множество свличания на земни маси. Засегнати от наводнението са най-малко 425 000 души. Властите са организирали лагери за временно настаняване на бежанците и оказват помощ на пострадалите. Сподели:", "date": "2018.06.17", "title": "Бедствие! Жертвите на наводненията в Индия достигнаха 17 души"}
{"url": "http://pik.bg/%D1%81%D0%BF%D1%80%D1%8F%D1%85%D0%B0-%D1%81%D1%82%D1%80%D0%BE%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B4%D0%BE-%D1%85%D1%80%D0%B0%D0%BC%D0%B0-%D0%BD%D0%B0-%D0%B2%D0%B0%D0%BD%D0%B3%D0%B0-news758516.html", "text": "Кметът на Петрич Димитър Бръчков с нарочна заповед спря започналото строителство на спа комплекс до минералните извори в местността Рупите. Заповедта му обаче ще е в сила до изготвяне на Общ устройствен план на населеното място. Кметът Димитър Бръчков забранява строителството около храма на пророчицата Ванга предвид наличието на неприключила процедура по изработване на Общ устройствен план. Спира се изграждането на спа център и къщи за гости от петричкия бизнесмен Валентин Парапунов и от хазартния бос Коко Динев, защото петричани скочиха срещу инвеститорите и за няколко дни в социалната мрежа се събраха над 20 000 подписа срещу проекта. Сподели:", "date": "2018.06.17", "title": "Спряха строителството до храма на Ванга"}
{"url": "http://pik.bg/%D0%BF%D0%BE%D0%B4%D0%BF%D0%B8%D1%81%D0%B2%D0%B0%D1%82-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D0%BD%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BF%D1%80%D0%B8-%D0%B7%D0%B2%D0%B5%D1%80%D1%81%D0%BA%D0%B8-%D0%BC%D0%B5%D1%80%D0%BA%D0%B8-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-news758594.html", "text": "„Сител“, цитиран от \"Фокус\". Подписването на споразумението между Македония и Гърция, което ще сложи край на 27-годишния спор за името, е в ход в Нивици/Псарадас от гръцката страна на Преспанското езеро, предава скопският телевизионен канал Споразумението ще бъде подписано от външните министри Македония и Гърция Никола Димитров и Никос Коцияс заедно с посредника на ООН Матю Нимиц. Споразумението предвижда „erga omnes“ име за страната Република Северна Македония. На церемонията по подписването ще присъстват министър-председателите на Македония и Гърция Зоран Заев и Алексис Ципрас, правителствени служители и представители на международната общност. Подписването се осъществява при затегнати мерки за сигурност и в присъствието на високопоставени служители на международната общност. Споразумението с Гърция е озаглавено „Окончателно споразумение за разрешаване на различията, описани в резолюции 817 и 845 на Съвета за сигурност на ООН за прекратяване на Временното споразумение от 1995 г. и за установяване на стратегическо партньорство между страните“. Сподели:", "date": "2018.06.17", "title": "Подписват договора на името на Македония при зверски мерки за сигурност"}
{"url": "http://pik.bg/%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D0%BA%D0%B0%D1%82%D0%B0-%D1%82%D1%80%D0%BE%D0%B9%D0%BA%D0%B0-%D0%BD%D0%B0-%D0%BA%D0%BE%D1%81%D0%B0%D0%BA-%D1%89%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D1%81%D1%80%D0%B5%D1%89%D0%B0-%D0%B2-%D0%B7%D0%B0%D0%BB%D0%B0-%D0%B7%D0%B0%D0%BF%D0%B0%D0%B4-%D0%BD%D0%B0-%D0%BD%D0%B0%D1%80%D0%BE%D0%B4%D0%BD%D0%BE%D1%82%D0%BE-%D1%81%D1%8A%D0%B1%D1%80%D0%B0%D0%BD%D0%B8%D0%B5-news758549.html", "text": "Народното събрание. Преди началото на Пленарната среща на Конференцията на комисиите по европейските въпроси на парламентите на Европейския съюз, в 17.00 часа в зала „Запад“ на Народното събрание ще се проведе среща на Председателската тройка на КОСАК. Това съобщиха от пресцентъра на Делегациите на комисиите по европейски въпроси ще посетят парламента. Те ще разгледат и храм-паметника „Свети Александър Невски\". В рамките на културната програма в двата дни ще бъдат представени млади и утвърдени български певци, танцьори, художници. Сподели:", "date": "2018.06.17", "title": "Председателската тройка на КОСАК ще проведе среща в зала \"Запад\" на Народното събрание"}
{"url": "http://pik.bg/%D1%83%D0%B6%D0%B0%D1%81-%D0%BF%D0%B8%D1%82%D0%BE%D0%BD-%D0%BF%D0%BE%D0%B3%D1%8A%D0%BB%D0%BD%D0%B0-%D0%B6%D0%B5%D0%BD%D0%B0-%D0%B2-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D1%8F-news758464.html", "text": "Гигантски питон погълна жена в Индонезия. Извадиха трупа ѝ цял от змията. Инцидентът е станал на о-в Мън, югоизточно от Сулавеси, съобщи БТА. „Хората са се усъмнили, че змията е погълнала жената и я убили. Когато разрязали корема й, намерили вътре жертвата”, каза говорител на полицията. Според него 54-годишната жена е погълната откъм главата. Змията е била дълга 7 м. Гигантските питони обикновено нападат малки животни. Инцидентите с хора са сравнително редки. Сподели:", "date": "2018.06.17", "title": "УЖАС! Питон погълна жена в Индонезия"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82%D1%8A%D1%82-%D0%BD%D0%B0-%D0%BC%D0%B0%D0%B9%D0%BA%D0%B8%D1%82%D0%B5-%D0%BD%D0%B0-%D0%B4%D0%B5%D1%86%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-%D0%B2-%D0%B1%D1%83%D1%80%D0%B3%D0%B0%D1%81-%D1%89%D0%B5-%D0%B1%D1%8A%D0%B4%D0%B5-%D0%BF%D0%BE%D0%B4%D0%BD%D0%BE%D0%B2%D0%B5%D0%BD-%D0%B2-%D0%BF%D0%BE%D0%BD%D0%B5%D0%B4%D0%B5%D0%BB%D0%BD%D0%B8%D0%BA-news758423.html", "text": "През уикенда палатков лагер в Бургас няма. От началото на следващата седмица обаче протестите ще продължат с пълна сила.  Това заяви пред радио Фокус-Бургас Гергана Маврова, организатор на протеста в града. Тя разясни, че при откриването на пътната отсечка край Поморие, протестиращите са получили обещание от премиера Бойко Борисов за разглеждане на проблемите. „Премиерът каза, че ще отпусне още средства за децата и хората с увреждания, но иска да му опишем къде са пробойните. Защото твърди, че се отпускат много пари, а те не отиват където трябва. Трябва да напишем и къде се губят тези пари според нас и чрез кмета на Общи Бургас Димитър Николов да му го предадем“, разясни Маврова. Според нея това трябва да стане до 2-3 дни. Сподели:", "date": "2018.06.17", "title": "Протестът на майките на деца с увреждания в Бургас ще бъде подновен в понеделник"}
{"url": "http://pik.bg/%D0%B5%D0%B3%D0%B8%D0%BF%D0%B5%D1%82-%D0%B2%D0%B4%D0%B8%D0%B3%D0%B0-%D1%86%D0%B5%D0%BD%D0%B8%D1%82%D0%B5-%D0%BD%D0%B0-%D0%B1%D0%B5%D0%BD%D0%B7%D0%B8%D0%BD%D0%B0-news758422.html", "text": "Египетското министерство на петрола обяви рязко повишение на цените на бензина и пропан-бутана като част от икономическите реформи и мерките за строги икономии в страната, предаде Асошиейтед прес. Пропан-бутанът се увеличава от 60 на 100 лири (от 3,3 на 5,6 долара) - с повече от 60 процента. Цената на бензин А-92 се повишава от 5 на 6,75 лири на литър (с около 34 процента), а тази на бензин А-80 - от 3,65 на 5,5 лири на литър (с близо 50 процента). Новите цени влизат в сила от тази сутрин, посочи министерството. Египетското правителство повишава цените на горивата за трети път, откакто бяха огласени мерките за икономии. Те бяха предприети, за да може Египет да кандидатства за тригодишен спасителен заем на стойност 12 милиарда долара от Международния валутен фонд, който си осигури през 2016 г. Сподели:", "date": "2018.06.17", "title": "Египет вдига цените на бензина"}
{"url": "http://pik.bg/%D0%BF%D1%80%D0%BE%D0%B1%D0%B8%D0%B2-%D0%B4%D0%B8%D0%B0%D0%B1%D0%B5%D1%82%D1%8A%D1%82-%D0%B5-%D0%BB%D0%B5%D1%87%D0%B8%D0%BC-%D1%81%D1%8A%D1%81-%D1%81%D1%82%D1%80%D0%BE%D0%B3%D0%B0-%D0%B4%D0%B8%D0%B5%D1%82%D0%B0-news758500.html", "text": "Строга диета от супа и млечни шейкове може да обърне хода на диабета, съобщи в. „Дейли мейл“. Така поне твърдят учени от университетите на Глазгоу и Нюкасъл. Според тях, пациентите с диабет тип 2, които отслабнат с 10 кг, могат да влязат в ремисия. Те са работили с 300 болни, като са им наложили диета от само 800 калории дневно. След една година половината от тях били в ремисия. Диабет тип 2 се свързва със затлъстяването. Броят на болните почти се е удвоил за 20 години. Британските учени продължават да следят доброволците, за да установят дали тези, които успяват да задържат новите килограми, могат да се излекуват от заболяването. В предишно изследване учени от Оксфордския университет установиха, че подобна диета с 800 калории дневно, помага на хора със затлъстяване да отслабнат, дори и да нямат диабет. Сподели:", "date": "2018.06.17", "title": "ПРОБИВ! Диабетът е лечим със строга диета"}
{"url": "http://pik.bg/%D0%B5%D0%BA%D1%81%D0%BF%D1%80%D0%B5%D1%81%D0%BD%D0%BE-%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2-%D1%80%D0%B0%D0%B7%D0%BA%D1%80%D0%B8-%D0%B8%D1%81%D1%82%D0%B8%D0%BD%D0%B0%D1%82%D0%B0-%D0%B7%D0%B0-%D0%B3%D0%BD%D0%B5%D0%B2%D0%BD%D0%B8%D1%8F-%D0%B9-%D0%BF%D0%BE%D1%81%D1%82-%D0%B7%D0%B0-%D0%BC%D0%BE%D1%80%D0%BA%D0%BE%D0%B2%D0%B0-%D0%B8-%D1%82%D0%BE%D1%8F%D0%B3%D0%B0%D1%82%D0%B0-news758574.html", "text": "Не съм расист. Сигурна съм, че има цигани, които са се интегрирали. Образовали са се. Има цигани, завършили медицина. Извиних се, защото поставих всчки цигани под общ знаменател\", каза жената на вицепремиера Томислав Дончев - Светлана в ефира на Би Ти Ви. Т.Светлана Дончева била провокирана от два случая с цигански произвол, които я разгневили. Едния бил с пусната силна музика, която тормозелаживеещите в квартала. Ромите привикнали, че имат право на малцинство и се възползвали от това като пренебрегвали отговорностите, според Дончева. Томислав Дончев реагирал сдържано на скандала, само така \"както той можел\". \"Не ми се е накарал. В нашето семейство никой не се кара на никого. Ние сме равноправни затова живеем толкова дълго време заедно \", каза Дончева. Светлана и томислав Дончевине възнамерявали да се женят. Любовта имбила силна и безподпис и продължавала вече 14 г. Дончева увери, ченяманикакво намерене да се занимава с политика. Сподели:", "date": "2018.06.17", "title": "ЕКСПРЕСНО!  Жената на Томислав Дончев разкри истината за гневния й пост за \"моркова и тоягата\""}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B0%D1%80-%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-%D1%81-%D0%BF%D1%80%D0%B5%D1%81%D1%82%D0%B8%D0%B6%D0%BD%D0%BE-%D0%BE%D1%82%D0%BB%D0%B8%D1%87%D0%B8%D0%B5-%D0%B2-%D0%B8%D1%82%D0%B0%D0%BB%D0%B8%D1%8F-news758413.html", "text": "Българският комисар по цифровата икономика и общество Мария Габриел стана носител на най-престижната награда на Италия за върхови постижения на жените \"Мариса Белисарио\", съобщи Нова телевизия. Статуетката й беше връчена от председателя на Европейския парламент Антонио Таяни на тържествена церемония в Рим, докато на стената вървяха кадри от професионалния път на българския еврокомисар в европейската политика. Вече 30 години в памет на Мариса Белисарио – топ мениджър на Италия, едноименната фондация отличава със \"Златна ябълка\" постиженията на жени в различни професии, управлението, науката, икономиката и социалните каузи както на национално, така и на европейско ниво. Високото отличие се присъжда в няколко категории, като Изборната комисия е взела решение с единодушно гласуване да удостои комисар Мария Габриел с наградата в юбилейното 30-о издание в категория \"Награда на Европа\". При приемането на наградата Мария Габриел заяви, че за нея тя е символ на признание, но и отговорност. \"Силата на визията ми за цифровото бъдеще на Европа е кодирана в принципа, който следвам – заяви Габриел. - Работя за цифрова политика, която да отчита интересите на европейските граждани, а човекът да остане управляващ технологиите. За няколко месеца постигнахме голям напредък в изграждането на цифровия единен пазар – регламента за защита на данните, пакета за киберсигурност, мерките за развитието на изкуствения интелект и суперкомпютрите, действията за насърчаване на цифровите умения, подкрепата за стартъпите, постигнатите споразумения относно европейския аудиовизуален сектор и спектъра за високоскоростен интернет и много други. Ето защо тази награда за мен е признание за усилията, които полагаме за силна цифрова Европа. Но тя е и отговорност да продължавам да работя с неотслабваща енергия за цифров единен пазар, който не остава никого изключен и ползите от който са за всички. Тази награда е и израз на потенциала на жените да бъдат начело на цифровата промяна и съм горда да бъда неин носител\". Сподели:", "date": "2018.06.17", "title": "Българският еврокомисар Мария Габриел с престижно отличие в Италия"}
{"url": "http://pik.bg/%D0%BA%D0%B0%D1%80%D0%B8%D0%B5%D1%80%D0%B0%D1%82%D0%B0-%D0%BF%D1%80%D0%B5%D0%B4-%D0%BB%D1%8E%D0%B1%D0%BE%D0%B2%D1%82%D0%B0-%D1%81%D0%B8%D0%BD%D1%8A%D1%82-%D0%BD%D0%B0-%D1%80%D0%BE%D0%BA%D1%81%D0%B0%D0%BD%D0%B0-%D0%B7%D0%B0%D1%80%D1%8F%D0%B7%D0%B0-%D0%B3%D0%B0%D0%B4%D0%B6%D0%B5%D1%82%D0%BE-%D0%B7%D0%B0%D1%80%D0%B0%D0%B4%D0%B8-%D0%BC%D1%83%D0%B7%D0%B8%D0%BA%D0%B0%D1%82%D0%B0-news758526.html", "text": "Големият син на певицата Роксана, заряза приятелката с. „Беше му тъжно. Приятелката му казал да избере между нея и музиката, и той естествено избра второто. За Даниел музиката е всичко, има интерес към всяко нещо, което по някакъв начин е обвързано с нейния свят. Наследствено е\", споделя Роксана пред „Телеграф“. Фолк фурията казва, че синът й е изключително скромен. \"Страх ме е да се похваля, но Дани е невероятен. Той е страшно възпитан, не можеш да чуеш да повишава тона на някого или да се заяжда. Харесва ми, че има ясна представа за случващото се и за бъдещата си реализиация“, завършва звездата на „Пайнер“. Сподели:", "date": "2018.06.17", "title": "КАРИЕРАТА ПРЕД ЛЮБОВТА! Синът на Роксана заряза гаджето заради музиката"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8%D1%82%D0%B5-%D1%81%D0%B8-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F%D1%82-%D0%B1%D0%BE%D0%B3%D0%B0-%D0%BA%D0%B0%D1%82%D0%BE-%D0%B8%D0%BB%D1%8A%D0%BD-%D0%BC%D1%8A%D1%81%D0%BA-news758497.html", "text": "Ако попитате 100 човека, избрани на абсолютно случаен принцип, как изглежда Бог, вероятно ще получите около 100 различи отговора. Но, ако попитате американски християни и след това обобщите техните отговори е доста вероятно да получите лице, което е доста близко до това на основателя на технологичната компания „Тесла” – Илон Мъск, пише \"Монитор\". За това откритие съобщава сайтът за технологии „Гизмодо”, цитирайки наскоро излязло изследване, публикувано в научния журнал „PLOS One”. Изследването, базирано на вярата, е дело на психолози от университета на Северна Каролина. Екипът е показал на 511 американски християни различни типове лица и ги е попитал кои черти според тях са божествени. На всеки един участник са му показани над 300 лица създадени изкуствено от компютър на базата на предпочитанията на средностатистическия американец. Изследователите след това са обобщили изображенията и резултатът се е оценил от 400 участници, които са казали, че мъжът на изображението е „по-мъжествен, кавказки, привлекателен, интелигентен и обичащ” отколкото „не божественото лице”, което е било създадено, чрез обобщаване на изображенията, които не са били избрани от участниците. Интересно е и, че божественото лице доста прилича на Илон Мъск, който не е споменат официално в изследването, но изображението наистина е много сходно с неговото лице. Проучването е открило, че по-консервативните участници са си представяли Бог като „по-мъжествен, възрастен, могъщ и мъдър”, докато либералите са си представяли бог като „по-любящ и с афроамерикански черти ”. Също така по-възрастните участници са описали един по-възрастен бог, тези, които се приемат за привлекателни са описали един доста привлекателен образ, но и мъжете, и жените, участващи в изследването, са посочили бог като мъж. Изследователите заключават, че тяхната извадка изглежда \"има стабилни представи за божието лице, включващи ясни физически черти (напр. мъжественост, младост и белота) и психологически характеристики (например любов)\" и че техните възприятия отразяват техните политически идеологии и личния външен вид. \"Тенденцията на хората да вярват в Бог, който прилича на тях, е в съответствие с егоцентричната пристрастност\", казва един от авторите на изследването - Кърт Грей в прессъобщение. \"Хората често виждат своите вярвания и черти в други хора и нашето изследване показва, че Божият външен вид не е по-различен - хората вярват в Бог, който не само мисли като тях, но също така прилича на тях\". Сподели:", "date": "2018.06.17", "title": "Американците си представят Бога като... Илън Мъск"}
{"url": "http://pik.bg/%D0%BF%D0%BE%D1%80%D1%82%D1%83%D0%B3%D0%B0%D0%BB%D0%B8%D1%8F-%D0%BB%D0%B5%D0%B3%D0%B0%D0%BB%D0%B8%D0%B7%D0%B8%D1%80%D0%B0-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0%D1%82%D0%B0-%D0%BD%D0%B0-%D0%BE%D1%81%D0%BD%D0%BE%D0%B2%D0%B0-%D0%BD%D0%B0-%D0%BA%D0%B0%D0%BD%D0%B0%D0%B1%D0%B8%D1%81%D0%B0-news758424.html", "text": "Португалският парламент легализира днес лекарствата на основа на канабиса, след като по-рано отхвърли предложенията да позволи на пациенти да отглеждат марихуана за медицински цели у дома, предаде Ройтерс. Португалия декриминализира употребата на всички наркотици през 2001 г. и в страната има плантации, на които се отглежда марихуана за износ. Само една от парламентарно представените сили - Народната партия - се въздържа при гласуването в подкрепа на легализирането на лекарствата, съдържащи марихуана. За да влезе в сила, законът сега трябва да бъде подписан от президента Марселу Ребелу де Соуза. Всички подобни продукти ще трябва да бъдат лицензирани от националния регулатор за лекарства, Инфармед - органът, който миналата година разреши на плантация в Централна Португалия да бъде отглеждана марихуана с високо съдържание на психоактивното вещество тетрахидроканабинол за износ. Сподели:", "date": "2018.06.17", "title": "Португалия легализира лекарствата на основа на канабиса"}
{"url": "http://pik.bg/%D0%B2%D0%B8%D1%81%D0%BE%D0%BA%D0%B0-%D0%B8%D0%B7%D0%B1%D0%B8%D1%80%D0%B0%D1%82%D0%B5%D0%BB%D0%BD%D0%B0-%D0%B0%D0%BA%D1%82%D0%B8%D0%B2%D0%BD%D0%BE%D1%81%D1%82-%D1%83-%D0%BD%D0%B0%D1%81-%D0%B7%D0%B0-%D1%82%D1%83%D1%80%D1%81%D0%BA%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B8-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-news758503.html", "text": "Предсрочните избори за парламент и президент на Турция вече започнаха, предава Би Ти Ви. Макар вотът в страната да е следващата неделя, от вчера в продължение на три дни във външните дипломатически корпуси по света могат да гласуват всички турски избиратели, живеещи извън Турция. В консулството в Пловдив гласуваха предимно хора с двойно гражданство, студенти и бизнесмени. В района на пловдивското консулство имат право да гласуват 2800 души, но тези хора могат да дадат своя глас и в района на Бургас или София, ако се намират в близост. Разкрити са пунктове също и в Капъкуле – на границата, за улеснение. Висока избирателна активност беше регистрирана в Бургас, където своя вот дават хора от Източна България. Повечето от гласувалите са категорични, че изборите са изключително важни. Изборният ден ще продължава до 21 часа. Сподели:", "date": "2018.06.17", "title": "Висока избирателна активност у нас за турски президент и парламент"}
{"url": "http://pik.bg/%D1%82%D0%B0%D0%B2%D0%B0%D0%BD%D1%8A%D1%82-%D0%BD%D0%B0-%D0%BF%D0%B5%D0%BD%D1%81%D0%B8%D0%B8%D1%82%D0%B5-%D0%BE%D1%81%D1%82%D0%B0%D0%B2%D0%B0-%D0%B7%D0%B0-44-000-%D0%B4%D1%83%D1%88%D0%B8-news758513.html", "text": "Около 44 000 пенсионери ще продължат да имат таван върху пенсиите и след неговото отпадане през януари 2019 г. Причината е, че по закон ограничението се отменя само за новоотпуснатите пенсии. Така всички възрастни хора, които са се осигурявали на по-висока сума, ще получават толкова, колкото покриват вноските им. Пенсионираните преди 2019 г. остават с лимит на парите за старост. Те обаче ще се възползват от увеличението на тавана, който ще скочи на 1040 лв. от юли. В момента горната граница на пенсиите е 910 лв. Сподели:", "date": "2018.06.17", "title": "Таванът на пенсиите остава за 44 000 души"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BC%D0%B5%D0%B6%D0%B4%D1%83-%D0%B8%D1%82%D0%B0%D0%BB%D0%B8%D1%8F-%D0%B8-%D1%85%D0%BE%D0%BB%D0%B0%D0%BD%D0%B4%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8%D1%82%D0%B5-news758504.html", "text": "В събота Италия настоя Холандия да привика два кораба с холандски флаг, използвани от неправителствени организации за пренос на мигранти, предава Ройтерс, цитирана от \"Фокус\". Разгорещяване на страстите се получи, след като вътрешният министър на Италия Матео Салвини заяви пред чуждестранните неправителствени организации, опериращи кораби за спасяване на мигранти в Средиземно море, че не могат да навлизат в италианските пристанища. „Те трябва да знаят, че Италия повече не желае да бъде съучастник в бизнеса на нелегалната имиграция и поради тази причина тези кораби ще трябва да се насочат към други, неиталиански пристанища“, заяви Салвини. И двата кораба са били с холандски флагове. Часове по-късно министърът на транспорта на Италия Данило Тонинели заяви в социалната мрежа „Туитър“, че „Холандия трябва да привика своите кораби вкъщи“. Сподели:", "date": "2018.06.17", "title": "Напрежение между Италия и Холандия заради мигрантите"}
{"url": "http://pik.bg/%D1%82%D1%80%D1%8A%D1%88%D0%B2%D0%B0-%D0%BD%D0%B8-%D0%BB%D0%B5%D1%82%D0%B5%D0%BD-%D0%B2%D0%B8%D1%80%D1%83%D1%81-%D1%81-%D0%B1%D0%BE%D0%BB%D0%BA%D0%B8-%D0%B2-%D0%B3%D0%BB%D0%B0%D0%B2%D0%B0%D1%82%D0%B0-news758512.html", "text": "Първият летен вирус дойде и мори малки и големи в Пловдив и региона. Заболяването се развива за броени часове с остри болки в главата и обилно повръщане. Джипита информираха, че през последните дни са били принудени да посещават по-често свои пациенти, за да им дават помощ, а и пред кабинетите има доста чакащи. Вирусът не е опасен и се преодолява бързо, след като се вземат мерки. На гражданите се препоръчва да отбягват места с много хора, да внимават каква храна консумират и да не минават покрай сметища. Сподели:", "date": "2018.06.17", "title": "Тръшва ни летен вирус с болки в главата"}
{"url": "http://pik.bg/571-%D1%81%D0%B5%D0%BB%D0%B0-%D1%81%D0%B0-%D0%BD%D0%B0%D0%BF%D1%8A%D0%BB%D0%BD%D0%BE-%D0%BE%D0%B1%D0%B5%D0%B7%D0%BB%D1%8E%D0%B4%D0%B5%D0%BD%D0%B8-news758515.html", "text": "Общо 571 села в страната са без население или с едноцифрен брой жители, показва справка. Към 31 декември 2017 г. в страната има общо 5256 населени места, от които градовете са 257, селата - 4997, а два са манастирите със статут на населено място - Клисурски и Рилски. От всички 4997 села в България точно 571 са без население или с едноцифрен брой жители. Сподели:", "date": "2018.06.17", "title": "571 села са напълно обезлюдени"}
{"url": "http://pik.bg/%D1%87%D1%83%D0%B4%D0%BE%D1%82%D0%B2%D0%BE%D1%80%D0%BD%D0%B0-%D0%B2%D0%BE%D0%B4%D0%B0-%D0%B8%D0%B7%D0%B2%D0%B8%D1%80%D0%B0-%D0%B2-%D0%B4%D0%B2%D0%BE%D1%80%D0%B0-%D0%BD%D0%B0-%D0%B4%D1%8F%D0%B4%D0%BE-%D0%BF%D0%B5%D1%82%D1%8A%D1%80-news758511.html", "text": "Дядо Петър открил невероятните свойства на водата преди повече от 90 години. Затова и заради ясновидските си дарби станал известен с прякора Светеца. Около необикновения извор той изградил малък параклис, където и до днес се вият опашки от миряни. Малката църква от години се поддържа само от съпругата на внука на дядо Петър – Копринка. Самата тя споделя, че с него близо 5 години правили опити да забременее. Обиколила всички най-добри специалисти, които ѝ казвали все едно и също – че има двурога матка. Целебен извор край дупнишкото село Яхиново лекува нелечими болести. Дворът на покойния дядо Петър всеки ден е пълен с хора, загубили надежда в традиционната медицина и търсещи последен шанс на тайнственото място. Накрая отишла в София в „Майчин дом“, където известен доцент ѝ казал: „И на Луната да се качиш, деца няма да имаш“. „Никога няма да забравя тази присъда“, споделя тя. Прибрала се на село отчаяна и разревана, а дядо Петър я чакал на вратата. Първите му думи били: „Ха, няма да имаш деца. Е, я, пълна си с деца. Ще казваш, аман“. Така и станало. По-късно тя родила 3 деца. Случило се чудо, когато Копринка спряла консултациите с лекари и просто пиела от чудотворната вода, а дядо ѝ ѝ четял молитви за здраве. „След първото ми раждане лекарката, която ме оперира, само ми каза, че това е първият случай в нейната практика, когато се износва и ражда здраво бебе при наличие на моята диагноза“, спомня си Кьосева. Историята на Мария Панова от София е не по-малко впечатляваща. Тя посещавала църквата на дядо Петър от дете, защото майка ѝ Росица имала рак на гърдата в напреднал стадий. Някакви хора ѝ споделили за село Яхиново и за пророка, който лекувал с необикновената си вода. Когато отишла, онкоболната жена си взела вода, а още живият дядо Петър ѝ казал да не се страхува за тази гърда, а да обърне внимание на другата си страна. Жената си помислила най-лошото – че има рак и на другата гърда. Впоследствие се оказало, че била със сериозен проблем на сърцето. „Ясновидецът ѝ препоръча да пие от водата и да си прави компреси в сърдечната област. Най-много месец след това отиде на лекар. Изследванията показаха, че карциномът е започнал да се свива и постепенно изсъхна“, разказва дъщерята. Самият дядо Петър е роден през май 1904 г. в село Яхиново. Малко по-късно бабите му го прекръстват на Витан. На 19 г. става войник и точно на Великден ги водят за пречистване в църква. На излизане дядо Петър пристъпва прага, като единият му крак е вътре, а другият отвън - остава на място. Получава парализа и губи гласа си. Военните го поемат и професор Каракашев започнал да го лекува. След известно време обаче слугите (санитарите) казали, че той вероятно ще умре, защото станал 30 кг и не се възстановявал. Изписали го с диагноза безнадеждно болен, за да прекара последните си дни в дома си със семейството. В такова състояние бил в продължение на 3 години и 9 месеца. Една вечер в съня му му се явил Господ и му казал: „Аз съм дошъл да ти дам години, години богатство (здраве)“. Той се събудил, тръгнал да става, но майка му не му позволила, а той ѝ казал: „Мамо, аз съм здрав, Бог ме излекува!“. Отишъл в двора и започнал да копае. Веднага след като се показала водата, още мътна, започнал да гребе с шепи и да пие. Колкото повече пиел, толкова повече чувствал силата и здравето. Започнал да ходи във всяка къща, в която имало болен човек и го лекувал с водата. Както гледал хората, така можел да ги прочете от горе до долу. Бил като скенер. Когато предсказвал, винаги му посинявала лявата ръка. Понякога ставала дори черна и се парализирала. Ако нещата отивали на добре, си връщала нормалното състояние. Роднините на дядо Петър казват, че се е виждал няколко пъти с баба Ванга. Първата им среща била в съседното село Крайници, където пророчицата била кума на някаква сватба. Дядо Петър отишъл да я види, но стоял отстрани, а тя веднага усетила дарбата му и го викнала при себе си. Сподели:", "date": "2018.06.17", "title": "Чудотворна вода извира в двора на дядо Петър"}
{"url": "http://pik.bg/%D1%8E%D0%BD%D1%81%D0%BA%D0%B8-%D0%BA%D0%B0%D0%BF%D1%80%D0%B8%D0%B7%D0%B8-%D0%B8-%D0%B4%D0%BD%D0%B5%D1%81-%D1%89%D0%B5-%D0%B2%D0%B0%D0%BB%D0%B8-%D0%B8%D0%B7-%D1%86%D1%8F%D0%BB%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-%D0%B8%D0%BC%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BE%D1%82-%D0%BF%D0%BE%D1%80%D0%BE%D0%B8-%D0%B8-%D0%B3%D1%80%D0%B0%D0%B4%D1%83%D1%88%D0%BA%D0%B8-news758536.html", "text": "Днес ще се задържи неустойчиво, облачността ще е по-често значителна, предимно купеста и купесто-дъждовна. Из цялата страна ще има краткотрайни валежи и гръмотевични бури, на повече места и по-интензивни в следобедните часове. Остават условията за локални порои и градушки. От север ще проникне малко по-хладен въздух; дневните температури ще са малко по-ниски и преобладаващите максимални ще бъдат между 23° и 28°. Над планините ще бъде предимно облачно, на много места с валежи, главно в следобедните часове ще има и гръмотевична дейност. Вятърът ще е до умерен, предимно от север. Ще е по-хладно с максимална температура на височина 1200 метра около 18°, на 2000 метра – около 11°. Над Черноморието ще бъде предимно облачно. В часовете преди обяд само на отделни места ще превали, докато след обяд в много райони ще има валежи и гръмотевична дейност. Има условия за локални интензивни валежи и градушки. Ще духа слаб до умерен вятър от север-североизток. Максималните температури ще са 24°-27°. Температурата на морската вода е 23-25°. Вълнението на морето ще бъде 1-2 бала. На 17.06.2018 слънцето ще изгрее в 05:48 часа и ще залезе в 21:07 часа. Продължителност на деня 15:19 часа. На 17.06.2018 луната ще изгрее в 09:48 часа и ще залезе в – часа. Осветеност на диска в 0h UT 14 %. Фаза на луната: след новолуние преди първа четвърт. Сподели:", "date": "2018.06.17", "title": "ЮНСКИ КАПРИЗИ! И днес ще вали из цялата страна, има опасност от порои и градушки"}
{"url": "http://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-26-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B1%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%B2-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D1%80%D0%B0%D0%B7%D0%BB%D0%BE%D0%B3-news758545.html", "text": "Регистрирано е слабо земетресение на територията на България в района на Разлог с магнитуд 2.6 по скалатка на Рихтер, съобщава страницата на Европейския средиземноморски сеизмологичен център, цитирана от „Фокус“. Трусът е усетен в 05:39 часа тази сутрин. Епицентърът е бил на девет километра северно от Разлог в района над село Добърско, на дълбочина 20 километра. Няма данни за нанесени материални щети и пострадали хора. Сподели:", "date": "2018.06.17", "title": "Земетресение с магнитуд 2.6 по Рихтер бе регистрирано в района на Разлог"}
{"url": "http://pik.bg/%D0%B4%D0%B0%D0%B2%D0%B0%D1%82-26-%D0%BC%D0%BB%D1%80%D0%B4-%D0%B5%D0%B2%D1%80%D0%BE-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%BE-%D0%B7%D0%B0-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%B4%D0%BE-2022-%D0%B3-news758468.html", "text": "Германският министър на отбраната Урсула фон дер Лайен поиска за въоръжените сили на страната допълнителни средства - близо 15 млрд. евро до края на парламентарния мандат (до 2021 г.) и още 10 млрд. евро за следващата 2022 г. Това съобщи днес в. „Билд“, като се позова на поверителен документ на министерството, предаде ТАСС. Без допълнителни средства ще бъде застрашена съдбата на над 200 нови проекта в сферата на отбраната, се посочва в документа. Перото за военни разходи обаче е на второ място в германския бюджет, като за армията през текущата година са заложени 38,5 млрд. евро, а за следващата година са предвидени 41,5 млрд. евро. Фон дер Лайен отдавна настоява за вдигане на отбранителния бюджет в средносрочна перспектива до 1,5 от БВП на страната. Според нея той трябва да достигне около 60 млрд. евро годишно. Сподели:", "date": "2018.06.17", "title": "Дават 26 млрд. евро допълнително за германската армия до 2022 г."}
{"url": "http://pik.bg/%D0%BE%D0%B1%D1%89%D0%B8%D0%BD%D1%81%D0%BA%D0%B8%D1%82%D0%B5-%D1%81%D1%8A%D0%B2%D0%B5%D1%82%D0%BD%D0%B8%D1%86%D0%B8-%D0%B2%D1%8A%D0%B2-%D0%B2%D0%B8%D0%B4%D0%B8%D0%BD-%D0%BE%D0%B4%D0%BE%D0%B1%D1%80%D0%B8%D1%85%D0%B0-%D0%B7%D0%B0%D0%B5%D0%BC-%D0%B7%D0%B0-%D0%BA%D0%BB%D1%8E%D1%87%D0%BE%D0%B2-%D0%BF%D1%80%D0%BE%D0%B5%D0%BA%D1%82-%D0%B2-%D1%80%D0%B5%D0%B3%D0%B8%D0%BE%D0%BD%D0%B0-news758386.html", "text": "Общинските съветници във Видин одобриха заем от фонд ФЛАГ, за да гарантират изпълнението на важен проект за региона, съобщава Конкурент. Това се случи на последното редовно заседание на местния парламент в крайдунавския град и беше насочено към обезпечаване на дейности по проект „Предотвратяване и ограничаване на последиците от предизвикани от човека трансгранични бедствия в региона Видин-Зайчар“ по програма ИНТЕРРЕГ България-Сърбия. Общинарите гласуваха безлихвен заем от бюджетна банкова сметка на Община Видин в размер на 180 000 лва. за покриване на част от главницата по краткосрочен кредит, съгласно договор, подписан между Община Видин и „Фонда на органите за местно самоуправление в България – ФЛАГ“. Сподели:", "date": "2018.06.17", "title": "Общинските съветници във Видин одобриха заем за ключов проект в региона"}
{"url": "http://pik.bg/%D0%B4%D0%B2%D0%B5-%D0%B3%D0%BE%D0%B4%D0%B8%D0%BD%D0%B8-%D0%BF%D0%BE-%D0%BA%D1%8A%D1%81%D0%BD%D0%BE-%D1%86%D0%B2%D0%B5%D1%82%D0%B8-%D1%81%D1%82%D0%BE%D1%8F%D0%BD%D0%BE%D0%B2%D0%B0-%D1%81%D0%B8-%D1%81%D0%BF%D0%BE%D0%BC%D0%BD%D0%B8-%D0%B7%D0%B0-%D1%82%D0%B5%D0%B6%D0%BA%D0%B8%D1%8F-%D0%B8%D0%BD%D1%86%D0%B8%D0%B4%D0%B5%D0%BD%D1%82-news758531.html", "text": "Световната шампионка по художествена гимнастика Цвети Стоянова си спомни за трагичния инцидент, който едва не й отне живота преди две години. \"Тогава плаках без да знам, че животът ми прави услуга. Преди две години...\", написа Цвети към снимка, която сподели в социалните мрежи. На 14 юни 2016 година Стоянова полетя от 6-я етаж на блока, в който живее. След намесата на лекарите и няколко седмици между живота и смъртта, тя успя да се възстанови. Към днешна дата златното момиче твърди, че е щастливо и се радва на живота, пише столичен всекидневник. Сподели:", "date": "2018.06.17", "title": "ДВЕ ГОДИНИ ПО-КЪСНО: Цвети Стоянова си спомни за тежкия инцидент"}
{"url": "http://pik.bg/%D0%B8%D1%81%D0%BF%D0%B0%D0%BD%D0%B8%D1%8F-%D0%BF%D1%80%D0%B8%D0%B5%D0%BC%D0%B0-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-%D0%B4%D0%B0-%D0%B2%D0%B7%D0%B5%D0%BC%D0%B5-%D1%87%D0%B0%D1%81%D1%82-%D0%BE%D1%82-%D0%BC%D0%B8%D0%B3%D1%80%D0%B0%D0%BD%D1%82%D0%B8%D1%82%D0%B5-%D0%BE%D1%82-%D0%BA%D0%BE%D1%80%D0%B0%D0%B1%D0%B0-%D0%B0%D0%BA%D1%83%D0%B0%D1%80%D0%B8%D1%83%D1%81-news758465.html", "text": "Мадрид обяви, че ще приеме офертата на Франция да вземе част от мигрантите от спасителния кораб „Акуариус”, който в момента пътува за Испания с повече от 600 човека на борда, информира \"Франс прес\", цитирана от БГНЕС. „Френското правителство ще работи заедно с испанското, за да се справи с мигрантите”, заяви заместник министър-председателят Кармен Калво. Франция ще приеме мигранти, които искат да отидат там, след като стигнат във Валенсия. Плавателния съд стана причина за голям конфликт между държавите-членки на ЕС. Корабът на френска неправителствена организация превозва 629 човека, включително много деца и бременни жени от бреговете на Либия. Сподели:", "date": "2018.06.17", "title": "Испания приема предложението на Франция да вземе част от мигрантите от кораба \"Акуариус\""}
{"url": "http://pik.bg/%D0%B3%D1%8A%D1%80%D1%86%D0%B8%D1%8F-%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BF%D0%BE%D0%B4%D0%BF%D0%B8%D1%81%D0%B2%D0%B0%D1%82-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D0%B7%D0%B0-%D0%BD%D0%BE%D0%B2%D0%BE-%D0%B8%D0%BC%D0%B5-%D0%B2-%D1%81%D0%B5%D0%BB%D0%BE-%D0%BD%D0%B8%D0%B2%D0%B8%D1%86%D0%B8-news758476.html", "text": "В преспанското село Нивици или Псаридис, на гръцки език, изглежда че се готвят за официалното подписване в неделя на договора между Скопие и Атина за новото име на Македония, предава македонската телевизия „ТВ 21“, цитирана от \"Фокус\". В селото живеят около 60 жители, почти всички от тях говорещи и разбиращи гръцки и македонски език. Селото се готви за голямото събитие, което вероятно ще остане записано в историята на региона. Стените се боядисват, канализацията се чисти, определя се мястото където ще бъде поставена сцената на събитието в село Нивици, намиращо се в гръцката част на Мала Преспа. Местното население е разделено в мненията си за подписването на договора. Част от тях се надяват, че това е исторически момент и проблемите около спора за името на Македония ще бъдат решени. Други се опасяват, че Македония ще се върне към територията си според Букурещкия договор, подписан преди повече от 100 години, с който географският регион е бил разделен на четири части. Има и такива, които не искат да говорят публично. Сподели:", "date": "2018.06.17", "title": "Гърция и Македония подписват договора за ново име в село Нивици"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B6%D0%B5%D0%BD%D0%B8-%D0%BA%D0%B0%D0%BA-%D0%B4%D0%B0-%D0%BF%D0%BE%D0%B7%D0%BD%D0%B0%D0%B5%D1%82%D0%B5-%D1%87%D0%B5-%D0%BC%D1%8A%D0%B6%D1%8A%D1%82-%D0%BD%D0%B0%D0%B8%D1%81%D1%82%D0%B8%D0%BD%D0%B0-%D0%B5-%D0%B2%D0%BB%D1%8E%D0%B1%D0%B5%D0%BD-%D0%B2%D1%8A%D0%B2-%D0%B2%D0%B0%D1%81-news758337.html", "text": "Ако мъжът не е истински влюбен и загрижен за вас, то надали ще си прави усилието да ви докосва, целува и да проявява всякакви други признаци на нежност без да очаква интимно възнаграждение. А дори и да очаква, отказът ви няма да го отблъсне, а най-много да доведе до утешителна прегръдка от негова страна и предложение да правите нещо друго заедно. Не си говорите само за времето, за кучето на съседите или какво се е случило в офиса, а провеждате и разговори, които касаят детството ви, например, това каква храна обичате или мразите и всякакви други аспекти от живота ви. Фактът, че той проявява любопитство към вас и помни предишните ви подобни разговори, е показателен за любовта му към вас. Февруари е, а той планува море и вие сте част от плана му. Фактът, че той се вижда заедно с вас дори и след 5-6 месеца е показателен за любовта и намеренията му към вас. Мъжете не си правят труда да представят жени пред най-близките си и важни за тях хора, освен ако въпросната жена не е наистина специална. Приятелството стои в основата на всяка успешна връзка. Ако освен интимни, сте успели да постигнете и силни приятелски отношения, то определено връзката ви има сериозно бъдеще. Сподели:", "date": "2018.06.17", "title": "ВНИМАНИЕ, ЖЕНИ! Как да познаете, че мъжът наистина е влюбен във вас"}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D0%B8-%D0%B5%D1%80%D0%B4%D0%BE%D0%B3%D0%B0%D0%BD-%D0%BF%D1%80%D0%BE%D0%B2%D0%B5%D0%B4%D0%BE%D1%85%D0%B0-%D0%B2%D0%B0%D0%B6%D0%B5%D0%BD-%D1%82%D0%B5%D0%BB%D0%B5%D1%84%D0%BE%D0%BD%D0%B5%D0%BD-%D1%80%D0%B0%D0%B7%D0%B3%D0%BE%D0%B2%D0%BE%D1%80-news758470.html", "text": "Президентът на Турция Реджеп Тайип Ердоган и френският му колега Еманюел Макрон са провели телефонен разговор в събота, в който двамата лидери са обсъдили „пътната карта“ за северния сирийски град Манбидж, наскоро договорена със САЩ, в допълнение с редица регионални и двустранни въпроси, заявиха източници от президентството на Турция, предава турският ежедневник Daily Sabah. Ердоган е изтъкнал, че споразумението със САЩ за Манбидж може да доведе до по-широко сътрудничество между Анкара и Вашингтон в Сирия. Двамата лидери също са обсъдили скорошното развитие в Сирия, борбата срещу тероризма и притока на мигранти. Ердоган и Макрон са подчертали важността на сътрудничеството между Турция и Франция в сферата на регионалните въпроси и са се съгласили да продължат близкия си контакт след резултатите от президентските и парламентарни избори в Турция на 24 юни. На 4 юни беше обявено договарянето на „пътна карта“ в Манбидж, след среща във Вашингтон между турския външен министър Мевлют Чавушоглу и държавния секретар на САЩ Майк Помпео. Сподели:", "date": "2018.06.17", "title": "Макрон и Ердоган проведоха важен телефонен разговор"}
{"url": "http://pik.bg/%D0%B2-%D0%B8%D1%81%D0%BF%D0%B0%D0%BD%D0%B8%D1%8F-%D1%81%D0%BF%D0%B0%D1%81%D0%B8%D0%BB%D0%B8-%D0%BD%D0%B0%D0%B4-900-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D1%81%D0%B0%D0%BC%D0%BE-%D0%B7%D0%B0-2-%D0%B4%D0%BD%D0%B8-news758482.html", "text": "Испанската морска спасителна служба е спасила повече от 900 мигранти в периода от петък до събота сутрин във водите на Гибралтарския пролив и остров Алборан, предава РИА Новости, цитирана от Агенция \"Фокус\". „Общо 933 души са спасени от вчера до днес“, заяви спасителната служба в съобщение в социалната мрежа Twitter. Гибралтарския пролив са били спасени 507 души в 59 лодки, от които четири души са загинали. Във водите около остров Алборан спасителите са успели да помогнат на 426 мигранти в девет лодки. Сподели:", "date": "2018.06.17", "title": "В Испания спасили над 900 мигранти само за 2 дни"}
{"url": "http://pik.bg/%D1%86%D0%B8%D0%BF%D1%80%D0%B0%D1%81-%D0%BF%D0%BE%D1%85%D0%B2%D0%B0%D0%BB%D0%B8-%D0%BC%D0%B5%D1%80%D0%BA%D0%B5%D0%BB-%D0%B7%D0%B0-%D0%BC%D0%B8%D0%B3%D1%80%D0%B0%D1%86%D0%B8%D0%BE%D0%BD%D0%BD%D0%B0%D1%82%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0-news758484.html", "text": "“Усилията на германския канцлер Ангела Меркел за преодоляване на миграционната криза са един от най-положителните моменти в нейната политика“, заяви гръцкият премиер Алексис Ципрас за немското издание „Велт ам зонтаг“, предаде ТАСС. Ципрас изтъкна, че Меркел се е опитала да действа „проевропейски“ в ситуацията на миграционна криза, което не е било лесно. Той призна, че за някои важни решения в полза на собствения народ често се налага да се плати висока политическа цена. Той посочи, че сега в Гърция всеки ден пристигат 50-100 нови мигранти, а на континенталната част на Гърция има около 50 хиляди. Като се има предвид споразумението с Турция за мигрантите, тези цифри са твърде високи, а Гърция вече е на границата на възможностите си, каза гръцкият премиер. Същевременно Ципрас изрази уважението си към Турция, която е приела милиони мигранти. Той констатира, че миграционната криза не е временно явление и този проблем ще занимава Европа, докато в Близкия изток не се възцари мир. Сподели:", "date": "2018.06.17", "title": "Ципрас похвали Меркел за миграционната политика"}
{"url": "http://pik.bg/%D0%BF%D1%80%D0%BE%D0%BB%D0%B8%D0%B2%D0%BD%D0%B8-%D0%B4%D1%8A%D0%B6%D0%B4%D0%BE%D0%B2%D0%B5-%D0%BD%D0%B0%D0%B2%D0%BE%D0%B4%D0%BD%D0%B8%D1%85%D0%B0-%D1%87%D0%B0%D1%81%D1%82-%D0%BE%D1%82-%D1%80%D1%83%D0%BC%D1%8A%D0%BD%D0%B8%D1%8F-news758483.html", "text": "Проливните дъждове в Румъния не спират вече няколко дни и предизвикаха сериозни наводнения в части от страната. Няколко реки излязоха от коритата си, в 18 области е обявено бедствено положение, предава БНТ. В източна Румъния количеството на валежите надхвърля 40 литра на кв/м. Затворени са пътища, а част от жителите са откъснати от света. В южните райони и най-вече около Крайова нивото на водата е над 1 метър, няколко селища са без ток. Сподели:", "date": "2018.06.17", "title": "Проливни дъждове наводниха част от Румъния"}
{"url": "http://pik.bg/%D0%B8%D0%B7%D0%B7%D0%B5%D1%85%D0%B0-100-%D0%BB%D0%B8%D1%82%D1%80%D0%B0-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B0-%D1%80%D0%B0%D0%BA%D0%B8%D1%8F-%D0%BE%D1%82-%D1%81%D0%B5%D0%BB%D1%81%D0%BA%D0%B8-%D0%BC%D0%B0%D0%B3%D0%B0%D0%B7%D0%B8%D0%BD-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news758408.html", "text": "Служители на полицията във Враца са откприли и иззели 100 литра домашна ракия без български акцизен бандерол във врачанското село Михайлово, съобщиха от МВР във Враца, цитирани от Булнюз. Според информациата, служителите на реда извършили проверка в смесен магазин, а по – късно и в частен дом в село Михайлово. Собственикът е 68-годишният Л.Т., за когото било установено, че притежавал 100 литра нелегална ракия, съхранявана в 10 пластмасови туби от минерална вода. За констатираното нарушение на Л.Т. бил съставен акт за установяване на административно нарушение по Закон за акцизите и данъчните складове. По случая е образувана преписка в районното управление в Козлодуй. Сподели:", "date": "2018.06.17", "title": "Иззеха 100 литра нелегална ракия от селски магазин във Врачанско"}
{"url": "http://pik.bg/%D0%BA%D0%B0%D0%BC%D0%B8%D0%BA%D0%B0%D0%B4%D0%B7%D0%B5-%D1%83%D0%B1%D0%B8-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-20-%D0%B4%D1%83%D1%88%D0%B8-%D0%BF%D1%80%D0%B0%D0%B7%D0%BD%D1%83%D0%B2%D0%B0%D1%89%D0%B8-%D0%BF%D1%80%D0%B8%D0%BC%D0%B8%D1%80%D0%B8%D0%B5%D1%82%D0%BE-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news758486.html", "text": "Нападател самоубиец се взриви днес в тълпа афганистански талибани, членове на силите за сигурност и цивилни, празнуващи безпрецедентно примирие в раздираната от конфликт страна, като уби най-малко 20 души, предаде АФП, позовавайки се на местни представители. Поне още 16 души са ранени при атаката в окръг Родат в източната провинция Нангархар, заяви Атаула Хогяни, говорител на губернатора на провинцията Атаката бе извършена докато десетки невъоръжени талибански бойци влязоха по-рано днес в афганистанската столица и на други места в страната, като се прегръщаха с войници и си правеха селфите, благодарение на безпрецедентно примирие по случай мюсюлманския празник Айд ал Фитр, който бележи края на свещения месец Рамазан. Талибаните изненадващо обявиха тридневно спиране на бойните действия по повод започналия в петък празник, като подчертаха, че то изключва чуждестранните сили. Спирането на огъня съвпадна с обявеното от афганистанското правителство примирие, което продължава до сряда. Много хора в страната призоваха правителството и талибаните да удължат примирието. Сподели:", "date": "2018.06.17", "title": "Камикадзе уби най-малко 20 души, празнуващи примирието в Афганистан"}
{"url": "http://pik.bg/10-%D0%BB%D0%B2-%D0%BD%D0%B8-%D1%81%D1%82%D1%80%D1%83%D0%B2%D0%B0-%D1%81%D1%8F%D0%BD%D0%BA%D0%B0%D1%82%D0%B0-%D0%BD%D0%B0-%D0%BF%D0%BB%D0%B0%D0%B6%D0%B0-news758520.html", "text": "На север, в курорта Златни пясъци, трябва да броим по 8-10 лева за чадър и същата сума за шезлонг. Във Варна цената е наполовина – по пет лева за ползване на всяка от двете екстри. На юг - в Слънчев бряг, цената запазва миналогодишните нива - 9 лева за чадър и толкова за шезлонг. В Созопол тарифата е с 2 лева по-ниска. Ако концесионерите на плажните ивици не успеят да задоволят изискванията на плажуващите, са длъжни да им предоставят възможност за свободен достъп до пясъка. Сезонът на морето стартира, но с какви цени ни посрещат стопаните на плажовете? Българите обаче смятат, че цените не съответстват на предлаганите услуги. Сподели:", "date": "2018.06.17", "title": "10 лв. ни струва сянката на плажа"}
{"url": "http://pik.bg/%D0%BA%D1%83%D0%BF%D1%83%D0%B2%D0%B0%D0%BC%D0%B5-%D0%BD%D0%BE%D0%B2%D0%B8-%D1%82%D0%B5%D0%BB%D0%B5%D0%B2%D0%B8%D0%B7%D0%BE%D1%80%D0%B8-%D0%B7%D0%B0%D1%80%D0%B0%D0%B4%D0%B8-%D0%BC%D0%BE%D0%BD%D0%B4%D0%B8%D0%B0%D0%BB%D0%B0-news758519.html", "text": "Продажбата на телевизори у нас е скочила драстично заради Световното по футбол в Русия. Най-продаваните плазми са в ценовия диапазон от 800 до 1200 лева. Голямото им пазаруване покрай футболните страсти започнало седмица преди първия мач и се очаквало да продължи поне до средата. Продавачите казват, че се търсят приемници, които излъчват с висока резолюция, но да предлагат и екстри – смарт функции и интернет. Според експертите отдавна са минали дните, когато всички се сгушваха, за да гледат телевизия на малък и тъмен екран, заобиколени от бъркотия. Сега във веригата се търсят 49- и 55-инчови. Големи телевизори се купуват основно в брой, все още българинът предпочита да купува на изплащане най-вече средния клас. Сподели:", "date": "2018.06.17", "title": "Купуваме нови телевизори заради Мондиала"}
{"url": "http://pik.bg/%D0%BD%D0%B0%D1%88%D0%B5%D0%BD%D0%B5%D1%86-%D0%B8%D0%B7%D0%BE%D0%B1%D1%80%D0%B5%D1%82%D0%B8-%D0%BD%D0%BE%D0%B2%D0%B0-%D0%B1%D1%80%D0%B0%D0%B9%D0%BB%D0%BE%D0%B2%D0%B0-%D0%B0%D0%B7%D0%B1%D1%83%D0%BA%D0%B0-news758521.html", "text": "Русенецът инж. Койчо Митев изобрети цифрова система, която може да бъде ползвана като алтернатива на традиционното Брайлово писмо. Предлаганото решение позволява на хора със зрителни, слухови или говорни увреждания да четат и пишат само чрез устройство с 10 бутона, свързано с компютър. Системата е наречена от автора Bulgarian Braille и e приложима за всички езици по света. Изобретателят е подал искане за проучване и заявка за патент в Патентното ведомство на България и отговорът оттам е, че решението отговаря на изискванията за новост и изобретателна стъпка. Сега инж. Митев търси производители на електронни устройства, за да се направи прототип – концептуален модел, който да бъде предоставен на потребители за тестване. Сподели:", "date": "2018.06.17", "title": "Нашенец изобрети нова брайлова азбука"}
{"url": "http://pik.bg/%D1%82%D0%B5%D0%B3%D0%BB%D0%B8%D0%BC-%D0%BF%D0%BE-%D1%85%D0%B8%D0%BB%D1%8F%D0%B4%D0%B0%D1%80%D0%BA%D0%B0-%D0%B7%D0%B0-%D0%BB%D1%8F%D1%82%D0%BD%D0%B0-%D0%BF%D0%BE%D1%87%D0%B8%D0%B2%D0%BA%D0%B0-news758523.html", "text": "Между 500 и 1000 лева взимаме от банките или от фирмите за бързи кредити, за да отидем лятото на почивка на морето, казват от бранша. Изплащането на лятната почивка може да продължи до Коледа или дори чак до другото лято. В България на море мислят, че ще могат да отидат 55% от заявилите, че ще почиват. За море в чужбина пък мислят 36% от онези, които планират почивка. 26% от възнамеряващите да почиват ще предпочетат планина в България. Останалите споменават всякакви форми на културен, спа и други видове туризъм. Средният брой дни планирана почивка е 10. Повечето българи обаче не искат или не могат да слеят всичките дни почивка. Средните подготвени пари за лятна почивка са 1557 лв. Сумата е близо една средна за страната брутна месечна заплата и половина или една средна брутна софийска заплата, посочват социолозите. Сподели:", "date": "2018.06.17", "title": "Теглим по хилядарка за лятна почивка"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D1%81%D0%B5-%D1%81%D1%82%D0%B8%D1%81%D0%BA%D0%B0%D1%82-%D0%B7%D0%B0-%D0%B4%D0%BE%D0%BC%D0%BE%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB-news758524.html", "text": "Едва във всяка двадесета жилищна кооперация у нас съсобствениците плащат на избрания от тях домоуправител, за да движи работата по поддръжка на общите части. Според проучване не повече от 1-2% от жилищните кооперации в България се управляват от професионални домоуправители. В случая не става дума за домоуправителите, избрани сред обитателите на етажната собственост, на които комшиите им плащат някаква минимална сума да се занимават с мениджмънта на сградата, а за външни лица. Наемането на външни домоуправители от фирма, според офертите им в сайтовете, излиза по 4-5 лв. на апартамент. В болшинството от случаите обаче те предпочитат да се занимават с големи блокове и едва ли биха отишли срещу 50 лв. на месец да обслужват кооперация от десетина апартамента. Сподели:", "date": "2018.06.17", "title": "Българите се стискат за домоуправител"}
{"url": "http://pik.bg/%D0%B4%D0%B6%D0%B8%D0%BF%D0%B8%D1%82%D0%B0%D1%82%D0%B0-%D0%BF%D0%B5%D1%87%D0%B5%D0%BB%D1%8F%D1%82-%D1%81-2-%D0%B1%D0%BE%D0%BD%D0%B0-%D0%BE%D1%82%D0%B3%D0%BE%D1%80%D0%B5-news758525.html", "text": "Доходите на общопрактикуващите лекари са нараснали средно с 2000 лева на месец от тази година. Увеличението на парите, които те получават от Касата, идва от повишените суми от т.нар капитация. Така се нарича постоянната сума, която те получават за всеки един пациент, записан в листата им, независимо дали са го лекували или не. За записано дете от 0 до 18–годишна възраст Касата им брои не 1,37 лв., както беше до миналата година, а 1,45 лева. За записаните в листите им от 18 до 65 години – постоянният доход се е променил от 1,05 на 1,11 лева, а над 65 години плащането от 1,47 вече е 1,51 лева. Сподели:", "date": "2018.06.17", "title": "Джипитата печелят с 2 бона отгоре"}
{"url": "http://pik.bg/%D0%B6%D1%8A%D0%BB%D1%82-%D0%BA%D0%BE%D0%B4-%D0%B7%D0%B0-%D0%B8%D0%BD%D1%82%D0%B5%D0%BD%D0%B7%D0%B8%D0%B2%D0%BD%D0%B8-%D0%B2%D0%B0%D0%BB%D0%B5%D0%B6%D0%B8-%D0%B8-%D0%B3%D1%80%D1%8A%D0%BC%D0%BE%D1%82%D0%B5%D0%B2%D0%B8%D1%87%D0%BD%D0%B8-%D0%B1%D1%83%D1%80%D0%B8-%D0%B5-%D0%B2-%D1%81%D0%B8%D0%BB%D0%B0-%D0%B7%D0%B0-%D1%86%D1%8F%D0%BB%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-news758564.html", "text": "Жълт код за интензивни валежи и гръмотевични бури е в сила за цялата страна за днешния 17 юни. Това сочи справка на сайта на Националния институт по метеорология и хидрология (НИМХ) при Българската академия на науките (БАН), цитиран от „Фокус“. В цялата страна се очакват краткотрайни, временно интензивни валежи, придружени с гръмотевични бури. Ще има условия и за градушки. Количествата на валежите ще достигат до 30-35 л/кв.м. Сподели:", "date": "2018.06.17", "title": "Жълт код за интензивни валежи и гръмотевични бури е в сила за цялата страна"}
{"url": "http://pik.bg/%D0%BD%D0%BE%D0%B2%D0%B0%D1%82%D0%B0-%D0%B8%D1%81%D1%82%D0%BE%D1%80%D0%B8%D1%8F-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-%D0%B7%D0%B0%D0%BF%D0%BE%D1%87%D0%B2%D0%B0-%D0%B4%D0%BD%D0%B5%D1%81-%D0%B0%D1%82%D0%B8%D0%BD%D0%B0-%D0%B8-%D1%81%D0%BA%D0%BE%D0%BF%D0%B8%D0%B5-%D0%BF%D0%BE%D0%B4%D0%BF%D0%B8%D1%81%D0%B2%D0%B0%D1%82-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D0%B7%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B0%D0%BA-news758557.html", "text": "Договорът между Атина и Скопие за новото име на Македония ще бъде подписан на 17 юни в село Псарадес. Церемонията ще започне в 10:30 ч. Премиерите Алексис Ципрас и Зоран Заев ще прекосят езерото по вода, за да преминат в територията на Македония. Споразумението ще сложи край на 27- годиишен спор. То ще бъде подписано въпреки сериозното напрежение и в двете страни. Предстои исторически ден за Македония и Гърция. Сподели:", "date": "2018.06.17", "title": "НОВАТА ИСТОРИЯ НА БАЛКАНИТЕ ЗАПОЧВА ДНЕС! Атина и Скопие подписват договора за името на Македония"}
{"url": "http://pik.bg/%D1%81%D0%B0%D0%BC%D0%BE-%D0%B7%D0%B0-%D0%B4%D0%B0%D0%BC%D0%B8-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%B9%D1%82%D0%B5-%D1%82%D0%B5%D0%B7%D0%B8-%D0%BD%D0%B0%D1%87%D0%B8%D0%BD%D0%B8-%D0%B7%D0%B0-%D0%B4%D0%B0-%D1%81%D0%B5-%D1%81%D0%B1%D0%BB%D0%B8%D0%B6%D0%B8%D1%82%D0%B5-%D1%81-%D0%BC%D1%8A%D0%B6%D0%B0-%D1%81%D0%B8-news758535.html", "text": "Емоционалната близост е основният компонент на връзката, която държи отношенията на двойката в дългосрочен план. Ясно е, че повечето по-зрели дами не могат да се конкурират с 25-годишните колежки на съпруга си. Но пък всяка мъдра жена има нещо много по-значимо от стегнато тяло – тя има щастливи брачни спомени, трупани с години, както и силна емоционална връзка с мъжа си, пише тялото.бг. Ето и четири начина да създадете още по-дълбока емоционална връзка със своя мъж и той никога и да не си помисля за изневяра: 1. Бъдете открита с него Вашият мъж трябва да се чувства комфортно да ви се доверява. В един свят, в който мъжете трябва да бъдат силни, за да оцелеят, те наистина се нуждаят от място, където могат да бъдат уязвими. Съпругата трябва да даде възможност на мъжа си от време на време да сваля маската на мачо и просто да бъде себе си. Разговаряйте с мъжа си за проблемите и страховете му, говорете си за чувствата му, давайте му съвети, утешавайте го, създайте му комфорт. Не го слушайте с едното ухо, защото децата ви разсейват – бъдете внимателни към неговите чувства. 2. Не му раздавайте удари под кръста, когато сте ядосана Ако вашият мъж споделя с вас проблемите си, никога не използвайте тези откровения срещу него по време на разгорещен скандал. Ако искате мъжът ви да чуе вашите доводи, да усети болката ви и да се опита да ви разбере, говорете с него, но не злобно. Уважавайте неговите чувства, въпреки собствените си отрицателни емоции към момента. Дори да сте много разстроена, не си позволявайте да атакувате половинката с нечестни удари под кръста. 3. Покажете му, че го обожавате Някои жени са по-гальовни и по-често демонстрират физическата си привързаност. Те докосват и милват мъжа си, говорят му нежно и топло. Опитайте се и вие да правите така, дори да не сте много любвеобилна по природа. Докосванията и по-скоро позитивната енергия от този допир, сближава двойката и води до по-силна емоционална връзка между двама души. Сподели:", "date": "2018.06.17", "title": "САМО ЗА ДАМИ! Използвайте тези начини, за да се сближите с мъжа си"}
{"url": "http://pik.bg/%D1%85%D0%B8%D0%BB%D1%8F%D0%B4%D0%B8-%D0%B8%D0%B7%D0%BB%D1%8F%D0%B7%D0%BE%D1%85%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B2-%D1%80%D0%B8%D0%BC-%D0%B2-%D0%B7%D0%BD%D0%B0%D0%BA-%D0%BD%D0%B0-%D1%81%D0%BE%D0%BB%D0%B8%D0%B4%D0%B0%D1%80%D0%BD%D0%BE%D1%81%D1%82-%D1%81-%D0%B8%D0%BC%D0%B8%D0%B3%D1%80%D0%B0%D0%BD%D1%82%D0%B8%D1%82%D0%B5-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news758547.html", "text": "Хиляди италианци участваха в протестно шествие в Рим, за да покажат солидарност с имигрантите в страната, съобщава БНР. Напрежението се породи след като лидерът на крайнодясната партия Лига и вътрешен министър Матео Салвини забрани на кораби на хуманитарни организации, които превозват имигранти, да акостират на италианския бряг. \"Много съм обезпокоена от това, което се случва в Италия, в Европа и в света. Не се страхувам за себе си, но се тревожа за младите хора, на които ще оставим този свят, който вече почти сме унищожили\", заяви една от протестиращите. Над 1 800 000 имигранти пристигнаха в Европа от 2014 г., като Италия е подслонила 170 000 бежанци, а половин милион са търсещите постоянен статут на закрила. Сподели:", "date": "2018.06.17", "title": "Хиляди излязоха на протест в Рим в знак на солидарност с имигрантите в страната"}
{"url": "http://pik.bg/%D1%80%D1%83%D1%81%D0%B8%D1%8F-%D0%B8-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0%D1%82-%D0%B4%D0%BE%D0%B1%D0%B8%D0%B2%D0%B0-%D0%BD%D0%B0-%D0%BF%D0%B5%D1%82%D1%80%D0%BE%D0%BB-%D0%BF%D1%80%D0%B5%D0%B7-%D1%82%D1%80%D0%B5%D1%82%D0%BE%D1%82%D0%BE-%D1%82%D1%80%D0%B8%D0%BC%D0%B5%D1%81%D0%B5%D1%87%D0%B8%D0%B5-news758546.html", "text": "Русия и Саудитска Арабия планират да увеличат добива на петрол през третото тримесечие, предава „Франс Прес“, цитирана от „Фокус“. Това е съобщил руският министър на енергетиката Александър Новак. Планира се дневният добив да се увеличи с 1.5 милиона барела на ден. Русия и страните от ОПЕК намалиха добива през 2016 година , но очакваното излизане от световните пазари на Венецуела и Иран заради наложените санкции ще предизвика недостиг на петрол. Според Новак, увеличението ще е само за третото тримесечие, след което ситуацията на пазарите ще бъде разгледана отново и ще се вземат решения за в бъдеще. Сподели:", "date": "2018.06.17", "title": "Русия и Саудитска Арабия увеличават добива на петрол през третото тримесечие"}
{"url": "http://pik.bg/%D1%81%D1%80%D1%83%D1%82%D0%B2%D0%B0%D1%82-%D0%BA%D1%8A%D0%BF%D0%B0%D0%BB%D0%BD%D1%8F%D1%82%D0%B0-%D0%BD%D0%B0-%D0%B2%D0%B0%D0%BD%D0%B3%D0%B0-news758518.html", "text": "Със заповед на петричкия главен архитект Владимир Митрев, съгласувана с кмета Димитър Бръчков, започна събарянето на минералната баня в местността Рупите, която се намира на метри от храма на Ванга. Според заповедта къпалнята, която работи повече от 20 години, е незаконна. Тя е функционирала без законовите нормативни разпоредби за подобен вид съоръжение. Още през 2016 г. е установено, че фирма „Младен Асенов-МИМ” стопанисва без сключен договор с общината къпалнята, извършили са строителство без разрешение и 15 г. не е плащан наем на общината. Сподели:", "date": "2018.06.17", "title": "Срутват къпалнята на Ванга"}
{"url": "http://pik.bg/%D0%B1%D1%80%D0%BE%D1%8F%D1%82-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D0%BF%D1%80%D0%B8-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-%D0%B4%D0%BE%D1%81%D1%82%D0%B8%D0%B3%D0%BD%D0%B0-26-%D0%B4%D1%83%D1%88%D0%B8-news758544.html", "text": "Reuters, цитиран от \"Фокус\". Броят на загиналите при атентата в Афганистан достигна 26, след като кола-бомба се взриви в източния афганистански град Нангархар, предава Целта на атентата е било безпрецедентно събиране на талибани и сили на реда, които празнуваха заедно постигнатото примирие по време на религиозния празник Рамазан Байрам. Отговорност за атентата е поела групировката „Ислямска държава“. Десетки невъоръжени талибански бойци по-рано влязоха в афганистанската столица и други градове, за да отпразнуват края на Рамазана. Войниците и екстремистите се прегръщаха и си правеха снимки със смарфоните си. Атаула Ходжани, говорител на провинциалния губернатор на Нангархар, потвърди, че кола бомба е отговорна за взрива в град Гази Аминулах хан, на главния път Торкхам-Джалалабад, и каза, че десетки са били ранени. По-рано бе обявено, че се взривил снаряд. Талибаните обявиха изненадващо тридневно прекратяване на огъня по време на празника на Рамазан Байрама, който започна в петък, което не важи за чуждестранните сили. То се припокрива с афганистанското прекратяване на огъня, което продължава до сряда. Сподели:", "date": "2018.06.17", "title": "Броят на загиналите при атентата в Афганистан достигна 26 души"}
{"url": "http://pik.bg/%D0%B3%D0%BE%D0%BD%D0%BA%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D0%B5%D0%B4%D0%B2%D0%B0-%D0%BD%D0%B5-%D0%BE%D1%82%D0%BD%D0%B5%D1%81%D0%B5-%D1%81%D0%BB%D1%83%D1%87%D0%B0%D0%B9%D0%BD%D0%B0-%D0%BF%D0%B5%D1%88%D0%B5%D1%85%D0%BE%D0%B4%D0%BA%D0%B0-news758600.html", "text": "На гонка между полицейски автомобил и друга кола случаен свидетел е станал зрител на Нова телевизия. Екшънът се разиграва посред бял ден в центъра на София. Преследвана от полицейски автомобил кола е заклещена на кръстовище, като в опита си да се измъкне преследваният отнася два знака и едва не удря случайно минаваща пешеходка. Сподели:", "date": "2018.06.17", "title": "Гонка в центъра на София едва не отнесе случайна пешеходка"}
{"url": "http://pik.bg/%D0%BD%D0%B0%D0%B9-%D0%BF%D0%BE%D1%81%D0%BB%D0%B5-%D0%B3%D1%8A%D1%80%D1%86%D0%B8%D1%8F-%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BF%D0%BE%D0%B4%D0%BF%D0%B8%D1%81%D0%B0%D1%85%D0%B0-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%B8%D0%BC%D0%B5%D1%82%D0%BE-news758598.html", "text": "Ekathimerini, цитирана от \"Фокус\". Гърция и Македония подписаха споразумението, което ако бъде ратифицирано, ще разреши продължаващия вече десетилетия спор за името, предава Министър-председателите на двете страни – Алексис Ципрас и Зоран Заев присъстваха на подписването на споразумението между външните министри Никос Коцияс и Никола Димитров. Церемонията се състоя в село Псарадес (Нивици) на брега на Преспанското езеро в присъствието на служители от ЕС и ООН. Сподели:", "date": "2018.06.17", "title": "НАЙ-ПОСЛЕ! Гърция и Македония подписаха споразумението за името"}
{"url": "http://pik.bg/%D1%84%D1%80%D0%B5%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BF%D1%80%D0%B8%D0%B7%D0%BE%D0%B2%D0%B0-%D1%83%D1%87%D0%B0%D1%81%D1%82%D0%BD%D0%B8%D1%86%D0%B8%D1%82%D0%B5-%D0%B2-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B8%D1%8F-%D0%BA%D0%BE%D0%BD%D1%84%D0%BB%D0%B8%D0%BA%D1%82-%D0%B7%D0%B0-%D0%BC%D0%B5%D1%80%D0%BA%D0%B8-%D0%B7%D0%B0-%D0%B4%D0%B5%D0%B5%D1%81%D0%BA%D0%B0%D0%BB%D0%B0%D1%86%D0%B8%D1%8F-news758563.html", "text": "Френският президент Еманюел Макрон призова участниците в украинския конфликт да приложат бързо мерките за деескалация, предадоха Франс Прес и ТАСС, цитирани от БНР. Той отправи този призив в телефонен разговор с украинския си колега Петро Порошенко. Макрон е подчертал необходимостта всички страни да приложат бързо спешните мерки, договорени от външните министри на Франция, Германия, Русия и Украйна, които се срещнаха в началото на миналата седмица в Берлин. Това беше първата им среща от 16 месеца. Тези мерки \"имат за цел да укрепят прекратяването на огъня и защитата на гражданската инфраструктура\", се подчертава в съобщението на френското президентство. Сподели:", "date": "2018.06.17", "title": "Френският президент призова участниците в украинския конфликт за мерки за деескалация"}
{"url": "http://pik.bg/%D0%BD%D0%B5%D1%82%D1%80%D0%B0%D0%B4%D0%B8%D1%86%D0%B8%D0%BE%D0%BD%D0%BD%D0%BE-70-%D0%B3%D0%BE%D0%B4%D0%B8%D1%88%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D1%81%D0%B8-%D0%BF%D0%BE%D0%B4%D0%B0%D0%BB%D0%B8-%D0%B7%D0%B0-%D1%8E%D0%B1%D0%B8%D0%BB%D0%B5%D1%8F---%D1%81%D0%BA%D0%BE%D0%BA-%D1%81-%D0%BF%D0%B0%D1%80%D0%B0%D1%88%D1%83%D1%82-news758576.html", "text": "Нетрадиционен подарък за рождения си ден си направи Захаринка Николова. В понеделник тя ще стане на 70 години и по този повод днес бившата учителка се кани да скочи с парашут. Тя излети от летището край монтанското село Ерден, за да достигне необходимата височина за скок от 3 500 метра, като полетът й с парашута ще продължи около 40 секунди. За да дадат кураж на Николова, с нея до летището отиде цял автобус с нейни приятелки, певици от клуба във Вършец.. „Реших да направя един юбилеен скок – заяви пред сутрешния блок на Нова телевизия Захаринка. На младини бях парашутистка. Имам 130 скока. Бях в националния отбор по парашутизъм в Казанлък. Сега реших да направя един юбилеен скок. Не съм скачала вече над 50 години. Нямам никакви притеснения. Спокойна съм. Все едно съм излязла на разходка. На времето исках да стана пилот. Не ме пуснаха да следвам за пилот обаче. Заради това реших сега да си изпълня тази мечта и да скоча още веднъж с парашут. Ако доживея до 80 години, ще направя още един скок“. Сподели:", "date": "2018.06.17", "title": "Нетрадиционно! 70-годишна българка си подали за юбилея -.. скок с парашут"}
{"url": "http://pik.bg/%D0%B2-%D0%BD%D0%BE%D0%B2%D0%BE-%D0%B0%D0%BC%D0%BF%D0%BB%D0%BE%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B5-%D0%BD%D0%BE%D0%B2%D0%BE%D1%82%D0%BE-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%B7%D0%B0-%D0%B5%D0%B4%D0%B8%D0%BD-%D0%BE%D1%82-%D1%82%D0%BE%D0%BF%D1%80%D0%B5%D0%BF%D0%BE%D1%80%D1%82%D0%B5%D1%80%D0%B8%D1%82%D0%B5-%D0%BD%D0%B0-%D0%BD%D0%BE%D0%B2%D0%B0-%D0%BD%D0%B8%D0%BA%D0%B8--news758580.html", "text": "Един от топрепортерите на Нова телевизия Николай Василковски поема ново предизвикателство. От 18 юни (понеделник) той влиза в сутрешния блок „Здравей България“ като отговорник за ... прогнозата за времето. „Това, което ще опитам да направя е да разказвам нещата около времето сутрин рано по-човешки – коментира Василковски пред сутрешния блок на Нова телевизия. - Да вкарам допълнителна информация, свързана с трафика, с бурите. Неща, които идват по социални мрежи и са свързани с времето. Ще опитам да работя повече със зрителите. Ще залагам на интересни факти и полезна информация. Иска ми се да вкарам повече усмивка. Ще опитам да пречупя информацията за състоянието на пътната мрежа, която идва от Агенция „Пътна инфраструктура“и времето в едно. Ще споменавам и за магнигните бури. Поне на мен доста ми влияят винаги. Вече съм наясно с техниката в студиото. Всичко е разучено“. Сподели:", "date": "2018.06.17", "title": "В ново амплоа! Ето какво е новото предизвикателство за един от топрепортерите на Нова Ники Василковски"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B4%D0%B5%D1%82%D1%81%D0%BA%D0%B0-%D0%B4%D0%B6%D0%B5%D0%BD%D0%B4%D1%8A%D1%80-%D1%80%D0%B0%D0%BD%D0%B8%D1%87%D0%BA%D0%B0-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D0%B3%D0%BE%D0%BB%D1%8F%D0%BC-%D1%81%D0%BA%D0%B0%D0%BD%D0%B4%D0%B0%D0%BB-news758591.html", "text": "Детска раничка с две от героините на Дисни – Бел и Пепеляшка, разбуни духовете в социалните мрежи. Кадър на въпросния артикул се появи в групата „Видяно в София” във „Фейсбук“. На пръв поглед в чантата няма нищо особено. Единственото смущаващо е надписът, който се мъдри над двете героини на „Дисни“, а именно - Happy Boy (щастливо момче). Напълно нормално е всяка майка да купи на момиченцето си подобна раничка. Но на момченцето си? От снимката не става ясно кой е производителят на въпросния артикул. Фактът, че кадърът е заснет в Стоков базар „Илиянци”, ни кара да предполагаме, че производителят най-вероятно е Китай, пишат във „Фейсбук“. „На нищо ги направихте тези момчета...”, „Раничка за джендърчета” и „Опитват се да ги направят меки от малки”, са само част от коментарите, които заваляха под кадъра. Някои потребители шеговито отбелязват, че „с две дами всеки бой ще е хепи”. Сподели:", "date": "2018.06.17", "title": "ГОРЕЩА ТЕМА! Детска джендър раничка предизвика голям скандал"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA-%D0%B1%D0%B5%D1%88%D0%B5-%D0%BF%D0%BE%D0%B4%D0%BF%D0%B8%D1%81%D0%B0%D0%BD-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8%D1%8F%D1%82-%D0%B4%D0%BE%D0%B3%D0%BE%D0%B2%D0%BE%D1%80-%D0%B7%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news758605.html", "text": "село Псарадес Документа подписаха външните министри Кодзиас и Димитров. Присъстват още специалният пратеник на ООН Матю Нимиц, вицепрезидентът на Европейската комисия и върховния представител на ЕС Федерика Могерини, комисарят на ЕС, отговарящ за разширяването – Йоханес Хан, и представител на генералния секретар на ООН. Официалните гости пристигнаха на яхтеното пристанище и пеша се отправиха към подиума, където документът беше подписан. Отново с лодки официалните лица отидоха на македонския бряг – град Отешево, където ще има официален обяд. Снощи след тридневни дискусии в гръцкия парламент вотът на недоверие срещу правителството на премиера Алексис Ципрас, внесен от опозиционната „Нова Демокрация”, бе отхвърлен със 153 гласа. Хиляди гърци протестираха срещу споразумението пред парламента, призовавайки Ципрас да подаде оставка. Полицията използва звукови гранати и сълзотворен газ, за да попречи на демонстрантите да влязат в сградата. Протести днес организира и опозицията в Македония. Скопие и Атина подписаха договора за името Северна Македония. Церемонията се състоя в гръцкото на брега на Преспанското езеро. Алексис Ципрас Никос Кодзиас Зоран Заев Никола Димитров. Сподели:", "date": "2018.06.17", "title": "Ето как беше подписан историческият договор за името на Македония (СНИМКИ)"}
{"url": "http://pik.bg/%D1%80%D0%B8%D0%B1%D0%B0%D1%82%D0%B0-%D0%BD%D0%B5-%D0%B5-%D1%81%D0%B0%D0%BC%D0%BE-%D0%B2%D0%BA%D1%83%D1%81%D0%BD%D0%B0-%D0%B0-%D0%BD%D0%B0%D0%BC%D0%B0%D0%BB%D1%8F%D0%B2%D0%B0-%D1%80%D0%B8%D1%81%D0%BA%D0%B0-%D0%BE%D1%82-%D0%B8%D0%BD%D1%81%D1%83%D0%BB%D1%82-news758552.html", "text": "Koнcyмиpaтe ли двa пъти в ceдмицaтa pибa, щe нaмaлитe pиcĸa oт cъpдeчнocъдoви зaбoлявaния и инcyлт знaчитeлнo. Toвa oбявиxa eĸcпepти oт Aмepиĸaнcĸaтa acoциaция зa cъpдeчни зaбoлявaния, цитирана от дело.бг. Cпeциaлиcтитe пpeпopъчвaт нa тpaпeзaтa cи дa cлaгaтe pибa, ĸoятo e бoгaтa нa oмeгa 3 мacтни ĸиceлини – cьoмгa, пъcтъpвa, pибa тoн, xepингa, cĸyмpия и capдини. Koятo oт тяx дa пpeдпoчeтeтe, нe зaбpaвяйтe, чe нe тpябвa дa я xaпвaтe пъpжeнa. Peдицa изcлeдвaния пoĸaзaxa, чe пoчитaтeлитe нa пъpжeнa pибa имaт yвeличeн pиcĸ oт cъpдeчнa нeдocтaтъчнocт. „Πpoтивoвъзпaлитeлният eфeĸт нa oмeгa 3 мacтнитe ĸиceлини пoзвoлявa дa ce избeгнe втвъpдявaнeтo нa cтeнитe нa apтepиитe, зaтpyднявaт oбpaзyвaнeтo нa cъcиpeци и вoдят дo нaмaлявaнe нивoтo нa тpиглицepидитe“ – категорична е Соня Ангелоне от Американската академия по хранене и диетология. „Πpoyчвaния дoĸaзaxa oтличния eфeĸт oт xaпвaнeтo нa pибa, бoгaтa нa oмeгa 3 мacтни ĸиceлини, ocoбeнo щoм c нeя ce зaмeнят нeздpaвocлoвни xpaни, cъдъpжaщи нacитeни мaзнини“ – дoпълвa xpaнитeлният eĸcпepт Epиĸ Pим oт Xapвapд. Mъжeтe и жeнитe, ĸoитo пoнe вeднъж ceдмичнo ce xpaнят c pибa (нo нe пъpжeнa), имaт пoнижeнa oпacнocт oт инcyлт, cъpдeчнa нeдocтaтъчнocт, инфapĸт и внeзaпнa cъpдeчнa cмъpт, пoĸaзвaт peдицa изcлeдвaния. Дaннитe oт двe oт тяx нeдвycмиcлeнo coчaт, чe aĸo зaмeнитe пoнe 3 нa cтo oт ĸaлopиитe oт пpoтeини oт oбpaбoтeнo мeco c pибни пpoтeини, щe peдyциpaтe c eднa тpeтa oпacнocттa oт инcyлт или cмъpт cлeд cъpдeчни пpoблeми. Изcлeдвaния, в ĸoитo ca взeли yчacтиe 90 xиляди aмepиĸaнци, дoĸaзaxa, чe пpeдcтaвитeлитe и нa двaтa пoлa, ĸoитo xaпвaт пъpжeнa pибa пoнe eдин път нa ceдмицa, ca c близo 50 пpoцeнтa пo-гoлям pиcĸ oт cъpдeчнa нeдocтaтъчнocт, cpaвнeнo c xopaтa, ĸoитo ядaт пo-pядĸo пpигoтвeнa пo тoзи нaчин pибa. Pибaтa ce пpeпopъчвa и зa xopa cъc cъpдeчни пpoблeми, тъй ĸaтo имa блaгoпpиятeн eфeĸт. Уcтaнoвeнo e, чe пpeживeли инфapĸт жeни и мъжe, ĸoитo двa пъти ceдмичнo ce xpaнят c pибa, имaт c 27% пo-мaлъĸ pиcĸ oт cмъpт в cлeдвaщитe двe гoдини, cpaвнeнo c oнeзи, ĸoитo въoбщe нe ĸoнcyмиpaт pибa. Сподели:", "date": "2018.06.17", "title": "Рибата не е само вкусна, а намалява риска от инсулт"}
{"url": "http://pik.bg/%D1%83%D0%B6%D0%B0%D1%81-%D0%BE%D1%82%D0%BA%D1%80%D0%B8%D1%82%D0%BE-%D0%B5-%D1%82%D1%8F%D0%BB%D0%BE-%D0%BD%D0%B0-%D0%BC%D1%8A%D0%B6-%D1%81%D0%BB%D0%B5%D0%B4-%D0%BF%D0%BE%D0%B6%D0%B0%D1%80-%D0%B2-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B0%D1%82%D0%B0-%D1%87%D0%B0%D1%81%D1%82-%D0%BD%D0%B0-%D0%B2%D0%B0%D1%80%D0%BD%D0%B0-news758614.html", "text": "Тяло на мъж е открито след пожар в централната част на Варна, съобщаава радио Фокус-Варна. На този етап не се съобщават повече подробности, действията на мястото на произшествието продължават, съобщиха от полицията. Около 08:40 часа тази сутрин на телефон 112 е постъпил сигнал за пожар, възникнал в централната градска част на Варна. На място са изпратени незабавно служители на Регионална дирекция „Пожарна безопасност и защита на населението“ – Варна. 5 екипа са успели да локализират огъня. Пожарът е горял във временни постройки, пригодени за живеене или складиране на вещи, намиращи се във вътрешен двор на жилищна кооперация на ул. „Околчица”. Жена на 67-години е отведена в болнично заведение, тъй като е вдишала дим. Според първоначалната информация, в горящите помещения живее и мъж. Сподели:", "date": "2018.06.17", "title": "Ужас! Открито е тяло на мъж след пожар в централната част на Варна"}
{"url": "http://pik.bg/%D0%B3%D0%BE%D0%BB%D1%8F%D0%BC-%D0%BF%D1%80%D0%BE%D1%82%D0%B5%D1%81%D1%82-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D0%B2-%D0%B1%D0%B8%D1%82%D0%BE%D0%BB%D1%8F-%D1%81%D1%80%D0%B5%D1%89%D1%83-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D0%B7%D0%B0-%D0%BD%D0%BE%D0%B2%D0%BE%D1%82%D0%BE-%D0%B8%D0%BC%D0%B5-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news758655.html", "text": "С погребални песни и стихове от панахиди в Битоля тръгна протестното шествие на опозиционната партия ВМРО-ДПМНЕ против подписания днес договор с Гърция за решаване на спора за името на Македония, съобщава БТА. Протестът започна два часа след подписването на договора в Псарадес, от гръцката страна на Преспанското езеро. Начело на протеста, в който според сайта участват около 1500 души, демонстрантите носят транспарат с цитат от Тодор Александров: \"Организацията е народът и народът е организацията\". Те носят и кръст, на който пише \"Република северно от Македония\". Има и портрети на обвинените за нападението срещу парламента на 27 април Никола Митровски и Александър Василевски, които откакто се предадоха сами на полицейско-съдебните органи, са в ареста. Лидерът на ВМРО-ДПМНЕ Християн Мицкоски поне засега не е начело, а в средата на шествието. Демонстрантите оставиха кръста пред сградата на общинската организация на управляващия Социалдемократически съюз и продължиха към градския площад. Сподели:", "date": "2018.06.17", "title": "Голям протест се проведе в Битоля срещу договора за новото име на Македония"}
{"url": "http://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-70-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B1%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%B2-%D1%8F%D0%BF%D0%BE%D0%BD%D0%B8%D1%8F-news758589.html", "text": "Земетресение с магнитуд 7.0 по скалата на Рихтер е било регистрирано в ранните часове на деня днес в японската префектура Гума, остров Хонсю, съобщава ТАСС. Агенцията се позовава на информация на Метеорологичното управление на Япония. Уточнява се, че епицентърът е бил на 20 километра дълбочина. Няма информации за разрушения и пострадали. Сподели:", "date": "2018.06.17", "title": "Земетресение с магнитуд 7.0 по Рихтер бе регистрирано в Япония"}
{"url": "http://pik.bg/%D1%82%D1%83%D1%80%D1%81%D0%BA%D0%B0%D1%82%D0%B0-%D0%B0%D0%B2%D0%B8%D0%B0%D1%86%D0%B8%D1%8F-%D0%B5-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D0%BB%D0%B0-%D0%B4%D0%B5%D0%B2%D0%B5%D1%82-%D1%87%D0%BB%D0%B5%D0%BD%D0%BE%D0%B2%D0%B5%D1%82%D0%B5-%D0%BD%D0%B0-%D0%BF%D0%BA%D0%BA-%D0%B2-%D0%B8%D1%80%D0%B0%D0%BA-news758629.html", "text": "Военновъздушните сили на Турция са ликвидирали при последните бомбени удари над Северен Ирак девет членове на Работническата партия на Кюрдистан (ПКК). Това стана ясно от съобщение на Генералния щаб на въоръжените сили на Турция в „Туитър“, цитирано от RT. В съобщението се посочва, че в хода на въздушна операция, проведена на 16 юни, са били нанесени удари по регионите Зап и Авашин-Басиян в северната част на Ирак. Ликвидирани са девет членове на ПКК, както и техни оръжейни депа. Сподели:", "date": "2018.06.17", "title": "Турската авиация е ликвидирала девет членовете на ПКК в Ирак"}
{"url": "http://pik.bg/%D0%BC%D0%B0%D1%82%D1%8E-%D0%BD%D0%B8%D0%BC%D0%B8%D1%86-%D0%BD%D0%B0-%D0%BC%D0%BE%D1%8F-%D1%80%D0%BE%D0%B6%D0%B4%D0%B5%D0%BD-%D0%B4%D0%B5%D0%BD-%D0%B4%D0%BD%D0%B5%D1%81-%D0%BF%D0%BE%D0%BB%D1%83%D1%87%D0%B8%D1%85-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F-%D0%BF%D0%BE%D0%B4%D0%B0%D1%80%D1%8A%D0%BA-%D0%BD%D0%B0%D0%B9-%D0%BD%D0%B0%D0%BA%D1%80%D0%B0%D1%8F-%D1%80%D0%B5%D1%88%D0%B8%D1%85%D0%BC%D0%B5-%D1%81%D0%BF%D0%BE%D1%80%D0%B0-%D0%B7%D0%B0--news758599.html", "text": "\"Фокус\", цитиран от \"Фокус\". След подписването на споразумението за името специалният пратеник на ООН Матю Нимиц се обърна към присъстващите на церемонията и подчерта, че днес на неговия рожден ден чу даден най-големият дар, т.е. след 24 години окончателно уреждане на македонско-гръцкия спор, предава македонският \"Работата ми свърши най-накрая. Най-близките ми приятели ме попитаха какво да ми купят като подарък за рожден ден. Казах им днес, че нямам нужда от нищо, получих най-големия подарък\", подчерта Нимиц. Сподели:", "date": "2018.06.17", "title": "Матю Нимиц: На моя рожден ден днес получих най-големия подарък, най-накрая решихме спора за името"}
{"url": "http://pik.bg/%D0%BA%D1%80%D0%B0%D0%B4%D0%B5%D1%86-%D0%B7%D0%B0%D0%B4%D0%B8%D0%B3%D0%BD%D0%B0-%D1%82%D0%B5%D1%85%D0%BD%D0%B8%D0%BA%D0%B0-%D0%BE%D1%82-%D1%86%D0%B5%D0%BD%D1%82%D1%8A%D1%80-%D0%BD%D0%B0-%D0%BD%D0%B0%D1%81%D1%82%D0%B0%D0%BD%D1%8F%D0%B2%D0%B0%D0%BD%D0%B5-%D0%BD%D0%B0-%D0%B4%D0%B5%D1%86%D0%B0-%D0%B2-%D0%B1%D0%BE%D1%80%D0%BE%D0%B2%D0%B0%D0%BD-news758592.html", "text": "Крадец е влязъл с взлом в Центъра за настаняване от семеен тип за деца в Борован и е отмъкнал няколко технически устройства, съобщават от МВР във Враца, цитиарни от Булнюз. На 16 юни (събота) около 10:00 часа жител на врачанското село Борован подал сигнал за кражба в районното управление в Бяла Слатина. От полицията се отзовали веднага и след извършения оглед установили, че за времето между 13 и 16 юни неизвестен извършител е проникнал с взлом в кабинета на директора на детския център. Установените липсващи вещи били стерео уредба, дигитален фотоапарат и два мобилни телефона. По случая е заведено досъдебно производство. Сподели:", "date": "2018.06.17", "title": "Крадец задигна техника от Център на настаняване на деца в Борован"}
{"url": "http://pik.bg/%D0%BA%D0%B0%D0%BD%D1%86%D0%BB%D0%B5%D1%80%D1%8A%D1%82-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0-%E2%80%9E%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%BE-%D1%80%D0%B5%D1%88%D0%B5%D0%BD%D0%B8%D0%B5%E2%80%9C-%D0%BD%D0%B0-%D0%BC%D0%B8%D0%B3%D1%80%D0%B0%D1%86%D0%B8%D0%BE%D0%BD%D0%BD%D0%B8%D1%8F-%D0%B2%D1%8A%D0%BF%D1%80%D0%BE%D1%81-news758573.html", "text": "Германският канцлер Ангела Меркел заяви, че Европа се нуждае от общо решение за миграционната криза, предава Politico, цитирани от „Фокус“. „Това е европейско предизвикателство, което се нуждае от европейско решение - заяви Меркел. - Смятам, че това е въпрос, който е важен за запазването на Европа обединена“. Меркел в момента е в спор с баварските си коалиционни съюзници от Християнсоциалния съюз, водени от вътрешния министър на правителството на Германия Хорст Зеехофер. По-рано тази седмица тя отказа да подкрепи плана му да отпраща мигрантите на германската граница. Канцлерът допълни, че следващата седмица ще проведе среща с френския президент Еманюел Макрон, за да обсъдят въпросите около общата европейска политика на отбрана, сигурност и външна политика. Сподели:", "date": "2018.06.17", "title": "Канцлерът на Германия призова за  „европейско решение“ на миграционния въпрос"}
{"url": "http://pik.bg/%D0%B0%D0%BD%D0%B4%D0%B6%D0%B5%D0%BB%D0%B8%D0%BD%D0%B0-%D0%B4%D0%B6%D0%BE%D0%BB%D0%B8-%D0%BF%D0%BE%D1%81%D0%B5%D1%82%D0%B8-%D0%BB%D0%B0%D0%B3%D0%B5%D1%80-%D0%B7%D0%B0-%D1%81%D0%B8%D1%80%D0%B8%D0%B9%D1%81%D0%BA%D0%B8-%D0%B1%D0%B5%D0%B6%D0%B0%D0%BD%D1%86%D0%B8-%D0%B2-%D0%B8%D1%80%D0%B0%D0%BA-news758632.html", "text": "По думите на актрисата, обществото трябва да засили вниманието си към проблемите на бежанците по света. Джоли каза, че ООН е събрала едва половината пари от нужните средства за справянето с проблема с бежанците в Ирак и Сирия. Тя обяви също така, че е притеснена от малкото дарения, които организацията получава и тази година. Според актрисата и режисьор без помощта на цялата международна общност – няма как проблемът с бежанците да бъде решен. Американската актриса Анджелина Джоли е на посещение в Ирак. Джоли, която е специален посланик на ООН по въпросите на бежанците, посети лагер на кюрдски бежанци в северната част на страната. Сподели:", "date": "2018.06.17", "title": "Анджелина Джоли посети лагер за сирийски бежанци в Ирак"}
{"url": "http://pik.bg/%D0%BA%D0%BE%D1%88%D0%BC%D0%B0%D1%80%D1%8A%D1%82-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%BE%D1%89%D0%B5-%D0%B5%D0%B4%D0%BD%D0%BE-%D0%B4%D1%8A%D1%80%D0%B2%D0%BE-%D1%81%D0%B5-%D1%81%D1%82%D0%BE%D0%B2%D0%B0%D1%80%D0%B8-%D1%81%D0%BB%D0%B5%D0%B4-%D0%B1%D1%83%D1%80%D1%8F%D1%82%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D0%BA%D0%B0%D1%80%D0%B0%D1%82-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B0-%D1%81-%D0%BB%D0%B8%D0%BD%D0%B5-news758667.html", "text": "Дърво се стовари върху жена в бургаския жкк \"Лазур\". За това съобщават очевидци, цитирани от Флагман.бг. Инцидентът е станал в района на блок \"Краставицата\", след като се изсипа пороен дъжд над града. Пострадалата е откарана с линейка към Спешния център на УМБАЛ-Бургас. Засега няма информация за състоянието й. Сподели:", "date": "2018.06.17", "title": "Кошмарът продължава! Още едно дърво се стовари след бурята в Бургас, карат пострадала с линейка"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%B4%D0%B5%D0%BD-%D0%B7%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D0%B8%D1%82%D0%B5-%D0%BD%D0%B0-%D0%BF%D0%B8%D0%BA-%D0%BC%D0%B0%D1%81%D1%82%D1%8A%D1%80%D1%81---%D0%BA%D0%BE%D0%B9-%D1%89%D0%B5-%D0%B5-%D1%82%D0%B5%D0%BD%D0%B8%D1%81%D0%B8%D1%81%D1%82-%D0%BD%D0%BE%D0%BC%D0%B5%D1%80-1--news758577.html", "text": "Настъпи големият ден на \"ПИК Мастърс\", в който ще станат ясни най-добрите аматьори сред родния елит. Започват полуфиналните битки и напрежението е огромно, тъй като и наградите са най-добрите сред аматьорските турнири. Вчера 25 двойки стартираха голямата надпревара, която е с благотворителна кауза за детския тенис. Начало на турнира даде зам.-министърът на младежта и спорта г-жа Ваня Колева. За полуфиналите на четвъртия турнир \"ПИК мастърс\" се класират двойките Григор Шопов/Веселин Трифонов и Стефан Новков/Влади Моленда, които са сред редовните участници в благотворителното събитие. Другите полуфиналисти, спечелили място да се борят за призовите позиции след тежки битки, са Петър Котов/Радослав Владимиров и Георги Милев/Александър Йорданов. Те ще премерят сили днес в мъжки битки, които може да гледате на живо по ПИК ТV. Очаквайте и големия финал на \"ПИК мастърс 2018\", на който ще стане ясно кой грабва уникалните за аматьорски турнир награди. Призовете са най-сериозните в аматьорския тенис - , както и парични премии с фонд от 2000 лв. 1000 лв. отиват за двойката шампион, 600 лв. - за второ място и 400 - за трето. Турнирът се провежда и с подкрепата на , гръцки ресторант \" \" и . След оспорвана битка на централен корт и напрегнат тайбрек, Котев и Владимиров се наложиха и са първите финалисти. Също след много мъжка битка и тайбрек във втория сет бе излъчена и втората двойка финалисти - Влади Моленда и Стефан Новков се наложиха над Григор Шопов и Веселин Трифонов. Мачът за третото място се игра от 12,30 ч. на централен корт между Георги Милев и Алкесандър Йорданов срещу Григор Шопов и Веселин Трифонов. Без много оспорване и почти с пълно превъзходство Трифонов и Шопов се наложиха над съперниците си и се пребориха за третото място. \"Доволен съм и мисля, че вече е време да спечелим и финала, защото всяка година сме на косъм\", казаха победителите след мача, които и предишните години успяваха да стигнат до финалните фази, но не и да се преборят за първото място. Вижте мача за бронзовите медали във видеото на ПИК TV: Вижте мачовете от полуфиналната фаза във видеото на ПИК TV: \" \" Вижте интервюта с полуфиналиститепреди срещите във втория ден на \"ПИК Мастърс\": Сподели:", "date": "2018.06.17", "title": "ИЗВЪНРЕДНО В ПИК TV! Големият ден за шампионите на \"ПИК Мастърс\" - кой ще е тенисист номер 1 сред елита (ГАЛЕРИЯ/ОБНОВЕНА)"}
{"url": "http://pik.bg/%D1%80%D1%8A%D0%BA%D0%B0-%D1%80%D0%BE%D0%B1%D0%BE%D1%82-%D0%B7%D0%B0%D0%B1%D1%8A%D1%80%D0%BA%D0%B2%D0%B0-%D0%BA%D0%BE%D0%BA%D1%82%D0%B5%D0%B9%D0%BB-%D0%B8-%D1%81%D0%B5%D1%80%D0%B2%D0%B8%D1%80%D0%B0-%D0%B2-%D1%88%D0%B0%D0%BD%D1%85%D0%B0%D0%B9-news758620.html", "text": "Той е открит в един от търговските центрове на района Хуанпу, съобщи ТАСС. В заведението Ratio клиентите обслужва роботизирана ръка.Тя сама приготвя, налива и поднася напитките. Поръчките машината приема чрез специално мобилно приложение. Роботизираната ръка може да приготвя повече от 60 различни напитки от менюто. Първият автоматизиран коктейл-бар и кафе започна работа в Шанхай. Сподели:", "date": "2018.06.17", "title": "Ръка робот забърква коктейл и сервира в Шанхай"}
{"url": "http://pik.bg/%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80%D0%BA%D0%B0-%D1%81%D0%BC%D0%B0%D1%87%D0%BA%D0%B0-%E2%80%9E%D0%B0%D1%83%D0%B4%D0%B8-%D0%B04%E2%80%9C-%D0%B2-%D0%BC%D0%B0%D0%BD%D1%82%D0%B8%D0%BD%D0%B5%D0%BB%D0%B0-%D0%BD%D0%B0-%D0%B579-%D0%BA%D1%80%D0%B0%D0%B9-%D0%B2%D1%80%D0%B0%D1%86%D0%B0-%D1%81%D0%BD%D0%B8%D0%BC%D0%BA%D0%B0-news758586.html", "text": "Тийнейджърка заби „Ауди А4“ в мантинелата на международен път Е79 край Враца, съобщават от ОД на МВР, цитирани от Конкурент. Инцидентът е станал малко след 23:00 часа на 16 юни (събота). При неизяснени още обстоятелства 19-годишната Ц.Г. от Враца, която е и собственик на катастрофиралото немско возило, го забила в мантинелата, разделяща двете платна. Според полицията, алкохолната проба на шофьорката е отрицателна. Ц.Г. се е сдобила с акт по закона за движение по пътищата и протокол за ПТП. Увредена е 15 метра от еластичната мантинела, допълват от полицията. Снимка: Конкурент.бг Сподели:", "date": "2018.06.17", "title": "Тийнейджърка смачка „Ауди А4“ в мантинела на Е79 край  Враца  (СНИМКА)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D1%86%D0%B8%D0%BF%D1%80%D0%B0%D1%81-%D0%B8-%D0%B7%D0%B0%D0%B5%D0%B2-%D0%B7%D0%B0-%D0%B2%D0%B0%D0%B6%D0%BD%D0%B0%D1%82%D0%B0-%D0%B8-%D1%85%D1%80%D0%B0%D0%B1%D1%80%D0%B0-%D0%BA%D1%80%D0%B0%D1%87%D0%BA%D0%B0-%D1%81-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D0%B7%D0%B0--news758607.html", "text": "Бойко Борисов поздрави Ципрас и Заев за подписването на договора заимето на Македония. Той нарече документа \"важна и храбра крачка\". Поздравявам премиерите Алексис Ципрас и , както и техните външни министри, за важната и храбра крачка, която заедно направиха днес. Договорът за спора за името отваря пътя на Република Македония към ЕС и НАТО. България винаги е подкрепяла нашата съседка по този път. Най-важното сега е гражданите на всички страни на Балканите да разберат, че този договор не води до териториални претенции или бъдещи проблеми, а напротив - ще ни помогне да живеем заедно по-добре. Сподели:", "date": "2018.06.17", "title": "ПЪРВО В ПИК! Бойко Борисов поздрави Ципрас и Заев \"за важната и храбра крачка\"  с договора за името"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%B5%D0%BD-%D0%BF%D0%BE%D1%82%D0%BE%D0%BF-%D0%BE%D1%82%D0%BD%D0%B5%D1%81%D0%B5-%D1%86%D1%8F%D0%BB%D0%B0-%D1%83%D0%BB%D0%B8%D1%86%D0%B0-%D0%B2-%D0%B4%D1%83%D0%BF%D0%BD%D0%B8%D1%86%D0%B0-news758670.html", "text": "Пороен дъжд нанесе значителни щети в Дупница. Цяла улица е разрушена. Тя е буквално разцепена на две, а надолу по нея има голяма пропаст. Според хората минаването оттам е изключително опасно. На улицата има около десетина възрастни хора, които не могат да излязат от домовете си. Една жена е пострадала след като е паднала в шахта, разказа очевидец. От общината са посетили мястото и са казали, че ще отидат отново утре. Общината твърди, че не е отговорна за улицата и прехвърли топката на ВиК, които в момента полагат водопровод. От ВиК заявиха, че са си свършили работата. Вчера и днес над града се изсипаха проливни дъждове. Буря, придружена с градушка, удари и Южното Черноморие. Жена пострада от паднало дърво на пътя Созопол – Бургас по време на пороя. По време на бурята улиците на Бургас се превърнаха в реки. Сподели:", "date": "2018.06.17", "title": "Брутален потоп отнесе цяла улица в Дупница"}
{"url": "http://pik.bg/%D0%B4%D1%80%D0%B0%D0%BC%D0%B0-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-e%D0%BC%D0%B8%D0%BB%D0%B8%D1%8F-%D1%80%D0%B0%D0%B4%D0%B5%D0%B2%D0%B0-%D0%B6%D0%B8%D0%B2%D0%B5%D0%B5-%D0%B1%D0%B5%D0%B7-%D0%B1%D0%B0%D0%BD%D1%8F-%D0%B8-%D1%82%D0%BE%D0%B0%D0%BB%D0%B5%D1%82%D0%BD%D0%B0-news757834.html", "text": "От няколко седмици Емилия Радева живеела в полусъборен апартамент. Легендарната актриса най-сетне успяла да намери пари да ремонтира банята и тоалетната си. Майсторите обаче си оставили ръцете и я лишили от възможността да се възползва от елементарни битови удобства за немалък период от време. Тъй като пенсията на артистката е една от най-ниските на ветераните в българската театрална гилдия, се наложило дъщеря ѝ да замине за няколко месеца в чужбина, за да изкара нужната сума. Щерката на Радева известно време живя във Франция, където се занимаваше професионално със сомелиерство, а след това се опита да прави презентации на френско шампанско у нас, наемайки щанд в сградата на Централните софийски хали, но установила, че българите не са склонни да дават пари за удоволствието да пият вино с история. Емилия обаче била доволна, че дъщеря ѝ се върнала при нея, защото ѝ помагала с всичко, а и контролирала работната бригада в дома им, за да не се опитат майсторите да я завлекат или оберат. 86-годишната актриса вече не била в перфектно здраве и се борела с тежка остеопороза, която затруднявала придвижването ѝ. Въпреки това никак не обичала да се жалва нито за старческите болести, които я застигнали, нито за оскъдната пенсия, на която държавата оценила 55-те ѝ години раздаване на сцената. „Когато чуеш да хленчат твои примери – личности с принос в културния ни живот, някак те заболява отвътре заради унижението. Та това е под достойнството на човека и тези, които го принуждават да се унижи по този начин, го унижават два пъти! Нас ни разделиха и по тоя начин – кой каква пенсия взима. Така беше и със званията“, коментира Радева. Тя споделя, че навремето се почувствала като бутилка без етикет и без съдържание, защото когато отпаднало званието „Народен артист“, уронили самочувствието ѝ и я накарали да мисли, че незаслужено е била удостоена с него. Сподели:", "date": "2018.06.17", "title": "ДРАМА В ПИК И \"РЕТРО\"! Eмилия Радева живее без баня и тоалетна"}
