{"url": "https://pik.bg/%D0%BE%D0%BC%D0%B0%D0%BD-%D0%B8%D0%BC%D0%B0-%D0%BD%D0%BE%D0%B2-%D0%B4%D1%8A%D1%80%D0%B6%D0%B0%D0%B2%D0%B5%D0%BD-%D0%B3%D0%BB%D0%B0%D0%B2%D0%B0-news897335.html", "text": "Оман има нов държавен глава, след като султан Кабус бин Саид почина късно снощи след продължително боледуване. 79-годишният Бин Саид управляваше страната близо половин век. В запечатано писмо, което е било отворено от властите днес, той е посочил за свой наследник министъра на културата - Новият държавен глава вече е положил клетва. В Оман е обявен тридневен траур. Хайтам ал-Саид. Сподели:", "date": "2020.01.11", "title": "Оман има нов държавен глава"}
{"url": "https://pik.bg/%D0%BE%D1%89%D0%B5-%D0%B5%D0%B4%D0%B8%D0%BD-%D1%8E%D0%BD%D0%BE%D1%88%D0%B0-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D1%81%D0%B5-%D0%BE%D0%B1%D0%B2%D1%8A%D1%80%D0%B7%D0%B0-%D0%B4%D1%8A%D0%BB%D0%B3%D0%BE%D1%81%D1%80%D0%BE%D1%87%D0%BD%D0%BE-%D1%81-%D0%BA%D0%BB%D1%83%D0%B1%D0%B0-news897337.html", "text": "Юношата на ПФК Левски Марин Петков подписа професионален договор с родния си клуб, съобщава сайтът на „сините”. Контрактът на нападателя е за срок от три години – до 31 декември 2022 година. Петков се състезава за отбора до 17 години на Академия „Левски“, като до този момент е изиграл 15 мача в Елитната юношеска група до 17 години и е отбелязал 13 гола. Марин Петков е поредният „син” юноша, който се ожбвързва дългосрочно с клуба. Вчера това направиха и Мартин Петков, който вече тренира с първия отбор, и вратаря на юношеския национален тим до 17 години Иван Андонов. Сподели:", "date": "2020.01.11", "title": "Още един юноша на Левски се обвърза дългосрочно с клуба"}
{"url": "https://pik.bg/%D0%B1%D0%B4%D0%B5%D0%BD%D0%B8%D0%B5-%D0%B2-%D1%82%D0%BE%D1%80%D0%BE%D0%BD%D1%82%D0%BE-%D0%B7%D0%B0%D1%80%D0%B0%D0%B4%D0%B8-%D1%81%D0%B0%D0%BC%D0%BE%D0%BB%D0%B5%D1%82%D0%BD%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%B8%D1%80%D0%B0%D0%BD-news897336.html", "text": "57 от пътниците са били канадски граждани. Не само представители на иранското малцинството, но и много колеги и приятели на загиналите оставиха послания или запалиха свещ на бдението. Премиерът на Канада е под натиск да накаже Техеран. Още в петък той обяви, че иранската противовъздушна отбрана е свалила самолета. Премиерът обаче избегна въпроса дали Съединените щати не носят косвена вина за смъртта на пасажерите, след като заповяданото от тях покушение доведе до ескалацията на напрежението в Близкия изток. Бдение в памет на загиналите от сваления украински самолет беше организирано в Торонто, съобщава Нова телевизия. Сподели:", "date": "2020.01.11", "title": "Бдение в Торонто заради самолетната катастрофа в Иран"}
{"url": "https://pik.bg/%D1%81%D0%B0%D1%89-%D0%B8-%D0%B8%D1%80%D0%B0%D0%BD-%D0%B2%D0%BE%D0%B4%D1%8F%D1%82-%D1%82%D0%B0%D0%B9%D0%BD%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-news897340.html", "text": "САЩ и Иран през последните дни водят тайни преговори чрез посолството на Швейцария в Техеран. Това разкрива вестник \"Уолстрийт джърнъл\" (WSJ), цитиран от news.bg. Изданието се позовава на информация от американски висши служители. Посочва се, че иранците са получили първото съобщение няколко часа след убийството на международното летище на Багдад на генерал Касем Сюлеймани. В него администрацията на Доналд Тръмп упорито поиска иранските власти да се откажат от ескалацията на конфликта. По-късно самите иранци използваха комуникационния канал в посолството на Швейцария, обяснявайки позицията си пред Белия дом. Един от иранските служители потвърди пред изданието съществуването на канал за комуникация със САЩ. \"В пустинята дори капка вода е много важна\", каза той. Швейцарски дипломати обясниха, че съобщенията се изпращат под формата на факсове до апарат, до който само няколко души имат достъп в посолството. Освен това по дипломатически път швейцарците предават получените съобщения на заинтересованите страни. Убийството на генерал Сюлеймани, който командва елитната дивизия Ал Кудц, е извършено със заповед на американския президент. Няколко дни по-късно иранците стреляха във военна база в Ирак, използвана от американските военни, като отмъщение. Сподели:", "date": "2020.01.11", "title": "САЩ и Иран водят тайни преговори"}
{"url": "https://pik.bg/%D0%B2%D0%BE%D0%B4%D0%B5%D1%89-%D0%BD%D0%B5%D0%B2%D1%80%D0%BE%D0%BB%D0%BE%D0%B3-%D0%BF%D0%BE%D0%B4%D0%B3%D0%BE%D1%82%D0%B2%D0%B5%D0%BD%D0%B0-%D0%B5-%D0%BD%D0%BE%D0%B2%D0%B0-%D0%BA%D0%BE%D0%BD%D1%86%D0%B5%D0%BF%D1%86%D0%B8%D1%8F-%D0%B7%D0%B0-%D0%BB%D0%B5%D1%87%D0%B5%D0%BD%D0%B8%D0%B5-%D0%BD%D0%B0-%D0%B4%D0%B5%D0%BC%D0%B5%D0%BD%D1%82%D0%BD%D0%BE-%D0%B1%D0%BE%D0%BB%D0%BD%D0%B8-news897275.html", "text": "Това, че се е удължила продължителността на живот на хората направи темата за Алцхаймер актуална. Това заяви пред БНТ неврологът акад. Лъчезар Трайков. До 65 години боледуват 3 процента от хората на Земята, след 85 години болните от Алцхаймер стават 30 процента. В момента средната продължителност на живота в Европа е 84-86 години. Относно проблемите в домовете за дементно болни у нас акад. Трайков каза, че експертите в тази област са наясно с това, че подобни домове се откриват хаотично у нас. „Хора, които нямат представа от дементно болни, откриват домове. Липсва стандарт”, обясни докторът. Министерство на здравеопазването е знаело, че е трябвало да се направи норматив, нова концепция за стратегия за лечение на този тип болни. До момента такава няма. Въпреки това преди осем месеца е осъзната важността на проблема и е направена работна група. Предложената стратегия е предадена в срок. Сподели:", "date": "2020.01.11", "title": "Водещ невролог: Подготвена е нова концепция за лечение на дементно болни"}
{"url": "https://pik.bg/%D0%BC%D0%B5%D0%B3%D0%B7%D0%B8%D1%82-%D0%BD%D0%B0%D1%82%D1%8A%D0%B6%D0%B8-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news897344.html", "text": "Американският президент Доналд Тръмп заяви, че решението на принц Хари и съпругата му Меган Маркъл да се откажат от статута си на старши членове на британското кралско семейство е тъжно, съобщиха световните информационни агенции. \"Това е тъжно\" - каза Тръмп пред телевизия \"Фокс нюз\". - \"Не искам да влизам в подробности. Изпитвам огромно уважение към кралица Елизабет Втора. Не смятам, че това трябваше да й се случи.\" Принц Хари и съпругата му Меган наскоро обявиха намерението си да придобият финансова независимост и да прекарват част от времето си в САЩ. Принц Хари, който е шести поред в наследяването на престола, прекара с Меган и 8-месечния им син Арчи коледните и новогодишните празници в Канада. Те съобщиха, че занапред смятат да живеят поравно в САЩ и Великобритания. По-рано беше оповестено, че Хари и Меган се чувстват подложени на голям натиск от британските медии, които според тях проявяват твърде голямо внимание към живота им. Сподели:", "date": "2020.01.11", "title": "Мегзит натъжи Доналд Тръмп"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BD%D0%BE%D0%B2%D0%BE%D1%80%D0%BE%D0%B4%D0%B5%D0%BD%D0%B8%D1%8F%D1%82-%D0%B2%D0%BD%D1%83%D0%BA-%D0%BD%D0%B0-%D0%B8%D0%BB%D0%B8%D1%8F-%D0%BF%D0%B0%D0%B2%D0%BB%D0%BE%D0%B2-%D0%BD%D0%B0%D1%81%D0%BB%D0%B5%D0%B4%D1%8F%D0%B2%D0%B0-%D1%85%D0%BE%D1%82%D0%B5%D0%BB%D0%B8-%D0%B7%D0%B0-%D0%BC%D0%B8%D0%BB%D0%B8%D0%BE%D0%BD%D0%B8-%D0%B8-%D0%B8%D0%BC%D0%BF%D0%B5%D1%80%D0%B8%D1%8F-%D0%B7%D0%B0-%D0%BC%D0%B8-news897302.html", "text": "най-голямата рекламна агенция в арабския свят, има представителства в 16 страни в Близкия изток, над 1400 души персонал, недвижими имоти и хотелиерската индустрия за 125 милиона долара. Клиенти на фамилията Микнас са Националната банка на Саудитска Арабия, световни гиганти като \"Кока Кола\", \"Жилет\", \"Ленд Роувър\", \"Сименс\", които само за една рекламна кампания плащат суми от порядъка на 10-20 млн. долара. Чрез една от фирмите, зетят на Дарина Павлова и съпруг на Венцислава Найденова управлява хотели и ресторанти, както и яхтено пристанище в Бахрейн. А годишният оборот за холдинга и всичките му дъщерни дружества се изчислява на над 500 милиона долара, става ясно в светското предаване на ПИК TV с гост-коментатор Елза Парини. Заедно ли са Андреа и Кубрат Пулев, напомпа ли бюста си със силикон Мария Илиева, какъв подарък за 60 хил. лева подари Джино Бианкалана на годеницата си д-р Кристиана Канева - гледайте сега: Внукът на Илия Павлов е само на 3 дни, но вече е милионер! Синът на първородната дъщеря на основателя на \"Мултигруп\", Венцислава Найденова, и наследника на една от най-богатите фамилия в Близкия Изток - Тарек Микнас, се роди в страната на шейховете Дубай. Бебето и 4-годишната му сестра Алба са най-малките наследници на Акрам Микнас. Тъстът на Дарина Павлова притежава империя за милиарди долари. Дядото на децата притежава Сподели:", "date": "2020.01.11", "title": "САМО В ПИК TV: Новороденият внук на Илия Павлов наследява хотели за милиони и империя за милиарди в Близкия Изток"}
{"url": "https://pik.bg/%D0%B3%D0%B5%D0%BE%D1%80%D0%B3%D0%B8-%D1%85%D0%B0%D1%80%D0%B8%D0%B7%D0%B0%D0%BD%D0%BE%D0%B2-%D1%81%D0%BA%D0%BE%D1%87%D0%B8-%D1%81%D0%BB%D0%B5%D0%B4-%D0%BF%D0%BE%D1%81%D1%82%D0%BE%D1%8F%D0%BD%D0%BD%D0%B8%D1%8F-%D0%B0%D1%80%D0%B5%D1%81%D1%82-%D0%BD%D0%B0-%D0%B5%D0%BA%D1%81%D0%BC%D0%B8%D0%BD%D0%B8%D1%81%D1%82%D1%8A%D1%80%D0%B0---%D0%B5%D1%82%D0%BE-%D0%B7%D0%B0%D1%89%D0%BE-%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-%D0%BD%D0%B5-%D0%B5-%D0%B5%D0%B4-news897438.html", "text": "Остър коментар по повод постоянния арест на ексминистъра на околната среда и водите Нено Димов направи анализатора Георги Харизанов. Той разкрива подробности около механизмите на работа по отношение на контрола на водата и нейното разходване. От обяснението му става ясно, че няма как само Нено Димов да е виновен за източването на язовир \"Студена\" и е категоричен, че експертите, които са били длъжни да информират шефа на ведомството също има за какво да бъдат разпитани. Графиците за водоползване се утвърждават от МОСВ на база *искания* и *заявки*, подадени от операторите и ползвателите на публичния ресурс вода - ВиК, Напоителни Системи, сдружения за напояване, ВЕЦ-ове, промишлени потребители и други. Исканията и заявките за количества вода от язовир Студена, подадени от самостоятелното търговско дружество ВиК Перник, са останали непроменени до ноември 2019-а година и са преминали през местната басейнова дирекция, дирекция \"Води\" в София и ресорен заместник-министър, преди да стигнат до бюрото на Нено Димов. Очаквам да видя как изглеждат, официално и писмено, \"предупрежденията за намаляване на нивото на язовир Студена\", които бившият шеф на местното ВиК съвестно и неколкократно бил подал до министър Димов. Очаквам да видя как с едната ръка пишеш предупреждение до министъра за спадане на нивото на язовира, а с другата ръка пишеш искане до същия министър за същите количества вода за промишлените абонати на подчиненото ти ВиК. Очаквам да разбера кой е *накарал* бившият директор на ВиК Перник да подаде разрешените количества вода към промишлените абонати, след като самият той, твърди се, бил против това и бил силно притеснен за нивото на язовира. МОСВ разрешава, а не заповядва. Очаквам да видя какво са работили през цялото това време началникът и служителите на местната басейнова дирекция и директорът на дирекция \"Води\" в министерството, както и ресорният им заместник-министър. Отговорността на министрите винаги е персонална и да, всеки положен подпис безусловно води до възникването на такава отговорност. Но да се твърди, че в случая вината и отговорността за кризата се ограничават единствено до едноличната такава на министъра, поне за момента е в сферата на анимационните филми и на приказките от хиляда и една нощ. Колкото до самият Нено - от чисто човешка гледна точка днес е един много тъжен и тежък ден. Пожелавам на всички, които бързат да злорадстват и да ехидничат на негов гръб по тази тема, никога да не изпадат в подобна ситуация. Сподели:", "date": "2020.01.11", "title": "Георги Харизанов скочи след постоянния арест на ексминистъра - ето защо Нено Димов не е единственият виновник за кризата в Перник и как само той се озова на дръвника"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%B5%D0%BD-%D0%BD%D0%B0%D1%86%D0%B8%D0%BE%D0%BD%D0%B0%D0%BB-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D1%81%D0%B8-%D1%81%D1%8A%D1%81-%D1%81%D0%BB%D0%BE%D0%B2%D0%B0%D0%BD-%D0%B1%D1%80%D0%B0%D1%82%D0%B8%D1%81%D0%BB%D0%B0%D0%B2%D0%B0-news897270.html", "text": "Футболният национал Васил Божиков подписа нов договор с лидера в първенството на Словакия Слован (Братислава), съобщиха от клуба, цитирани от БНР. Бранителят пристигна в Слован през 2017 година от турския Касъмпаша. \"Подписах нов договор и се вълнувам да продължа да нося тази голяма клубна фланелка – заяви Божиков пред клубния сайт. - Искам да остана тук, тъй като клубът израства, откакто пристигнах и чувствам, че мога да продължа да повишавам нивото си тук. Убеден съм, че имаме потенциала да бъдем още по-силни\". Роденият през 1988 година в Гоце Делчев футболист е  юноша на местния Пирин. В България е играл за Левски (Карлово), Гигант (Съединение), Миньор (Перник), Литекс, откъдето през 2015 година отива в Касъмпаша. Сподели:", "date": "2020.01.11", "title": "Футболен национал продължи договора си със Слован (Братислава)"}
{"url": "https://pik.bg/%D0%B1%D0%BB%D0%B8%D0%B7%D0%BE-400-%D1%88%D0%BE%D1%84%D1%8C%D0%BE%D1%80%D0%B8-%D0%B7%D0%B0%D1%81%D0%B5%D1%87%D0%B5%D0%BD%D0%B8-%D0%B4%D0%B0-%D0%BA%D0%B0%D1%80%D0%B0%D1%82-%D1%81-%D0%BF%D1%80%D0%B5%D0%B2%D0%B8%D1%88%D0%B5%D0%BD%D0%B0-%D1%81%D0%BA%D0%BE%D1%80%D0%BE%D1%81%D1%82-%D0%BF%D1%80%D0%B8-%D0%B0%D0%BA%D1%86%D0%B8%D1%8F-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE-news897278.html", "text": "24-часова акция \"Скорост\" е провела Пътна полиция на територията на пловдивска област, съобщи БНТ. Според данните, мобилните камери са заснели 386 водачи, шофирали по-бързо от позволеното. Сред тях 14 са се движели със скорост между 90 и 99 километра в час в населено място, съобщават от полицията. 33-ма са карали с между 81 и 90 километра в час. Най-много нарушители са отчетени със скорост между 61 и 70 километра в час. Най-сериозно нарушение камерите са заснели в района на Карлово, където шофьор е карал със 103 километра в час. В района на Първомай е засечена скорост 100 километра в час, а в Пловдив - 99 километра в час. Сподели:", "date": "2020.01.11", "title": "Близо 400 шофьори засечени да карат с превишена скорост при акция в Пловдивско"}
{"url": "https://pik.bg/%D0%BD%D0%BE%D0%B2%D0%BE-%D0%BD%D0%B0%D1%87%D0%B0%D0%BB%D0%BE-%D0%BC%D0%B0%D1%80%D0%B8%D0%B0%D0%BD%D0%B0-%D0%BF%D0%BE%D0%BF%D0%BE%D0%B2%D0%B0-%D0%B8-%D0%BF%D0%BB%D0%B0%D1%87%D0%BA%D0%BE%D0%B2-%D0%B7%D0%B0%D0%B6%D0%B8%D0%B2%D1%8F%D1%85%D0%B0-%D0%B2-%D0%BF%D0%BB%D0%B5%D0%B2%D0%B5%D0%BD-news897391.html", "text": "Мариана Попова и Веселин Плачков са се преместили да живеят в родния град на актьора - Плевен, пише столичен всекидневник. След празниците Мариана и Веселин заминали за Плевен заедно с 10-годишната й дъщеря Мария-Магдалена и едногодишната им щерка Екатерина. След финала на снимките на сериала \"Пътят на честта\", в който героят на Плачков – Киро-Християнина, бе убит, двойката решава да се премести в провинцията. Както е известно, в края на миналата година екипът на хитовата поредица по Нова телевизия бе разтърсен от грандиозен скандал. Певицата придружавала Веселин по време на снимките, защото ревнувала от любовните сцени на неговия герой. Сподели:", "date": "2020.01.11", "title": "НОВО НАЧАЛО: Мариана Попова и Плачков заживяха в Плевен"}
{"url": "https://pik.bg/%D0%BF%D1%83%D1%82%D0%B8%D0%BD-%D0%BF%D0%BE%D1%81%D1%80%D0%B5%D1%89%D0%BD%D0%B0-%D0%BC%D0%B5%D1%80%D0%BA%D0%B5%D0%BB-%D0%B2-%D0%BC%D0%BE%D1%81%D0%BA%D0%B2%D0%B0-%D0%BD%D0%B0-%D0%BD%D0%B5%D0%BC%D1%81%D0%BA%D0%B8-news897351.html", "text": "В Кремъл започнаха преговорите между руския президент Владимир Путин и германската канцлерка Ангела Меркел, която пристигна на посещение в Москва днес, предаде ТАСС. Путин благодари на Меркел за визитата, която според него дава възможност да бъдат обсъдени най-острите въпроси. В началото двамата размениха няколко фрази на немски. \"Ние с вас сме в постоянен контакт, занимаваме се и с вътрешни проблеми - икономически и политически, и с международни. Искам да ви благодаря, че приехте нашата покана и пристигнахте за обсъждане на всички тези въпроси. Сред тях има и най-остри, върху които ние, както разбирам, ще съсредоточим основното си внимание\", отбеляза Путин, предаде БТА. Меркел от своя страна благодари на домакина си за поканата. \"Имаме цял списък от различни теми, за които бих желала да поговоря с вас. Това са и двустранни теми, и теми от международния дневен ред, които представляват интерес за нашите две страни\", каза Меркел, като посочи две от тях - положението в Либия и Сирия. \"Винаги съм смятала, че е по-добре да говорим един с друг, отколкото един за друг\", добави тя. Меркел е придружена от германския външен министър Хайко Маас. Сподели:", "date": "2020.01.11", "title": "Путин посрещна Меркел в Москва на немски"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B6%D0%B5%D0%BD%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D1%81-%D1%82%D0%B8%D1%80-%D0%B4%D0%BE-%D1%82%D1%8A%D1%80%D0%BD%D0%BE%D0%B2%D0%BE-news897413.html", "text": "Катастрофа между ТИР с турска регистрация и лек автомобил временно е затворила за движение пътя Велико Търново - Гурково в района на Присовските завои. Това съобщи Марияна Христова, говорител на Областна дирекция на МВР, цитирана от \"Фокус\". Сигнал за инцидента е получен в 18,15 часа. Пострадала е жена, пътувала в лекия автомобил. Откарана е в Спешна помощ, като състоянието й тепърва ще се изяснява. Екипи на полицията пренасочват леките автомобили през Дебелец, а товарните изчакват на място. За спиране на камионите оказват съдействие и служители на областните дирекции на МВР в Русе и Стара Загора. Сподели:", "date": "2020.01.11", "title": "ОТ ПОСЛЕДНИТЕ МИНУТИ: Жена пострада при катастрофата с ТИР до Търново"}
{"url": "https://pik.bg/%D1%84%D1%80%D0%B0%D0%BD%D1%86%D0%B8%D1%8F-%D0%BD%D0%B5-%D0%B5-%D0%BF%D0%BE%D0%BB%D1%83%D1%87%D0%B8%D0%BB%D0%B0-%D0%BC%D0%BE%D0%BB%D0%B1%D0%B0-%D0%B7%D0%B0-%D0%B4%D0%B5%D0%BA%D0%BE%D0%B4%D0%B8%D1%80%D0%B0%D0%BD%D0%B5-%D0%BD%D0%B0-%D1%87%D0%B5%D1%80%D0%BD%D0%B8%D1%82%D0%B5-%D0%BA%D1%83%D1%82%D0%B8%D0%B8-%D0%BE%D1%82-%D0%B8%D1%80%D0%B0%D0%BD-news897347.html", "text": "Досега френското бюро за разследване и анализ на безопасността на гражданската авиация не е получило молба за съдействие за декодирането на черните кутии на сваления в Иран украински самолет. Това се посочва в съобщение, публикувано от бюрото в социалната мрежа „Туитър“, цитирана от TACC. „Въпреки съобщенията на някои медии, бюрото до момента не е търсено за помощ за декодиране за записващите устройства на самолета“, се казва в съобщението. В петък пресслужбата на бюрото заяви пред ТАСС, че организацията е получила известие за катастрофата на самолета от иранските власти, „въпреки това не са търсили бюрото за друго“. На този етап е назначен представител на организацията, който да участва в разследването, „тъй като Франция участва в производството на двигателите на самолета“ Сподели:", "date": "2020.01.11", "title": "Франция не е получила молба за декодиране на черните кутии от Иран"}
{"url": "https://pik.bg/%D0%BF%D0%BE%D1%80%D0%B5%D0%B4%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%81-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B2-%D0%B3%D1%8A%D1%80%D1%86%D0%B8%D1%8F-news897310.html", "text": "Поредна трагедия с мигранти се разигра в Гърция, съобщават светиовните агенции, цитирани от БНР. Според данните, лодка е потънала в Йонийско море, като до момента са открити 12 жертви. На лодката са пътували около 50 души. Засега властите не са установили точната бройка на пътниците. Спасени са 21 човека, като сред тях има и малки деца. Междувременно жителите на островите в Егейско море, засегнати от постоянния приток на мигранти, започват продължителни протести с искане мигрантите, настанени на островите, да се изселят. С разрешение на местната власт са планирани блокирания на пристанища и летища. \"Ще затворим поне за два дни всичко на остров Лесбос и ще направим жива верига на пристанищата\", заканват се местните жители. Областният управител на Северните егейски острови Костас Мудзурис заяви пред медиите, че рязко е увеличена престъпността от страна на мигрантите и ще протестират дори в Атина. Свалят доверието си от правителството, което вече е седем месеца на власт и според недоволните \"само обещава да изнесе хилядите мигранти\". Те не одобряват и плана за създаване на лагери от затворен тип за чужденците без право на бежански статут. В същото време има силно напрежение в районите, където се прехвърлят мигранти от островите. Сподели:", "date": "2020.01.11", "title": "Поредна трагедия с мигранти в Гърция"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BC%D0%B0%D1%80%D0%B8%D1%8F-%D0%B8%D0%B3%D0%BD%D0%B0%D1%82%D0%BE%D0%B2%D0%B0-%D0%B2-%D0%BE%D0%BF%D0%B0%D1%81%D0%B5%D0%BD-%D1%84%D0%BB%D0%B8%D1%80%D1%82-%D1%81-%D0%B6%D0%B5%D0%BD%D0%B5%D0%BD%D0%B8-%D0%BC%D1%8A%D0%B6%D0%B5---%D0%B1%D0%B8%D0%B2%D1%88%D0%B0%D1%82%D0%B0-%D0%BD%D0%B0-%D1%80%D0%B0%D1%87%D0%BA%D0%BE%D0%B2-%D0%BD%D0%B0-%D0%B1%D0%B0%D1%80-%D1%81-%D1%82%D1%83%D0%BC-news897294.html", "text": "Година след спирането на \"Господари на ефира\" и окончателната й раздяла с Димитър Рачков, Мария Игнатова се завърна към нормалния си ритъм на живот и отново е същата купонджийка и флиртадийка както преди. Сексапилната тв водеща вече е супер дейна в интернет, но и се е впуснала активно в нощния живот на столицата и вече е готова за нова връзка. Поне такива са сигналите, които подава в социалните мрежи. Там горещата блондинка пали фантазиите на силния пол с пикантни снимки, разкриващи сексапилната й фигура, сякаш в очакване и в търсене на мъжа, на когото да отдаде и тялото. С цяла свита от представители не силния пол, някои от които семейни, други потенциални мераклии за сърцето й, Мария палувала цяла нощ на организирано наскоро от Магърдич Халваджиян ведомствено парти. Пред очите на бившия си Митко Рачков ли флиртува Игнатова, сватба чука на вратата на бившия премиер Сергей Станишев, голямата любов на Антон Хекимян разкри пола на дете, с което ще дари младия д-р Асен Цеков, плюс още клюки за Сашко Кадиев и братя Аргирови - гледайте сега: Сподели:", "date": "2020.01.11", "title": "САМО В ПИК TV: Мария Игнатова в опасен флирт с женени мъже - бившата на Рачков на бар с тумба мачовци"}
{"url": "https://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%83%D0%BA%D1%80%D0%B0%D0%B9%D0%BD%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-%D0%BA%D0%B0%D1%82%D0%BE-%E2%80%9E%D1%83%D0%BC%D0%B8%D1%88%D0%BB%D0%B5%D0%BD%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE%E2%80%9D-%D1%81%D0%B2%D0%B0%D0%BB%D0%B5%D0%BD%D0%B8%D1%8F-%D1%81%D0%B0%D0%BC%D0%BE%D0%BB%D0%B5%D1%82-news897399.html", "text": "Украинската прокуратура промени квалификацията по разследването на сваления самолет в Техеран и вече го квалифицира като „предумишлено убийство на повече от двама души, както и унищожаване на самолет“. Това се казва в съобщение на пресцентъра на главния прокурор на Украйна, цитирано от БГНЕС. „Службата на главния прокурор взе решение за промяна на квалификацията на престъпното деяние. Разследването ще продължи по членове на Наказателния кодекс, които предвиждат отговорност за умишленото убийство на две или повече лица, както и унищожаването на самолета\", се казва в съобщение на прокуратурата.Решението за промяна на престъпното деяние е взето след обработка на „множество данни, получени в резултат на сътрудничество с международни партньори,  украински служители на реда, експерти от мястото на трагедията, а също и след като Иран призна, че украинският самолет е бил свален заради „човешка грешка“. При инцидента загинаха всички 176 души на борда. Президентът на Украйна Володимир Зеленски призова Техеран напълно да поеме вината за трагедията. Сподели:", "date": "2020.01.11", "title": "ПРОКУРАТУРАТА: Украйна разследва като „умишлено убийство” сваления самолет"}
{"url": "https://pik.bg/%D0%BF%D1%80%D0%BE%D0%BC%D0%B5%D0%BD%D0%B5%D1%82%D0%B5-%D1%82%D0%B5%D0%B7%D0%B8-5-%D0%BD%D0%B5%D1%89%D0%B0-%D0%B7%D0%B0-%D0%B4%D0%B0-%D1%81%D1%82%D0%B5-%D0%BF%D0%BE-%D1%89%D0%B0%D1%81%D1%82%D0%BB%D0%B8%D0%B2%D0%B8-news896497.html", "text": "Едно от нещата, които всеки си пожелава за новата година, е да бъде по-щастлив. Може би няма идеална формула за това, но каквото и да си говорим, ще стигнем до извода, че от нас зависи как ще се чувстваме през следващите 12 месеца. Понякога самите ние саботираме благополучието си като си усложняваме живота с какво ли не. За да бъдете удовлетворени от това, което правите и да сте по-щастливи, трябва да седнете и пренаредите приоритетите си. А за да стане това, задължително направете разбор на изминалата година и напишете на лист всички хубави и лоши моменти, както и предизвикателства, с които ви е сблъскала съдбата. Помислете от кои токсични приятелства искате да се отървете, на кои хора държите и на кои може да се разчита. Напишете имената и на онези, които по един или друг начин сте пренебрегвали през 2019-а. Ако искате да имате по-спокоен и щастлив живот, спрете да се връщате отново и отново в миналото. Животът продължава, а вие стоите на едно място, като постоянно се връщате към неща, които другите отдавна са забравили. Трябва да приемете, че само ще си навредите, ако си припомняте минали моменти и се обвинявате, или по-лошото – постоянно натрапвате на другите за неща, за които не искат да говорят. Според психолози, най-добрият начин да се отърсите от лошите моменти, е като правите планове за настоящето. Това е свързано с гледането в миналото. Има случаи, в които човек се е опарил преди години и това му е оставило такъв белег, че той не може да продължи начисто. Според терапевта Хелън Стийд, човек трябва да приеме промяната като неизбежна. Ако се страхува, той ще продължи да страда и няма да отвори сърцето си за хубавите неща, които могат да му се случат. Промяната носи възможност за усъвършенстване в най-различни аспекти. Гледайте на нея като на нещо добро, с което ще стигнете до успеха. Ако ви се е случило нещо лошо, не е лесно да го преодолеете и да го забравите за няколко дни. Въпреки това, колкото повече говорите за това, не само че сте досадни за околните, но и започвате да се обсебвате от случилото се, с което само тъпчете на едно място. Няма лошо да поговорите за станалото и някой да покаже подкрепата си към вас, като ви изслуша и даде съвет, но в един момент разговорите по една и съща тема стават досадни. За да не ставате досадни и да спрете да говорите за онова, което ви е наранило, мислете всеки път преди да кажете нещо – дали сте го споменавали преди, как ще реагират околните... Невъзможно е да се харесате на всички. Няма и как да помогнете на всички, които имат нужда от вас. През новата година се раздавайте единствено за хората, на които държите, иначе рискувате да ви използват и да ви се качат на главата. Съсредоточете се върху това, което ви прави щастливи. Ако сте човек, който не е равнодушен към проблемите на другите, със сигурност много често пренебрегвате своите нужди за сметка на останалите. Никой не казва, че не бива да сте отзивчиви, но все пак през новата година се опитайте да поставяте себе си на първо място, после останалите, за да сте по-щастливи. Не забравяйте, че понякога самолюбието е полезно. Сподели:", "date": "2020.01.11", "title": "Променете тези 5 неща, за да сте по-щастливи"}
{"url": "https://pik.bg/%D0%BE%D1%82%D0%BD%D0%BE%D0%B2%D0%BE-%D0%BC%D1%80%D1%8A%D1%81%D0%B5%D0%BD-%D0%B2%D1%8A%D0%B7%D0%B4%D1%83%D1%85-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news897367.html", "text": "И днес въздухът в Пловдив е опасно замърсен. Това отчете сайтът AirVisual, който следи нивото на фините прахови частици в света. Превишения на нормите има и в Асеновград, и в Смолян. Градът под тепетата се нарежда на 13-о място в света по завишени норми на микроните, докато столицата е две места по-назад. Замърсяването се подсилва от липсата на вятър. Най-мръсен вчера беше въздухът  в  района на Военна болница, Захарна фабрика, Шекер махала, Марица гардънс и в района на Централна  гара. В същото време в Столипиново все още не е отчетено превишение на фините прахови частици. Сподели:", "date": "2020.01.11", "title": "Отново мръсен въздух в Пловдив"}
{"url": "https://pik.bg/%D0%B2%D1%81%D0%B5-%D0%BF%D0%BE%D0%B2%D0%B5%D1%87%D0%B5-%D0%BE%D1%81%D1%8A%D0%B4%D0%B5%D0%BD%D0%B8-%D0%BB%D0%B5%D0%BA%D0%B0%D1%80%D0%B8-%D1%83-%D0%BD%D0%B0%D1%81-%D0%BD%D0%B0%D0%B9-%D0%B2%D0%B5%D1%87%D0%B5-%D1%85%D0%B8%D1%80%D1%83%D1%80%D0%B7%D0%B8-%D0%B8-%D0%BF%D0%B5%D0%B4%D0%B8%D0%B0%D1%82%D1%80%D0%B8-news897321.html", "text": ". Това каза адв. Иван Сотиров в рамките на семинар \"Лекарска грешка или неблагоприятния изход от лечение\". По думите му . Той даде пример с момиченцето - Гери, което преди години почина след операция на трета сливица в ИСУЛ. И тримата лекари, които са участвали в лечението й - д-р Маджунов, д-р Рогачев, д-р Стайков, са осъдени да платят по 100 000 лв. и 2 години пробация. , най-често са за . А . Напоследък , платила е обезщетение и после съди доктора, допуснал грешката, който е назначен на трудов договор. Адв. Иван Сотиров изтъкна още един проблем, че да се занимават и оценяват случаите на добра медицинска практика. Това в момента се прави от Изпълнителна агенция \"Медицински надзор\". Етичните комисии разглеждат моралните проблеми, лоши думи и т.н., а \"Медицински надзор\" прави изследване. Според юристи обаче , за да се прави по-детайлна оценка. И една , представена от акад.проф. д-р Владимир Овчаров : - 50%, при патолозите - 90%, а , които вече съсловието иска да ги преустанови. Категорично се смята, че едни от . А причините за лекарска грешка могат да са технически грешки, които са проблеми на системата - да ти ампутират друг крак, друга ръка заради неправилно предадена информация, както и свръхлекарствена дозировка. Човешкият фактор; Нивото на знания; Проблеми в системата; Небрежност; Комбинирани причини; Недобросъвестност. Акад.проф. д-р Владимир Овчаров коментира още, че в Александровска болница се е , за при лечението на даден пациент, за . И сега професорът с дългогодишен стаж , но по думите му . Статистика колко са осъдените за лекарски грешки в България няма напоследък все повече са осъдените лекари за грешки Случаите, в които лекари са осъждани непълен обем на медицинската дейност, бавно лечение и небрежност по специалности - най-много са осъждани хирурзи и педиатри зачестяват и делата, при които болница съди лекаря Централните комисии по професионална етика на Български лекарски съюз нямат правомощия правата за разследване на лекарските грешки трябва да се върнат в етичните комисии, с по-големи правомощия статистика в световен мащаб Най-много грешки се правят в диагностицирането на рак на гърдата най-големи грешки се допускат при скрининговите мамографии най-грешащите специалисти са психиатрите Основни причини за лекарски грешки: преди години при лекарска грешка събирало ръководството, лекарите и дори студенти по медицина да се изучава и изясни при какви обстоятелства е допусната грешка да се избегне случай занапред предлага да се предприеме организирано обучение въз основа на инцидентите заради \"страх\" това не се прави Сподели:", "date": "2020.01.11", "title": "Все повече осъдени лекари у нас, най-вече хирурзи и педиатри"}
{"url": "https://pik.bg/%D1%81%D1%82%D1%83%D0%B4%D0%B5%D0%BD%D1%82-%D0%BF%D1%80%D0%B5%D0%B1%D0%B8-%D0%BC%D0%BE%D0%BC%D0%B8%D1%87%D0%B5-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B0%D0%BB%D1%8F%D0%BB%D0%BE-%D0%B3%D0%BE-%D1%81-%D0%B0%D0%BB%D0%BA%D0%BE%D1%85%D0%BE%D0%BB-news897326.html", "text": "Млад мъж бе осъден с административно наказание глоба за причиняване на лека телесна повреда над момиче, пише трафикнюз. Случаят е от преди месеци, но през изминалата седмица магистратите се произнесоха с обвинителен акт. През лятото четири момчета се събрали в беседка в близост до параклис „Свети Илия“ в Куклен. Те се забавлявали пиели алкохол, пеели и слушали музика. По-късно към компанията се присъединили две момичета. Те се познавали с мъжката компания, но едно от момичетата и от момчетата имали стар конфликт помежду си. Младежът още като видял девойката започнал да я обижда, че е лека жена. Напсувал я и започнал да я цели с маслини. Атакуваната на няколко пъти го помолила да престане, но момчето не чувало и дума. Младият мъж се вбесил и без да обели и дума се засилил към момичето и й забил тукат в окото.  От удара тя паднала на земята. Веднага след това, придружена от приятелката си, тръгнали към центъра на малкия град. Там пострадалата подала сигнал до Първо районно, а след това посетила болница. Лекарите констатирали, че на момичето е нанесена телесна повреда – охлузване в областта на окото. Срещу момчето започнало производство и не след дълго се сдобило с обвинение. Преди седмица побойникът получи наказание. Той бе признат за виновен за причиняване на лека телесна повреда по хулигански подбуди. Младежът е без стари криминални прояви, студент и добри характеристични данни. Поради тези причини съдът го освободи от наказателна отговорност и го глоби с 1000 лева. Сподели:", "date": "2020.01.11", "title": "Студент преби момиче край Пловдив, заляло го с алкохол"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B4%D0%B2%D0%B0%D0%BC%D0%B0-%D0%B7%D0%B0-%D0%B1%D1%80%D1%83%D1%82%D0%B0%D0%BB%D0%BD%D0%BE%D1%82%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B2-%D0%B3%D0%B0%D0%BB%D0%B8%D1%87%D0%B5-%D0%B1%D0%BB%D0%B8%D0%B7%D0%BA%D0%B8%D1%82%D0%B5-%D0%BD%D0%B0-%D0%B0%D0%BD%D0%B4%D1%80%D0%B5%D1%8F-%D1%81-%D0%BF%D1%8A%D1%80%D0%B2%D0%B8-%D0%B4%D1%83%D0%BC-news897415.html", "text": "Двамата мъже са на разпит в момента за тежкото убийство в Галиче. Те са криминално проявени, като в предишна своя проява преди година са пребили жестоко мъж с камъни, съобщи Нова тв. Близки на 18-годишната ученичка, която беше убита по изключително жесток начин тази нощ в Галиче, пък проговориха въпреки страха. Девойката е била намерена с прерязано гърло в двора на къщата, в която живеела сама от няколко дни. Тялото е открито от роднина тази сутрин. Ученичката често споделяла, че се страхува, но на никого не разказала точно от какво. Преди 3-4 дни момичето помолило съседката си - баба Илиана, да поглежда към тях и да я пази, когато решила, че няма да нощува у чичо си, както досега. Всичко обаче в къщата изглеждало нормално. \"Ако бях видяла някаква светлина в двора, веднага щях да реагирам, защото знам, че живее сама\", разказа след тежки инцидент пред Нова телевизия баба Илиана. \"Беше добро и ученолюбиво дете. Просто съм потресен. Бащата е в Англия. Работи, за да прехранва семейството си. Брат му също е в чужбина\", разказа кметът на Галиче Страхил Стоянов. \"В петък е звъняла към 01,00 часа на неин първи братовчед, който също живее в селото. Той обаче е бил с изключен телефон. Сутринта ѝ е звънял, но тя не му е вдигнала. Затова и отишъл до къщата, където я е намерил мъртва”, разказа съседът на момичето Касъм Касъмов. Полицаите потърсили майката на момичето, която ги е напуснала преди години и оттогава не е виждала дъщеря си. \"Просто ми казаха да дойда, защото дъщеря ми е била изнасилена. Дори не можах да повярвам\", разказа майката Борислава Гешова. Роднини и съселяни останаха часове на улицата, за да изчакат следствието и полицията да си свършат работата. Всички недоумяваха кой и защо би посегнал на 18-годишната ученичка. \"Досега е имала само един приятел. Беше наистина кротко дете\", разказа лелята на детето - Гълъбина Руменова. Според съседи в къщата на момичето е влязъл човек, който явно я познава добре и знае, че е сама. Местните хора се заканват с линч, ако се окаже, че убиецът е от селото. Криминалистите продължават работа по случая. Сподели:", "date": "2020.01.11", "title": "ИЗВЪНРЕДНО: Арестуваха двама за бруталното убийство в Галиче! Близките на Андрея с първи думи - момичето се страхувало за живота си"}
{"url": "https://pik.bg/%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%BE%D1%82%D0%BD%D0%BE%D1%81%D0%BD%D0%BE-%D0%BF%D0%B5%D0%BD%D1%81%D0%B8%D0%BE%D0%BD%D0%BD%D0%B0%D1%82%D0%B0-%D1%80%D0%B5%D1%84%D0%BE%D1%80%D0%BC%D0%B0-%D0%BD%D0%B5-%D1%83%D1%81-news897320.html", "text": "Френските синдикати призоваха протестите да продължат, след като преговорите с правителството не доведоха до пробив, пише Euronews, цитиран от \"Фокус\" . Разговорите между правителството и синдикатите се възобновиха на 7 януари след коледните празници, по време на които стачките блокираха транспорта. Но седмицата приключи и въпреки призива на президента Еманюел Макрон за „бързи компромиси“ в своето новогодишно обръщение, не бяха постигнати такива. Франсоа Хомерил, председател на синдиката CFE-CGC, заяви пред репортери след срещата си с премиера Едуар Филип, че протестите „ще продължат“ и че „поредица от стачки“ са планирани за събота и следващата седмица. „Ние все още не против тази реформа. Тя е безполезна и опасна“, продължи той и призова правителството да се откаже от нея. Премиерът определи последния кръг от преговори като „много конструктивни“, заявявайки, че е постигнат „добър напредък в търсенето на компромис“. Той добави, че ще представи „конкретни предложения“ в събота. Сподели:", "date": "2020.01.11", "title": "Протестите във Франция продължават, след като преговорите относно пенсионната реформа не успяха да дадат резултат"}
{"url": "https://pik.bg/%D0%BF%D1%83%D1%82%D0%B8%D0%BD-%D0%B4%D0%BE%D0%B2%D1%8A%D1%80%D1%88%D0%B2%D0%B0-%D1%81%D0%B0%D0%BC-%E2%80%9E%D1%81%D0%B5%D0%B2%D0%B5%D1%80%D0%B5%D0%BD-%D0%BF%D0%BE%D1%82%D0%BE%D0%BA-2%E2%80%9C-news897404.html", "text": "Руският президент Владимир Путин не се съмнява, че Руската федерация ще може да завърши газопровода „Северен поток-2“ сама и той ще заработи. Това заяви руският лидер след преговорите с германския канцлер Ангела Меркел, цитиран от TACC. „Да, със сигурност ще можем да завършим (газопровода) самостоятелно, без да привличаме чуждестранни партньори, увери Путин.„ Времето е единственият проблем, който произтича от това.“ Ръководителят на руската държава призна, че завършването на строителството ще бъде забавено с няколко месеца. „Надявам се до края на тази година или през първото тримесечие на следващата година работата да бъде завършена и газопроводът да заработи“, завърши Путин. Русия оценява позицията на Германия в подкрепа на проекта \"Северен поток 2\", добави той. \"Активите на Русия и Германия включват редица големи съвместни проекти в областта на енергетиката. Ние високо оценяваме отговорната позиция на правителството на ФРГ в подкрепа на добре познатия проект \"Северен поток 2\",\" каза той. Руският президент Владимир Путин заяви, че е обсъдил с германския канцлер и уреждането на украинската криза. Според президента на Руската федерация Берлин е съгласен, че Минските споразумения остават безалтернативна основа за споразумение в Украйна. \"Разговаряхме подробно с госпожа Меркел за уреждането на украинската криза. Според взаимното мнение споразуменията от Минск остават безспорна основа за нормализиране на ситуацията в югоизточната част на Украйна\", заяви Путин на пресконференция след разговорите с Меркел. Путин добави, че е информирал канцлера на Германия за неотдавнашното си посещение в Сирия и разговорите с президента Башар Асад. \"Естествено, ситуацията в Сирийската арабска република не беше пренебрегната по време на разговорите. Споделих с канцлера резултатите от моето скорошно пътуване до Дамаск и преговорите с президента Асад\", заяви руският държавен глава. Според него \"може да се заяви с увереност, че ситуацията в тази държава се стабилизира, Сирия постепенно се връща към спокоен живот, а сирийската държавност се възстановява\". \"Русия и Германия споделят мнението, че конфликтът в Сирия може да бъде окончателно разрешен изключително с политически средства, в съответствие с резолюция 2254 на Съвета за сигурност на ООН\", подчерта Путин. Според него „основното е сирийският народ да има възможност свободно и независимо да определя своето бъдеще, бъдещето на своята страна“. Сподели:", "date": "2020.01.11", "title": "Путин довършва сам „Северен поток 2“"}
{"url": "https://pik.bg/%D0%B2-%D0%B8%D1%80%D0%B0%D0%BD-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%82-%D1%81%D1%80%D0%B5%D1%89%D1%83-%D1%85%D0%B0%D0%BC%D0%B5%D0%BD%D0%B5%D0%B8-%D0%B8-%D0%BB%D1%8A%D0%B6%D1%86%D0%B8%D1%82%D0%B5-%D0%BE%D1%82-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news897396.html", "text": "Протести има в Техеран срещу действията на правителството по случая със сваления украински самолет преди няколко дни, пише \"Гардиън\". По-рано днес Иран призна, че по погрешка е свалил самолета, тъй като си е помислил, че САЩ водят пълномащабна война срещу Ислямската република. Техеран е помислил самолета за крилата ракета. В продължение на няколко дни Иран отричаше, че самолетът е свален. Техеран твърдеше, че инцидентът е в резултат на техническа неизправност. Недоволни от действията на правителството, студенти скандираха \"Безсрамници\" в Университет \"Амир Кабир\" в иранската столица. Те призовават за правда. \"Оставките не са достатъчни. Нужно е правосъдие\", зоват те. Недоволните също скандираха \"Долу лъжците\". Протестиращите поискаха аятолах Али Хаменеи да се оттегли, информира \"Ройтерс\". \"Главнокомандващият (Хаменеи) да подаде оставка, оставка\", призоваха демонстрантите. Междувременно украинската прокуратура обяви, че преквалифицира случая за сваления самолет на умишлено убийство и унищожаване на самолет. Общо 176 пътници на самолета загинаха при катастрофата край Техеран. Сподели:", "date": "2020.01.11", "title": "В Иран протестират срещу Хаменеи и лъжците от правителството"}
{"url": "https://pik.bg/%D0%B2%D0%B5%D1%81%D0%B5%D0%BB%D0%B0-%D0%BB%D0%B5%D1%87%D0%B5%D0%B2%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B8%D0%BC%D0%B0-%D0%BB%D0%B8-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BC%D0%B5%D0%B6%D0%B4%D1%83-%D0%BA%D0%BC%D0%B5%D1%82%D0%B0-%D0%BD%D0%B0-%D0%BF%D0%B5%D1%80%D0%BD%D0%B8%D0%BA-%D0%B8-%D0%BF%D0%BE%D0%B7%D0%B8%D1%82%D0%B0%D0%BD%D0%BE-20-%D0%B8-%D0%BA%D0%BE%D0%B0%D0%BB%D0%B8%D1%80%D0%B0-%D0%BB%D0%B8-news897409.html", "text": "Не сме доволни от начина на управление на държавата. България се управлява под натиск. Надявам се, че кризата в Перник ще бъде преодоляна. Работата на опозицията е да бъде там, където правителството отсъства, където хората не се чувстват подкрепени и бедстват. Това заяви по Канал 3 депутатът от БСП Весела Лечева. \"Станислав Владимиров е наш кмет – той е лоялен член на БСП. Няма напрежение между левицата и кмета на Перник. Той трябва да бъде сред гражданите, малко след избирането си Владимиров се сблъска с тежка хуманитарна криза\", каза още тя. \"Ще бъде дадена алтернатива за решението на водната криза в Перник. Ние сме на страната на перничани и защитаваме интересите им. Проблемът в този сектор беше неглижиран в последните 10 години. Язовирите в Шумен, Ловеч и Сливен също са в лошо състояние\", допълни депутатът от БСП. \"Това правителство не бих го поздравила за нищо - вижда се грешното харчене на парите на данъкоплатците\", коментира Лечева. \"Ще приемем всеки, който не е съгласен с управлението”, отговори тя на въпрос дали БСП би се коалирала с “Демократична България”. “Това правителство е вредно за България. То не свърши нищо за гражданите”, завърши Весела Лечева. Сподели:", "date": "2020.01.11", "title": "Весела Лечева проговори има ли напрежение между кмета на Перник и \"Позитано\" 20 и коалира ли се БСП с ДеБъ"}
{"url": "https://pik.bg/%D1%8F%D1%81%D0%BD%D0%BE%D0%B2%D0%B8%D0%B4%D0%B5%D1%86-%D1%81-%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D1%84%D0%BE%D1%80%D0%BC%D1%83%D0%BB%D0%B0-%D0%B8%D0%B7%D0%BF%D0%B8%D0%B9%D1%82%D0%B5-%D1%87%D0%B0%D1%88%D0%B0-%D0%B2%D0%BE%D0%B4%D0%B0-%D1%81%D1%8A%D1%81-%D1%81%D0%BE%D0%BB-%D0%B7%D0%B0-%D0%B4%D0%B0-%D1%80%D0%B0%D0%B7%D0%B1%D0%B5%D1%80%D0%B5%D1%82%D0%B5-%D0%B8%D0%BC%D0%B0%D1%82%D0%B5-%D0%BB%D0%B8-%D0%BC%D0%B0%D0%B3%D0%B8%D1%8F-news896347.html", "text": "Калоян Пламенов Дончев от Плевен е специалист в развалянето на магии. Уменията си той получава по зловещ начин – когато е на 20 години, изпада в клинична смърт и вижда неща, които не са от нашия земен свят. След това започва да търси отговори на въпросите си в сферата на езотериката, религиите и окултното. С времето натрупва опит и познания в магиите, а хората бързо научават за способностите му чрез интернет. Така десетки се обръщат към него за консултации и разваляне на прокоби. Калоян издава лесен трик от неговата практика, чрез който всеки може да разбере дали има направена магия, след което да потърси специалист, за да я премахне. „Един от най-сигурните методи, в който съм се убедил, че действа в моята скромна практика, за проверка на магия не е с карти таро, гледане на кафе или махало, а със сол. Взима се чаша вода и се разбърква в нея около половин чаена лъжичка сол, изпивате водата и наблюдавате как се чувствате - ако усетите олекване, успокоение на мислите, усещане за падане на товар, тръпки по тялото или просто отпускане, значи имате проблем – вероятно магия. В някои случаи може да се появи главоболие, буца в гърлото или стомаха и др. Солта има свойството да прогонва лоши енергии и магии, като се използва за разваляне на магия и в някои прогонващи ритуали и екзорсизъм, но не може да се използва системно, понеже е вредна“, казва феноменът. По негови думи магията се разваля само с помощта на билки, амулети, заклинания, восъколеене и леене на куршум, които трябва да бъдат извършени от специалист в сферата. Сподели:", "date": "2020.01.11", "title": "Ясновидец с уникална формула: Изпийте чаша вода със сол, за да разберете имате ли магия!"}
{"url": "https://pik.bg/%D1%81%D0%BB%D0%B5%D0%B4-%D0%BA%D0%BE%D0%BB%D0%B5%D0%B4%D0%BD%D0%B0%D1%82%D0%B0-%D1%82%D1%80%D0%B5%D1%81%D0%BA%D0%B0-%D0%BA%D0%B0%D0%BA%D0%B2%D0%BE-%D0%BF%D1%80%D0%B0%D0%B2%D1%8F%D1%82-%D0%BF%D0%BE%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-%D1%81-%D0%BD%D0%B5%D0%B6%D0%B5%D0%BB%D0%B0%D0%BD%D0%B8%D1%82%D0%B5-%D0%BF%D0%BE%D0%B4%D0%B0%D1%80%D1%8A%D1%86%D0%B8-%D0%BA%D0%BE%D0%B8%D1%82%D0%BE-%D1%81%D0%B0-%D0%BF%D0%BE%D0%BB%D1%83%D1%87%D0%B8%D0%BB%D0%B8-news897256.html", "text": "акви са правата ни при пазаруване и връщане на стоки и какво да правят потребителите с нежеланите подаръци, които са получили по празниците? Това коментира Димитър Маргаритов председател на Комисията за защита на потребителите пред БТВ. „Около празниците имахаме и продългжаваме да получаваме доста жалби и сигнали – коментира Маргаритов. -  И писмени сигнали и обаждания има. Около 450 от Коледните дни до първите дни след Нова година. Не са малко, но очакваме жалбите да продължат до края на месеца. Хората стават все по-активни и реагират бързо на проблеми. Не става дума само за засягане на материалния интерес. Потречбителите явно не обичат да бъдат лъгани. Това дава отражение и върху поведението на търговците, които се вижда, че са респектирани. Те реагират и опитват да компенсират клиентите си по някакъв начин. По телефон може да се получи консултация как да се оформи жалбата, какви документи да се приложат. След това жалбата може да се пусне и на пощата ни, по електронен път. Най-често проблемите около празниците са свързани с телекомуникационни устройства, облекла и детски играчки. Това е Топ 3 по отношение на проблеми със стоки принципно. Основните жалби за пазаруване по интернет са свързани с опитите на потребителите да върнат нещо, което не са харесали. В онлайн-пазаруването проблема е забавена доставка, невъзстановени пари и сгрешена поръчка. Наистина това са неприятни проблеми, особенно когато става дума за празници. Тук търговците се санкционират за нелоялни практики, тъй като те не са спазили срокове. Отговорността се носи от търгтовеца. Той носи отговорност и за отстраняването на дефекта. Често има оплаквания, че клиента е насочен към сервизи или техници, но отговорността носи търговеца. Наблюдаваме, че напоследък търговците все по-често опитват да предагат компеснации – замяна или отстъпки. След подаденото оплакване и ако държите да си получите парите, в 14-дневен срок търговецът е длъжен да върне парите по начина, по който ги е получил, след като сте върнали продукта. Истината е, че при онлайн пазаруването можем да върнем продукта и без да има дефект, ако не ни е харесала, ако е нещо по-различно от това, което сме искали. Хората трябва да са наясно, че правилата за връщане важат и когато има разни кампании с отстъпки и намаления. Обикновено споровете са, че дефекта е заради ползването на стоката не по предназначение. Такъв спор се решава от нас след проверки. Хората са наясно колко е важно да се търси диалога при такива проблеми и сближаване на позициите. Иначе се стига до съд и не се знае кога ще се стигне до решение, а накрая една от страните остава неудволетворена”. Димитър Маргаритов разясни, че едно от най-симптоматичните нарушения по празниците е разликта между обявените и платените цени. „Някои от търговците се опитват да се оправдаят, че не са си коригирали софтуерните програми – каза Маргаритов. - Не трябва да пропускаме да следим дали това, което сме видели на етиката и това, което е таксувано дали е едно и също. Да пазим също касовите бележки за да предявим бързо правата си при проблем”. Сподели:", "date": "2020.01.11", "title": "След коледната треска: Какво правят потребители с нежеланите подаръци, които са получили"}
{"url": "https://pik.bg/%D1%81%D0%B5%D1%80%D0%B8%D1%8F-%D0%BE%D1%82-14-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D1%8F-%D0%B2-%D0%BC%D1%80%D0%B0%D0%BC%D0%BE%D1%80%D0%BD%D0%BE-%D0%BC%D0%BE%D1%80%D0%B5-news897318.html", "text": "Трусовете са станали в открито море край селището Шаркьой в областта Текирдаг, съобщиха от правителствената Дирекция за бедствия и кризи, предава БТА. Най-силният от трусовете е бил с магнитуд от 3-та степен по Рихтер. Поредица от общо 14 земни труса са регистрирани в Мраморно море през последните 24 часа. Сподели:", "date": "2020.01.11", "title": "Серия от 14 земетресения в Мраморно море"}
{"url": "https://pik.bg/%D1%81%D1%85%D0%B5%D0%BC%D0%B0-%D0%B9%D0%BE%D1%80%D0%B4%D0%B0%D0%BD%D0%BA%D0%B0-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%BE%D0%B1%D1%8F%D1%81%D0%BD%D0%B8-%D0%BA%D0%B0%D0%BA-%D1%89%D0%B5-%D1%81%D0%B5-%D0%BE%D0%B1%D0%BB%D0%B5%D0%BA%D1%87%D0%B8-%D1%82%D1%80%D0%B0%D1%84%D0%B8%D0%BA%D1%8A%D1%82-%D0%BF%D0%BE-%D0%B1%D1%83%D0%BB%D0%B5%D0%B2%D0%B0%D1%80%D0%B4%D0%B8%D1%82%D0%B5-%E2%80%9C%D1%86%D0%B0%D1%80%D0%B8%D0%B3%D1%80%D0%B0%D0%B4%D1%81%D0%BA%D0%BE-%D1%88%D0%BE%D1%81-news897400.html", "text": "Столичният кмет Йорданка Фандъкова обасни как ще се облекчи трафикът по булевардите “Цариградско шосе\" и “Малинов\". За облекчаване на трафика и по-голяма безопасност монтираме ограничители на пътния възел на бул. “Цариградско шосе\" и бул. “Александър Малинов\" в зоните, забранени за движение. Това написа във \"Фейсбук\" Фандъкова. \"Целта е да се избегне образуването на тапи и засичане на автомобилите. На място беше и зам.-кметът по транспорт Кристиян Кръстев\", написа още кметът на София. Сподели:", "date": "2020.01.11", "title": "СХЕМА: Йорданка Фандъкова обясни как ще се облекчи трафикът по булевардите “Цариградско шосе\" и “Малинов\""}
{"url": "https://pik.bg/%D1%81%D0%B5%D0%B1%D0%B0%D1%81%D1%82%D0%B8%D0%B0%D0%BD-%D0%BA%D1%83%D1%80%D1%86-%D0%B7%D0%B0%D1%8F%D0%B2%D0%B8-%D1%87%D0%B5-%D1%81%D0%B0%D1%89-%D1%81%D0%B5-%D0%BF%D1%80%D0%B5%D0%B2%D1%80%D1%8A%D1%89%D0%B0%D1%82-%D0%B2-%D0%BD%D0%B5%D0%BF%D1%80%D0%B5%D0%B4%D1%81%D0%BA%D0%B0%D0%B7%D1%83%D0%B5%D0%BC-%D0%BF%D0%B0%D1%80%D1%82%D0%BD%D1%8C%D0%BE%D1%80-news897176.html", "text": "САЩ станаха непредсказуем партньор на международната сцена, заяви австрийският канцлер Себастиан Курц, предава агенция EA Daily, цитирана от \"Фокус\" . „На международната арена се променя съотношението на силите“, каза Курц. „САЩ остават най-силната икономическа и военна държава в света, но за нас станаха по-непредсказуем партньор“. В същото време той обърна внимание на продължаващото напрежение между Русия и Европа и предположи, че то скоро ще се увеличи. „Русия, най-голямата ни съседка на Изток, отново се намира във фаза, когато напрежението между Европа и Русия не намалява, а обратното- увеличава се още повече“, заяви Курц. Себастиан Курц нарече Европейския съюз „невероятно успешен проект“, който обаче понякога действа в международните въпрос „малко неохотно“. Сподели:", "date": "2020.01.11", "title": "Себастиан Курц заяви, че САЩ се превръщат в непредсказуем партньор"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%E2%80%9E%D0%BF%D0%BE%D0%B4%D0%BA%D1%80%D0%B5%D0%BF%D0%B0%E2%80%9D-%D0%B4%D0%B8%D0%BC%D0%B8%D1%82%D1%8A%D1%80-%D0%BC%D0%B0%D0%BD%D0%BE%D0%BB%D0%BE%D0%B2-%D0%BD%D0%BE%D0%B2%D0%B8%D0%BD%D0%B0%D1%82%D0%B0-%D0%B7%D0%B0-9-%D1%87%D0%B0%D1%81%D0%BE%D0%B2-%D1%80%D0%B0%D0%B1%D0%BE%D1%82%D0%B5%D0%BD-%D0%B4%D0%B5%D0%BD-%D0%B5-%D0%B0%D0%B1%D1%81%D0%BE%D0%BB%D1%8E%D1%82%D0%BD%D0%BE-%D1%84%D0%B0%D0%BB%D1%88-news897257.html", "text": "Новината за 9-часов работен ден е абсолютно фалшив. Това заяви пред БНТ президентът на „Подкрепа\" Димитър Манолов. \"Няма такова нещо и никому не е минавало през ум\", категоричен беше той. Манолов смята, че това е пълен абсурд, особено при положение, че световните тенденции вървят в обратната посока. „Истината е, че ние имаме един проблем стародавен с полагането на извънреден труд дотолкова, доколкото в нашия закон е записано през 1986 година,че извънредният труд е забранен – коментира още той. - След това следва една система от ако, обаче и така нататък” Манолов обясни, че и при разговори с работодателите е станало ясно, че и те не са фенове на тази идея и има относително съгласие за това, че извънредния труд се заплаща изключително ниско. Работодателите предлагат промени в Кодекса на труда. Те искат двойно увеличение на извънредния труд - от 150 на 300 часа. Премиерът Борисов признава, че Европа ни натиска да спрем с въглищата. От друга страна ресорният министър обясни, че имаме толкова много въглища, че ТЕЦ-овете ще продължат да работят. „Ние въглищата трябва да ги спрем. Няма бягане. Въпросът е как ще ги спрем и с какво ще ги заменим - коментира Манолов. - Въглищата произвеждат между 40 и 60% от базовата и пиковата енергия в България. Разбира се, ще се разчита и на технологии. Въпросът не е само в това колко ще ни струва спирането на употребата им”. Предложението за различни минимални работни заплати в различните сектори Манолов е направил още през 2005 година. Той обясни, че го е направил в един различен контекст и в една различава среда, която вече не съществува. „В последните няколко години заради бойкота на работодателите по преговорите за минималните осигурителни доходи се разкъсаха всякакви взаимовръзки”, азаяви ощеи Манолов. Сподели:", "date": "2020.01.11", "title": "Президентът на „Подкрепа” Димитър Манолов: Новината за 9-часов работен ден е абсолютно фалшива"}
{"url": "https://pik.bg/59-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D1%82%D1%80%D0%B5%D1%81%D0%B5-%D0%BF%D1%83%D0%B5%D1%80%D1%82%D0%BE-%D1%80%D0%B8%D0%BA%D0%BE-news897429.html", "text": "Земетресение с магнитуд 5,9 по скалата на Рихтер бе регистрирано днес в Пуерто Рико, съобщи Геофизичният институт на САЩ, цитиран от ДПА. Епицентърът на труса бе край югозападните брегове на острова на дълбочина от 5 км. Не се съобщава за жертви. Няколко земетресения разлюляха тази седмица Пуерто Рико, включително трус с магнитуд 6,4 във вторник, предаде БТА. Те предизвикаха спирания на тока, свлачища и смъртта на един човек. Сподели:", "date": "2020.01.11", "title": "5,9 по Рихтер разтресе Пуерто Рико"}
{"url": "https://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D1%83%D0%B1%D0%B8%D1%82%D0%B0%D1%82%D0%B0-%D0%B0%D0%BD%D0%B4%D1%80%D0%B5%D1%8F-%D1%81-%D0%B3%D0%B0%D0%B4%D0%B6%D0%B5-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82---%D1%82%D0%BE%D0%B9-%D0%B5-%D1%81%D1%80%D0%B5%D0%B4-%D0%BF%D1%8A%D1%80%D0%B2%D0%B8%D1%82%D0%B5-%D1%80%D0%B0%D0%B7%D0%BF%D0%B8%D1%82%D0%B0%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news897329.html", "text": "Нови разкрития около смъртта на 18-годишната Андрея изплуват в Галиче. Както ПИК съобщи, момичето бе намерено от свой роднина голо и заклано в къщата си, където живеела сама. Снощи в района минала шумна компания. Имало викове и крясъци, но комшиите го отдали на буйната кръв на младите хора, съобщава местният сайт \"Конкурент\". Андрея учи в местното училище. Тя имала гадже - Мирослав Илиев, който е футболист в Чавдар /БСлатина/. Той е един от първите разпитани. Местните твърдят, че жертвата е бита зловещо и изнасилена, преди да бъде заклана. Работата по случая продължава, а от МВР засега съобщиха официално само за смъртта на момичето, но няма подробности. В разследването участват и екипи от София. Сподели:", "date": "2020.01.11", "title": "НОВИ РАЗКРИТИЯ: Убитата Андрея с гадже футболист - той е сред първите разпитани (СНИМКИ)"}
{"url": "https://pik.bg/%D0%BF%D1%80%D0%B8%D1%8F%D1%82%D0%B5%D0%BB-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%8F-%D0%B2-%D1%81%D0%BE%D0%BB%D1%83%D0%BD-%D1%82%D0%BE%D1%81%D0%BA%D0%BE-%D0%B1%D0%BE%D0%B7%D0%B0%D0%B4%D0%B6%D0%B8%D0%B9%D1%81%D0%BA%D0%B8-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%BC%D1%83-%D1%81%D0%B5-%D0%BD%D1%83%D0%B6%D0%B4%D0%B0%D0%B5-%D0%BE%D1%82-%D0%BF%D0%BE%D0%B4%D0%BA%D1%80%D0%B5%D0%BF%D0%B0%D1%82%D0%B0-%D0%BD%D0%B0-%D0%B4-news897273.html", "text": "Тоско Бозаджийски беше изключително момче. Целият му съзнателен живот беше отдаден на Ботев (Пловдив) и той ще остане завинаги в паметта ни. Настояваме за справедлив процес и наказание за виновниците, причинили смъртта му. Това заяви Михаил Манолов от УС на Клуба на привържениците на пловдивския клуб. 28-годишният българин почина в Солун след сблъсъци между запалянковци на футболния Арис, побратим с Ботев, и местния враг ПАОК. Впоследствие беше блъснат и от автомобил. Манолов обясни, че от Арис и Ботев са изпратени официални писма до гръцките институции. Отделно са подготвени и писма на гръцки, български и английски, които ще бъдат разпратени до съответните органи. Освен това от Арис са предложили и гръцки адвокати да помогнат на семейството на Тоско Бозаджийски. По думите му са се появили сведения отпреди няколко дни, че има шанс случаят да бъде потулен. „Тук не става въпрос за футболно хулиганство, а за предумишлено убийство. Единият от арестуваните е син на висшестоящ гръцки полицай, който се занимава с борбата срещу футболното хулиганство“, подчерта Манолов. Според него подобни случаи се прикриват и в България. Михаил Манолов обясни, че към момента семейството на загиналото момче се нуждае най-вече от подкрепата на държавата, която да помогне в установяването на реалните причини за смъртта. Приятелят на починалия сподели, че се познавали от 12 години. По думите му Тоско се занимавал с хореографиите на отбора, но и с най-различни каузи. „Всяка година на Коледа даваше подаръци на деца и ученици. Занимаваше се с много благотворителни инициативи. Потърсиха го дори във връзка с нов филм за Христо Ботев“, разказа той. Манолов коментира, че другите българи, които бяха настанени в болница след инцидента, са вече в България и се възстановяват. Сподели:", "date": "2020.01.11", "title": "Приятел на загиналия в Солун Тоско Бозаджийски: Семейството му се нуждае от подкрепата на държавата"}
{"url": "https://pik.bg/%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8%D1%82%D0%B5-%D0%BD%D0%B0-%D0%B0%D0%B2%D1%82%D0%BE%D1%88%D0%B5%D1%81%D1%82%D0%B2%D0%B8%D0%B5%D1%82%D0%BE-%D0%B2-%D0%BF%D0%B5%D1%80%D0%BD%D0%B8%D0%BA-%D0%B0%D1%80%D0%B5%D1%81%D1%82%D1%8A%D1%82-%D0%B8-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80%D0%B0-%D0%BD%D0%B0-%D0%BE%D0%BA%D0%BE%D0%BB%D0%BD%D0%B0%D1%82%D0%B0-%D1%81%D1%80%D0%B5%D0%B4-news897338.html", "text": "Протестно автошествие под надслов \"Къде ни е водата?\" започна в Перник. Колоната автомобили потегли от спортната зала \"Борис Гюдеров\" към село Студена. Организатор на протеста е инициативен комитет \"Спаси Перник\", съобщи БНР. Арестът и оставката на министъра на околната среда и водите Нено Димов не решават въпроса с водата и няма да спрат протестите, заявиха организаторите на протестното автошествие. Хората искат по-радикални решения, искат вода, искат да знаят какво се случва с язовир \"Студена\" от днес за днес. Исканията са в две части - към местната власт и към държатава. Те са почти същите, както и на шествието-молебен в края на миналата година. От списъка са отпаднали искането за мораториум върху цената на водата и създаването на обществен експертен съвет към областния управител, тъй като те вече са изпълнени. Перничани продължават да настояват за трайни решения за снабдяването на Перник с вода, осигуряването на средства за съфинансиране на проекта за водния цикъл, механизми за данъчни облекчения на засегнатото от безводието население, иницииране на нормативни промени във ВиК сектора и други. Въпреки ареста и оставката на минитър Димов, протестите няма да спрат. Настояваме за оставки, съд и присъди за всички длъжностни лица, отговорни за хуманитарната криза, категорични са от инициативния комитет \"Спаси Перник\". Министър Красимир Каракачанов обяви, че с ареста на Нено Димов е убита политическата кариера на един министър. \"Вие убихте един 100-хиляден град\", каза лидерът на Национален синдикат \"Защита\" Красимир Митов. Сред участниците в протеста в Перник има работници на \"Стомана\", които се страхуват, че ще останат не само без вода, но и без работа. Междувременно Перник тази сутрин остана и без парно. От „Топлофикация” заявиха, че причината е голям пробив на топлопреносната мрежа. Според директора на „Топлофикация” течът вече бил локализиран, съобщи БГНЕС. Сподели:", "date": "2020.01.11", "title": "Протестиращите на автошествието в Перник: Арестът и оставката на министъра на околната среда и водите Нено Димов не решават въпроса с водата (ВИДЕО)"}
{"url": "https://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BF%D0%BE%D0%B4%D0%BD%D0%B0%D1%81%D1%8F-%D1%81%D1%8A%D0%B1%D0%BE%D0%BB%D0%B5%D0%B7%D0%BD%D0%BE%D0%B2%D0%B0%D0%BD%D0%B8%D1%8F-%D0%BF%D0%BE-%D0%BF%D0%BE%D0%B2%D0%BE%D0%B4-%D0%BA%D0%BE%D0%BD%D1%87%D0%B8%D0%BD%D0%B0%D1%82%D0%B0-%D0%BD%D0%B0-%D1%81%D1%83%D0%BB%D1%82%D0%B0%D0%BD-%D0%BA%D0%B0%D0%B1%D1%83%D1%81-%D0%B1%D0%B8%D0%BD-%D1%81%D0%B0%D0%B8%D0%B4-news897317.html", "text": "Президентът Румен Радев изразява съболезнования на новия държавен глава на Оман Хайтам бин Тарик Ал Саид по повод кончината на султан Кабус бин Саид. Това съобщиха от прессекретариата на държавния глава . Българският президент подчертава, че България и Оман са свързани с традиционно добри приятелски двустранни отношения, принос за развитието на които е имал и султан Кабус бин Саид. „Присъединявайки се към скръбта на народа на Оман, изразявам най-искрено съчувствие за загубата на опечалените от мое име и от името на българския народ\", заявява още Румен Радев. Сподели:", "date": "2020.01.11", "title": "Румен Радев поднася съболезнования по повод кончината на султан Кабус бин Саид"}
{"url": "https://pik.bg/%D1%80%D0%B5%D1%86%D0%B8%D0%B4%D0%B8%D0%B2%D0%B8%D1%81%D1%82-%D0%BE%D1%82-%D0%B1%D1%83%D1%80%D0%B3%D0%B0%D1%81-%D0%B8%D0%B7%D0%B3%D0%BE%D1%80%D1%8F-%D0%B6%D0%B5%D1%81%D1%82%D0%BE%D0%BA%D0%BE-news897272.html", "text": "Полицаи от Второ РУ-Бургас разкриха извършителя на кражба на дебитна карта, собственост на 37-годишен бургазлия, пише флагман. Престъплението е извършено още преди празниците – на 20 декември. Крадецът източил дебитната карта, изтеглил общо 840 лева. Извършителят е 39-годишен мъж – криминално проявен и осъждан от бургаското село Равнец. Той е задържан за срок до 24 часа. Мъжът направил пълни самопризнания. Работата по случая продължава. Сподели:", "date": "2020.01.11", "title": "Рецидивист от Бургас изгоря жестоко"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%BD%D0%B0%D1%82%D0%B0-%D1%80%D0%B5%D0%B6%D0%B8%D1%81%D1%8C%D0%BE%D1%80%D0%BA%D0%B0-%D0%BE%D1%82-%D0%B1%D0%BD%D1%82-%D0%BB%D0%B0%D1%81%D0%BA%D0%B0-%D0%BC%D0%B8%D0%BD%D1%87%D0%B5%D0%B2%D0%B0-%D1%81%D0%B5-%D0%B1%D0%BE%D1%80%D0%B8-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D1%81%D0%B8-news896577.html", "text": "Популярната навремето тв режисьорка Ласка Минчева се бори за живота си от 6 месеца насам, доверяват нейни близки. В последните дни на миналото лято легендата на БНТ получила инсулт, който я пратил в бургаската болница. Първоначално била стабилизирана, но се оказало, че мозъчният удар е нанесъл трайни щети, от които не е ясно дали Ласка ще успее да се възстанови напълно някога. Своя 78-и рожден ден на 12 януари режисьорката, създала обичаните от всички зрители новогодишни тв програми на БНТ, „Мелодия на годината“ и „Златният Орфей“, ще посрещне прикована на леглото. Към момента Минчева е все още неподвижна, защото инсултът засегнал лявата страна на тялото й, която била напълно парализирана. Благодарение на загрижени за нея хора, които с лични средства и тези, набрани по дарителската й сметка, Ласка била посещавана по няколко пъти в седмицата от рехабилитатор. Едва преди дни за пръв път успяла леко да раздвижи десните си ръка и крак. Освен мъките около инсулта, от години режисьрката е почти напълно незряща. Ослепяването й се дължи на прогресивния диабет, който развила, както и на дългогодишна работа с пушеци покрай новогодишните и развлекателните тв програми и ослепителните прожектори в тв студиата. Така неусетно Ласка загубила над 90 % от зрението си. Ангажирана с нейното състояние е най-вече една от общинските съветнички в Поморие – Ива Кусева. Дамата се занимава и с даренията, които постъпват по сметката на Минчева. Припомняме, че дарителската кампания всъщност започна в подкрепа на нейната дъщеря Вихра, която обаче издъхна през август 2018 година. Единствената наследничка на Ласка Минчева страдаше от рак на белия дроб в напреднал стадий. Метастази имаше и в черния дроб, както и в целия гръден кош. Малко преди да почине, получи и внезапен инсулт, след който даже не можеше да се храни сама и приемаше храната със сламка. В последните години от живота си Вихра беше безработна и нямаше на кого да разчита, освен на майка си. До последно Ласка таеше надежда, че детето й ще се оправи и беше намерила клиника в Куба, където лекарите даваха добри прогнози и смятаха, че ще успеят да овладеят болестта на Вихра. Лечението там щеше да струва по около 3 хиляди месечно и затова редица бивши колеги на тв деятелката, както и много родни интелектуалци публикуваха апели за помощ в социалната мрежа „Фейсбук“, пускайки дарителската сметка на Вихра. Само седмицата по-късно, след като кампанията започна да набира скорост, Ласка погреба единствената си дъщеря, плод на любовта й с балетист, за когото Минчева се омъжва веднага след като завършва висшето си образование в Румъния. Бракът им обаче бързо приключва. Сега Ласка няма на кого да разчита, освен на многобройните си познати, признали таланта й. Въпреки че се нуждае от денонощни санитарни и медицински грижи, не е загубила желанието си за живот, казват хората, които намират време да я посещават. Дарителската сметка на режисьорката е: Сподели:", "date": "2020.01.11", "title": "САМО В ПИК И \"РЕТРО\": Легендарната режисьорка от БНТ Ласка Минчева се бори за живота си"}
{"url": "https://pik.bg/%D0%B5%D1%82%D0%BE-%D0%BA%D0%B0%D0%BA%D0%B2%D0%B0-%D0%B5-%D0%B8%D1%81%D1%82%D0%B8%D0%BD%D1%81%D0%BA%D0%B0%D1%82%D0%B0-%D0%BF%D1%80%D0%B8%D1%87%D0%B8%D0%BD%D0%B0-%D0%B7%D0%B0-%D0%B7%D0%B0%D1%82%D0%BB%D1%8A%D1%81%D1%82%D1%8F%D0%B2%D0%B0%D0%BD%D0%B5%D1%82%D0%BE-news896831.html", "text": "Изследователи от университета в Мичиган и изследователския център към болницата в Масачузетс са анализирали данните на 2 500 американци, които са участвали в изследвания за причините за възникване на сърдечно-съдови заболявания в продължение на 25 г. Учените са следили промяната на индекса на масата на телата и са използвали математически модели, позволяващи оценка на риска от развитие на затлъстяване за всеки един от участниците на основата на ДНК. Резултатите доказали, че факторът на заобикалящата среда определя 80% от риска за появата на затлъстяване, докато на генетиката се дължат едва 13,6 % от случаите. Според учените, изключенията са при хора с редки наследствени заболявания. На затлъстяването в най-голяма степен влияе начинът на живот, а не генетичната предразположеност, смятат учени, чието изследване е публикувано в списание JAMA Cardiology. Сподели:", "date": "2020.01.11", "title": "Ето каква е истинската причина за затлъстяването"}
{"url": "https://pik.bg/%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%B5-%D0%BE%D1%87%D0%B0%D0%BA%D0%B2%D0%B0-%D0%BE%D1%82-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D1%81%D0%BB%D0%B5%D0%B4-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%BD%D0%B5%D0%BD%D0%BE-%D0%B4%D0%B8%D0%BC-news897341.html", "text": "Много неща се чуха, заяви се, че прокуратурата действа политически. Не мисля, че е така. Процесът върви. Очакваме от “Обединени патриоти” да предложат нов министър. Това заяви вицепремиерът и министър на външните работи Екатерина Захариева пред \"Дарик\" радио. „Много отдавна не съм наблюдавала сектора на околната среда и водите. Направиха се сериозни стъпки. Окрупняването на сектора беше много важно. Много кметове отказаха да се включват в Асоциацията за водите. Ако няма асоциация, няма и европейско финансиране за водните цикли“, каза още Захариева. Прокуратурата съобщи вчера, че Нено Димов е обвинен за умишлена безстопанственост за водната криза в Перник. Той беше задържан в четвъртък и прекара нощта в ареста на Трето районно управление в София. Вчера той подаде оставка, след което му беше наложено и 72-часово прокурорско задържане. Нено Димов беше единственият действащ министър в демократичната история на България, който прекара една нощ в ареста. Задържането му се смята за безпрецедентно. Външният министър разкри и приетите решение от Съвета на външните министри на ЕС. \"България и ЕС не дават оценка на убийството на иранския генерал Касем Сюлеймани. Трябва да се намали напрежението\", каза още тя и допълни, че трябва да се мисли в дългосрочен план. Захариева попита и какво ще стане, ако ядреното споразумение се провали. \"Европейският съюз иска запазване на ядрената сделка\", коментира Захариева. Сподели:", "date": "2020.01.11", "title": "Екатерина Захариева проговори: Ето какво се очаква от патриотите след оставката на Нено Димов"}
{"url": "https://pik.bg/%D0%BA%D0%BE%D0%BB%D0%B0-%D0%B8%D0%B7%D1%85%D0%B2%D1%8A%D1%80%D1%87%D0%B0-%D0%BD%D0%B0-%D1%82%D1%80%D0%B0%D0%BC%D0%B2%D0%B0%D0%B9%D0%BD%D0%B8%D1%82%D0%B5-%D1%80%D0%B5%D0%BB%D1%81%D0%B8-%D1%81%D0%BB%D0%B5%D0%B4-%D0%BC%D0%B5%D0%BB%D0%B5-%D0%BF%D1%80%D0%B8-%D0%BD%D0%B4%D0%BA-%D1%81%D0%BD%D0%B8%D0%BC%D0%BA%D0%B8-news897345.html", "text": "Катастрофа под Моста на влюбените до НДК затруднява движението в центъра на столицата, предава Би Ти Ви. При сблъсъкът един от ударилите се автомобили е отхвръкнал върху трамвайните релси. Временно е спряно движението на трамваите. Няма пострадали. На място има полиция и се извършва оглед. Сподели:", "date": "2020.01.11", "title": "Кола изхвърча на трамвайните релси след меле при НДК (СНИМКИ)"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%81%D0%BF%D0%B5%D1%86%D1%81%D1%8A%D0%B4%D1%8A%D1%82-%D0%BE%D1%81%D1%82%D0%B0%D0%B2%D0%B8-%D0%B2-%D0%B0%D1%80%D0%B5%D1%81%D1%82%D0%B0-%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news897306.html", "text": "Специализираният съд взе решение за мярката за неотклонение на бившия министър на околната среда и водите Нено Димов, който бе доведен по-рано тази сутрин от Съдебна охрана, както ПИК TV показа ексклузивно. Спецпрокуратурата поиска Нено Димов да остане за постоянно в ареста. Решението на съда е той да бъде задържан за постоянно в ареста. \"Съдът каза, че той е имал съпричастност към деянието, тъй като той е подписвал графиците за водоползването, но те са за всички язовири\", коментира адвокатът на Нено Димов. \"Защо го задържат за това, че е причинил кризата за водата, след като съдът обяви, че тепърва ще се разследва кризата с водата. Може би защото така очаква обществото и защото прокуратурата заяви, че ще разследва и висшите етажи на властта\", добави Ина Лулчева. \"ВиК никога не е сигнализирало министъра на околната среда, че има проблеми и никога не е връщало графиците за водоползването\" категорична е тя. По думите й прокуратурата е трябвало да проследи пътя, по който се прави цялата процедура за отпускането за водоползване. \"Нено Димов твърди, че всички в министерството са си вършили работата\", уточни адвокатът. \"Фактите за привличане на обвиняем се извеждат от писмените доказателства, конкретно от графиците за водоползване на язовир \"Студена\", обяви прокурор Кънев. \"Съдът реши, че обвиняемият Димов е съпричастен към престъпното деяние и има опасност да извърши друго престъпление\", добави спецпрокурорът. По думите му няма документ, с който Нено Димов да е делегирал правомощията си за графиците на язовира на своя служител Живков. \"Министърът единствен и само той е имал разрешение да определя обемите за водоползване. ВиК дружеството е подавало актуална информация за състоянието на язовира\", уточни прокурор Кънев. \"По делото са разпитани повече от 10 свидетели, управители на други дружества си закупуват промишлени води от \"Стомана индъстри\", а \"Стомана\" черпи от язовир \"Студена\", разкри магистратът. \"Най-вероятно ще има повдигнати обвинения и на други длъжностни лица, които не са от МОСВ. До този момент има доказателства само за повдигане на обвинение на Нено Димов\", добави той. По думите му разрешаването за водоползване идва само от Нено Димов. В спецпрокуратурата сигнал за случващото се е постъпил през месец декември. \"В момента в язовирът щеше да има плюс 7 млн. кубическа метра вода, ако не беше отишла за промишленост\", каза още прокурор Кънев. \"ВиК Перник, събрано доказателствата до момента, е подавал коректно данните за състоянието на язовира\", уточни спецпрокурорът. Според него в момента е налице Нено Димов да извърши друго престъпление с оглед на високите обществени нагласи към наказателното производство. В началото на заседанието стана ясно, че бившият министър е пожелал да не бъде сниман и затова медиите остнаха извън залата. Заседанието започна в 12,30 ч. Спецпрокуратурата поиска Нено Димов да остане за постоянно в ареста. Сред мотивите на прокурор Ангел Кънев е фактът, че ако Димов остане навън, може да повлияе на свидетели. Вече има разпитани такива от МОСВ, стана ясно по време на заседанието. Доказателствата по делото пък са вече 59 тома. Пред съда Нено Димов заяви, че е изпълнявал съвестно задълженията си на министър. Защитата му пледира, че той е разчитал на експертизата на специалисти от министерството и ВиК, а данните за нивото на язовирите се получавали от зам.-министър Красимир Живков. Той поиска да бъде пуснат. В 14,30 часа съдът се оттегли, за да вземе решение и насрочи продължението на заседанието за 15,30 ч., съобщи репортерът на ПИК TV Вероника Янкова от спецсъда. Припомняме, че той беше задържан в четвъртък по време на мегаакция на прокуратурата, ДАНС, КПКОНПИ и МВР заради водната криза в Перник и в София в Министерството на околната среда и водите, където бе извършен обиск и изземане на документи. Бяха претърсени и двете жилища на Нено Димов, а привечер той бе отведен с полицейско задържане от 24 часа в Трето РПУ, където прекара нощта в самостоятелна килия. Вчера Специализираната прокуратура обяви, че повдига обвинение на Нено Димов за умишлена безстопанственост в условия на продължаващо престъпление, тъй като в течение на 20 месеца не е предприел никакви мерки за овладяване на водната криза в Перник, въпреки ежемесечните сигнали от местното ВиК и областната управа, че водата в язовир \"Студена\" критично намалява и застрашава населението с безводие. Въпреки това Нено Димов е продължил да разрешава използването на вода за индустриални цели на \"Стомана - Перник\" и на още няколко предприятия. Министърът на околната среда и водите е единственият, който има право всеки месец да подписва количествата вода, които ще се изразходват в даден регион, той като използването на водата е част от националната сигурност на държавата. Междувременно Нено Димов написа оставката си от министерския пост в ареста, а тя беше отнесена в Министерския съвет и приета от премиера Бойко Борисов. Вицепремиерът  Красимир Каракачанов и лидер на ВМРО, от чиято квота Димов стана министър в коалиционното правителство на ГЕРБ и Обединените патриоти, нарече ареста му \"показно убийство на политическа кариера\". Сподели:", "date": "2020.01.11", "title": "ПЪРВО В ПИК TV: Спецсъдът остави в ареста Нено Димов (ОБНОВЕНА)"}
{"url": "https://pik.bg/%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B0%D1%80-%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-%D0%BF%D0%BE%D0%B4-10-%D0%BE%D1%82-%D0%BC%D0%BB%D0%B0%D0%B4%D0%B5%D0%B6%D0%B8%D1%82%D0%B5-%D0%BD%D0%B8-%D0%B8%D0%BC%D0%B0%D1%82-%D0%BD%D0%B0%D0%BC%D0%B5%D1%80%D0%B5%D0%BD%D0%B8%D0%B5-%D0%B7%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD-%D0%B1%D0%B8%D0%B7%D0%BD%D0%B5%D1%81-news897285.html", "text": "25 процента от младежите в Европа имат намерение да развиват собствен бизнес, докато в България този процент е под 10 на сто. Това обяви българският еврокомисар по иновациите и образованието Мария Габриел, която участва в провеждащия се в София „Тийноватор Стартъп Уикенд“, съобщава БНР. Повече от 300 ученици участват във второто издание на инициативата. За втора поред година София е домакин на \"Стартъп уикенд за ученици от страната\". В сблъсъка на идеи, представянето на бизнес начинания и състезанието - проектът ти да е сред най-добрите, участват гимназисти, освен от столицата, и от Враца и Варна. Децата са напътствани в своите бизнес начинания от гост-ментори, предприемачи или от училищните клубове, със съдействието на които моделират и презентират своите идеи. \"Бъдете креативни, бъдете уникални – призова българският еврокомисар Мария Габриел. - Вашата идея - не се страхувайте да я споделяте. Нито една идея, нито един талант не би могъл наистина да ни покаже потенциала и красотата си, ако той не е съпроводен с упорит труд\". В първия ден на форума учениците и менторите работят по формирането на своите идеи за стартиращи компании и подготвят техни презентации. На следващия ден проектите ще бъдат оценени от жури от инвеститори и първите проекти ще бъдат представени. Програмата цели да насърчи учениците успешно да развиват собствени бизнес идеи и да прилагат полезните знания и умения по-нататък в живота си. Сподели:", "date": "2020.01.11", "title": "Еврокомисар Мария Габриел: Под 10 от младежите ни имат намерение за собствен бизнес"}
{"url": "https://pik.bg/%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0%D1%82-%D1%81%D0%B8%D0%B3%D0%BD%D0%B0%D0%BB-%D0%B7%D0%B0-%D0%BE%D1%82%D1%80%D0%BE%D0%B2%D0%B5%D0%BD%D0%B8-%D1%81-%D0%BD%D0%B8%D1%82%D1%80%D0%B0%D1%82%D0%B8-%D0%BD%D0%B8%D0%B2%D0%B8-%D0%B4%D0%BE-%D0%BF%D0%BB%D0%BE%D0%B2%D0%B4%D0%B8%D0%B2-news897348.html", "text": "РИОСВ – Пловдив, провери сигнал за наторяване на земеделска земя с нитрати в землището на село Труд. Това съобщиха от пресцентъра на РИОСВ. На 23 декември в РИОСВ – Пловдив, е постъпил сигнал от представител на СНЦ „Бъдеще за село Труд“ за наторяване на земеделска земя с нитрати в землището на селото. На следващия ден директорът на екоинституцията организира съвместна проверка по случая с представители на Басейнова дирекция „Източнобеломорски район“. На проверката е поканен да присъства и сигналоподателят. Направен е щателен оглед на посоченото в сигнала място, като е установено, че няма никакви следи от прясно наторяване или пък от влизане със земеделска или друга тежка техника. На място е присъствал и набеденият арендатор на земята, който твърди, че е приключил с торенето на 25 октомври 2019 г. в съответствие с приетите добри земеделски практики, забраната за торене в периода от 1 ноември до 20 февруари и заповедите на МОСВ и МЗХГ в това отношение. Сигналоподателят не се е отзовал на поканата да присъства на самата проверка. РИОСВ - Пловдив, уточнява, че не е отговорна институция по Заповед № РД-660/2019 г. на МОСВ за определяне на водите, които са замърсени и застрашени от замърсяване с нитрати от земеделски източници и уязвимите зони, в които водите се замърсяват с нитрати от земеделски източници, нито по Заповед на МЗХГ и МОСВ № РД-090877/2017 г. и РД-09-791/2017 г., с които се утвърждава Програма от мерки за ограничаване и предотвратяване на замърсяването от земеделски източници в уязвимите зони. „Отговорните институции, които имат право да упражняват контрол в тази сфера, са други с оглед на това, че уязвимите зони представляват зони за защита на водите, а посочените в сигнала територии не попадат в зона от екологичната мрежа „Натура 2000“, посочват от РИОСВ. След неоснователния сигнал от 24 декември 2019 г., на 30 декември 2019 г. постъпва нов отново от същия сигналоподател – представителя на СНЦ „Бъдеще за село Труд“. С оглед на гореизложеното сигналът е препратен по компетентност до Басейнова дирекция „Източнобеломорски район\", Областна дирекция „Земеделие\"- Пловдив, и Областна дирекция по безопасност на храните - Пловдив. Сподели:", "date": "2020.01.11", "title": "Проверяват сигнал за отровени с нитрати ниви до Пловдив"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%BA%D0%BB%D0%B8%D0%BC%D0%B0%D1%82%D0%BE%D0%BB%D0%BE%D0%B3%D1%8A%D1%82-%D0%BF%D1%80%D0%BE%D1%84-%D1%80%D0%B0%D1%87%D0%B5%D0%B2-%D1%81-%D0%BC%D0%BD%D0%BE%D0%B3%D0%BE-%D1%82%D0%B5%D0%B6%D0%BA%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B7%D0%B0-%D0%BA%D1%80%D0%B8%D0%B7%D0%B0%D1%82%D0%B0-%D0%B2-%D0%BF%D0%B5%D1%80%D0%BD%D0%B8%D0%BA-%E2%80%93-%D0%B7%D0%B0%D1%89%D0%BE-%D1%81-news896484.html", "text": "Топ климатологът проф. Георги Рачев даде ексклузивно интервю за агенция ПИК, в което коментира кризата с водата в Перник, тежките пожари в Австралия и климатичните промени, на които станахме свидетели през 2019 година. - Вината е многофакторна, но лично мое мнение е, че тя е изцяло наша. Това че от август месец се случва един период от 5-6 месеца с по-малки валежи, но не катастрофално малки, на фона на едни 15-ина години с нормални валежи и дори валежи над нормата, изкара наяве една политика в продължение на дълги години, провеждана от нас самите. Трябва да застанем пряко срещу едно огледало и да си кажем истината – вината е само наша. - Язовир „Студена“ е бил пълен няколко години подред и по същото време през юли месец тази година той е бил с 8 млн. кубически метра по-малко. Неговото ниво започва да пада катастрофално, това важи и за още няколко язовира на територията на България. Естествено е, че тези хора, които са се занимавали с управлението на водите, са се надявали есенните валежи, а есента обикновено вали добре в България, да попълнят този разход. Не може. Още като студент, а аз бях много отдавна студент, още последните динозаври се разхождаха, в нашия факултет имаше една много интересна максима, която се потвърждава и до ден днешен – България е на първо място в света по геолози на глава от населението и на първо място в света по брой на хора, които се занимават с разпределението на повърхностните води на България. А това е един малък обем, тъй като България е бедна на водоизточници, нищо че имаме минерални извори, в Европа сме на дъното. То не са Комплексни и значими язовири, то не са Напоителни системи, то не са ВиК дружества, то не са Язовири и каскади, Хидропроект, какво ли не, хиляди разни организации, Басейнови дирекции, които си прехвърлят само топката един на друг, когато има проблем. Не може с един язовир като „Студена“ да оставиш хората без вода. Това не е безхаберие, това е престъпление. Накрая се оказва, че няма кой да каже колко вода изтича и колко вода отива в язовира. Много е сладка приказката, че 90% от водата се губи в тръбопроводите. Искам да кажа, че сигурно имат отклонения тези тръбопроводи. Отидоха хората на едно водохващане, което е уникално, то е на Палакария. Вместо водите на Палакарийска река да текат към язовир „Искър“, навремето това водохващане е направено, за да могат да се прехвърлят води в язовир „Студена“. Изведнъж се установява, че някой е направил някакъв канал и незнайно колко вода изтича някъде. Как може в днешно време ти да не знаеш кой колко взима. Едното министерство прехвърля на другото. Второто прехвърля на третото, а то на ВиК. И в момента хората пият вода вече от мъртвия обем на язовир „Студена“. И аз искам да задам един скандален въпрос, който моите приятели от клуб „Балканка“ също задават. Какво става с рибата в язовир „Студена“? Тази риба дали някой се е сетил да я улови, защото в момента тя е в мъртвия обем на язовира, започва размътването на водата и тази риба ще умре, тъй като няма да има кислород. И тогава какво правим с мъртва риба в един двумилионен обем? Тя водата ще стане още по-зле... - Ще трябва да сложа още малко пипер в раната. До 25 януари не се задава валеж. Гледах дългосрочните прогнози. Имаме високо атмосферно налягане със западен пренос от Атлантическия океан, но няма капка вода, няма обстановка за валеж. Това означава, че язовирът ще продължава да получава пределно минимален отток, а консумацията ще остане. Какво правим тогава? Припомням веднага азбучни истини, които не се прилагат. През 1995 година едни бандитчета източиха язовир „Искър“. Този язовир, който е неизточваем. Той е построен от инженер Иван Иванов, който е най-успешният кмет на София. Той е вкаран в затвора след 9 септември. Оттам под натиска на руснаците го изкарват от затвора, за да построи язовир „Сталин“, сегашният „Искър“. И тези бандитчета източват този язовир, който може да осигури вода, подчертавам ако е само за питейно и битово водоснабдяване, на 3 млн. души, а не на 1,2 млн. души, колкото сме в момента голяма София и селата. В София тогава нямаше 56 часа вода, две денонощия и половина, и имаше 18 часа вода. Жените не ходеха на работа, за да изперат и да измият. Това е преди 25 години, не е кой знае колко отдавна. Как може толкова много институции да не видят, че язовирът отива на провал и едновременно с това всеки божи месец да се разписва от министър Нено Димов едно и също количество на ползване на вода. И чак накрая да обявим бедствено положение. При тази амортизирана мрежа всяко спиране и пускане на водата представлява аварии. Още от самото начало трябваше да се вслушат и да бъде така – по-тежък режим без вода, следван от режим с имане на вода. Но веднъж пусната, да се свърши работата и след това по-дълго време да няма. Пускането и спирането не води до някакво съществено крайно потребление, а по-скоро води до аварии във водопроводната мрежа. Чак сега се сетиха, че този режим трябва да бъде променен. Вода няма в язовира и скоро време няма да има, защото дори малкото сняг, а снегът е малко за тази част от годината и няма да се увеличава съществено, да се стопи, няма да помогне на перничани. Много е тежко положението специално с перничани. Няма да има валежи в почти цяла България, да не кажа и в цяла още поне 10-15 дни. Тези валежи през февруари и март месец трябва да бъдат два или три пъти над нормата, за да може да компенсират общото количество вода. Положението, колкото и да не ми се иска, е доста тежко, а да не кажа и катастрофално, защото в един момент няма да има и какво да се пие, тъй като язовирът върви към абсолютното си дъно и няма откъде да има да се взима вода. И това е в резултат на човешко безхаберие и грешка. Няма какво да виним природата. - Притеснителна е ситуацията и с други язовири. Безхаберие и пълна некомпетентност, откъдето и да го погледнеш. А България е страната с най-добър регулиран отток. Ние имаме толкова много язовири. Държавата не си взима собствеността. Ние, като граждани, не си взимаме собствеността. Как може да не се знае на кой е язовирът – на военните ли, на кмета ли. Та това е язовир, който дава питейна вода. Той трябва да бъде строго следен. Не можеш да оставиш София и Перник без вода. През 1995 година прекараха цялата вода от язовир „Искър“ през няколко ВЕЦ-а, за да изкарат 1 милион и оставиха 1 милион хора да изкарат месеци наред в един унизителен режим. Това е истината. Една пета от българския народ е на временен или постоянен режим на водата. А половината от българите нямат канализация. Тези септични ями, там където ги има, тази замърсена вода попива в почвата, минава в подпочвените води и отива в изворите. Ние се тровим сами себе си. За мое голямо съжаление, нещата не отиват на добре с язовир „Студена“. Това се отнася и за язовир „Бебреш“, защото няма да има дъжд, няма да има валежи. - Нали затова правим язовирите, когато водата е в излишък, тя да бъде акумулирана, за да се използва в периодите, когато е кът. Имаме си цял Национален институт по хидрология и метеорология. Неговите прогнози се взимат от Министерството на околната среда и водите. Това прословуто министерство подписва едни и същи огромни количества да бъдат ползвани. Няма ли кой в един момент да алармира, че вече трети месец язовирът е пълен едва на една четвърт, а тепърва предстои маловодието. Веднага трябваше да се ограничи промишленото взимане, ако трябва се въвежда режим, пестене на вода. Истината е, че нищо не е направено. - Няма такова нещо, имало е много по-тежки години с много по-малък отток. Половината от годината е сравнително суха. От август месец във всичките си прогнози казвам, че е топло с поднормални валежи. Това се случва. Една купчина институти и дирекции се занимават с тези язовири. Там работят хиляди хора. Отделно е идеята, че ползва вода, защото тя е ценен ресурс. Който ползва тази вода, той печели. Тя до известна е като въздуха, който е безплатен – който го ползва повече, той печели повече. - Валежите са под нормата, но в никакъв случай не са катастрофални. По-голямата суша стана през ноември и декември. През декември ние не успяхме да направим половината от нормата на валежите. Както върви, през януари също няма да можем да направим и половината от нормата за валежите. Затова безхаберието излезе наяве. Защото ако бяха нормални валежите, язовирът криво-ляво щеше да докара пролетното пълноводие и пак щяхме да си го точим, както е било в предишни години. Затова се появи този проблем, защото попаднахме в период, в който валежите са под нормата. - Не. И молбите за дъжд няма да помогнат. И в Австралия хората се молят за дъжд. За пореден път, може би за 10-и, в който средиземноморски циклон минава южно от България и почти не носи валежи. Тези циклони потопяват Гърция, гърците за втори път затварят границите, защото очакват огромни валежи от дъжд и сняг, а в България прехвърчат по няколко снежинки и падат по няколко капки. Така се случва, това е природата. Няма откъде да се вземе вода. Ако се спрат всички кранчета по пътя, може би вода ще има, но няма как да се запълни този язовир, защото и в момента няма достатъчно сняг. Снегът е малко. Ако февруари и март бъдат два или три пъти над нормата, има вероятност при едно разумно ползване язовирът догодина по това време да има достатъчно вода и да не се прекъсва водоснабдяването. Засега прогнозата е много тежка и аз като човек искрено ще се радвам тя да не се осъществи. За съжаление, вярвам в тази прогноза. - Случва се това, което се е случвало и предишни години. Австралия е един голям пожар през лятото. На самия континент е много топло. Тази година беше изключително топло с доста дълги периоди на суша и тези негативни природни явления с всяка изминала година ще стават по-големи и ще нанасят по-големи материални щети поради простата причина, че хората завладяхме всички територии, навлязохме в дивата природа, строим и там. Това попада в земетръсни зони, зони на реки, на наводнения, на обилни снеговалежи. Едни и същи природни явления с всяка изминала година ще нанасят все по-големи и по-големи щети. Едновременно с това с всяка изминала година катастрофално пада броят на загиналите хора от тези природни явления, като може би изключваме само земетресенията, тъй като там превенция е много трудно осъществима. Това показва, че човечеството се адаптира, навлизайки в територии, които преди са били забранени за него или колонизирайки нови територии, и се съобразява с природните катастрофи или изменението на природната среда. - В Австралия в момента горските пожари са два пъти по-големи от тези, които бяха в Сибир и пет пъти по-големи от пожарите, които бяха в Амазония, не в джунглата на Амазонка, а в периферията, която представлява една савана, където между 2 и 5 месеца има сух период. Там фермери подпалиха тези храсти, за да могат да ги обработят. В Австралия в момента горят много плътни гори. Някои от тях са засадени от хора. Ако тези гори ги нямаше, както е било преди 50 години, щеше да изгори тревата и пожарите нямаше да се пренесат на друго място. Като пламнат тези гори, които са високи 40-50 метра, от вятъра пожарът се пренася. Това не значи, че не трябва да залесяваме. Далеч съм от мисълта. В Австралия хората добре си правят сметката, но тази година им дойде малко в повече. Имаме 170 души арестувани за палежи. Някой има желание да се освободи от дърветата. Сега австралийското правителство отпуска 2 млрд. австралийски долара за възстановяване от последиците от горските пожари. По-разумните хора казаха, че би било хубаво да се отпуснат едни пари преди това, за да бъде актуализирана стратегията за превенция на пожарите. Ако досега през гората е правена просека от 30 метра широчина, за да не може огънят от едната гора да се прехвърли на другата и да се спре на тази просека, сега може би се оказва, че просеката трябва непрекъснато да се оре, да няма трева и храсти и ако трябва да се увеличи на 50 метра. И тогава пламъкът няма да може да се прехвърли от другата страна. Сега изведнъж се разбра, че има три вида птици, които природата им е \"вменила\" да се хранят с трупно месо и с животински остатъци. Когато някое животно изгори или се задуши в тези пожари, те с много голямо удоволствие го хапват. Оказа се, че тези птички пренасят тлеещи клонки и ги хвърлят на друго място в естествената растителност и разпалват нови горски пожари. - Австралия ще се поучи от тези големи пожари, а в Австралия тези пожари са факт всяка година. Просто тази година са малко повече и медиите съсредоточиха изключително внимание на тях. Ще ви кажа нещо, което малко ме учудва. Едни си получаваха филмовите награди, а другите внасяха пари и ходеха да гасят. Редно е медиите да обръщат такова внимание. Пожарите са многообхватни, те са стотици. Калифорния също горя в продължени на няколко месеца. Там загинаха 28 човека, половината от които бяха пожарникари. В Канада и Сибир никой не гаси пожарите. Там те се случват редовно и не можеш да изпратиш никого да ги гаси, защото няма къде да спят, няма какво да ядат, там няма нищо. В Австралия и Калифорния обаче нещата са коренно различни. Забележете, че в Австралия в момента жертвите са четири пъти по-малко в сравнение с този унищожителен пожар от преди две години в Атика, този квартал на Атина. Там къщите са по няколко милиона и всичко е в храсти, дървета и зеленина. Този квартал изгоря. Той беше запален, имаше пожари, явно е имало и умишлен палеж. 68 души загинаха тогава. В Австралия са четири пъти по-малко, тоест хората се адаптират. - Няма такова нещо. Това не е нещо феноменално, което се случва за първи път. Всяка година в Австралия има стотици пожари. Всеки може да види в интернет години назад какви пожари е имало. Може да се окаже, че тази година не е и най-пламтящата в Австралия, защото е имало и предишни години с повече пожари. За да не кажа, че е нещо обичайно, но всяка година има такива пожари. Този е наистина голям, може би в топ 3 или топ 5 на всички пожари, които са се случвали в Австралия. Но не можем да кажем, че се случва за първи път. Нещо необичайно от климатична гледна точка обаче се случва в Сибир. Нещо, което не се е случвало от 150 години. Там имаме температурни аномалии от порядъка на 16 до 18 градуса над нормата. - До преди две седмици там имаше места, където температурата беше около минус 30 градуса. Сега има места, където температурите са едва минус 10 градуса. А там по това време трябва са минус 40 градуса, на някои места и минус 50 градуса. Температурната аномалия на огромна територия, от Москова буквално до Чукотка, това са милиони квадратни километра, включително и Централна Азия, е между 4 и 18 градуса над нормата, като аномалия от над 10 градуса над нормалното е може би на територия от порядъка на 20 млн. кв. километра. Това е огромна топлина сега, януари месец, когато там трябва да се пука от студ. Фактически се наблюдава най-голямата температурна аномалия, откакто се водят нормални метеорологични наблюдения. Ето това е още по-опасно и още по-подчертаващо, че Земята навлиза в един много, много по-топъл период. То до Москва няма 1 сантиметър сняг. В цяла Европа няма сняг. Няма откъде да дойде студ. При положение че Слънцето е в най-ниската си точка, сега трябва да е Голям сечко за всички и така до края на януари. След това Слънцето расте нагоре и малко или повече става по-топло и повече енергия постъпва на Земята. Ние нямаме студ в момента. Атлантическият океан непрекъснато бълва една след друга топли и влажни въздушни маси, които не достигат до нас и отиват на друго място. Ето това е аномалия, която е уникална и не се е случвала до този момент. - За мен е притеснително, защото всичко се случва много бързо, случва се в рамките на период от 20-ина години. Такова нещо писаната климатология не помни. В България нямаме драстично затопляне на климата, нямаме колосални климатични промени. Ние се съсредоточихме и върху най-малките изменения и ни се струват, че катастрофата е пълна. Няма ги онези снегове, които ги имаше едно време. Аз си ги спомням. Имаше дни, в които транспортът в София не работеше, защото имаше по 40-50 сантиметра сняг. Аз съм скачал от втория етаж на къщата в снега и нямаше никакъв проблем, защото беше наринат и беше 2 метра висок. Няма го този сняг. Казах, че още от септември месец прогнозите, не нашите прогнози, а на американския и на европейския център, цял свят само тях гледа, показват, че се очертава топла зима. Ще има и сняг, ще има и студ, но те ще бъдат за кратки периоди и честотата им ще бъда по-малка. И в момента температурата за януари месец е с 1-1,5 градуса над нормата. В Централна и Северна Европа и особено към Северния ледовит океан положителните аномалии са още по-големи – те са между 4 и 8 градуса за европейската територия на Русия и Северна Европа. В Северното полукълбо се усеща най-осезаемо това глобално затопляне и тези климатични промени и то главно с повишаване на температурите. Ние засега се измъкваме и не страдаме от сериозни климатични промени, въпреки че си въобразяваме, че всичкото нещастие се е струпало върху нас. Не е така. Така е и за жалост, то ще продължи. Аз съм виждал ледниците в Швейцария, видях и ледниците на Ливингстън. Видях за 15 години колко много са се отдръпнали тези ледници, защото неминуемо ние излизаме от ледниковия период. Досега нашите познания бяха, че редуването на ледникови периоди с междуледникови периоди става бавничко, в рамките на стотици и хиляди години. Тук виждаме едно рязко увеличаване на температурите от 1978 година. Имаме 20 поредни години с глобални температури с половин до 1 градус над нормата за миналия век. Това е съществено Земята да е по-топла с 1 градус. Това не води до някаква катастрофа, защото земята никога не е давала такава голяма реколта. Хората никога не са били толкова нахранени и толкова богати, колкото в този момент. Когато някой ми каже, че вървим към трагедия, аз го питам към каква трагедия вървим. Вървим към едно равновесно положение на Земята, когато не е имало ледници въобще. Ние вървим към нормалната Земя преди години. Не е редно обаче да се сравняват минали геоложки периоди, когато човекът не е съществувал, а човекът променя облика на Земята и променя основните характеристики на климата особено в приземния слой, защото неговата човешка дейност е уникална и не може да не се отчете. През последните 20 години ледниците се топят и продължават да се топят. Скоростта, с която се топят, се увеличава. Единственото място, където ледниците не се топят, това е Източна Антарктида, където вали малко повече и този валеж е от сняг. Морското ниво се покачва сравнително бавно, защото ледът в Северния ледовит океан става все по-малко и по-малко. Топи се ледът в Северния океан, докато ледът на Антарктида не се топи с такава скорост. Важното е да се знае едно – от морския лед нищо няма да се случи, защото той не повишава нивото на световния океан. Страшното ще стане, когато ледовете на Гренландия и на Антарктида, континенталните ледове, започнат да се топят. Това ще е вода, която ще влезе в световния океан и рязко ще повиши нивото му. - Трудно ми е да отговоря, но едва ли ще е през следващите 20-30 години. Така че ние не се намираме пред някаква страшна катастрофа. Сега е времето да преосмислим начина си на живот и да се опитаме да използваме по-малко природата. Аз обаче съм скептично настроен, че ще се направи нещо през следващите 20-ина години въпреки високите цели, които си поставят цели общности. Те са насилствени. Тук е по-важно вътрешното убеждение и създаването на правилни икономически политики, за да може човешката намеса в естествените природни цикли да бъде намалена до минимум. За съжаление, аз съм песимист. Сподели:", "date": "2020.01.11", "title": "САМО В ПИК: Топ климатологът проф. Рачев с много тежка прогноза за кризата в Перник – защо се стигна до нечуваното безводие, колко сериозни са пожарите в Австралия и задава ли се световна климатична катастрофа"}
{"url": "https://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%BC%D0%BE%D0%BC%D0%B8%D1%87%D0%B5-%D1%81-%D0%BF%D1%80%D0%B5%D1%80%D1%8F%D0%B7%D0%B0%D0%BD%D0%BE-%D0%B3%D1%8A%D1%80%D0%BB%D0%BE-%D0%BE%D1%82%D0%BA%D1%80%D0%B8%D1%85%D0%B0-%D0%B2-%D0%B3%D0%B0%D0%BB%D0%B8%D1%87%D0%B5-news897264.html", "text": "18-годишно момиче е убито в Галиче. То е намерено с прерязано гърло в двора на къщата, в която живее. Тялото е намерено тази сутрин. Бащата на момичето работи в чужбина, а майката е напуснала семейството, съобщава Нова тв. Момичето е ученичка във врачанско училище. Очаква се на място да пристигнат криминалисти от столицата. Трупът е открил неин първи братовчед, който снощи около 1 часа е получил обаждане от убитата Андрея, съобщава местният \"Булнюз\". Мъжът не вдигнал телефона си, тъй като децата му го били направили на безшумен режим. Сутринта той решил да отиде до дома на родственицата си и да провери каква е причината за обаждането. Когато обаче влязъл в къщата, той я намерил бита, съблечена и с прерязано гърло. Мъжът веднага подал сигнал на телефон 112 и на мястото пристигнали линейка и полиция от Бяла Слатина. Спешните медици само установили, че младото момиче е мъртво. В момента целият район около къщата на жертвата е блокиран от полицията, като се изчаква дежурната група от областната дирекция във Враца. В района е пълно с близки и познати на момичето, които очакват да разберат какво се е случило. Всички са единодушни, че Андрея е била кротко дете и е истинска загадка защо е убита. Родителите на момичето са разделени, като майката има ново семейство, а бащата работи в Англия. Андрея има и брат, който живее във Враца. Сподели:", "date": "2020.01.11", "title": "ШОКИРАЩО: Момиче с прерязано гърло откриха в Галиче"}
{"url": "https://pik.bg/%D0%BF%D1%83%D1%82%D0%B8%D0%BD-%D0%B8-%D0%BC%D0%B5%D1%80%D0%BA%D0%B5%D0%BB-%D1%89%D0%B5-%D0%BE%D0%B1%D1%81%D1%8A%D0%B4%D1%8F%D1%82-%D1%81%D0%B5%D0%B2%D0%B5%D1%80%D0%B5%D0%BD-%D0%BF%D0%BE%D1%82%D0%BE%D0%BA-2-%D0%BA%D1%80%D0%B8%D0%B7%D0%B0%D1%82%D0%B0-%D0%B2-%D0%B1%D0%BB%D0%B8%D0%B7%D0%BA%D0%B8%D1%8F-%D0%B8%D0%B7%D1%82%D0%BE%D0%BA-%D0%B8-%D1%83%D0%BA%D1%80%D0%B0%D0%B9%D0%BD%D0%B0-news897274.html", "text": "Президентът на Русия Владимир Путин и канцлерът на ФРГ Ангела Меркел ще обсъдят актуалните въпроси на двустранното сътрудничество и международните проблеми, предава руската агенция ”Интерфакс“, цитирана от \"Фокус\". Меркел пристига в Москва по покана на руския президент, съобщи по-рано пресслужбата на Кремъл. От там уточниха, че по време на разговорите ще бъдат обсъдени „актуални теми от международния дневен ред, включително ситуацията в Сирия, Либия, ескалацията на напрежението в Близкия изток в резултат на американските удари по летището в Багдад на 3 януари“, както и разрешаването на конфликта в Украйна в контекста на реализация на „набор от мерки“ на Минските споразумения от 2015 г. и договореностите, постигнати по време на срещата на върха в нормандски формат на 9 декември 2019 г. в Париж. Миналата година Путин и Меркел се срещнаха само два пъти- в края на юли в кулоарите на срещата на Г-20 в Осака и в началото на декември в Париж, където се проведе среща на върха. Сподели:", "date": "2020.01.11", "title": "Путин и Меркел ще обсъдят \"Северен поток 2\", кризата в Близкия изток и Украйна"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%BA%D0%B8%D1%80%D0%B8%D0%BB-%D0%B4%D0%BE%D0%B1%D1%80%D0%B5%D0%B2-%D0%B7%D0%B0%D0%BB%D0%BE%D0%B6%D0%B8-%D0%B6%D0%B5%D1%81%D1%82%D0%BE%D0%BA-%D0%BA%D0%B0%D0%BF%D0%B0%D0%BD-%D0%BD%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0---%D1%81%D1%8A%D0%B1%D0%B0%D1%80%D1%8F-%D0%B3%D0%BB%D0%B0%D1%81%D1%83%D0%B2%D0%B0%D0%BD%D0%B5%D1%82%D0%BE--news896489.html", "text": "Страшна партийна драма се разиграва преди провеждането на вътрешнопартийните избори за лидер на БСП. Причината са абсолютно неадекватните правила за легитимност на новоизбрания председател, които Корнелия Нинова натрапи на едно от последните инфарктни пленуми на столетницата с намерението да се циментира доживотно начело на партията. Точно от тях възнамерява да се възползва нейният заместник Кирил Добрев, който е пряк отговорник и за провеждането на тези избори, но в същото време от години е обладан от желанието той да стане лидер на БСП. Това разказаха пред ПИК отлично запознати с вътрешнопартийните интриги социалисти. Според правилата за общопартиен избор на нов лидер на столетницата, за избран може да се смята онзи претендент, който е спечелил 50% плюс 1 глас от партийните членове. Целият проблем обаче е в това, че с днешна дата никой не знае колко точно са членовете на БСП. Според отчетите на Нинова за приходите и разходите на партията през 2018 г., постъпленията от членски внос на \"Позитано\" 20 възлизат едва на 70 000 лева. Тази сума по време на предходния председател на БСП Михаил Миков е било 1 450 000 лева. При среден членски внос от 12 лева на социалист това означава, че или партията се е свила на 5 800 души от 120 000 по времето на Миков, или че парите са откраднати. Дори и партията да се състои само от пенсионери, които плащат по 3 лева членски внос, пак излиза, че в БСП членуват едва 23 000 души. При всички случаи със страшна сила стои въпросът колко за 50% + 1 социалист. Ако се окаже, че те са над 50 000 души, тогава в задачата се пита къде са парите от членския им внос. Ако се окаже, че те са по-малко, тогава пък в задачата се пита избрана ли е Нинова за председател. В тази схема Нинова като че ли няма полезен ход. Тъй оили иначе, вътрешнопартийните избори в БСП ще създадат изключително много неприятности на основната претендентка за поста Корнелия Нинова именно заради бройката червени, които ще гласуват за нея. Още повече, че според информация на самите социалисти, в много местни организации от доста време надписват бройката на членовете си, за да могат да изпратят повече делегати на конгреса. Включително и като плащат членския им внос. Но при една проверка много лесно може да се установи, че доста от тях са мъртви души. Точно от това възнамерява да се възползва Кирил Добрев, разкриват социалисти пред ПИК. В момента заместникът на Нинова и пряк отговорник за провеждането на вътрешнопартийния вот трескаво обикалял страната и, за да инсталира свои протежета и на ръководните постове в местните структури и, за да вкарва свои хора като нови членове на партията. Според информация на ПИК той се занимава с това от близо година, а скандалите, които предизвика с дейността си в много градове, особено в Казанлък, Монтана, Сандански и Варна, ескалираха по време на местните избори. В БСП упорито се говори, че Добрев възнамерява също да се кандидатира за лидер на партията на вътрешнопартийния вот. Той бил абсолютно наясно, че няма да спечели, но за сметка на това доста ще разпилее гласовете в полза на Нинова именно благодарение на протежетата си по места. Това ще осуети избора на Нинова, а предвиденият отсега конгрес за май ще констатира, че заради неясната бройка на членската маса сегашната председателка на БСП не може да се смята за избрана. Тъй като прекият избор на лидер на столетницата от цялата партия има върли противници сред червените, уставът, който утвърди новите правила, може да бъде проведен още на същия форум и да се върне старото правило, че председателят на партията се избира от конгрес, както искат все повече социалисти. Това означава, че БСП временно ще остане без лидер, а следващото заседание на конгреса ще бъде насрочено вероятно за яни или юли и на него вче делегатите от страната ще избират новия председател, както бе избрана и самата Нинова. Тук според сметките на Кирил Добрев удря неговият час, тъй като по-голямата част от тези делегати ще бъдат именно хората, които от доста време внедрява в местните ръководства и в партията. Затова се надява, че те твърдо ще застанат зад кандидатурата му при избирането на лидер от конгреса и едва ли някой от другите кандидати ще може да се пребори за повече гласове от неговите. Нинова е надушила задкулисните совалки на Добрев и е сериозно притеснена за бъдещето си на лидерския пост, което я кара да бъде още по-шумна в изявите си на опозиционен лидер. Отношенията между нея и Добрев отдавна не са блестящи, но се очаква наближаващият вътрешнопартиен вот за председател и претенциите на заместника й да нажежят страстите буквално до червено. Сподели:", "date": "2020.01.11", "title": "РАЗКРИТИЕ НА ПИК. Кирил Добрев заложи жесток капан на Корнелия Нинова - събаря гласуването за лидер на БСП"}
{"url": "https://pik.bg/%D0%BC%D0%BE%D0%BD-%D0%BF%D1%80%D0%B0%D1%89%D0%B0-%D0%B0%D0%B2%D1%82%D0%BE%D0%B1%D1%83%D1%81%D0%B8-%D0%B7%D0%B0-%D1%83%D1%87%D0%B5%D0%BD%D0%B8%D1%86%D0%B8%D1%82%D0%B5-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D1%88%D0%BA%D0%BE-%D0%B7%D0%B0%D1%80%D0%B0%D0%B4%D0%B8-%D0%BA%D1%80%D0%B8%D0%B7%D0%B0%D1%82%D0%B0-news897046.html", "text": "Заради възникналата криза със спрените автобуси в Пазарджишко, министерството на образованието изпраща два допълнителни автобуса, които да превозват децата от родните им места до учебните заведения, съобщи началникът на Регионалното управление на образованието в Пазарджик Валентина Кайтазова. С двете транспортни средства ще бъде решен проблема с децата от селата Величково, община Пазарджик и село Боримечково, община Лесичово, които учат в училището в село Калугерово и няма как да се придвижват преди и след учебните занятия. Промяната в транспортната схема на превозвача в община Пазарджик сериозно нарушава учебния процес, като в първия ден след ваканцията 6 януари, 550 деца от региона не бяха отишли на училище поради липса на превоз. Очаква се като друго временно решение да бъдат пренасочени училищни автобуси до села, където ​проблемът е най-тежък. От 1 януари курсовете до всички села бяха драстично съкратени, до някои вече не пътуват автобуси. Новото разписание е временно, но засега много ученици не могат да се придвижват навреме за занятия. Междувременно автобуси на \"Автобусни превози\" - Септември вече пътуват по закритата от 1 януари автолиния 31 от областния град до селата Лозен и Ковачево и така транспортният проблем временно е решен. \"Разписанието им е удобно за учениците, които посещават училища в Пазарджик и трябва да се прибират по домовете си в двете села\", уточни пред \"Монитор\" кметът на село Лозен Дойчин Анчев. Сподели:", "date": "2020.01.11", "title": "МОН праща автобуси за учениците в Пазарджишко заради кризата"}
{"url": "https://pik.bg/%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2-%D1%81%D0%B5-%D0%B8%D0%B7%D0%B2%D0%B8%D0%BD%D0%B8-%D0%BD%D0%B0-%D0%BF%D0%B5%D1%80%D0%BD%D0%B8%D1%87%D0%B0%D0%BD%D0%B8-%D0%BF%D1%80%D0%B0%D0%B2%D0%B8%D0%BC-%D0%B2%D1%81%D0%B8%D1%87%D0%BA%D0%BE-%D0%B2%D1%8A%D0%B7%D0%BC%D0%BE%D0%B6%D0%BD%D0%BE-%D0%B7%D0%B0-%D0%BE%D0%BF%D1%80%D0%B0%D0%B2%D1%8F%D0%BD%D0%B5-%D0%BD%D0%B0-%D0%BF%D1%80%D0%BE%D0%B1%D0%BB%D0%B5%D0%BC%D0%B0-%D0%B8%D0%BC%D0%B0%D0%BC-news897249.html", "text": "Вицепремиерът Томислав Дончев коментира пред БТВ има ли трусове в правителството и управляващата коалиция след ареста и оставката на министър Нено Димов заради водната криза в Перник, тол системата и други актуални политически теми. „Със сигурност задържавено и оставката на Нено Димов създават трус в кабинета и е несирозно да се твърди каквото и да е друго – призна Дончев. - Без да съм в позиция да давам акъл на прокуратурата, процесът по контрола започва от другаде, ясно е че завършва на бюрото на министъра на околната среда, но началото е другъде. Ако бяха взети мерки в средата на лятото, можеше да не се стига до тази ситуация в Перник. Дори и в ранна есен ако се бяха взели мерки, водната криза щеше да  предотвратена. Правителството научи, след като кризата бе факт. Явно има някакъв дефект в системата надолу. Не мога да си представя шеф на ВиК дружество, защо няма поискана среща с министър, с премиер, когато се заражда такъв проблем. Да сигнализира, да алармира, да поиска помощ. Всичко това се случи след настъпването на водната криза. Противно на това, което мислят много хора, явно пътят от министерския кабинет до подсъдимата скамейка е много къс и ситуацията в момента го показва. Нека прокуратурата си свърши работата. Вярно, че това е клише, но никой не е застрахован и имунизиран. Министрите,  за разликса от депутатите, няма имунитет. Имат само повече задължения от обикновения гражданин”. Вицепремиерът коментира и дали ситуацията е довела до трус в управляващата Коалиция. „По изявленията на колегите от ВМРО, явно има и трус в Коалицията – заяви Томислав Дончев. - Убеден съм, че действията на прокуратурата нямат политически характер. Друг е въпроса, че те понякога имат политически последици. Имахме доста тежък разговор наскоро за това кой е отговорен за водната криза с министрите Димов и Аврамова. Разбрахме се за по-сериозна мобилизация за разрешаване на проблема в Перник. Министър или заместник-министър там са всеки ден. В политиката има някои доста сложни сектори. Водният сектор е такъв. Няколко министерства имат отношение – на околната среда и водите, на икономиката. Не искам да коментирам министър Аврамова. Имам претенции към начина, по който се управляват ВиК-дружествата в части от страната, включително и в Перник.  Това обаче не е към министър Аврамова. Огромна част от тръбите в страната не са подменяни 50 - 60 години. Ако преди 5 години бяха сменили трабите, нямаше да има криза сега, консумацията щеше да е далеч по-нормална. Това обаче е към местната власт. Не съм политически анализатор и коментатор за да кажа дали и Петя Аврамова ще си отиде. Преценката е на премиера. И да имам претенции към Петя Аврамова, ще ги кажа на нея а не през медии. Нормална част от политическата динамика е смяната на министри. При министрите е нормално понякога да се поема политическата отговорност. Цели правителства са падали заради натрупано напрежение. Имч обществена реакция, фиксация към даден ресор и трябва да се вземат мерки”. Вицепремиерът бе категоричен, че не може да се каже, че прекалено лесно се сменят министри напоследък. „Вътрешщното ми наблюдение не е такова – заяви Дончев. - Никой няма да пита кой е министъра, а какво ще сме свършили. Заради това и се правят промените. Редно е новият министър, който ще замени Нено Димов, да е от квотата на МВРО. В началото на следващата седмица ще има Коалиционен съвет. Обществото ни позеленява и става все чувствително за това колко са чисти вода, въздух, вода. Исканията се повишават и това е нормално. Друг е въпроса, че качеството пада в сравнение с това, което е било преди десетина години. Повечето български градове навремето нямаха пречиствателни станции за отпадни води. Преди затварянето на Кремиковци въздуха над София имаше цвят. Опозицията опитва да се възползва от позеленяването. Използдват обаче скверни методи – опит да се експлоатират страховете на хората. Когато храниш страха, той е голямо животно и първият, който може да бъде изяден може да си ти. Правим всичко възможно за оправяне на проблема в Перник. Не можем да управляваме климата. Имам чувство на персонална вина по отношение на тези хора. Следващият месец е критичен. Хората имат правото да не приемат извинението ми. Правителството не може да излезе наполовин. То може да съществува само като цяло. Съхраняването и съществуването на правителство и Коалицията не е самоцел, може да съществуват само ако произвеждат резултати. Мисля, че още можем да произвеждаме тези резцултати”. Вицепремиерът коментира и „Турски поток”. „Турски поток” е допълнителни количества газ за България, друг източник за доставка – анализира той. - Исторически сме на кръстопът, като в годините много пъти от това сме си патили. Нека този път опитаме да извлечем максимум ползи от това, че сме на кръстопът. В състояние сме да извлечем ползи и трябва да го направим. САЩ нееднократно са споделяли, че са срещу „Турски поток”. Това обаче не компрометира българското участие. Спазваме си всички изисквания, на всякакъв тип законодателство – родно и европейско. Разширяваме газопреносната си мрежа. Не закъсняваме. Огромно време бе похарчено за избора на изпълнител”. Томислав Дончев взе отношение и по въпроса около въвеждането на тол системата. „Очакванията около тол системата може и да са по-големи – заяви Дончев. - Нуждите в пътния сектор са сериозни. Нужни са проекти, които струдват десетки милиарди. Чисто технически, след като цялата тол система е в действие, цената може да се определя в движение. Не е вярно, че отстъпките са направени заради заплаха от протести. Проведена бе близо тричасова среща. Изчисленията, и тези на външни екипи, не предполагат ефект на поскъпване на цените. Ефект за малоценни и обемни стоки може да има разлика от 1-2 стотинки”. Виоцепремиерът говори и за това какт ще се отрази кризата около Иран на България. „Конкретно в България кризата около Иран не удря никак, но не трябва да приемаме политическите процеси доморасло – каза Томислав Дончев. - Част от Евросъюза сме, така че след народите от Близкия изток най-пострадали ще са народите от ЕС заради предизвикването на нова мигранстка вълна. Надеждата е да се установи мир. Усилията трябва да се насочат натам. Тревожи ме, че човечеството не е остаряло и помъдряло от времето, откакто бях хлапе. С годините човек става реалист, което прави живота малко по-скучен. 2019 бе много тежка – кризи, скандали, драми, два пъти избори. Изтощителна година. Имах доста силни преживяваяния, след които нищо не е същото. Човек влиза в политиката с наивното убеждение, че ако правиш правилните неща, няма как някой да е недоволен и несъгласен. Научаваш обаче че не е така. Правилни неща в политиката няма и изкуството е да намериш възможно най-малко неправилния начин. Политиката е баланса между различните взаимоизключващи се интереси. Хората са емоц;ионални и не иснкат да гледат чилслата от статистиката. Явно държавникът трябва да е гръмоотвод на олщекствения гняв”. Сподели:", "date": "2020.01.11", "title": "Томислав Дончев се извини на перничани: Правим всичко възможно за оправяне на проблема, имам чувство на персонална вина по отношение на тези хора"}
{"url": "https://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D1%87%D0%B5%D1%82%D0%B8%D1%80%D0%B8%D0%BC%D0%B0-%D1%83%D0%B7%D0%B1%D0%B5%D0%BA%D0%B8%D1%81%D1%82%D0%B0%D0%BD%D1%86%D0%B8-%D1%81-%D1%84%D0%B0%D0%BB%D1%88%D0%B8%D0%B2%D0%B8-%D0%BB%D0%B8%D1%87%D0%BD%D0%B8-%D0%BA%D0%B0%D1%80%D1%82%D0%B8-%D0%BD%D0%B0-%D0%B4%D1%83%D0%BD%D0%B0%D0%B2-%D0%BC%D0%BE%D1%81%D1%82-news897109.html", "text": "На ГКПП Дунав мост Русе за излизане от страната с автобус пристигнали четирима узбекистански граждани. Те представили за проверка литовски лични карти. Граничният полицай установил, че само снимките са на приносителите, а четирите документа са фалшиви. При обиск в личния им багаж са открити узбекистанските им паспорти. Установено е, че четиримата мъже имат регистрирано влизане в България с националните си документи за самоличност, в които са положени български визи тип С – за краткосрочно пребиваване. На ГКПП Дунав мост Русе са задържани четирима узбекистанци с фалшиви литовски лични карти, съобщиха от МВР. Сподели:", "date": "2020.01.11", "title": "Задържаха четирима узбекистанци с фалшиви лични карти на Дунав мост"}
{"url": "https://pik.bg/%D1%84%D0%B5%D1%80%D0%BC%D0%B5%D1%80-%D0%BE%D1%82-%D1%81%D1%82%D0%B0%D1%80%D0%BE%D1%81%D0%B5%D0%BB-%D0%BD%D0%B0%D1%80%D1%8A%D0%B3%D0%B0-%D1%81%D0%B2%D0%BE%D0%B9-%D0%BE%D0%BF%D0%BE%D0%BD%D0%B5%D0%BD%D1%82-%D1%81-%D0%BD%D0%BE%D0%B6-%D0%B2-%D0%B3%D1%8A%D1%80%D0%B4%D0%B8%D1%82%D0%B5-news897162.html", "text": "41-годишният собственик на земеделска земя в Старосел Иван Халачев започна собствено разследване срещу фермера Никола Тепеджийски и неговото семейство. Според него със  силови и самоуправни методи Тепеджийски завзема и стопанисва  без правно основание  чужди имоти в землището на селото. Заради това на Бъдни вечер Халачев бе намушкан с нож от 62-годишния Никола насред Старосел. Иван Халачев, юрист по образование, твърди, че фамилията на Тепеджийски завзема и стопанисва земи без съгласието на собствениците, че земеделски масиви, които попадат  в сферата на икономическите интереси на  семейството се ограждат  без знанието  и против волята на собствениците с незаконни съоръжения тип електропастир, както и че стада крави на фермера Тепеджийски влизат в чужди имоти и градини и ги съсипват. Напрежението между двамата ескалира непрекъснато, докато на 24 декември Иван Халачев бе намушкан от Никола Тепеджийски с нож. \"Бях в Старосел на гости на баба си, към 17 часа тръгнах за хляб, разказва Иван Халачев. На мостчето на река Пясъчник с джипа си ме пресрещна Никола Тепеджийски. Подхвърли някакви думи, за да ме обиди и предизвика, дори замахна, очаквайки да му отвърна. Аз се опитах да се предпазя, а той извади нож, държеше го в ръкава на дясната си ръка, и го насочи към сърцето ми. Аз обаче се бях обърнал странично и ударите попаднаха в дясната половина на гърдите ми, между ребрата. Потече кръв. Приятели повикаха линейка и полиция. Оперираха ме и се спасих от гибел\", твърди Иван Халачев. пред  „Марица“ земеделският производител Никола Тепеджийски. Иван отново се закани, че ще ме съсипе, всеки път се заканва. Спорът ни е от три години, Иван Халачев има някакви претенции към мен, които са напълно неоснователни. На моста се спречкахме.  Това не е нож, а джобно ножче, нося го, защото ми трябва да режа балите със сено, когато храним животните, обясни той. Враждата между юриста Халачев и земеделския производител Тепеджийски възникнала преди около три години. Тепеджийски стопанисва 400 декара земя -някогашна  сливова градина. Там пасяло стадото му с крави. В средата на имота обаче Халачев имал наследствена земя 12 декара. Решил да я обработва със своя приятел Радослав Учкунов ​- програмист от София. Искали да осъществят мечтата на софиянеца да отглежда лавандула. Двамата оградили имота ​- забили циментови колове и поставили няколко реда бодлива тел и изорали земята.  За кравите на Тепеджийски обаче това не се оказало сериозно препятствие, те продължили да влизат в имота на Халачев. Там няма лавандула, този имот не се обработва, а и нали е ограден, какво иска от мен Халачев, коментира фермерът. Но Иван често ми отправя заплахи, че ще ме съсипе, затова пише сигнали до всички институции, твърди  той. От началото на годината по негови сигнали идваха да ме проверяват и от ДФ „Земеделие“, и от БАБХ - Пловдив. Още нямам становища от тези проверки, каза той. Той настоява за проверки по какъв начин  фамилията на Никола Тепеджийски ползва земеделски земи край Старосел - общински, частни, църковни, в които да пасе кравите си, че загражда тези земи с електропастири, без да има право на това. Твърди, че стадото крави на Никола Тепеджийски  унищожава овощни градини и други трайни насаждения, които нямат статут на мери и пасища. Иван Халачев има съмнения, че преди 2015 година в кметството са заверявани пълномощни, с които възрастни местни хора са заблуждавани, че предоставят земята си под наем за определен срок, след което този срок бил удължаван неправомерно. В Община Хисаря също има сигнал от Иван Халачев срещу Тепеджийски, потвърди кметът инж. Пенка Ганева. Те са за един обор, който Никола Тепеджийски купил от ликвидационния съвет преди години. Сградата според сигнала била незаконна. Издала съм предписание за събаряне на тази сграда и съм изпратила спора между двамата в съда, заяви инж. Ганева. Другият сигнал е за един камион на Тепеджийски, който според Халачев стои неизползваем в земеделска земя. Проверка на РИОСВ преди броени дни  установи, че камионът се използва за зареждане на акумулатори, които дават ток на електропастирите на фермера, заяви инж. Ганева. Мъжът получил две пробождания в дясната част на гръдния кош. \"Стана спонтанно\", разказа своята версия Халачев алармира БАБХ, Държавен фонд \"Земеделие\", Община Хисаря Сподели:", "date": "2020.01.11", "title": "Фермер от Старосел наръга свой опонент с нож в гърдите"}
{"url": "https://pik.bg/%D0%B2-%D0%BF%D0%B5%D1%80%D0%BD%D0%B8%D1%88%D0%BA%D0%B8%D1%82%D0%B5-%D0%B4%D0%B5%D1%82%D1%81%D0%BA%D0%B8-%D0%B3%D1%80%D0%B0%D0%B4%D0%B8%D0%BD%D0%B8-%D0%B3%D0%BE%D1%82%D0%B2%D1%8F%D1%82-%D1%81-%D0%B1%D1%83%D1%82%D0%B8%D0%BB%D0%B8%D1%80%D0%B0%D0%BD%D0%B0-%D0%B2%D0%BE%D0%B4%D0%B0-news897168.html", "text": "Храната във всички детски градини на територията на община Перник се приготвя само с бутилирана вода , съобщи пресцентърът на областната администрация. В млечната кухня дори и съдовете се мият с такава вода . Няма повишена заболеваемост на стомашно-чревния тракт в област Перник и не са регистрирани случаи на хепатит А от началото на годината, е уверил главният секретар на РЗИ Явор Чаушев на работна среща, свикана от областния управител за гарантиране на необходимите хигиенни мерки за приготвяне на безвредна храна за децата. Диспенсъри с дезинфектант се поставят във всички детски градини в Перник и в най-голямото здравно заведение МБАЛ \"Рахила Ангелова\". Дарители са предоставили 42 броя диспенсъри, всеки със 7 опаковки дезинфектант. Една опаковка дезинфектант стига за 2000 измивания . Сподели:", "date": "2020.01.11", "title": "В пернишките детски градини готвят с бутилирана вода"}
{"url": "https://pik.bg/%D1%82%D0%BE%D0%BF-%D0%B5%D0%BA%D1%81%D0%BF%D0%B5%D1%80%D1%82%D0%B8-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80---%D1%89%D0%B5-%D0%B8%D0%BC%D0%B0-%D0%BB%D0%B8-%D0%BE%D1%89%D0%B5-%D0%BE%D1%81%D1%82%D0%B0%D0%B2%D0%BA%D0%B8-%D1%81%D0%BB%D0%B5%D0%B4-%D0%BE%D1%82%D1%81%D1%82%D1%80%D0%B0%D0%BD%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-news897266.html", "text": "„Гледам да не коментирам действията на прокуратурата, защото те си знаят работата. Те имат информация, която на практика ние нямаме. Почти сигурно е, че когато трябва да говорим за отговорност и вина – водата не е изчезнала от самосебе си. Имало е много знаци за това, че има проблеми там, но и в много други градове. Това означава, че в България, в много дълъг период от време, има много отговорни, които не са си свършили работата за това да има адекватна политика в сферата на водните политики”, това заяви политическият психолог проф. Антоанета Христова в ефира на Нова телевизия. Министър Нено Димов беше задържан, а по-късно от ареста той подаде и оставка, която беше приета от премиера Бойко Борисов. „Най-естествено е атаката да бъде към него, защото към днешна дата той управлява министерството. Въпреки, че има сериозна асиметрия в търсенето на отговорност по отношение на институциите”, смята проф. Христова. „Не е пикът на търсене на отговорност и даване на свидни жертви. Очаквам още. Голяма част от хората ясно виждат отговорността на ВиК, което е пряко свързано с Министерството на регионалното развитие. То следи за нивото на водата и качеството на съоръженията. Не е можело да не знае за какво става дума. Самата Петя Аврамова от трибуната на Народното събрание каза: „Няма страшно, има 10 млн. кубика вода”. Един месец по-късно се оказа, че няма 1/3 от същата тази вода. Отговорността не е само върху Нено Димов. Очаквам да се стигне и до оставката на регионалния министър, както и на по-ниско ниво\", заяви социологът Кольо Колев. 'Не случайно Нено Димов е задържан за 72 часа, което само по себе си е безумно. Това е престъпление, доказващо се по документи. Всичко това се прави с оглед на обществения отзив. Прави се като пиар акция. Естествено, че има виновен и отговорен\", смята той. Според професор Христова, Борисов не е поискал оставките на Нено Димов и Петя Аврамова, защото ситуацията е сложна и по редицата има много виновни за кризата в Перник. „Министрите са върха на пирамидата. Всеки управленец знае, че върхът на пирамидата може да изгнива по-надолу и почти със сигурност си знае проблемите вътре”, обясни тя. Сподели:", "date": "2020.01.11", "title": "Топ експерти с горещ коментар - ще има ли още оставки след отстраняването на Нено Димов"}
{"url": "https://pik.bg/%D0%B8%D1%81%D0%BA%D1%80%D0%B5%D0%BD-%D0%B2%D0%B5%D1%81%D0%B5%D0%BB%D0%B8%D0%BD%D0%BE%D0%B2-%D0%B8-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%B4%D0%B8-%D1%81-%D0%BF%D1%8A%D1%80%D0%B2%D0%B8-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BF%D1%80%D0%B5%D0%B4-%D0%BF%D0%B8%D0%BA-%D0%B7%D0%B0-%D0%B0%D1%80%D0%B5%D1%81%D1%82%D0%B0-%D0%BD%D0%B0-%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-%D0%BA%D0%BE%D0%B3%D0%B0--news897227.html", "text": "Най-вероятно още в понеделник Войводите ще решат кого да предложат за мястото на Нено Димов. Коалиционен съвет във вторник ще определи кой ще бъде новият екоминистър. Кандидатурата ще бъде гласувана още в сряда от парламента в първия му пленарен ден след Нова година, когато депутатите трябва да гласуват и оставката на Димов. \"Не сме имали заседание, на което да обсъдим кого да предложим за мястото на Нено Димов за министър на околната среда и водите\", каза пред ПИК депутатът от ВМРО Александър Сиди. Той уточни, че това ще стане в началото на другата седмица. \"Обсъждаме. Но все още не мога да коментирам\", каза Искрен Веселинов, за когото се коментира, че е най-вероятният бъдещ екоминистър. Той бе лаконичен, че тепърва трябва да се анализира всичко, което се случи с Нено Димов. За ареста на Нено Димов и повдигнатото му обвинение Веселинов каза: \"Не еднозначен беше начинът, по който всичко беше направено\". Александър Сиди пък отказа да коментира темата с думите: \"Каквото каза лидерът ни, това е\". Красимир Каракачанов нарече ареста на Димов \"показно убийство на една политическа кариера\". Сподели:", "date": "2020.01.11", "title": "Искрен Веселинов и Александър Сиди с ПЪРВИ КОМЕНТАР пред ПИК за ареста на Нено Димов, кога ВМРО ще избира негов заместник и кой ще бъде той"}
{"url": "https://pik.bg/16-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-%D0%B5-%D1%81-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D1%81%D0%BB%D0%B5%D0%B4-%D0%BF%D1%80%D0%B5%D0%BF%D0%B8%D0%B2%D0%B0%D0%BD%D0%B5-news897265.html", "text": "16-годишно момче от Разград е с опасност за живота след употреба на неустановено количество алкохол, съобщиха от полицията. Непълнолетното момче е открито в безпомощно състояние около 1.00 часа тази нощ пред жилищен блок в града. Пристигналият на място лекарски екип установил, че 16-годишният тийнейджър е употребил неустановено количество алкохол и не е успял да стигне до дома си. Той е откаран в МБАЛ - Разград с временна опасност за живота. Сподели:", "date": "2020.01.11", "title": "16-годишно момче е с опасност за живота след препиване"}
{"url": "https://pik.bg/%D1%81%D0%B0%D1%89-%D0%BE%D1%82%D0%BA%D0%B0%D0%B7%D0%B2%D0%B0%D1%82-%D0%B4%D0%B0-%D0%BE%D0%B1%D1%81%D1%8A%D0%B6%D0%B4%D0%B0%D1%82-%D1%81-%D0%B8%D1%80%D0%B0%D0%BA-%D0%B8%D0%B7%D1%82%D0%B5%D0%B3%D0%BB%D1%8F%D0%BD%D0%B5-%D0%BD%D0%B0-%D0%B2%D0%BE%D0%B9%D1%81%D0%BA%D0%B8%D1%82%D0%B5-%D1%81%D0%B8-%D0%BE%D1%82-%D1%81%D1%82%D1%80%D0%B0%D0%BD%D0%B0%D1%82%D0%B0-news897171.html", "text": "Агенциите се позоваха на изявление от днес на говорителката на Държавния департамент на САЩ Морган Ортегас. \"На този етап американска делегация в Ирак няма да обсъжда изтегляне на американските войски от страната. Въпреки това има нужда от обсъждания между правителствата на САЩ и Ирак не само по въпросите на сигурността, но и в сферата на финансовото, икономическото и дипломатическото сътрудничество\", изтъкна Ортегас, цитирана от БТА. Съединените щати нямат намерение да обсъждат с иракските власти изтегляне на американските войски от Ирак, предадоха Франс прес и Ройтерс. Сподели:", "date": "2020.01.11", "title": "САЩ отказват да обсъждат с Ирак изтегляне на войските си от страната"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0---%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%B8%D1%86%D0%B0%D1%82%D0%B0-%D1%83-%D0%BD%D0%B0%D1%81-%D0%BD%D0%B0-%D0%BD%D0%B0%D0%B9-%D0%BD%D0%B8%D1%81%D0%BA%D0%B8%D1%82%D0%B5-%D0%BD%D0%B8%D0%B2%D0%B0-%D1%81%D0%BF%D0%BE-news897268.html", "text": "\"Безработицата в България през месец ноември 2019 г. се понижи до 3,7%. Това е най-ниското ниво от 2000 г., откогато \"Евростат\" разполага с данни за нашата страна\". Това съобщи премиерът Бойко Борисов във фейсбук преди минути. \"Младежката безработица в България също намалява до 7,0%, спрямо 10,7% през ноември 2018-а. И през 2020 г. продължаваме с ефективните действия, за да има добри условия на пазара на труда за българските граждани, работодателите и инвеститорите у нас\", допълни още той добрата новина. Сподели:", "date": "2020.01.11", "title": "ПЪРВО В ПИК: Премиерът Борисов с добра новина - безработицата у нас на най-ниските нива според Евростат (СНИМКА)"}
{"url": "https://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BD%D0%B0%D0%BB%D0%BE%D0%B6%D0%B8-%D0%BD%D0%BE%D0%B2%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D0%B8%D1%80%D0%B0%D0%BD-news897175.html", "text": "Администрацията на президента на САЩ Доналд Тръмп наложи нови санкции срещу Иран след ракетните удари тази седмица, пише британското издание London Evening Standard, цитиран от \"Фокус\" . Държавният секретар на САЩ Майк Помпео и Министърът на финансите на САЩ Стивън Мнучин заявиха, че новите санкции са срещу осем високопоставени ирански служителя, стоманената индустрия и други сектори. Администрацията вече възстанови всички американски санкции, които бяха смекчени заради ядреното споразумение от 2015 г. Това се случва на фона на засилено напрежение между двете страни, след като президентът Тръмп разпореди въздушен удар, който убий иранския генерал Касем Сюлеймани. Впоследствие Иран отмъсти като удари американска база в Ирак. Доналд Тръмп заяви, че неговата нация „иска мир“ с всяка страна, която се стреми към него в условията на напрежение, въпреки че заплаши със сериозен отговор, ако Иран продължи да атакува американски граждани. Вчера той заяви, че нападението срещу Сюлеймани е одобрено поради плана за „взривяване“ на американското посолство. Американският лидер обвини Сюлеймани в организиране на насилствени акции на протести в посолството на САЩ в Багдад в началото на този месец и заяви, че ако той не беше изпратил войската на САЩ за защита на посолството, демонстрантите можеха да влязат и да убият американци или да ги вземат за заложници. Това се случва на фона на обвинения срещу Иран, че е свалил украински самолет, при която катастрофа загинаха 176 души. Иран отрича това, въпреки че западните страни имат информация, че по него е била изстреляна ракета, но добавяйки, че тя е могла да бъде изстреляна неволно. Сподели:", "date": "2020.01.11", "title": "Доналд Тръмп наложи нови санкции срещу Иран"}
{"url": "https://pik.bg/%D0%BC%D0%B5%D0%B3%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BD%D0%B8%D0%B2%D0%BE%D1%82%D0%BE-%D0%BD%D0%B0-%D1%8F%D0%B7%D0%BE%D0%B2%D0%B8%D1%80-%E2%80%9E%D0%BE%D0%B3%D0%BE%D1%81%D1%82%D0%B0%E2%80%9D-%D0%BF%D0%B0%D0%B4%D0%B0-%D1%81-%D0%BF%D0%BE-%D1%81%D0%B0%D0%BD%D1%82%D0%B8%D0%BC%D0%B5%D1%82%D1%8A%D1%80-%D0%BD%D0%B0-%D0%B4%D0%B5%D0%BD-news897210.html", "text": "Нивото на язовир „Огоста” над Монтана е най-ниското регистрирано от пускането му в експлоатация, съобщава „Конкурент”. По официални данни в момента в огромния водоем има около 150 млн. кубически метра вода, което е по-малко от една трета от максималния му обем. „Всеки ден регистрираме спад на нивото с по около сантиметър. Спряна е работата и на двата ВЕЦ-а. Проблемът идва от сухите есен и зима. В региона от лятото няма нито един ден с валежи. В ниското ниво обаче няма нищо драматично”, каза областният управител Росен Белчев. Язовир „Огоста” над Монтана е вторият по големина водоем у нас. Максималният му обем е 505 милиона кубика. Това ниво обаче никога не е достигано. Собственик на язовира е земеделското министерство. През май миналата година то обяви обществена поръчка за проектиране на ремонтно-възстановителни работи на каменната облицовка на мокрия откос на язовирната стена и на повредените участъци на облицовката на отводнителния  канал след основния изпускател. За изпълнението са предвидени 64 000 лева. До момента обаче ремонтът не е започнал. “Огоста” е въведен в експлоатация в края на 1986 година. Определен е като стратегически обект с правителствено постановление от 2009 г., от значение е за националната сигурност и е част от критичната инфраструктура. Преливният му ръб е на кота 197,5 м, височината - 58,5 м. Преливникът му е за 1200 куб.метра в секунда. Сподели:", "date": "2020.01.11", "title": "МЕГА ОПАСНОСТ: Нивото на язовир „Огоста” пада с по сантиметър на ден"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D0%BD%D0%B5-%D0%B7%D0%B0%D0%BF%D0%BE%D1%87%D0%B2%D0%B0%D0%B9%D1%82%D0%B5-%D0%BD%D0%B8%D1%89%D0%BE-%D0%B2%D0%B0%D0%B6%D0%BD%D0%BE-%D0%B4%D0%BD%D0%B5%D1%81-%D0%B5-%D0%B4%D0%B5%D0%BD-%D0%B7%D0%B0-%D0%BF%D0%BE%D1%87%D0%B8%D0%B2%D0%BA%D0%B0-news897215.html", "text": "Не започвайте нищо важно, не подписвайте договори, не купувайте скъпи вещи. Благоприятно за обичайните ежедневни неща, за рутинна работа и за почивка. -Уязвими са стомаха и млечните жлези, както и дванайсетопръстникът. - При Луна в Лъв се отдават повечето дела.Може да се почувствате силни, уверени в себе си, тъй като енергийният потенциал е висок. Втората половина на деня е благоприятна за веселие, събиране с компания, празнуване. Търсете радостните мигове на живота! Бъдете снизходителни към хорските недостатъци, дръжте се „царствено”, с достойнство. Прекрасно е да раздавате подаръци. Уязвими са зрението, сърдечно-съдовата система, диафрагмата и гърбът. Избягвайте всичко, което напряга сърцето и не се преуморявайте. Да не се използват солариум и сауна през днешния ден. Този лунен ден е свързан с интуитивното познание, екстаза, преображението. Енергията е нужно да се направлява в творческото русло, да се разкрие душата в творчеството или любовта. Ден за разкрепостяване, захвърляне на задръжките и вътрешна свобода. Луната освобождава хората от стеснения и комплекси. Нищо не трябва да стига до крайност - нито покаянието, нито освобождението. Трябва да има хармония, всичко хубаво да бъде в нужната мярка и на време. В този ден забравете за всичките си грижи. Днес трябва да се лее река само от любов. Повече се веселете и се смейте! Повече се движете - танцувайте! Правете това, което ви се прави. Разрешете на малкото дете вътре във вас да празнува. Благоприятен ден за контакти, за пътуване. Бъдете разкрепостени, отдайте се на радостта от битието. Не трябва да се напрягате, да нервничите. Всяка работа трябва да носи удоволствие. Най-доброто време да си устроите малък семеен празник, да се съберете цялото семейство без повод и да се насладите на общуването. В този лунен ден е хубаво да се пие вино - най-добре червено, подгряно с подправки и мед. Може да се яде и пие всичко, но по-добре избягвайте това, от което ще ви стане тежко. Болестите на този ден имат ярко изявени симптоми, остра и дълга продължителност. в 17-ти лунен ден всячески се приветства. Това трябва да е празник за любовта и секса. Колкото повече, толкова по-добре. ще ви донесе полза, само ако не планирате големи промени. В противен случай се въздържайте. – Удачен ден за всякакви покупки. Главното условие е да изпитвате радост и да сте в приповдигнато настроение, когато придобивате закупеното. Да се вземе под внимание празния ход на Луната. Мислите не трябва да са отрицателни, бъдете благоразумни. Да се избягват проявите на егоизъм. По-малко да се спи. – Молете се за близките си, за себе си, молитвите ви ще бъдат чути. На този ден е необходимо да раздавате това, за което няма да ви е жал, което ви е излишно. В шкафа сте натрупали всякакви излишни неща, може да ги раздадете на по-бедните хора. Ден също на размяната, която трябва да е еквивалентна, равностойна. Уран излиза от ретроградност и става директен. Луната се движи на празен ход от 01:59ч до 14:17ч. Луната е в знак Рак до 14:17ч Луната преминава в знак Лъв в 14:17ч. Продължава 17 лунен ден до 17:58ч на 11 януари (от 16:52ч на 10 януари) Секса Подстригването Покупки Следва 18 лунен ден от 17:58ч на 11 януари до 19:11ч на 12 януари 27 слънчев ден Сподели:", "date": "2020.01.11", "title": "ЗВЕЗДИТЕ ГОВОРЯТ: Не започвайте нищо важно, днес е ден за почивка"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B8-%D0%BF%D1%80%D0%B5%D0%BC%D0%B8%D0%B5%D1%80-%D0%B2-%D1%80%D1%83%D0%BC%D1%8A%D0%BD%D0%B8%D1%8F-%D1%81%D0%B5-%D1%80%D0%B0%D0%B7%D0%B1%D1%80%D0%B0%D1%85%D0%B0-%D0%B7%D0%B0-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%B8-%D0%B8%D0%B7%D0%B1%D0%BE%D1%80%D0%B8-news897267.html", "text": "Премиерът на Румъния Людовик Орбан обяви, че заедно с президента Клаус Йоханис са се обединили около това, че провеждането на предсрочни парламентарни избори ще бъде най-доброто решение за Румъния, предава румънската държавна агенция Agerpres, цитирана от „Фокус”. „Президентът на Румъния и аз решихме, че най-добре за Румъния е провеждането на предсрочни избори - заяви Орбан след срещата с Йоханис. - Румънците показаха на референдума, на изборите за Европейски парламент, на президентските избори, че вече не искат социалдемократите на власт. В момента парламентът е доминиран от СДП и действа като спирачка за усилията на президента и правителството да наложат волята на народа. Абсолютно необходимо е властта да се върне на народа, гражданите да изберат своите представители и парламентът да бъде вярно огледало на предпочитанията на румънските граждани, които водят Румъния в правилна посока…“. Според него би било добре предсрочните избори да бъдат проведени заедно с местните избори. Орбан не пожела да уточни кога ще бъде направена първата стъпка за провеждането на предсрочни избори. Той спомена, че Национално-либералната партия (НЛП) е създала работна група за обсъждане на въпроса с политическите партии. Сподели:", "date": "2020.01.11", "title": "Президент и премиер в Румъния се разбраха за предсрочни избори"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%81%D0%BF%D0%B5%D1%86%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B8%D1%81%D0%BA%D0%B0-%D0%BF%D0%BE%D1%81%D1%82%D0%BE%D1%8F%D0%BD%D0%B5%D0%BD-%D0%B0%D1%80%D0%B5%D1%81%D1%82-%D0%B7%D0%B0-%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2---%D0%B4%D0%BE%D0%BA%D0%B0%D1%80%D0%B0%D1%85%D0%B0-%D0%B1%D0%B8%D0%B2%D1%88%D0%B8%D1%8F-%D0%BC%D0%B8%D0%BD%D0%B8-news897277.html", "text": "Специализираната прокуратура внесе в Специализирания наказателен съд искане за налагане на мярка за неотклонение „Задържане под стража“ на Нено Димов преди минути, съобщиха от там. Предстои защитата да се запознае с мотивите и съдът да насрочи час за делото. Към 11,20 ч. Димов бе докаран в Специализирания съд, предаде репортер на ПИК. Той дойде с бус на съдебна охрана, но бе вкаран директно в сградата през подземния паркинг, докато медиите все още не са допускани на територията на съда, преди да започне заседанието. Минути преди 12 часа стана ясно, че то ще започне в 12,30 ч., предаде още репортерът на ПИК TV Вероника Янкова от Спецсъда. Сподели:", "date": "2020.01.11", "title": "ПЪРВО В ПИК TV: Спецпрокуратурата иска постоянен арест за Нено Димов - докараха бившия министър в спецсъда (ВИДЕО/ОБНОВЕНА)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BF%D0%B5%D1%80%D0%BD%D0%B8%D0%BA-%D1%81%D1%82%D0%B0%D0%BD%D0%B8%D1%81%D0%BB%D0%B0%D0%B2-%D0%B2%D0%BB%D0%B0%D0%B4%D0%B8%D0%BC%D0%B8%D1%80%D0%BE%D0%B2-%D0%B7%D0%B0-%D0%BC%D0%B0%D1%89%D0%B0%D0%B1%D0%BD%D0%B0%D1%82%D0%B0-%D1%81%D0%BF%D0%B5%D1%86%D0%B0%D0%BA%D1%86%D0%B8%D1%8F-%D1%80%D0%B0%D0%B4%D0%B2%D0%B0%D0%BC-%D1%81%D0%B5-%D0%BD%D0%B0-%D0%B1%D1%8A%D1%80%D0%B7%D0%B0-news897126.html", "text": "- Доволен съм, разбира се. Радвам се на бързата реакция на прокуратурата. За да се види защо перничани са изправени пред това тежко изпитание. Така се прави. Против съм политици да си правят пиар акции от тежкия проблем на хората и да пресират институциите. - Да. Аз имам пряко наблюдение. Още като депутат сигнализирах от парламентарната трибуна за проблема с водата в Перник. - Не мога да коментирам конкретни детайли. Това е работа на специализираните органи. Но, когато институциите работят, ще се предотврати бездействието на определени чиновници, вместо да си вършат работата. Или пък да не вършат това, от което не разбират. - Това е едно от най-тежките решения, които съм взимал. Фестивалът \"Сурва\" е емблематичен за Перник. Всички сме израснали с него. Но здравият разум изисква той да бъде отменен.  Решението беше взето след консултация със здравния министър Кирил Ананиев. Струпването на толкова много хора - хиляди от цял свят, крие много сериозни рискове за здравето в това бедствено положение, в което се намираме. Ние не можем да осигурим вода за перничани, камо ли за още два пъти по толкова хора - гостите и участниците във фестивала. - Надявам се хората да разберат, че постъпваме правилно.  А, за местната икономика - да, разбира се, загубите ще бъдат значителни. Но се намираме в много тежко положение. През следващата година ще направим фестивал и то с много по-разнообразна програма. А сега, нека всички, които харесват обичая Сурва, да дойдат в понеделник и вторник в селата, където е автентичният обичай Сурва. Такъв, какъвто е в ЮНЕСКО. Аз ще се опитам да посетя голяма част от тържествата. - В момента започва цялостна подмяна на ВиК структурата. И това е прекрасно. Сега имаме шанс да сменим амортизираната мрежа и това ще позволи да се спре опасността от смесване на фекални с чисти води. Защото авариите крият ужасни рискове. Опасностите от смесването на фекални с чисти води може да доведе до епидемия. Затова трябва час по-скоро да направим подмяната. Имаме отпуснати от правителството пари. Прави се и ремонт на пречиствателната станция. Изпомпват се пещерните води. Правят се и сондажи. - Аз скоро се разходих до водосборния район на Чуйпетлово и до хижа \"Звездица\". За един час наваля 10 сантиметра сняг. Малко е, но все пак е нещо. Вече се радваме и на капките. Както се казва - капка по капка вир става. - Януари, февруари и март са снежни месеци. Надявам се на навали сняг. И сега, както казах, има валежи. Надеждите ни са в пролетното снеготопене през април. Тогава ще мислим за по-лек режим. Ако успеем да достигнем обем от около 14 млн. куб. м в язовир \"Студена\", може и да отменим режима. Сега трябва да се знае, че наличното количество вода е достатъчно, за да ни преведе през студените месеци. Вече има резултати от мерките, които взехме. Приходът в язовира вече е около 130 л/сек, а оттокът е близо 300 л/сек. - Това не е моя работа. Дали ще има оставки на министри, правителството трябва да си реши. Аз сигнализирах прокуратурата още на петия ден, откакто встъпих в длъжност. И имам надежди, че цялата истина ще лъсне. Сподели:", "date": "2020.01.11", "title": "САМО В ПИК! Кметът на Перник Станислав Владимиров за мащабната спецакция: Радвам се на бързата реакция на прокуратурата - така се прави, а не политици да ползват за пиар тежкия проблем на хората"}
{"url": "https://pik.bg/%D1%80%D0%B5%D0%BA%D0%BE%D1%80%D0%B4-%D0%B8%D0%B7%D0%B7%D0%B5%D1%85%D0%B0-2-%D1%82%D0%BE%D0%BD%D0%B0-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0-%D0%B2-%D0%B4%D0%B8%D0%B0%D1%80%D0%B1%D0%B5%D0%BA%D0%B8%D1%80-news897177.html", "text": "Екипи на жандармерията са предприели антинаркотична операция в сряда в рамките на операцията Къран-11, насочена срещу Кюрдската работническа партия (ПКК), съобщи днес валийството на Диарбекир. При акцията, извършена в района на град Лидже, са били иззети общо 2080 килограма марихуана. Силите за сигурност също така са иззели оръжия, муниции, 30 килограма самоделни взривни устройства и са разрушили зимни убежища на терористите от ПКК. Операцията с кодово име Къран (в превод от турски \"пречупващ\"), която е насочена срещу бойците от ПКК, започна на 17 август 2019 г. и обхваща райони в Източна и Югоизточна Турция. Кюрдската работническа партия, която води въоръжена борба срещу турската държава от 1984 г., се разглежда като терористична организация от Анкара, ЕС и САЩ. Турските сили за сигурност са иззели над 2 тона марихуана при операция в югоизточния турски окръг Диарбекир, съобщи Анадолската агенция, цитирана от БТА. Сподели:", "date": "2020.01.11", "title": "РЕКОРД: Иззеха 2 тона марихуана в Диарбекир"}
{"url": "https://pik.bg/%D0%BB%D0%B5%D0%BA%D0%B0%D1%80%D1%81%D0%BA%D0%B0-%D0%B3%D1%80%D0%B5%D1%88%D0%BA%D0%B0-%D1%83%D0%B1%D0%B8-%D0%BF%D0%B0%D1%86%D0%B8%D0%B5%D0%BD%D1%82-%D0%BD%D0%B0-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B3%D0%BE%D1%82%D0%B2%D0%B8-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5-news897140.html", "text": "Окръжна прокуратура - Видин е образувала следствено дело за причинена смърт на пациент във врачанската болница. Разследването е възложено на следовател от Окръжен следствен отдел при Окръжна прокуратура - Видин. Ръководство и надзор върху разследването се осъществява от Окръжна прокуратура - Видин, съобщава \"Булнюз\". На 11 април 2019 година К.Г. от Враца е станал жертва не лекарска грешка, която се оказала фатална за живота му. Близките на починалия пациент подали сигнал в полицията. Те потърсили помощ от органите на реда, като разказали за случилата се трагедия в семейството им. Униформените от Враца си направили отвод и проверката била възложена на колегите им във Видин. При нея установили, че поради незнание или немарливо изпълнение на правно-регламентирана дейност, представляваща източник на повишена опасност - упражняване на медицинска професия, била причинена смъртта на пациент. Сподели:", "date": "2020.01.11", "title": "Лекарска грешка уби пациент на болницата във Враца, прокуратурата готви обвинение"}
{"url": "https://pik.bg/%D0%BB%D0%B5%D0%BA%D0%B0%D1%80%D0%B8-%D1%81-%D1%82%D1%80%D0%B5%D0%B2%D0%BE%D0%B6%D0%BD%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%B3%D1%80%D0%B8%D0%BF%D1%8A%D1%82-%D0%BD%D0%B0%D1%81%D1%82%D1%8A%D0%BF%D0%B2%D0%B0-%D0%B3%D0%BB%D0%B0%D0%B2%D0%BE%D0%BB%D0%BE%D0%BC%D0%BD%D0%BE-%D0%BD%D0%B0%D0%B1%D0%BB%D0%B8%D0%B6%D0%B0%D0%B2%D0%B0-%D0%BB%D0%B8-%D0%B5%D0%BF%D0%B8%D0%B4%D0%B5%D0%BC%D0%B8%D1%8F-news897244.html", "text": "Грипните вируси настъпват. Пикът се очаква през втората половина на януари, началото на февруари.  Специалистите казват, че заболяването вече разширява и географията, и възрастовите групи.  В София, Бургас, Сливен, Русе и Смолян бяха регистрирани случаи. Има засечени вируси и от тип А, и от тип Б.  В болниците има настанени пациенти, които вече са с усложнения. Според лекари се приближаваме към пика на грипа, но за епидемия не можем да говорим. Върлуват щамове с екзотичните имена като „Бризбейн”, „Виктория” и „Канзас”. Има и регистрирани случаи на пациенти с усложнения с менингит и енцифалит. Най-уязвими са децата. В Инфекциозна болница има три деца с потвърден случай на грип – на 3, 7 и 8 години. Повечето от тях са със свински грип. „За един работен ден от 12 часа в събота и неделя около 40 човека минават през този кабинет. Те се оплакват от остра вирусна инфекция, температура, болки в гърлото,кашлица, хрема, отпадналост, болки в мускулите. Много малко от тях са с температура от 38,5 градуса”, заяви д-р Петранка Пенкова от Центъра за инфекциозни болести в ефира на Нова телевизия. „Рисковата възраст е между 1 и 5 години. Това са най-уязвимите деца. Заболяването започва внезапно с много висока температура – над 39 градуса, отпадналост. Родителят още в дома трябва да даде на детето противотемпературен препарат. Българските родители са компетентни и са наясно. Препоръчваме „Панадол”, „Нурофен” и „Аналгин”. След това трябва да отидат на лекар”, съветва тя. Доктор Пенкова очаква пикът на грипната вълна в края на януари. В Русе обстановката е динамична, но не заради грипна епидемия. „Има изолирани вируси. Те са от двата познати щама -  от тип А и от тип Б. В Русенска лаборатория има изолиран един случай. Все още грипните вируси не са толкова разпространени. Редно е човек да отиде при личния си лекар, който да прецени дали е грип или вирус”,  смята микробиологът д-р Розина Мирчева. „Според мен все още няма грипна епидемия. Няма вълна от вирусни заболявания. Няма струпване пред кабинетите на семейните лекари. Най-честите усложнения са пневмониите. В отделението има 6 човека, но не са грипни инфекции ”, обясни д-р Драганов. Сподели:", "date": "2020.01.11", "title": "ЛЕКАРИ С ТРЕВОЖНО ПРЕДУПРЕЖДЕНИЕ: Грипът настъпва главоломно, наближава ли епидемия"}
{"url": "https://pik.bg/%D0%B0%D1%80%D0%B5%D1%81%D1%82-%D1%85%D0%B2%D0%B0%D0%BD%D0%B0%D1%85%D0%B0-%D0%BF%D0%B5%D1%80%D0%BD%D0%B8%D1%88%D0%BA%D0%B8%D1%8F-%D0%BA%D1%80%D0%B8%D0%BC%D0%B8%D0%B3%D0%B5%D1%80%D0%BE%D0%B9-%D0%B4%D0%B0%D0%BD%D0%B8-%D0%BC%D0%BB%D0%B5%D0%BA%D0%BE%D1%82%D0%BE-%D0%B4%D0%B0-%D0%BF%D1%80%D0%BE%D0%B4%D0%B0%D0%B2%D0%B0-%D0%B0%D0%BC%D1%84%D0%B5%D1%82%D0%B8-news897010.html", "text": "Известният пернишки бандит Дани Млекото е бил хванат да продава амфети- Млекото е бил засечен в сряда от полицаи на Второ РУ в Перник. От полицията съобщиха, че при полицейската акция е задържан 23-годишен младеж от Перник. От него е иззето пакетче с бяло прахообразно вещество и тегло около един грам. Полевият тест показал, че това е амфетамин. Той е задържан за 24 часа с полицейска заповед. Започнати са досъдебни производства и действията по разследванията продължават, пише \"ЗаПерник\". гонил е момчета със секира Сподели:", "date": "2020.01.11", "title": "АРЕСТ: Хванаха пернишкия кримигерой Дани Млекото да продава амфети"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%B5%D0%BD-%D0%BA%D0%BB%D0%B8%D0%BF-%D0%B2%D0%BE%D0%B5%D0%BD%D0%B5%D0%BD-%D0%BA%D0%B0%D1%80%D0%B0-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B0-%D0%BB%D0%B8%D0%BD%D0%B5%D0%B9%D0%BA%D0%B0-%D0%B3%D0%B0%D0%B2%D1%80%D0%B8-%D1%81%D0%B5-%D1%81-%D0%B1%D0%BE%D0%BB%D0%B5%D0%BD-%D0%BD%D0%B0-%D1%84%D0%BE%D0%BD%D0%B0-%D0%BD%D0%B0-%D1%87%D0%B0%D0%BB%D0%B3%D0%B0-%D1%81%D0%BD%D0%B8%D0%BC%D0%BA%D0%B8%D0%B2%D0%B8%D0%B4%D0%B5-news897066.html", "text": "Скандален клип на шофьор на линейка, който се гаври в възрастен мъж, потресе потребителите в социалните мрежи. На кадрите се вижда, че в колата на Бърза помощ е надута чалга, а отзад има възрастен мъж, който лежи на носилка. Шофьорът пее и крещи, докато управлява линейката, предава Трафик нюз. От видеото се вижда,че линейката е брандирана с номер на частна бърза помощ. Наши читатели предоставиха името на шофьора, както и фирмата стопанисваща линейката. Оказва се, че това е Петър Стефанов от Пловдив, освен като шофьор е и действащ военнослужещ. Парадоксалното в случая е, че по закон военните нямат право да извършват паралелна дейност. Не е ясно кога е заснет клипът, тъй като видно от кадрите навън е все още лято. Коментарите под видеото не закъсняха. До един всичките са критикуващи. „Не искам и да си помислям, че на мястото на горкия стар човек можеше да съм аз или някой от близките ми...ами ако това сте вие или вашите близки?”; „Това сериозно ли е? Чак не мога да повярва.Сякаш е шега, в която онзи отзад се шегува и са приятели. Направо не мога да повярвам,че е възможно и чак прозорчето стои отворено, болният да слуша. Ами ако това е истина? Много ужасни мъчения разбира се до смърт”; „Това може да го направят само нашите Бай Ганьовци”; „Какви хора има? Що тъп идиот трябва да си да возиш болен човек и да се веселиш. Имайте съвест бе хора! Докато гледаш сеира на другия никога няма да се оправим! Аз ако съм на близките на човека ще го съдя” Това са само малка част от коментарите в социалните мрежи. Сподели:", "date": "2020.01.11", "title": "СКАНДАЛЕН КЛИП: Военен кара пловдивска линейка, гаври се с болен на фона на чалга (СНИМКИ/ВИДЕО)"}
{"url": "https://pik.bg/%D0%BC%D0%B0%D1%89%D0%B0%D0%B1%D0%BD%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%BC%D0%B0%D0%BD-%D1%81%D0%B8%D1%82%D0%B8-news897099.html", "text": "Мениджърът на Манчестър Сити Хосеп Гуардиола смята да направи солидни промени в отбора през лятото. Очаква се Ман Сити да освободи поне петима футболисти от настоящия състав и на тяхно място да бъдат привлечени нови попълнения, които да освежат тима, сочи информация от Острова. Твърди се, че първият, който е попаднал в черния списък на Пеп, е защитникът Николас Отаменди. Акцентира се, че Отаменди е изключително неубедителен през този сезон и в клуба вече му търсят заместник. Очаква се и някой измежду Бенжамен Менди, Александър Зинченко или Анхелиньо също да си тръгне от Сити. 34-годишният Давид Силва също се очаква да се раздели с \"гражданите\". Лерой Сане пък почти сигурно ще бъде продаден през лятото. Допълва се, че Гуардиола обмисля и промяна при централните нападатели в селекцията на Ман Сити. Сподели:", "date": "2020.01.11", "title": "Мащабни промени в Ман Сити?"}
{"url": "https://pik.bg/%D0%BA%D0%B0%D0%BA%D1%8A%D0%B2-%D0%B1%D0%B0%D1%89%D0%B0-%D1%89%D0%B5-%D1%81%D0%B8-%D1%81%D0%BF%D0%BE%D1%80%D0%B5%D0%B4-%D0%B7%D0%BE%D0%B4%D0%B8%D1%8F%D1%82%D0%B0-news896807.html", "text": "Сред жените битува спорното мнение, че бащите рядко се занимават с възпитанието на децата. На всеки зодиакален знак е присъщо определено отношение към родителската педагогика. – Максималист и идеалист. Може да посвети на любимото си чедо много сили и време. Търси оптимални варианти на отношенията дете-възрастен и често се колебае дали е постъпил правилно. Забравя бързо съмненията си. Старае се да бъде с децата си честен, взискателен, открит. Гледа на възпитанието твърде емоционално, защото самият той се чувства като дете. Лесно може да бъде експлоатиран от “питомците си” – макар че се показва твърд, всъщност не умее да казва “не” на детето си. – Ще възпитава детето си по заветите на предците, така, както са правили това родители му. Неговата линия е твърдото и взискателно отношение и може да останете с впечатление, че е възпитавал цяло поколение деца преди това. Ще апелира към опита, закона, морала и ще дава на детето си необходимите знания и умения. Неговите лични примери и забрани може да бъдат приети на нож и от детето, и от цялото семейство. Въпреки това не забравяйте, че Телец обича децата си и е надежден като скала. Той е отзивчив, добър и чувствителен и иска всичко да е отлично и „като хората“. – Той обича да развива у детето бързо мислене и съобразителност. Значително по-лесно му е да установи с отрочето си мислен контакт, да го убеди в собствените си разумни доводи, отколкото да разбере онова, което става в душата и сърцето му. Старае се да развива у детето си дипломатичност, умереност, умение да придобива повече с минимални усилия. Ще му осигурява постоянна храна за размисъл. Но идеализъм и романтика не очаквайте от него. – Обича децата и ролята си на баща в семейството. Лесно намира емоционален контакт с детето и печели доверието му. Готов е обаче да се отнесе към чедото си като към своя собственост. Планира съдбата му трезво, практично, набелязвайки далечните и близките цели. Връзката баща-дете е дълбока и продължава дълги години. – Може да стане за детето си неоспорим авторитет или да предизвика протести, които малкият човек, поради своята беззащитност, ще сдържа известно време, а това ще се отразява на психиката му и на бъдещите му отношения с възрастните. Бащата може да обича безмерно своето чедо, стига то да отговаря на неговите изисквания, иначе ще загуби всякакъв интерес. Лъвът се старае да разшири познавателните хоризонтите на отрочето му. Романтиката в отношенията и практичността са поравно. Лъвът обаче трудно разбира нюансите на възпитанието и деликатните моменти в детската психика и е способен да изпадне в крайност. – Не бърза с децата, но към бащинството се отнася сериозно. Готов е да остави възпитанието на самотек и да работи, за да може детето му да има това, което имат и другите. Приучва го към акуратност и прагматизъм, ориентира го в професионален план. На него може да се поверят грижите за физическото развитие на детето, спортното му възпитание, хигиената и храненето. Не чакайте прекалено много нежности от негова страна, но е напълно по силите му да се заеме с памперсите или алгебрата. – Създава впечатление на човек с мек характер, но възпитава децата си строго. Мечтае наследникът му да стане необикновен, изтъкнат човек. Старае се да му даде всестранно образование, дава му свобода за творчество и действие. Обича да изпълнява ролята на учител, партньор и съдия, който знае какво ще стане в бъдеще. – Бащата Скорпион може да избере за детето си метода на диктата, при което изобщо не се приемат възражения. Дълбоко в душата си Скорпионът е много привързан към потомството си, а ако показва строгост, то е само “заради реда”. По такъв начин се завоюва доверието на детето и сърцето му и то до такава степен, че майката да започне да ревнува. – За него ролята на баща е тежко и неразбираемо задължение. Той може както искрено и дълбоко да изрази своите чувства към детето си, така и бързо да махне с ръка, ако започнат да го занимават с някакъв проблем, свързан с малкото създание. Винаги иска най-доброто, но се увлича, разпилява се и в действията му няма да съзрете ред и план. Чувство за дълг, отговорност, упоритост, системен труд и грижовност – за Стрелеца това са трудни задачи. По-лесно започва да се оправя, когато децата са вече големи. Добре е да има син, защото той може да му стане приятел и другар. – Гледа сериозно на проблемите на възпитанието. Поставя пред детето цели и задачи, понякога действа сухо, оправдавайки поведението си с това, че животът е суров и прозаичен. Дълбоко в душата си е признателен на детето си и е искрен с него. Бащата се учи от детето си, а детето – от баща си. Но тук е важно едно обстоятелство – дали раждането на детето е влизало в плановете на Козирога. Ако той го е искал, става идеален баща, възпитател, по-възрастен приятел. Ако не, детето за него е пречка и той винаги ще намери начин да изразява претенции към него. – Опитва се да възпитава у детето си широта на възгледи и разнообразие на интересите. В отношенията с децата е хладен, но това е неговият стил на поведение. Има една важна особеност – умее да обича детето си, без да афишира това, ръководен от постъпките му. Не го притиска, но му обяснява своята правота, като едновременно с това остава за него по-голям приятел и другар. Водолеят мисли логично и изхожда от доводите на разума, а за детското сърце такова общуване е суховато и неемоционално. – Обича децата и често ги глези, може да съчетава необяснима придирчивост с безотговорно отношение към тях, а понякога това води до неприятни последствия. Възпитанието при него е процес, който се развива от само себе си. Ако се заеме да изпълнява родителския си дълг, прави това твърде безсистемно, което може да обърка неукрепналото мислене на малкия човек. Но от друга страна, той винаги ще разбере, какво става в душата на детето, затова най-важното е да не му разрешавате да глези децата, защото самият той ще стане част от тяхното общество. Въпреки това, този мъж не е никак лекомислен, той знае как да направи добро на детето си и ще се постарае в то да е щастливо и осигурено. Сподели:", "date": "2020.01.11", "title": "Какъв баща ще си според зодията"}
{"url": "https://pik.bg/%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%BE-%D0%B1%D1%80%D0%B0%D0%B4-%D0%BF%D0%B8%D1%82-%D0%BF%D1%80%D0%B8%D0%B7%D0%BD%D0%B0-%D0%B1%D1%80%D0%B0%D0%B4%D0%BB%D0%B8-%D0%BA%D1%83%D0%BF%D1%8A%D1%80-%D0%BC%D0%B8-%D0%BF%D0%BE%D0%BC%D0%BE%D0%B3%D0%BD%D0%B0-%D0%B4%D0%B0-%D0%B8%D0%B7%D1%82%D1%80%D0%B5%D0%B7%D0%BD%D0%B5%D1%8F-news897005.html", "text": "Брад Пит разкри, че приятелят му Брадли Купър му е помогнал да изтрезнее и да преодолее зависимостта си от алкохола. Звездата от \"Имало едно време в Холивуд\" благодари на своя приятел, че му е помогнал да преодолее алкохолната си зависимост и казва, че оттогава е \"по-щастлив\". Брад по-рано призна, че вижда борбата си с алкохола като „голяма услуга“, която е направил на себе си и призна, че е гледал на пиенето като на „бягство“. Попитан за неговата „битка с алкохола“, той отговори: „Е, аз просто го видях като злоупотреба със себе си, като бягство. До известна степен, да тогава това ми беше необходимо\". 56-годишната звезда призна, че започва да \"цени\" грешките, които е правил в живота си, защото се е учил от тях. ''Вината, с която все още се боря ... Осъзнавам го като истински акт на прошка към себе си за всички избори, които съм направил и с които не се гордея. Ценя тези погрешни стъпки, защото доведоха до някаква мъдрост, която доведе до нещо друго. Не можете да имате едното без другото. Виждам го като нещо, което в момента мога да прегърна в живота си. Но със сигурност не чувствам, че мога да получа похвала за това”, сподели той. Сподели:", "date": "2020.01.11", "title": "РАЗТЪРСВАЩО: Брад Пит призна: Брадли Купър ми помогна да изтрезнея"}
{"url": "https://pik.bg/%D0%BF%D1%8A%D1%80%D0%B2%D0%B0%D1%82%D0%B0-%D0%B6%D0%B5%D0%BD%D0%B0-%D0%BF%D0%B8%D0%BB%D0%BE%D1%82-%D1%81%D1%82%D0%B0%D0%BD%D0%B0-%D0%BF%D1%80%D0%BE%D0%B4%D0%B0%D0%B2%D0%B0%D1%87%D0%BA%D0%B0-%D0%BD%D0%B0-%D0%BF%D0%B0%D0%B7%D0%B0%D1%80%D0%B0-news897081.html", "text": "Продавачка на пазара стана първата жена пилот в България, участвала във висш фигурен пилотаж. Въпреки студеното време и минусовите температури 72-годишната Пенка Карева застава на сергия в Хасково и се опитва да припечели някой лев от ръчно изработени сурвакници. Възрастната жена винаги посреща клиентите си с усмивка и не се срамува от това, че се опитва да си помогне на малката пенсийка, за да може спокойно да си плаща месечните сметки. В Хасково Карева е една от най-известните жени, докато в национален мащаб историята е леко позабравена, пише столичен вестник. Златната дама е майстор на спорта по висш фигурен пилотаж и авиорали, а през 1975 г. участва на първата подобна балканиада, която се провежда в Хърватия. След две години години се надпреварва в Румъния, където печели второ място на Балканите. У нас Карева буквално е без конкуренция и става републикански шампион. Голямата мечта на Карева е да стане военен пилот, но в онези времена не приемат жени за тази позиция. Но това не я спира постоянно да се обучава в Бургас и Сливен, за да стане завършен майстор на висшия фигурен пилотаж. Най-често тя се носи в облаците на самолет \"Злин\". В наши дни пенсионерката често е канена в училища в Хасково, където се среща с подрастващите и им разказва за подвизите си в небето. Учениците често я засипват с любопитни въпроси, а тя с охота им отговаря. Заради тази й роля често е наричана от съгражданите си \"съвременен будител\". А за ангажимента си на пазара признава, че няма срамна работа и предпочита да се среща с хора, вместо само да си стои вкъщи. Сподели:", "date": "2020.01.11", "title": "Първата жена пилот стана продавачка на пазара"}
{"url": "https://pik.bg/%D0%B5%D0%BA%D1%88%D1%8A%D0%BD-%D1%87%D0%B5%D1%80%D0%BD%D0%B0%D1%82%D0%B0-%D0%B7%D0%BB%D0%B0%D1%82%D0%BA%D0%B0-%D1%81%D1%82%D1%80%D0%B5%D0%BB%D1%8F-%D1%81-%D0%B0%D0%B2%D1%82%D0%BE%D0%BC%D0%B0%D1%82-news897059.html", "text": "Доста заплашителни фотоси споделя Златка Димитрова, позната като Черната Златка. Моделката явно е решила да смени професията и от професионален модел ще се преквалифицира в професионален стрелец. Кадрите са от стрелбище, на което тя тренира усърдно и сменя различни огнестрелни оръжия . За да се предпази от наранявания, Златка носи специални очила, както и слушалки на ушите. Сподели:", "date": "2020.01.11", "title": "ЕКШЪН: Черната Златка стреля с автомат"}
{"url": "https://pik.bg/%D1%83%D0%B6%D0%B0%D1%81-%D0%B8-%D0%B1%D0%B5%D0%B7%D1%83%D0%BC%D0%B8%D0%B5-%D0%B8%D0%B7%D0%B2%D0%B5%D1%80%D0%B3%D0%B8-%D0%BE%D1%82%D1%80%D1%8F%D0%B7%D0%B0%D1%85%D0%B0-%D0%BA%D1%80%D0%B0%D0%BA%D0%B0%D1%82%D0%B0-%D0%B8%D0%B7%D0%B1%D0%BE%D0%B4%D0%BE%D1%85%D0%B0-%D0%BE%D1%87%D0%B8%D1%82%D0%B5-%D0%BD%D0%B0-%D0%BA%D1%83%D1%87%D0%B5-%D0%B8-%D0%B3%D0%BE-%D0%B7%D0%B0%D1%85%D0%B2%D1%8A%D1%80%D0%BB%D0%B8%D1%85%D0%B0-%D0%B4%D0%BE-%D1%8F%D0%B7%D0%BE%D0%B2%D0%B8%D1%80-news897159.html", "text": "Куче с отрязани крака и избодени очи бе открито захвърлено на брега на язовир „Студен кладенец“, съобщи Родопи 24. „Задните крака са отрязани, животното бе почти до водата“, алармираха за 24rodopi.com жители на региона, спасили животното. Кучето е било в изключително тежко състояние. Спасителите му обаче са го отвели в клиника в Кърджали, където състоянието му е било стабилизирано. По-късно кучето е откарано в Казанлък, посочват местни доброволци, които се грижат за изоставени домашни животни. Дадени са му медикаменти и имуностимуланти. „Ще подадем сигнал до прокуратурата за това зверско деяние“, посочиха пред екипа ни спасителите на животното, което получило името Лъки. Сподели:", "date": "2020.01.11", "title": "УЖАС И БЕЗУМИЕ: Изверги отрязаха краката, избодоха очите на куче и го захвърлиха до язовир"}
{"url": "https://pik.bg/%D1%88%D0%BE%D0%BA-%D0%B2-%D0%B4%D1%80%D1%8F%D0%BD%D0%BE%D0%B2%D0%BE-%D0%B7%D0%B0%D0%BB%D1%8F%D1%85%D0%B0-%D0%BC%D0%BE%D1%81%D1%82%D0%B0-%D0%BD%D0%B0-%D0%BA%D0%BE%D0%BB%D1%8E-%D1%84%D0%B8%D1%87%D0%B5%D1%82%D0%BE-%D1%81-20-%D0%BA%D1%83%D0%B1%D0%B8%D0%BA%D0%B0-%D0%B1%D0%B5%D1%82%D0%BE%D0%BD-news897084.html", "text": "Мостът на Колю Фичето в Дряново е залят с над 20 кубика бетон. Грубото посегателство над културното наследство се случва в навечерието на коледните празници. Сигналът за злоупотребата е подаден от общински съветници от града. Според тях това компрометира паметника на културата и сериозно уврежда конструкцията му. Част от местните жители знаят, че това е дарение и се прави с цел укрепване на конструкцията, но не и посегателство. \"Мостът беше тръгнал да се събаря. Дойде фирма от Трявна. Това нещо е дарение от някакъв човек от Дряново. По негова инициатива се прави. Всичко това се прави, за да не може мостът да се събори. Имаше опасност. Камъните са извадени, едвам се държеше\", каза Евтим Костулиев, жител на Дряново. Сподели:", "date": "2020.01.11", "title": "ШОК В ДРЯНОВО: Заляха моста на Колю Фичето с 20 кубика бетон"}
{"url": "https://pik.bg/%D0%BF%D0%BE%D0%BC%D0%BD%D0%B8%D1%82%D0%B5-%D0%BB%D0%B8-%D1%82%D0%B0%D0%BC%D0%B0%D1%80%D0%B0-%D1%81-%D0%B3%D0%BE%D0%BB%D0%B5%D0%BC%D0%B8%D1%8F-%D0%BD%D0%BE%D1%81-%D0%B2%D0%B8%D0%B6%D1%82%D0%B5-%D0%BA%D1%8A%D0%B4%D0%B5-%D0%B8%D0%B7%D0%BA%D0%B0%D1%80%D0%B0-%D0%BF%D1%80%D0%B0%D0%B7%D0%BD%D0%B8%D1%86%D0%B8%D1%82%D0%B5-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0%D1%82%D0%B0-%D0%BC%D0%B8%D1%81%D0%BA%D0%B0-news896769.html", "text": "На топло посрещна коледните и новогодишните празници една от най-скандалните носителки на титлата Мис България . Тамара Георгиева, по-известна като Мис Нос , е в Доминикана със семейството на половинката си. Те са отседнали в най-тузарския хотел в Пунта Кана. Миската демонстрира топ форма на плажа. Неотлъчно до нея е половинката й Стивън Роу . Милионерският наследник и Тамара са заедно от няколко години и всички очакват вече той да й предложи брак. Сподели:", "date": "2020.01.11", "title": "Помните ли Тамара с големия нос? Вижте къде изкара празниците скандалната миска"}
{"url": "https://pik.bg/%D1%81%D0%BF%D0%B0%D0%B4-%D0%BD%D0%B0-%D1%81%D1%82%D1%80%D0%BE%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news897077.html", "text": "Календарно изгладените данни показват нарастване от 1.3% на строителната продукция през ноември 2019 г. в сравнение със същия месец на 2018 година. През ноември 2019 г. индексът на произведената строителна продукция, изчислен от сезонно изгладени данни, е под равнището от предходния месец, като продукцията от гражданското/инженерното строителство намалява с 1.4%, а от сградно строителство - с 0.4. На годишна база увеличението на календарно изгладения индекс на строителната продукция през ноември 2019 г., се определя от положителния темп при сградното строителство, където ръстът е с 5.9%, докато при гражданското/инженерното строителство е регистрирано намаление с 4.5%. По предварителни данни през ноември 2019 г. индексът на продукцията в сектор „Строителство“, изчислен въз основа на сезонно изгладени данни, е с 0.8% под равнището от предходния месец. Това съобщиха от Националния статистически институт (НСИ). Сподели:", "date": "2020.01.11", "title": "Спад на строителството в България"}
{"url": "https://pik.bg/%D0%B7%D0%BE%D0%B4%D0%B8%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D0%B2%D0%B5%D1%87%D0%BD%D0%BE-%D0%BC%D1%80%D1%8A%D0%BD%D0%BA%D0%B0%D1%82-%D0%B8-%D0%BF%D0%BE%D1%81%D1%82%D0%BE%D1%8F%D0%BD%D0%BD%D0%BE-%D1%81%D0%B0-%D0%BD%D0%B5%D0%B4%D0%BE%D0%B2%D0%BE%D0%BB%D0%BD%D0%B8-news896969.html", "text": "Дори всичко да им е наред, има хора, които ще ровят до дъно за причина само и само да си намерят проблем. Те са способни да направят \"от мухата слон\", да превърнат и най-малката дреболия да изглежда като загадка на световна величина, която всички трябва да разрешават заедно с тях. Но най-често в ежедневието ще ги познаете по мрънкането и недоволството към всяко едно нещо нещо, с което ги сблъсква средата им. Склонни са да драматизират излишно и да изкарват и най-малките проблеми, които иначе могат да се разрешат за 5 минути, в колосални истории без край, за които ще говорят месеци наред след това. Твърде критични са към околните и никога не биха простили грешки, които иначе и те си позволяват да правят. Те са пример за поговорката \"рече и отсече\". Не пестят чувствата на хората, идват и ясно заявяват какво не им е наред, без да се съобразяват каква сила биха могли да имат думите им. Обичат да създават проблеми и да се правят, че ги разрешават. Ще ги познаете по това, че винаги имат хиляди идеи, но в крайна сметка - рядко поне една напълно осъществена. Те са повелителите на мрънкането и оплакването. С думите си и жалването си могат да се изкарат същински мъченици и то в ситуация, която другите изобщо не могат да осъзнаят като реален проблем. Самите те обаче нямат реалистична преценка за себе си и не се усещат как тези навици заемат една доста стабилна част от ежедневието им. Сподели:", "date": "2020.01.11", "title": "Зодиите, които вечно мрънкат и постоянно са недоволни"}
{"url": "https://pik.bg/%D1%81%D0%B2%D0%B8%D0%BB%D0%B5%D0%BD%D0%B3%D1%80%D0%B0%D0%B4-%D1%81%D0%B8-%D0%BA%D1%83%D0%BF%D1%83%D0%B2%D0%B0-%D0%B1%D0%B0%D0%B3%D0%B5%D1%80-%D0%B7%D0%B0-34-%D0%B1%D0%BE%D0%BD%D0%B0-news897013.html", "text": "Свиленград си купува техника за общинското предприятие \"Благоустрояване и озеленяване”. Търси се колесен челен товарач, за който общината ще плати 34 000 лв. Финансирането към момента не е осигурено, пари обаче ще има след отчисленията по Закона  за управление на отпадъците, става ясно от обявената обществена поръчка. За предприятието се търси и употребяван самосвал на стойност до 18 300 лв., пише още за пазарните мераци на общината \"Хасковска Марица\". Общинската фирма пое и дейността по сметосъбиране и извозване през лятото на м.г. тогава договорът с \"Волф Милениум”, която дълги години се грижеше за чистотата изтече и с нея се зае общинското предприятие. Общината депонира битовата смет на регионалната депо в Харманли. Сподели:", "date": "2020.01.11", "title": "Свиленград си купува багер за 34 бона"}
{"url": "https://pik.bg/%D1%85%D0%B0%D1%80%D1%87%D0%B8%D0%BC-%D0%BF%D0%BE-%D0%B5%D0%B4%D0%BD%D0%B0-%D1%81%D1%80%D0%B5%D0%B4%D0%BD%D0%B0-%D0%B7%D0%B0%D0%BF%D0%BB%D0%B0%D1%82%D0%B0-%D0%B3%D0%BE%D0%B4%D0%B8%D1%88%D0%BD%D0%BE-%D0%B7%D0%B0-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-news896747.html", "text": "Те са cъoтвeтнo 6,6%, 9,7% и 10,4% сочат данните на Евростат за 2018 г.Πo-гoлямa чacт oт paзxoдитe нa бългapитe ca нacoчeни ĸъм тpaнcпopтa в cpaвнeниe c дъpжaви ĸaтo Иpлaндия, Дaния, Xoлaндия, Швeция и Бeлгия. Cтpaнaтa ни e нa 11-тo мяcтo cpeд вcичĸи дъpжaви члeнĸи на Европейския съюз пo дял нa пoтpeблeниeтo зa тpaнcпopт oт oбщoтo тaĸoвa, coчaт дaнни нa eвpoпeйcĸaтa cтaтиcтичecĸa cлyжбa Eвpocтaт. Българите харчат по една средна месечна работна заплата за транспорт годишно. Сpeднo 13,3% oт oбщитe paзxoди нa дoмaĸинcтвaтa y нac пpeз 2018 гoдинa ca били нacoчeни в тaзи ĸaтeгopия. Тези нива ce дoближaвaт дo cpeднoтo нивo зa цeлия Eвpoпeйcĸи cъюз (EC), ĸoeтo e 13,2%. Сподели:", "date": "2020.01.11", "title": "Харчим по една средна заплата годишно за транспорт"}
{"url": "https://pik.bg/%D0%B2-%D1%82%D0%B5%D0%B6%D1%8A%D0%BA-%D0%BC%D0%BE%D0%BC%D0%B5%D0%BD%D1%82-%D0%B7%D0%B0-%D0%B1%D0%B0%D1%80%D1%81%D0%B0---%D0%BC%D0%B5%D1%81%D0%B8-%D1%83%D0%B4%D0%B0%D1%80%D0%B8-%D0%BC%D0%BE%D1%89%D0%BD%D0%BE-%D1%80%D0%B0%D0%BC%D0%BE-%D0%BD%D0%B0-%D0%B2%D0%B0%D0%BB%D0%B2%D0%B5%D1%80%D0%B4%D0%B5-news897106.html", "text": "Мега звездата на Барселона Лионел Меси разкритикува играта на тима в последните мачове, но пък защити треньора на Барса Ернесто Валверде. Появиха се слухове, че Ернесто скоро може да бъде уволнен. Каталунците загубиха от Атлетико Мадрид с 2:3 и не успяха да се класират на финала за Суперкупата на Испания тази кампания, след много дискусионно съдийство. \"Жалко е, че загубихме, защото играхме наистина много добре... Контролирахме мача 80 минути, но в края победата ни се изплъзна заради няколко детински грешки\", каза Меси. \"Имаме пълна вяра в треньора. Вече мислим за втората част от сезона. Трябва много да подобрим представянето си. Сега е важно да останем обединени и силни като колектив\", допълни още Лео Меси. Сподели:", "date": "2020.01.11", "title": "В тежък момент за Барса - Меси удари мощно рамо на Валверде"}
{"url": "https://pik.bg/%D0%B8%D0%BD%D0%B5%D1%81-%D0%BF%D0%BE-%D0%BC%D0%BE%D0%BD%D0%BE%D0%BA%D0%B8%D0%BD%D0%B8-%D0%B7%D0%B0-%D0%BB%D1%8E%D0%B1%D0%B8%D0%BC%D0%B8%D1%8F-%D0%B8%D0%BD%D1%82%D0%B5%D1%80-news897094.html", "text": "Отличното представяне на Интер от началото на сезона вдъхновява и феновете на тима. Небезизвестният италиански модел Инес Трокиа също не остава безразлична към играта на своите любимци. Инес не спира да споделя предизвикателни снимки в социалните мрежи, с които да радва както своите фенове, така и тези на \"нерадзурите\". Някои от последните публикации на красивата брюнетка наистина будят мъжките фантазии. Сподели:", "date": "2020.01.11", "title": "Инес по монокини за любимия Интер"}
{"url": "https://pik.bg/%D0%B7%D0%B8%D0%BC%D0%B0%D1%82%D0%B0-%D1%81%D0%B5-%D0%B7%D0%B0%D0%B2%D0%B8%D1%85%D1%80%D1%8F-%D0%B7%D0%B0%D1%81%D1%82%D1%83%D0%B4%D1%8F%D0%B2%D0%B0%D0%BD%D0%B5%D1%82%D0%BE-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D1%8A%D0%B6%D0%B4-%D0%B8-%D1%81%D0%BD%D1%8F%D0%B3-%D1%89%D0%B5-%D1%81%D0%B5-%D1%80%D0%B5%D0%B4%D1%83%D0%B2%D0%B0%D1%82-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%89%D0%B5-%D0%BF%D0%B0%D0%B4%D0%BD-news897180.html", "text": "Днес от запад облачността ще се увеличава, ще духа слаб до умерен северозападен вятър. Минималните температури ще са между минус 3° и 2°, в София около минус 1°. Такава е прогнозата на Националния институт по метеорология и хидрология. От запад облачността ще се увеличава и ще бъде по-често значителна. Ще духа слаб до умерен северозападен вятър. Привечер на отделни места в Югозападна България ще превали слаб дъжд, в планинските райони там - сняг. Максималните температури ще са между 8° и 13°, в София около 9°. Атмосферното налягане е по-високо от средното за месеца и вечерта ще започне да се повишава. Над Черноморието облачността ще е променлива. Ще духа слаб до умерен северозападен вятър. Максималните температури на въздуха ще са 10°-11°. Температурата на морската вода е 7°-8°. Вълнението на морето ще е 1-2 бала. Над планините облачността ще е променлива, често значителна. Ще духа умерен до силен северозападен вятър. Привечер в планините на Югозападна България ще завали слаб сняг. Максималната температура на височина 1200 метра ще е около 7°, на 2000 метра - около 3°. В неделя облачността ще бъде значителна и главно в Южна България ще превали слаб дъжд, в планините, главно в Рило-Родопската област - сняг. Във високите котловинни полета на Западна България още през нощта срещу неделя дъждът ще премине в сняг. Северозападният вятър ще отслабне, до вечерта в повечето райони в западната половина от страната и ще стихне, а в източната - ще се ориентира от север-североизток. В началото на следващата седмица отново ще се установи предимно слънчево и спокойно време. От запад ще започне ново затопляне. На места по поречието на Дунав, в котловините и низините, преди обяд ще бъде с намалена видимост, а температурите в тези райони ще остават по-ниски. Сподели:", "date": "2020.01.11", "title": "ЗИМАТА СЕ ЗАВИХРЯ: Застудяването продължава, дъжд и сняг ще се редуват, температурите ще паднат до минус 3 градуса"}
{"url": "https://pik.bg/%D1%84%D1%80%D0%B0%D0%BD%D1%86%D0%B8%D1%8F-%D0%BF%D0%BE%D0%BC%D0%B0%D0%B3%D0%B0-%D0%B7%D0%B0-%D1%80%D0%B5%D1%81%D1%82%D0%B0%D0%B2%D1%80%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%BA%D1%8A%D1%89%D0%B0-%D0%BF%D0%B0%D0%BC%D0%B5%D1%82%D0%BD%D0%B8%D0%BA-%D0%BD%D0%B0-%D0%BA%D1%83%D0%BB%D1%82%D1%83%D1%80%D0%B0%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news896993.html", "text": "Къща-паметник на културата в Пловдив, в която през 1833 г. е отседнал поетът Алфонс дьо Ламартин, ще бъде реставрирана със средства от България и Франция. Къщата е една от най-големите в Стария град, но от години стои затворена заради лошото й състояние. Предвижда се след възстановяването тя да бъде отворена за туристи. 36 000 лв са осигурени от българската държава за проект за реставрация. Водени са преговори Франция да подпомогне финансово извършването на самите дейности. Сподели:", "date": "2020.01.11", "title": "Франция помага за реставрацията на къща-паметник на културата в Пловдив"}
{"url": "https://pik.bg/%D0%B3%D0%BE%D0%BB%D1%8F%D0%BC-%D0%BF%D1%80%D0%B0%D0%B7%D0%BD%D0%B8%D0%BA-%D0%B4%D0%B2%D0%B5-%D0%BC%D0%BD%D0%BE%D0%B3%D0%BE-%D1%85%D1%83%D0%B1%D0%B0%D0%B2%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B8%D0%BC%D0%B5%D0%BD%D0%B0-%D1%87%D0%B5%D1%80%D0%BF%D1%8F%D1%82-%D0%B0-%D1%86%D1%8A%D1%80%D0%BA%D0%B2%D0%B0%D1%82%D0%B0-%D0%BF%D0%BE%D1%87%D0%B8%D1%82%D0%B0-%D1%81%D1%8A%D0%B7%D0%B4%D0%B0%D1%82%D0%B5%D0%BB%D1%8F-%D0%BD%D0%B0-%D0%BC%D0%B0%D0%BD%D0%B0%D1%81-news897188.html", "text": "Кападокия, която станала люлка на източното православно богословие чрез благодатното творчество на най-великите църковни учители и св. Отци, подарила на християнството и този велик първоучител на иноческия подвиг. Преподобни Теодосий Велики се родил в село Магарион в Кападокия. Благочестивите му родители посрещнали явяването му на света като дар на Провидението и затова го нарекли Теодосий - \"от Бога даден\" (Богдан). Възпитан в съвършено благонравие и просветен от постоянно четене на Словото Божие, младият Теодосий пламнал от свещена ревност да служи на Христа. Усърдно се молил на Бога да му посочи истинския път. Св. Теодосий Велики пръв въвел общежитийната форма на монашеския подвиг и затова е наречен \"началник на общежитието\". Така го наричат житиеписците още и затова, защото в 493 г. йерусалимският патриарх го назначил за общ архимандрит на всички общежитийни манастири в Палестина, докато на св. Сава Освещени (439-532 г.) поверил надзора над пустинниците. Като се подвизавал в знаменития си манастир и се грижел за спасението на стотиците си духовни чеда, св. Теодосий Велики не отминавал и вселенските грижи на св. Църква за чистотата на православната вяра. Привърженикът на монофизитите император Анастасий (591-618 г.) се опитал да използва високия авторитет на св. Теодосий. Той изпратил на православния игумен дар от 30 литри злато, като знак на усърдие за неговата обител. Великият старец не обидил с отказ приноса на заблудения император, но когато станало дума за спорните въпроси на вярата, той се отправил за Йерусалим и от амвона произнесъл отлъчване от Църквата на всички, които не поставяли IV Вселенски събор в Халкидон от 451 г. и неговите вероопределения наравно с решенията на първите три Вселенски събора. Като не се задоволил с това, отшелникът напуснал строгото си уединение и обиколил селищата на Палестина, за да утвърждава навсякъде Православието и да изкоренява ересите. Заради това той бил изпратен на заточение, но след скоропостижната смърт на император Анастасий, той отново се върнал в своята лавра. Преподобни Теодосий Велики предузнал смъртта си няколко години преди да нaпусне този свят и съобщил за това на трима обичани от него епископи. Не много преди своята кончина той наредил един ден да ударят камбаната за молитва и разплакан съобщил на братята: \"Молете се, отци и братя, молете се! Божият гняв посети Изтока!\" В същото време Антиохия била разрушена от земетресение... Св. Теодосий бил погребан във Витлеемската пустиня, където започнал своето подвижничество. Славата на нови чудотворства украсила неговото отминаване в блажената вечност. - Както през първите векове на християнството мъченичеството послужило за утвърждаване на Църквата, така монашеството станало опора на Църквата през следващите времена. Преминало различни форми в своето развитие, християнството дължи на преподобни Теодосий Велики (424-529 г.) създаването и образцовото устройство на първите общежителни манастири. Сподели:", "date": "2020.01.11", "title": "ГОЛЯМ ПРАЗНИК: Две много хубави български имена черпят, а Църквата почита създателя на манастирите"}
{"url": "https://pik.bg/%D0%BE%D1%82%D1%80%D1%8F%D0%B7%D0%B0%D1%85%D0%B0-%D0%B4%D0%B5%D1%82%D1%81%D0%BA%D0%B8%D1%82%D0%B5-%D0%BD%D0%B0-350-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%B0-%D0%BE%D1%82-%D0%B2%D0%B0%D1%80%D0%BD%D0%B0-news897057.html", "text": "351 семейства от Варна, в които се отглеждат 376 деца, са със спрени детски надбавки за една година, съобщи за радио \"Варна\" Адриана Григорова, която е директор на Дирекция \"Социално подпомагане\". Помощта е спряна съгласно промяната в Закона за семейни помощи за децата, която влезе в сила от 31 юли 2019 година. Според нея семействата, чийто деца са направили пет неизвинени отсъствия от училище за един месец или са отсъствали три дни от задължителната предучилищна подготовка по неуважителни причини, се наказват със спиране на надбавката за една година. До сега наказанието беше за един месец. \"Родителите знаят за промените в закона и за наложената им санкция\", уточни Адриана Григорова. Средномесечният доход е увеличен от 1 януари 2020 година с 10 лв. и от 400 лв. вече е 410 лв. Размерът на месечната надбавка за едно дете е 40 лв., а за две деца – 90 лв. Право на помощта имат и семействата със среден доход на месец до 510 лева, но те получават  80% от сумата за детската надбавка. Сподели:", "date": "2020.01.11", "title": "Отрязаха детските на 350 семейства от Варна"}
{"url": "https://pik.bg/%D0%BF%D0%BE%D1%87%D0%B8%D0%BD%D0%B0-%D1%81%D1%83%D0%BB%D1%82%D0%B0%D0%BD%D1%8A%D1%82-%D0%BD%D0%B0-%D0%BE%D0%BC%D0%B0%D0%BD-news897216.html", "text": "Султанът на Оман Кабус бен Саид е починал късно снощи, предаде „Ройтерс”, цитирана от БТА и Нова телевизия Подкрепяният от Запада 79-годишен султан Кабус управляваше арабската държава от Залива, откакто завзе властта с безкръвен преврат през 1970 г. с помощта на бившата колониална сила Великобритания. Кабус няма деца и не е посочил публично наследник. Декрет от 1996 г. гласи, че управляващата фамилия ще избере наследник до три дни след овакантяването на трона. Ако те не успеят да се споразумеят, съвет от военни и представители на силите за сигурност, шефовете на висши съдилища и на двете камари на парламента ще издигнат на власт лицето. Неговото име е било написано тайно от султана в запечатано писмо. Сподели:", "date": "2020.01.11", "title": "Почина султанът на Оман"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%BC%D1%8A%D0%BB%D0%BD%D0%B8%D1%8F-%D1%81%D0%B8%D0%BD%D0%B8%D1%82%D0%B5-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%BE%D1%82%D0%BA%D0%B0%D0%B6%D0%B0%D1%82-%D0%BE%D1%82-%D1%82%D0%B8%D0%B0%D0%BC-news897083.html", "text": "Левски е на път да се откаже от един от основните си футболисти. Става дума за полузащитника Хали Тиам. Сенегалецът е с изтичащ договор с клуба през лятото и на този етап не го е подновил. \"Топспорт\" информира, че \"сините\" губят търпение към дефанзивния халф и неговия агент. Хали е получил подобрено предложение за нов контракт, но размотава ръководството на Левски с отговора си. Сочи се, че от \"Герена\" ще изчакат още няколко дни Тиам, след което офертата към него вече няма да е актуална. Нещо повече, твърди се, че треньорът Петър Хубчев е бил категоричен, че ако \"сините\" се подсилят с желаните от клуба нови попълнения, то сенегалецът Тиам ще се превърне в резерва. Визира се, че идеята на Хубчев е да подмени изключително много халфовата линия на отбора. В тима вече бе привлечен Симеон Славчев. Сподели:", "date": "2020.01.11", "title": "ФУТБОЛНА МЪЛНИЯ: \"Сините\" може да се откажат от Тиам..."}
{"url": "https://pik.bg/%D1%82%D0%BE%D0%BF-%D1%8F%D1%81%D0%BD%D0%BE%D0%B2%D0%B8%D0%B4%D0%BA%D0%B0%D1%82%D0%B0-%D0%B3%D1%8E%D0%BA%D1%87%D0%B5%D0%BD-%D0%B1%D1%83%D0%BC-%D0%BD%D0%B0-%D1%81%D0%B2%D0%B0%D1%82%D0%B1%D0%B8-%D0%B8-%D0%B1%D0%B5%D0%B1%D0%B5%D1%82%D0%B0-%D0%BF%D1%80%D0%B5%D0%B7-2020-%D0%B0-%D0%BC%D0%B0%D1%80%D1%82-%D1%89%D0%B5-%D0%B1%D1%8A%D0%B4%D0%B5-%D0%BD%D0%B0%D0%B9-%D1%82%D1%80%D1%83%D0%B4%D0%B5%D0%BD-%D0%B7%D0%B0-%D0%B1%D1%8A%D0%BB%D0%B3%D0%B0-news897241.html", "text": "Илиана Чаушева, по-известна като Гюкчен, е родена в град Пещера. Ясновидката е потомствена лечителка вече седмо поколение, психолог, специалист по традиционни системи за лечение с елементи на енергоинформатика. В началото на всяка година тя прави безпогрешна прогноза за идните 12 месеца както в национален, така и в международен план. По нейни думи 2020 година ще бъде като предходната 2019-а. Гюкчен смята, че ще се разминем със сериозни бедствия. „България е застрахована от такива катаклизми. През пролетта и през август ще има бедствия, но не са толкова застрашаващи. Трябва да се изчистят коритата на реките за пролетта и трябва да се вземат сериозни мерки, за да не остане някое село пак под вода“, казва гадателката. Според нея светът вече е навлязъл в икономическа криза, но 2020 година финансово ще бъде добра за българите. „През 2021 година ще има атаки по нашите банки, но се надявам да не стигаме до голям крах. 2020 година е добра за българите, ако се обърнат в личен аспект и работят върху себе си, за да върнат доброто в себе си – тази година ще бъде рестартова за тях\", смята Гюкчен. Тя прогнозира, че новата година ще бъда съдбоносна за Европа, тъй като до финала й ще се реши кой остава и кой си тръгва от Европейския съюз. На фона на множеството протести в България през миналата година Гюкчен пророкува, че в това отношение новата ще бъде по-спокойна и мирна. Чаушева обяснява, че вероятно март ще бъде най-стресов за българите. „2020-а е лична година за хората. Те трябва да работят в личен аспект, вътре в семейството си, за да могат да си върнат семейните ценности. Това е годината на семейството, на просперитета на фамилията. Който не е семеен, може да се ожени, който няма деца, може да има. Това е много силна година в личен аспект, не в политически. Всяко семейство, което иска да промени нещо в живота си и да тръгне към по-добро, сега е моментът да го направи. Проблемите трябва да се решат до март, защото дотогава над България има много тежки вибрации и това не рикошира в политиката, а върху семействата. Трябва по-плавно да мине този период, защото той е на разногласията. Тежките вибрации притискат хората и те изпадат в депресии. Ако хората пренасочат вниманието си от безпаричието и скандалите, в следващите 10 години могат да програмират семейството да бъде в отлична форма\", обяснява ясновидката. В световен мащаб Гюкчен прогнозира, че конфликтите в Сирия ще продължат и ще се задълбочат. Според нея бежанската вълна ще продължи чак до 2036 година. „Всичко е заради петрола. Заради черното злато се води войната. Трета световна война съществува, просто се води по друг начин“, заявява гадателката. Сподели:", "date": "2020.01.11", "title": "Топ ясновидката Гюкчен: Бум на сватби и бебета през 2020-а, март ще бъде най-труден за българите"}
{"url": "https://pik.bg/%D0%B1%D1%83%D1%80%D0%B3%D0%B0%D1%81-%D0%BD%D0%B0%D0%B3%D1%80%D0%B0%D0%B6%D0%B4%D0%B0%D0%B2%D0%B0-%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80-%D1%81%D0%BF%D0%B0%D1%81%D0%B8%D0%BB-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80%D0%BA%D0%B0-%D0%BE%D1%82-%D1%83%D0%B4%D0%B0%D0%B2%D1%8F%D0%BD%D0%B5-news897154.html", "text": "Инцидентът се е случил на 7 ноември. 17-годишна тийнейджърка изпаднала в безпомощно състояние в морето в района на Моста. Съвсем случайно наблизо се оказал 42-годишен бургазлия, който реагирал бързо, скочил в студените води и успял да извади удавничката на брега и да повика властите. Спасителят се казва Валентин Иванов, служител в бургаската Регионална дирекция \"Пожарна безопасност и защита на населението\" и това далеч не е първия случай, в който той се проявява като спасител, обръщат внимание вносителите на докладната записка - Георги Дракалиев и Николай Стоянов, предаде \"Булфото\". Общински съветници предлагат бургаския пожарникар Валентин Иванов да бъде удостоен с Почетна значка  на Община Бургас. 42-годишният бургазлия спасил от удавяне момиче. Сподели:", "date": "2020.01.11", "title": "Бургас награждава пожарникар, спасил тийнейджърка от удавяне"}
{"url": "https://pik.bg/%D0%B4%D0%B0%D0%BD%D1%8A%D0%BA-%D1%83%D0%B8%D0%BA%D0%B5%D0%BD%D0%B4%E2%80%9C-%D0%B2%D0%BA%D0%B0%D1%80%D0%B0-%D0%B2-%D1%85%D0%B0%D0%B7%D0%BD%D0%B0%D1%82%D0%B0-16-%D0%BC%D0%BB%D0%BD-%D0%BB%D0%B5%D0%B2%D0%B0-news896989.html", "text": "Спрямо година по-рано начислените данъци за „Уикенд“ са с 2 млн. по-малко. През 2018 г. те са се равнявали на 17 452 790 лв. При начислените данъци върху разходите в натура, свързани с лично ползване, е налице увеличение от 14 606 993 лв. до ноември 2018 г. до 15 678 597 лв. до предпоследния месец на тази година. Според експерти обаче сумите и по двете точки може да са по-големи, тъй като не всеки декларира за какво използва фирменото имущество. В Закона за корпоративното подходно облагане (ЗКПО) е разписано подробно как се определят данъчните ставки, въз основа на които се формира налогът. Така за служебните коли данъкът се разпределя равномерно - по 50%, между работодател и работник. Данъчната ставка за телефоните и компютрите е 20%. Това означава, че ако една фирма декларира, че някой от автомобилите й се ползва и за лични нужди, тя ще трябва да плати половината от ДДС-то върху стойността на автомобила. Такъв принцип действа във Великобритания, Естония, Латвия, Полша и Румъния. Почти 16 млн. лв. или 15 560 813 лв. са начислените суми за доставки на стоки и услуги за лични нужди, по-известно като данък \"Уикенд“, показват данните на НАП. Сподели:", "date": "2020.01.11", "title": "Данък \"Уикенд“ вкара в хазната 16 млн. лева"}
{"url": "https://pik.bg/%D0%BC%D0%B2%D1%80-%D1%81-%D0%BF%D1%8A%D1%80%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B7%D0%B2%D0%B5%D1%80%D1%81%D0%BA%D0%BE%D1%82%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%BD%D0%B0-%D0%BC%D0%BE%D0%BC%D0%B8%D1%87%D0%B5-%D0%B2-%D0%B3%D0%B0%D0%BB%D0%B8%D1%87%D0%B5-%D1%81%D0%BD%D0%B8%D0%BC%D0%BA%D0%B8-news897291.html", "text": "Криминалисти работят по установяване на всички обстоятелства около тежко криминално престъпление в село Галиче, съобщиха официално от МВР. Сигнал за открито тяло на 18-годишно момиче в дома му  в село Галиче е подаден тази сутрин, около 8.40 часа. Веднага на място са изпратени екипи на полицията и бърза помощ. В момента се извършва оглед на място. По първоначални данни няма следи за проникване с взлом в къщата. По случая е образувано досъдебно производство. Предприети са оперативни действия под ръководството  на прокуратура. Сподели:", "date": "2020.01.11", "title": "МВР с първи разкрития за зверското убийство на момиче в Галиче (СНИМКИ)"}
{"url": "https://pik.bg/%D0%BE%D1%81%D1%82%D0%B0%D0%B2%D0%BA%D0%B0-%D0%BD%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%BD%D0%B0-%D0%BC%D0%B0%D0%BB%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-news897222.html", "text": "Премиерът на Малта Джоузеф Мускат заяви, че е платил \"най-високата политическа цена за един мрачен епизод\" - намек за убийството на разследващата журналистка Дафне Каруана Галиция, което доведе до масови протести и искания за оставката му, предаде „Асошиейтед Прес”, цитирана от БТВ. \"Съжалявам за смъртта на Каруана Галиция, една майка, която бе убита заради това, в което вярваше, и което пишеше\", заяви Джоузеф Мускат в прощалната си реч на церемония, организирана от неговата Лейбъристка партия, която днес трябва да избере неговия приемник. Премиерът добави, че и той е пострадал от написаното от журналистката, но това не може да се сравни със страданията на нейното семейство. Мускат обяви на 1 декември, че ще подаде оставка като лидер на управляващата Лейбъристка партия и премиер, но я отложи с шест седмици, докато тече процесът на избор на нов партиен лидер. Бурно аплодиран от стотици привърженици по време на речта, Мускат заяви, че ще остане в парламента и ще продължи да работи за подобряване на човешките права. По време на неговия мандат правителството въведе легален еднополов брак. Във фразата за личната политическа цена, която е платил, Мускат не спомена директно убийството. Той каза, че е решил да се оттегли, когато осъзнал, че неговото присъствие повече не е позитивно за Малта. Вицепремиерът Крис Ферне и депутатът Роберт Абела са конкуренти да заемат мястото му начело на партията, която има солидно мнозинство в парламента. Този, който бъде избран за нов лидер на партийните избори днес, ще стане премиер, а Мускат ще се оттегли през следващите дни. И двамата кандидати обещаха да работят, за да върнат общественото доверие към правителството чрез утвърждаване на върховенството на закона и да възстановят репутацията на страната, но и двамата се въздържаха да критикуват Мускат. Сподели:", "date": "2020.01.11", "title": "Оставка на премиера на Малта заради убийството на журналист"}
{"url": "https://pik.bg/%D0%BF%D0%B0%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B4%D1%8A%D0%BB%D0%B3%D0%BE%D0%BE%D1%87%D0%B0%D0%BA%D0%B2%D0%B0%D0%BD%D0%B8%D1%8F%D1%82-%D0%B1%D0%BE%D0%B9-%D0%B4%D0%B6%D0%BE%D1%88%D1%83%D0%B0---%D0%BF%D1%83%D0%BB%D0%B5%D0%B2-%D0%B8%D0%B7%D0%B3%D0%BB%D0%B5%D0%B6%D0%B4%D0%B0-news897075.html", "text": "Кубрат Пулев най-вероятно ще е следващият съперник на Антъни Джошуа. \"Скай Спортс\" визира, че двамата боксьори и техните представители вече преговарят за осъществяване на срещата. Кобрата е задължителен претендент за един от шампионските колани, който в момента е притежание на Джошуа. Пред Антъни обаче стои въпрос и със задължителна защита на друг пояс при най-тежките на професионалния ринг. \"Беше ни казано, че щабовете на Пулев и Джошуа преговарят и са поискали крайният срок да бъде удължен до 31 януари\", заявява говорител на федерацията, в която Кубрат Пулев в момента е задължителен претендент за титлата при най-тежките. Така дългоочакваният бой между Антъни и Кубрат изглежда все по-осъществим, защото претендентът в другата визирана организация украинецът Александър Усик пък се насочва към следващ противник - различен от Джошуа. Сподели:", "date": "2020.01.11", "title": "ПАРЕЩА ТЕМА: Дългоочакваният бой Джошуа - Пулев изглежда..."}
{"url": "https://pik.bg/%D1%80%D0%B5%D0%BA%D0%BE%D1%80%D0%B4%D0%BD%D0%BE-%D0%B2%D0%B8%D1%81%D0%BE%D0%BA%D0%B8-%D0%BF%D1%80%D0%B8%D1%85%D0%BE%D0%B4%D0%B8-%D0%B2-%D0%BD%D0%B0%D0%BF-%D0%BF%D1%80%D0%B5%D0%B7-2019-%D0%B3-news897292.html", "text": "23 милиарда и 870 млн. лв. са общите постъпления от данъци и осигурителни вноски по сметките на Националната агенция за приходите за 2019 г. Това сочат данните на приходното ведомство. Сумата е с рекордните 2,8 млрд. лв. повече спрямо постъпленията през 2018 г. и с около 628 млн. лв. над планираното за годината. Данъчните приходи възлизат на 13,3 млрд. лв., като от данъка върху доходите на физическите лица в хазната са влезли над 3,6 млрд. лв.. Постъпленията от корпоративни данъци са 2,8 млрд. лв., а нетните приходи от ДДС възлизат на 6,8 млрд. лв. Осигурителните вноски, постъпили в бюджета, са общо 10,3 млрд. лв., в това число 6,2 млрд. лв. вноски за държавното обществено осигуряване, 2,6 млрд. лв. здравно-осигурителни вноски и 1,5 млрд. лв. за допълнително задължително пенсионно осигуряване. „Приходите в НАП са на рекордно високо ниво през 2019 г., като увеличението им значително изпреварва ръста на БВП. Увеличават се както доброволно внесените суми, така и тези, акумулирани в производство по събиране. Благодаря на целия екип на НАП за професионалната работа и отличните резултати. Благодаря и на данъкоплатците, които добросъвестно и честно спазват законовите изисквания. Ще запазим фокуса си към подобряване на общественото доверие и справедлива среда за правене на бизнес “, каза по повод приходите на НАП изпълнителният директор на агенцията Галя Димитрова. Сподели:", "date": "2020.01.11", "title": "Рекордно високи приходи в НАП през 2019 г."}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8%D1%8F%D1%82-%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-%D0%BF%D0%BE%D0%B8%D1%81%D0%BA%D0%B0-%D0%B4%D0%B0-%D0%B3%D0%BE-%D0%BF%D1%83%D1%81%D0%BD%D0%B0%D1%82-%D0%B8-%D0%B7%D0%B0%D1%8F%D0%B2%D0%B8-%D0%BF%D1%80%D0%B5%D0%B4-%D1%81%D0%BF%D0%B5%D1%86%D1%81%D1%8A%D0%B4%D0%B0-%D1%81%D1%8A%D0%B2%D0%B5-news897228.html", "text": "Специализираният съд решава мярката за неотклонение на бившия министър на околната среда и водите Нено Димов, който бе доведен по-рано тази сутрин от Съдебна охрана, както ПИК TV показа ексклузивно. В началото на заседанието стана ясно, че бившият министър е пожелал да не бъде сниман и затова медиите остнаха извън залата. Заседанието започна в 12,30 ч. по план и се очаква в ранния следобед да стане ясно решението на съда за мярката му за неотклонение. Спецпрокуратурата поиска Нено Димов да остане за постоянно в ареста. Сред мотивите на прокурор Ангел Кънев е фактът, че ако Димов остане навън, може да повлияе на свидетели. Вече има разпитани такива от МОСВ, стана ясно по време на заседанието. Доказателствата по делото пък са вече 59 тома. Пред съда Нено Димов заяви, че е изпълнявал съвестно задълженията си на министър. Защитата му пледира, че той е разчитал на експертизата на специалисти от министерството и ВиК, а данните за нивото на язовирите се получавали от зам.-министър Красимир Живков. В 14,30 часа съдът се оттегли, за да вземе решение и то ще стане ясно след час, съобщи репортерът на ПИК TV Вероника Янкова от спецсъда. Нено Димов беше задържан в четвъртък по време на мегаакция на прокуратурата, ДАНС, КПКОНПИ и МВР заради водната криза в Перник и в София в Министерството на околната среда и водите, където бе извършен обиск и изземане на документи. Бяха претърсени и двете жилища на Нено Димов, а привечер той бе отведен с полицейско задържане от 24 часа в Трето РПУ, където прекара нощта в самостоятелна килия. Вчера Специализираната прокуратура обяви, че повдига обвинение на Нено Димов за умишлена безстопанственост в условия на продължаващо престъпление, тъй като в течение на 20 месеца не е предприел никакви мерки за овладяване на водната криза в Перник, въпреки ежемесечните сигнали от местното ВиК и областната управа, че водата в язовир \"Студена\" критично намалява и застрашава населението с безводие. Въпреки това Нено Димов е продължил да разрешава използването на вода за индустриални цели на \"Стомана - Перник\" и на още няколко предприятия. Министърът на околната среда и водите е единственият, който има право всеки месец да подписва количествата вода, които ще се изразходват в даден регион, той като използването на водата е част от националната сигурност на държавата. Междувременно Нено Димов написа оставката си от министерския пост в ареста, а тя беше отнесена в Министерския съвет и приета от премиера Бойко Борисов. Вицепремиерът  Красимир Каракачанов и лидер на ВМРО, от чиято квота Димов стана министър в коалиционното правителство на ГЕРБ и Обединените патриоти, нарече ареста му \"показно убийство на политическа кариера\". Сподели:", "date": "2020.01.11", "title": "ИЗВЪНРЕДНО В ПИК TV! Арестуваният Нено Димов поиска да го пуснат и заяви пред Спецсъда: Съвестно изпълнявах задълженията си! Вижте ПЪРВИ СНИМКИ (ОБНОВЕНА)"}
{"url": "https://pik.bg/%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D0%B5-%D0%BE%D0%BF%D0%B8%D1%82%D0%B0%D0%BB-%D0%B4%D0%B0-%D0%BE%D1%82%D1%81%D1%82%D1%80%D0%B0%D0%BD%D0%B8-%D0%BE%D1%89%D0%B5-%D0%B5%D0%B4%D0%B8%D0%BD-%D0%B8%D1%80%D0%B0%D0%BD%D1%81%D0%BA%D0%B8-%D0%BA%D0%BE%D0%BC%D0%B0%D0%BD%D0%B4%D0%B8%D1%80-news897229.html", "text": "Съединените щати са се опитали да ликвидират висш ирански командир с тайна операция в Йемен миналата седмица, която обаче била неуспешна, потвърдиха анонимни американски представители, цитирани от „Ройтерс” и „Асошиейтед Прес”, съобщава БНР. За неуспешния удар в Йемен най-напред съобщи в. \"Вашингтон пост\". Ударът бил нанесен същия ден, в който в Багдад с дрон бе ликвидиран иранският генерал Касем Сюлеймани. Според анонимни източници мишена на неуспешната тайна операция на специалните части e бил Абдул Реза Шахлаи, високопоставена фигура в иранския корпус на Гвардейците на ислямската революция. Той, като и ген. Сюлеймани, са фигурирали в одобрен списък на военни цели, което говори за целенасочено усилие на САЩ да неутрализират ръководството на силите Ал Кудс (външните операции на иранския корпус), след като ги обявиха за терористична организация. Източниците не разкриват как точно се е провалила операцията. Говорител на Пентагона заяви, че Министерството на отбраната \"е запознато с информацията за въздушен удар на 2 януари в Йемен, отдавна признат като безопасно убежище за терористи и други неприятели на САЩ\", но министерството \"не коментира предполагаеми операции в региона\". Държавният департамент, в началото на миналия месец, обяви награда от 15 млн. долара за информация, водеща до пресичане на финансирането на организацията, включително за Шахлаи, който има ключова роля. Според институцията, той има дълга история на участие в атаки срещу американци и американски съюзници по света, планирал е многобройни убийства срещу коалиционните сили в Ирак, осигурявал е доставка на експлозиви и оръжия на шиитски милиции и е организирал неуспешния заговор за убийство на саудитския посланик във Вашингтон през 2011 г. Шахлаи е контролирал финансовите потоци, предназначени за вербуване на изпълнители за заговора, като е одобрил 5 млн долара за цялата операция, според министерството на финансите на САЩ. Президентът на Съединените щати Доналд Тръмп потвърди, че иранският генерал Касем Сюлеймани, който бе убит по негова заповед преди седмица, е планирал атаки срещу четири американски посолства. Той обясни защо САЩ са атакували Сюлеймани в интервю за телевизия „Фокс” вчера. \"Те си бяха наумили да взривят нашето посолство – каза Тръмп. - При това той имаше предвид повече от едно посолство\". Не е ясно дали Шахлаи е бил част от този по-широк заговор, посочва „Ройтерс”. Сподели:", "date": "2020.01.11", "title": "Вашингтон е опитал да отстрани още един ирански командир"}
{"url": "https://pik.bg/%D0%B8%D1%80%D0%B0%D0%BD-%D0%BF%D1%80%D0%B8%D0%B7%D0%BD%D0%B0-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B8%D1%8F%D1%82-%D1%81%D0%B0%D0%BC%D0%BE%D0%BB%D0%B5%D1%82-%D0%B5-%D1%81%D0%B2%D0%B0%D0%BB%D0%B5%D0%BD-%D1%81%D0%BB%D1%83%D1%87%D0%B0%D0%B9%D0%BD%D0%BE-%D0%B2-%D1%80%D0%B5%D0%B7%D1%83%D0%BB%D1%82%D0%B0%D1%82-%D0%BD%D0%B0-%D1%87%D0%BE%D0%B2%D0%B5%D1%88%D0%BA%D0%B0-%D0%B3%D1%80%D0%B5%D1%88%D0%BA%D0%B0-news897207.html", "text": "Украинският пътнически \"Боинг\", който катастрофира близо до Техеран, е случайно свален в резултат на \"човешка грешка\". призна Генералният щаб на въоръжените сили на Иран. Според изявлението, самолетът е бил обстрелян, тъй като е летял в близост до военно съоръжение на Ислямския революционен гвардейски корпус, поставено в готовност заради възможен отговор на САЩ на ракетните атаки срещу американски бази в Ирак. От своя страна иранският външен министър Джавад Зариф написа в Twitter, че \"човешка грешка по време на криза, провокирана от американския авантюризъм\" е довела до катастрофата. Той изрази своите съболезнования и извинения на семействата на загиналите 176 души в самолетната катастрофа. Сподели:", "date": "2020.01.11", "title": "Иран призна: Украинският самолет е свален случайно в резултат на \"човешка грешка\""}
{"url": "https://pik.bg/%D0%B8%D0%B7%D0%BF%D1%80%D0%B0%D0%B2%D1%8F%D1%82-%D0%BF%D1%80%D0%B5%D0%B4-%D1%81%D1%8A%D0%B4%D0%B0-%D1%88%D0%BE%D1%84%D1%8C%D0%BE%D1%80-%D1%83%D0%B1%D0%B8%D0%BB-18-%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D1%81%D0%B8-%D0%BF%D1%80%D0%B8%D1%8F%D1%82%D0%B5%D0%BB-%D0%B2-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-news897230.html", "text": "Окръжната прокуратура във Враца е внесла за разглеждане в съда обвинителен акт срещу 23-годишния Г.В. за катастрофа край Рогозен, при която загина 18-годишно момче, съобщава „Конкурент”. Според информацията, обвиняемият Г.В. живеел в село Рогозен, като на 19 април миналата година закупил лек автомобил „Фиат Брава“. Около 21:00 часа на следващия ден, въпреки че не притежавал свидетелство за управление на МПС, пристигнал с управляваната от него кола в района на спирката в центъра на селото. Там се срещнал с негови приятели, които се качили в автомобила. Единият от тях - М.К. (на 18 години) се настанил на задната седалка. Нито водачът, нито пътниците били с поставени обезопасителни колани. Г.В. привел превозното средство в движение и потеглил в посока към село Сираково. При изхода на село Рогозен, въпреки наличието на предупредителен пътен знак А2 „Опасен завой на ляво“, обвиняемият управлявал със скорост от около 129 км/ч. В един момент задействал спирачната уредба, загубил устойчивост, като излязъл вдясно от пътя и продължил по затревения банкет. Водачът предприел рязко завиване наляво и при връщането му в платното за движение загубил странична устойчивост. Лявата част на автомобила се повдигнала, движението му продължило на две колела, след което колата де обърнала. Свидетел на инцидента подал сигнал на телефон 112. Въпреки предприетите от дежурния лекарски екип реанимационни мероприятия, в 22:15 часа пострадалият М.К. починал в болнично заведение. От изготвената на досъдебното производство съдебномедицинска експертиза е видно, че причината за смъртта е съчетана травма, довела до остра сърдечно-съдова и дихателна недостатъчност. Предстои делото срещу обвиняемия Г.В., който има предходни осъждания, да продължи в съда. Сподели:", "date": "2020.01.11", "title": "Изправят пред съда шофьор, убил 18-годишния си приятел в тежка катастрофа"}
{"url": "https://pik.bg/%D0%BF%D0%B5%D1%80%D0%BD%D0%B8%D1%87%D0%B0%D0%BD%D0%B8-%D1%81%D0%B5-%D1%81%D1%8A%D0%B1%D0%B8%D1%80%D0%B0%D1%82-%D0%B7%D0%B0-%D0%BF%D1%80%D0%BE%D1%82%D0%B5%D1%81%D1%82%D0%BD%D0%BE-%D0%B0%D0%B2%D1%82%D0%BE%D1%88%D0%B5%D1%81%D1%82%D0%B2%D0%B8%D0%B5-%D0%BA%D1%8A%D0%B4%D0%B5-%D0%BD%D0%B8-%D0%B5-%D0%B2%D0%BE%D0%B4%D0%B0%D1%82%D0%B0%E2%80%9D-news897238.html", "text": "Арестът и оставката на министъра на околната среда и водите Нено Димов няма да спрат протестите, заявиха организаторите от Инициативния комитет „Спаси Перник”, цитирани от БНР. Колоната автомобили ще потегли от спортната зала „Борис Гюдеров” в Перник и ще премине по два лъча до село Студена и обратно. Имаме искания, които ще отстояваме до край, каза Камелия Радева, която е един от главните инициатори на протеста. По думите й водата в язовира едва ли ще стигне за два месеца и това, което изживяват в момента перничани с водния режим, е просто „майчина милувка в сравнение с това, което ги очаква, ако водата изчезне съвсем“. Сред исканията, които ще бъдат издигнати на протеста, са трайни решения за снабдяването на Перник с вода, редуцирани сметки за вода, механизми за данъчни облекчения на засегнатото от безводието население, иницииране на нормативни промени във ВиК сектора и други, както и оставки, съд и присъди за всички длъжностни лица, отговорни за хуманитарната криза и екологичната катастрофа. Перничани се събират за протестно автошествие с въпроса „Къде ни е водата?”. Колоната ще тръгне в 11 часа. Сподели:", "date": "2020.01.11", "title": "Перничани се събират за протестно автошествие \"Къде ни е водата?”"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-%D1%81%D1%8A%D0%B1%D0%BE%D1%82%D0%B0---%D0%B4%D0%B5%D0%B2%D0%B8%D1%82%D0%B5-%D0%B4%D0%B0-%D0%BD%D0%B5-%D1%81%D0%B5-%D0%BF%D0%BE%D0%B4%D0%B4%D0%B0-news897209.html", "text": "Очаквайте успехи, ако овладеете емоцията, който ви е налегнала сутринта и ви пречи да разсъждавате с разума си. Не приемайте необмислено примамливи делови предложения, за да не загубите и личните си спестявания. Вашите близки имат свои планове за деня. Приемете ги, въпреки че се различават от вашите. Ако се готвите да осъществите делово пътуване, бъдете предпазливи в този ден. Внимателно се отнасяйте към опитите да ви изнудят за спонсорство. Работете без да си поставяте неизпълними цели. Разпределете задачите си така, че да не ви натоварват. Обмисляйте спокойно всичко, което предприемате. Очаквайте приходи. В деловите си отношения сте убедителни и печелите доверието на околните. Възобновете прекъснатите отношения с хора, които могат да ви бъдат полезни. Внимателните и разумни действия ще ви помогнат да избегнете сериозните грешки. Обмисляйте добре начинанията и не бързайте да пристъпвате към тяхното осъществяване. Ще осъзнаете, че неприятели се опитват с клевети да попречат на хармонията в отношенията ви на работното място, но вредят и на личните ви отношения. Прибързаността ви вреди. Изявете най-доброто от себе си. Проведете планираните делови разговори. Бъдете внимателни, защото неприятелите ви за пореден път искат да ви злепоставят. Бъдете откровени пред вашите колеги и споделете коварните им планове, които вредят и на общата ви работа. Приемете без да се обиждате критиката им и тяхното мнение. Бъдете отговорни към служебните си задължения. Внимателно се вслушвайте в разговорите на колегите си, които може да ви упрекнат в нежелание да им бъдете полезни. Не допускайте емоцията да ви грабне и запрати в неочаквана и неподходяща делова среда, за да не съжалявате. На вашето работно място не се замесвайте в спор, който изобщо не ви засяга, но сте решили на всяка цена да кажете мнението си. Рискувате да създадете сериозни проблеми в отношенията с колегите си, а скоро ще ви трябва подкрепата им. Не ви препоръчвам да се подчинявате на емоцията. Постарайте се да не допускате финансови загуби. Вашият стремеж към промяна носи негативни последици, ако не сте обмислили посоката и сте неуверени, че е правилната. Трудностите на работното ви място възникват по ваша вина. Бъдете предпазливи, защото съветите на ваши колеги могат да ви навредят при доверчивост от ваша страна. За пореден път имате възможност да блеснете със знания и умения, но това зависи от вас. Ще заслужите уважението на колегите си и на ръководството. Справяте се дори и с трудностите, които не зависят от вас. Вашето мнение се оказва водещо. Планираните задачи отхвърляте с лекота. Обсъдете с адвокатите си подготвените договори за съдружие с нови партньори и ги подпишете в следващите дни. Ще спечелите нови приятели. Разкрийте изцяло своите възможности, като предприемете планираните промени в професионалните си планове. Въпреки, че сте склонни да се доверите на ваши приятели и делови партньори, днес не бива да приемате техните съвети как да разрешите финансови проблеми. Тези от вас, които управляват собствен бизнес, трябва да са особено предпазливи. При делови разговори ще усетите напрежение, което не е във ваша полза. Не се поддавайте на изкушението да подготвите инвестиция в проект на вашите колеги, защото ще си създадете сериозни финансови затруднения. Ако имате уговорено гостуване и се налага да отделите време и за служебните си задължения, предупредете, за да не си създадете проблеми. Сподели:", "date": "2020.01.11", "title": "САМО В ПИК! Топ астроложката Алена с ексклузивен хороскоп за събота -  Девите да не се поддават на емоциите, Близнаците да очакват приходи"}
{"url": "https://pik.bg/%D0%B1%D0%B5%D0%BB%D0%BE%D0%B4%D1%80%D0%BE%D0%B1%D0%BD%D0%B0%D1%82%D0%B0-%D0%B1%D0%BE%D0%BB%D0%BD%D0%B8%D1%86%D0%B0-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-%D0%BF%D0%BE%D0%BB%D1%83%D1%87%D0%B8-%D0%BA%D0%B0%D1%82%D0%BE-%D0%B4%D0%B0%D1%80%D0%B5%D0%BD%D0%B8%D0%B5-%D0%B2%D0%B8%D0%B4%D0%B5%D0%BE-%D0%B1%D1%80%D0%BE%D0%BD%D1%85%D0%BE%D1%81%D0%BA%D0%BE%D0%BF-news897242.html", "text": "Белодробната болница „Д-р Трейман“ във Велико Търново получи видео бронхоскоп от последно поколение, съобщи БНР. Апаратурата за близо 80 хиляди лева е дарение и заменя старата, използвана през последните 24 години. Новата апаратура ще позволи увеличаване на изследванията и подобряване на терапията. Близо 300 бронхоскопии се правят годишно в белодробната болница „Д-р Трейман“ на пациенти от Северна България, посочи болничният управител д-р Стела Денчева: „Да поставим прецизна диагноза за много сериозни заболявания и те са социално значими, каквито са онкологичните заболявания на белия дроб“. Бронхоскопът е купен с дарения на ротарианците от Велико Търново и клубове от Турция, Румъния и Украйна. Кметът на Велико Търново Даниел Панов посочи, че предстои проектиране за разширение на белодробната болницата с още един корпус. Сподели:", "date": "2020.01.11", "title": "Белодробната болница във Велико Търново получи като дарение видео бронхоскоп"}
{"url": "https://pik.bg/%D0%BA%D0%BE%D0%B9-%D0%B5-%D0%BB%D0%B8%D0%B4%D0%B5%D1%80%D1%8A%D1%82-%D0%B2-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D1%81%D0%BF%D0%BE%D1%80%D0%B5%D0%B4-%D0%B7%D0%BE%D0%B4%D0%B8%D0%B0%D0%BA%D0%B0-news896877.html", "text": "Ако някога сте се чудили защо с половинката си невинаги можете да стигнете до консенсус по глобални и най-дребни проблеми, вината си е само ваша – не сте знаели под кой звезден знак е роден(а). Предоставяме ви възможност да поправите грешките които сте допуснали. Роден е да бъде лидер. Не случайно това е първият знак за Зодиака. Един поглед към мъжа Овен е достатъчен да се разбере кой е главният в къщи. Естествено – той! И всички са длъжни да знаят това ида се съобразяват. С едно изключение – жената Овен. В стремежа си към лидерската позиция хич не отстъпва на мъжа. Силата и е в нейната сила. Тя за нищо на света няма да се съгласи да играе второстепенни роли. Нещо повече – ръководи, а понякога направо командва цялото домочадие, в т.ч. и съпруга. За нея не е проблем да управлява и направлява семейния живот: как да се харчат парите, къде да се отиде на почивка, какво да учат децата. Какво остава на “силната” и половинка? Само едно – да се възхищава от нея! Като правило гледа на семейството традиционно Жената Телец добре осъзнава женската си същност. Тя не оспорва водещата роля на мъжа.  Харесва го силен, способен да поеме всички житейски несгоди на гърба си. И е готова винаги да му бъде опора, правейки го така, че при всякакви обстоятелства той да се чувства наистина глава на семейството. Мъжът Телец е стопанинът на дома. Той печели парите, знае цента им и умело управлява семейния бюджет. В най-важните дела има решаващата дума: при влагане на средства, покупка на скъпи вещи или имоти.  Телците често предпочитат жена им да не работи. Уютен дом, вкусна храна, добре гледани и възпитавани деца – всичко това им е необходимо, за да си отдъхват пълноценно и с още по-голяма енергия да се захванат с професионалните си дела. Лидерството не ги блазни. Не се стремят да бъдат първи нито в семейството, нито в обществото. По-близък им е идеалът за братство и равенство. Но няма да позволят откровеното властване над тях, особено ако някой се опита да ограничава свободата им на общуване и придвижване.  Близнаците не признават “признати авторитети” и не понасят нравоучения. На подобни опити отвръщат с убийствена ирония и могат да направят смешен всекиго дори в собствените му очи. На Близнаците, независимо от пола, никога не им идва наум да вземат цялата власт в разпределянето на финансите или в кухнята. Така че мъжът или жената спокойно може да поеме ръководството в която и да било сфера, половинката му (и) няма дори да забележи това. Жените от тази зодия се смятат за образец на женственост и истинския пазител на домашното огнище. За тях съпругът е глава на семейството и всячески се стараят да му осигурят уютен живот. Жената Рак разчита на мъжа да я защити от всички трудности и неприятности. Но това съвсем не означава, че е слаба – тя ненатрапчиво, почти незабележимо върти къщата и семейния живот като цяло. Мъжът Рак е доста противоречива натура. От една страна, търси силна жена, която да се грижи за него като майка за сина си. Но от друга – иска да бъде центърът, около който се върти целият семеен живот. Поради това често Раците без да демонстриратлидерски наклонности, не допускат да им налагат второстепенна роля. Това особено силно се проявява относно разпределянето на семейния бюджет и възпитанието на децата. Жената Лъвица здраво държи в ръцете си семейната власт, в т.ч. и финансите.Съпругът и има само един изход – да я признае за царица. За мъжа Лъв въпросът – “Кой е главният в къщи?” въобще не стои на дневен ред. Отвсякъде е видно – той е властелинът и покровителят, обкръжен от боготворящото го домочадие. С представители на тази силна зодия всякаква борба, особено за власт, е абсолютно безсмислена. Но умната жена бързо ще разбере, че това не е и нужно: нейният Лъв се задоволява само с факта на неоспоримото му могъщество. Той не обича да се занимава с дребни битови проблеми. Дори е склонен да отстъпи разпределението на финансите на половинката си, въпреки, че осигуряването им и определянето на “генералната линия” за тяхното използване е негов дълг и право. Затова жените на Лъвовете, които не оспорват лидерството им и ги оставят да се наслаждават на царствения си ореол, на практика получават реална власт в семейството. Девата не се бори за водещата роля в къщи, но е строгият “контрольор”, който следи внимателно всички сфери на семейния живот. Представителите на тази зодия винаги са готови сами да участват в решаването на домашните проблеми – от помиряването след караница до извършването на основен ремонт. Същото Девите искат и от своята половинка, тъй като в техните представи семейния живот е постоянен труд и никой няма право да мързелува. Жените Деви са по-оправни и по-добре от мъжете се приспособяват към семейния живот. Те често помагат на съпрузите да напредват в кариерата, поемат изцяло домакинските и битови задължения. Девите са големи пестеливки, но същевременно се отличават и с практичност – стараят се да си осигуряват допълнителни приходи, дори ако съпругът им печели достатъчно. Везните с удоволствие прехвърлят всички значими семейни проблеми върху по-силния партньор. Не обичат да са водещи, тъй като ръководната роля предполага големи отговорности и способност да се взимат решения. А това са най-силните страни на техния характер. Везните предпочитат да стоят настрани от битовите и финансовите проблеми. Поради това с радост се отдават на “публичен живот” – успешно могат да представят семейството си “пред хората”, дори и в обкръжение на по-високопоставени. Другата силна страна им е умението да тушират всякакви конфликти – и в семейството, и в службата. Жените Везни с удоволствие се отдават на естетическо и артистично възпитание на децата, лесно ги научават на добри маниери. Нямат равни в организирането на семейни и приятелски празници, на които вдъхват неповторим чар и изисканост. Жените Скорпиони са много прикрити и загадъчни. Обикновено никога не афишират открито намеренията си. В семейния живот не се борят явно за лидерство и са склони да преотстъпят на мъжа главната роля. Но това не означава , че се съгласяват да свирят втора цигулка. Техният властен и силен характер неминуемо се проявява, когато искат да настроят семейния оркестър по свой вкус. За тях у важно да имат емоционалната власт. Използвайки своята вродена проницателност и магически способности, могат лесно да разшифроват секретите на вътрешния свят на партньора и неусетно за него да го поставят в подчинено положение. Мъжът Скорпион е силна и властна натура. В семейството непременно държи да е главният. Иска всичко, което го обкръжава, да му принадлежи изцяло. Това се отнася не само до финансовите дела, а и до вътрешно-емоционалния живот на близките му. За него е важно да знае какво мислят те за него. Това му е необходимо, за да може по-лесно да наложи своя стил на управление. За жените Стрелци въпросът за лидерството в семейството не е най-главният. Но те са енергетичният център и неизтощим генератор на идеи за всички “Домашни мероприятия”. С особена сила това се отнася до активното и полезно прекарване на свободното време. Подвижни, енергични, винаги млади подух, те са способни да завъртят целия семеен живот на привичните за тях високи обороти. Тежко се пише на небрежните и мързеливите наоколо. Мъжът Стрелец винаги се превръща в “идеологически център” на семейството. За него е много важно да се ползва с авторитет пред съпругата и децата. В съветите му винаги трябва да се вслушат всички. Тогава няма да е никак равнодушен към възпитанието и образованието на децата. Материалната и битова страна на семейния живот малко го интересува и затова с удоволствие оставя тези проблеми на нежната си половинка. Козирозите определено страдат от началническа болест. Програмирани са да постигат успехи в живота. Жените се отличават с голямо честолюбие. За тях е важно всичко в дома и семейството да бъде на ниво: децата да са отличници, а мъжът да се радва на добра служба и кариера. Няма да тръгнат да му оспорват лидерството в семейството, стига да се съобразяват с високите им критерии за ред. Мъжът Козирог е роден да бъде ръководител и в семейството. Макар и да не се престарава в решаването на дребни битови проблеми, държи да се съобразяват с него във всичко, да го уважават, та дори и малко да се боят от него. Той определя стратегическите направления като семеен бюджет, възпитанието и професионалната ориентация на децата. Водолеите малко ги интересува кой командва в къщи. За тях по-важна е свободата и равноправието. С удоволствие участват в семейния живот, стига да им се даде възможност да разгънат фантазията си. Но за привличането им към решаване на битови проблеми е необходимо необичаен и нетрадиционен подход. Когато е по-консервативно семейството, толкова е по-трудно да се запази интересът на Водолея към него. Той е доста равнодушен към финансовите проблеми – не отдава голямо значение нито на печеленето, нито на харченето на пари. Поради тази се черта на характера Водолеят не смята за водещ този, който получава по-голяма заплата, той признава само духовното лидерство. Бракът за него е приятелство и интересен съвместен живот. Демократ по природа, той ратува за равноправие в отношенията и не позволява нарушаването не само на неговите права, а и на всички у дома – в т.ч. и на бебетата и на рибките в аквариума. Не се стремят към лидерство. В семейството търсят преди всичко любов и взаимно разбирателство. Винаги са готови на големи жертви за любимия човек. Не се бъркат в решаването на проблеми, с които се е нагърбил партньорът и правят всичко възможно да не им идват до главата. Рибите не обичат да се сблъскват с грубата действителност и са страшно благодарни на половинката си, когато ги избавят в подобни ситуации. Тъй като практичността им е чужда, не трябва да им се поверява семейния бюджет. Партньорът на Рибата ще бъде съвсем прав, ако по всички финансови въпроси и решения и предостави само правото на съвещателен глас. За сметка на това Рибите са незаменими в уреждането на емоционални проблеми в дома – никой не може като тях да утеши обиденото дете, да прояви съчувствие към неприятностите на половинката си в службата, да дели с нея и радост, и мъка. Сподели:", "date": "2020.01.11", "title": "Кой е лидерът в семейството според зодиака"}
{"url": "https://pik.bg/%D1%81%D0%B0%D1%88%D0%BA%D0%BE-%D0%BA%D0%B0%D0%B4%D0%B8%D0%B5%D0%B2-%D0%B2-%D0%BF%D0%B0%D0%BD%D0%B8%D0%BA%D0%B0-%D0%B7%D0%B0-%D0%BC%D1%8A%D0%B6%D0%BA%D0%BE%D1%82%D0%BE-%D1%81%D0%B8-%D0%B4%D0%BE%D1%81%D1%82%D0%BE%D0%B9%D0%BD%D1%81%D1%82%D0%B2%D0%BE---%D0%BA%D0%B0%D1%82%D0%B5%D1%82%D0%BE-%D0%B5%D0%B2%D1%80%D0%BE-%D0%BC%D1%83-%D1%81%D0%B5-%D0%BF%D1%80%D0%B8%D1%82%D0%B8%D1%87%D0%B0-%D0%BD%D0%B0-%D0%BF%D0%BE%D0%BC%D0%BE%D1%89-news896845.html", "text": "Предаване на Би Ти Ви \"Преди обед\", което се излъчва всяка делнична сутрин от 9.30 до 12 ч., редовно става арена на интимните откровение на водещия Александър Кадиев. Не е тайна, че синът на Катето Евро е цапнат в устата и няма никакви спирачки, но защо зрителите трябва да стават свидетелите на интимните му изповеди? В директен ефир дипломираният актьор изстена, че като тийнейджър имал големи комплекси от размера на мъжкото си достойнство. По време на пубертета Сашко си втълпил, че онази му работа ще си остане ню-ню и брал голям срам, когато трябвало да се съблича, например по бански на морето. Първия човек, с когото Кадиев споделил драмата си, бил не баща му - отишлия си през 2012 г. Георги Кадиев, а Катето Евро. Не е тайна, че майка и син са изключително близки. Затова водещият преглътнал срама и се посъветвал със звездата от \"Оркестър без име\". На свой ред Катето успокоила отрочето си, че няма повод за притеснение и навреме секнала зараждащия у него комплекс за половия му атрибут. Това не е първият разказ за интимните патила на Кадиев в ефира на Би Ти Ви. Преди време той най-демонстративно обяви, че \"малкият\" му приятел го предал при първия секс. \"Всъщност нямах първи секс, защото не ми стана. Ами да, сигурно съм единственият, който не е имал първи секс, а направо втори\", призна актьорът. Сподели:", "date": "2020.01.11", "title": "Сашко Кадиев в паника за мъжкото си достойнство - Катето Евро му се притича на помощ..."}
{"url": "https://pik.bg/%D0%BE%D1%82-%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-%D0%BD%D0%B5-%D0%BF%D1%83%D1%81%D0%BA%D0%B0%D1%82-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB-%D0%B2-%D0%B5%D0%B3%D0%B8%D0%BF%D0%B5%D1%82-%D0%B5%D1%82%D0%BE-%D0%B7%D0%B0%D1%89%D0%BE-news897289.html", "text": "Един от най-титулованите отбори в света - египетският Ал Ахли, е приготвил сериозна оферта за нападателя на ЦСКА-София Али Соу. Информацията е на медиите в родината на голаджията - Гамбия, цитирани от \"Меридиан Мач\". Според информацията от ЦСКА-София не са склонни да се разделят със Соу, тъй като парите, които са приготвили от Кайро за подписа на играча не удовлетворяват българския клуб. Става дума за сума около 1 млн. евро, докато на “Българска армия” искат поне 500 000 повече. Преглед във входящите трансфери на Ал Ахли показва, че милион е таванът за трансфери през този сезон. За такива суми са били привлечени Алиу Диенг от МК Алжер и Афша от Пирамидс. В историята на Ал Ахли рекордната покупка е Хусеин Ел Шахат от Ал Аин, привлечен за 4 350 000 евро през 2018 година. Преговорите продължават и двата клуба могат да сближат позициите си и да се стигне до трансфер. Интерес към Соу има и от САЩ, като там предложената сума е по-висока. Треньорът на \"червените\" Милош Крушчич разполага с цели петима футболисти за върха на атаката в лицето на Тони Уот, Евандро, Томи Юрич, Али Соу и новото попълнение Ахмед Ахмедов. Сподели:", "date": "2020.01.11", "title": "От ЦСКА-София не пускат нападател в Египет. Ето защо"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%80%D0%B0%D0%B7%D0%BB%D1%8E%D0%BB%D1%8F-%D0%B1%D1%83%D1%80%D0%B3%D0%B0%D1%81-news897363.html", "text": "Леко земетресение беше усетено в Бургас, съобщават местни жители. Според тях трусът е усетен по високите етажи на блоковете. Читатели на агенция ПИК от Бургас съобщиха пред медията ни, че са усетили трус около 15.40 часа днес. Пред медията ни те добавиха, че са усетили земетресението за кратко само по високите етажи на блоковете в града. От сайта на Европейския сеизмологичен център става ясно, че действително в Западна Турция е имало земетресение със сила 4,4 по скалата на Рихтер. То е било с дълбочина от 18 километра и е регистрирано в 15:37 часа. Сподели:", "date": "2020.01.11", "title": "ИЗВЪНРЕДНО В ПИК: Земетресение разлюля Бургас"}
{"url": "https://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%B5%D1%82%D0%BE-%D1%8F-%D0%B7%D0%B0%D0%BA%D0%BB%D0%B0%D0%BD%D0%B0%D1%82%D0%B0-%D0%B2-%D0%B3%D0%B0%D0%BB%D0%B8%D1%87%D0%B5-%D0%B0%D0%BD%D0%B4%D1%80%D0%B5%D1%8F---%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BE%D1%89%D0%B5-%D1%82%D1%8A%D1%80%D1%81%D0%B8-%D0%BC%D0%BE%D1%82%D0%B8%D0%B2%D0%B8-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D1%81%D0%BD%D0%B8%D0%BC%D0%BA%D0%B8-news897313.html", "text": "Първи снимки на закланото тази нощ момиче във врачанското село Галиче публикува местния сайт \"Булнюз\". От тях се вижда, че 18-годишната Андрея Асанова приживе е била истинска красавица. В своя профил в социалната мрежа тя е посочила, че е обвързана от 24 март 2016 г. Жертвата е родена на 16 август 2001 г. Припомняме, че рано тази сутрин на тел. 112 е бил получен сигнал за заклано момиче в циганската махала на селото. По неофициална информация неин братовчед я е намерил разсъблечена, бита и със прерязано гърло. На мястото на престъплението вече работят опитни криминалисти от областната дирекция във Враца. Поискано е съдействие и от техни колеги от София, съобщи и официално МВР. Сподели:", "date": "2020.01.11", "title": "ШОКИРАЩО: Ето я закланата в Галиче Андрея - полицията още търси мотиви за убийството (СНИМКИ)"}
{"url": "https://pik.bg/%D0%B8%D1%80%D0%B0%D0%BD-%D1%89%D0%B5-%D0%B8%D0%B7%D0%BF%D1%80%D0%B0%D1%82%D0%B8-%D1%87%D0%B5%D1%80%D0%BD%D0%B8%D1%82%D0%B5-%D0%BA%D1%83%D1%82%D0%B8%D0%B8-%D0%BD%D0%B0-%D1%81%D0%B2%D0%B0%D0%BB%D0%B5%D0%BD%D0%B8%D1%8F-%D1%81%D0%B0%D0%BC%D0%BE%D0%BB%D0%B5%D1%82-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-news897290.html", "text": "Ръководителят на иранския отдел по разследване на авиационни произшествия Хасан Резайфар обяви, че Иран е готов да изпрати записите от черните кутии от сваления украински самолет за дешифриране във Франция, предава радио „Спутник“, цитирано от „Фокус”. Медията се позовава на информация на агенция IRNA, . Резайфар уточни, че кутиите ще бъдат изпратени поради факта, че Иран няма необходимата технология за дешифриране на данните. Той отбеляза още, че Техеран се е обърнал с молба към Канада, Франция и САЩ да бъде предоставена такава техника, но страните не са дали отговор. След това Иран поиска от Украйна, Швеция, Великобритания, Канада и САЩ да изпратят черните кутии в независима лаборатория и всички страни се съгласиха да ги транспортират във Франция. Резайфар подчерта, че Иран и Франция имат съгласие по дешифрирането на данните от черните кутии. Ръководителят на отдела по разследване на авиационни произшествия допълни, че решението да се изпратят кутиите във Франция е прието преди изявлението за причината за катастрофата. Сподели:", "date": "2020.01.11", "title": "Иран ще изпрати черните кутии на сваления самолет във Франция"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BE%D0%B3%D1%80%D0%BE%D0%BC%D0%BD%D0%B8-%D0%BE%D0%BF%D0%B0%D1%88%D0%BA%D0%B8-%D1%81%D0%B5-%D0%B2%D0%B8%D1%8F%D1%82-%D0%B2-%D0%B1%D0%B0%D0%BD%D1%81%D0%BA%D0%BE---%D1%82%D1%83%D1%80%D0%B8%D1%81%D1%82%D0%B8%D1%82%D0%B5-%D0%BD%D0%B0%D1%81%D1%82%D0%BE%D1%8F%D0%B2%D0%B0%D1%82-%D0%B7%D0%B0-%D0%B2%D1%82%D0%BE%D1%80%D0%B8-%D0%BB%D0%B8%D1%84%D1%82-%D1%81%D0%BD%D0%B8%D0%BC%D0%BA%D0%B8-news897374.html", "text": "Огромни опашки се вият и този уикенд пред лифта на Банско, а туристите са принудени да чакат с часове, тъй като съоръжението е само едно и не може да поеме всички желаещи да го ползват. Налага се дори съоръжението да работи извънредно, за да могат туристите да слязат от Бъндеришка поляна. Изнервящото чакане пред лифта в Банско е повод за негативни коментари от страна на туристите, които се надяват скоро да започне изграждането на втори кабинков лифт, което ще увеличи допълнително интереса към курорта. Припомняме, че строежът на втори лифт е блокиран от многобройните сигнали на зелените рекетьори, начело с Тома Белев. Местните жители са категорично, че това е тормоз за хората, а аргументите срещу Банско са ирационални и се базират единствено на завистта, поза на гражданска загриженост и лицемерие на т. нар. “зелени\". Сподели:", "date": "2020.01.11", "title": "САМО В ПИК: Огромни опашки се вият в Банско - туристите настояват за втори лифт (СНИМКИ)"}
{"url": "https://pik.bg/%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F-%D0%B2-%D0%B4%D0%B6%D0%B0%D0%BC%D0%B8%D1%8F-%D0%B2-%D0%BF%D0%B0%D0%BA%D0%B8%D1%81%D1%82%D0%B0%D0%BD-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-news897373.html", "text": "Най-малко15 души са загинали при бомбена експлозия в джамия в югозападен Пакистан. Терористичната групировка \"Ислямска държава\" пое отговорността за нападението, предаде Асошиейтед прес, цитирана от БТА. Мощен взрив разтърси джамия в пакистанския град Квета, столица на провинция Белуджистан, по време на вечерната молитва в петък. При взрива е загинал един високопоставен полицай и още 13 души. Ранените са 20. В градската болница е почитал от раните си още един човек, уточни шефът на полицията, като допълни, че има още двама пострадали в тежко състояние. \"Ислямска държава\" посочи, че самоубийственият атентат е бил насочен срещу афганистански табилани. Изявлението на групировката е публикувано в пакистански канал на \"Ислямска държава\" в платформата за размяна на съобщения Телеграм. Талибански говорител посочи в изявление, че членове на неговата групировка не са присъствали в джамията. Няколко групировки действат в провинция Белуджистан, включително сепаратистка. Сподели:", "date": "2020.01.11", "title": "Експлозия в джамия в Пакистан, има загинали"}
{"url": "https://pik.bg/%D1%80%D0%B0%D0%B4%D0%B5%D0%B2---%D0%B3%D0%BE%D0%B2%D0%BE%D1%80%D0%B8%D1%82%D0%B5%D0%BB-%D0%B8%D0%BB%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-news896551.html", "text": "В края на първите три години от мандата на президента Радев имаме всички основания да приемем, че той беше последователен в своите намерения и действия. Още в предизборната си кампания, която започна едновременно с пенсионирането му от Българската армия, Радев заяви намерението си за активно участие в политическия процес. Тогава той се обяви за поддръжник на тезата за „Европа на нациите”, обещаваше да брани България от мигрантите, да се бори с корупцията и най-вече да контролира управляващите. Въпреки призивите за прозрачност и отчетност, които са неотменна част от изказванията на президента по повод на управляващото мнозинство и най-вече на партия ГЕРБ, в края на предизборната кампания на независимия кандидат останаха съмнения по отношение на нейното финансиране предимно чрез дарения от физически лица, част от които се оказаха „социално слаби”. Темата бе удобно забравена въпреки останалите съмнения относно произхода на средствата, с които независимият кандидат, подкрепен от Инициативен комитет, беше избран за президент на републиката. Първоначалната представа на Радев за обхвата и отговорностите на президентската институция не се промени съществено. В хода на кампанията и веднага след това той заявяваше, че ще използва Консултативния съвет за национална сигурност, за да поставя важни въпроси и да определя дневния ред на държавата. Тази представа доведе по същество до почти пълното обезсмисляне на КСНС, доколкото президентът възприемаше този институт не като пространство за постигане на политическо съгласие по отношение на съществени проблеми пред националната сигурност, а като трибуна за лансиране на неговите собствени тези. От самото начало президентът Радев не криеше критичното си отношение към народните представители и Народното събрание. Първата от общо двете му речи в парламента се запомни с репликата: „Остават ви още две седмици.” Всъщност три години по-късно трябва да се отбележи, че едно от основните правомощия на президента – да прави изявления в Народното събрание, остана най-рядко използвано. Освен серия от критични бележки за работата на парламента неговото отсъствие от пленарната зала по време на важни заседания и решения остана един от най-разпознаваемите знаци за този президентски мандат. В същото време Радев най-вероятно ще запише своето име като президента, упражнил най-много пъти правомощието си да връща за повторно разглеждане приети закони. Той се възползва от това свое провомощие по време на парламентарни избори и съставянето на нов състав на Народното събрание, което му позволи по същество да бламира Закона за концесиите. По-късно стана ясно, че той „брои” този случай като успешно вето. Поддръжниците на президента в борбата му за налагане на политически дневен ред от самото начало и до днес продължават да твърдят, че неговото най-важно качество е това, че не мълчи, а говори. Ако оставим настрана факта, че той не беше избран за говорител, а за президент, важно е как и какво говореше президентът Радев през изминалите години. Преди всичко той наложи стил на публична комуникация, в който по-голямата част от онова, което искаше да каже, прозвучаваше в медийното пространство като коментар, правен между другото, по време на събития, нямащи нищо общо с казаното от президента. Най-често това ставаше в кулоарите на някакво събитие в отговор на журналистически въпрос или като целенасочено търсен коментар на събития от деня. Този тип блиц коментар, който почти винаги беше насочен срещу управляващото мнозинство, се превърна в „запазена марка” на президента Радев. При всяка възможност президентът Радев се опитваше да изведе на преден план своята професионална военна експертиза. Тези три години се оказаха недостатъчни за смислен преход от статута на висш български офицер към качеството на президент на републиката. Това позволи на Радев не само да заявява почти непрекъснато своята позиция по отношение на модернизацията на Българската армия, но и да настоява открито за приемането на определени решения, преди всичко по отношение на модернизирането на българската военна авиация. Този стил на поведение създаде недопустими съмнения за пристрастност в позицията на президента и внесе допълнително напрежение в процеса на този стратегически за Българската армия избор. Темата за борбата срещу корупцията доминираше през изминалите три години от президентския мандат. Изграждането на единна институция за борба с корупцията и отнемане на незаконно придобито имущество се превърна в пространство на оспорвано съперничество, при което опозицията в лицето на БСП отчетливо подкрепи президентските амбиции за еднолично назначаване на председател на комисията. Дебатите бяха доведени до открито противопоставяне срещу парламентарната демокрация с твърдението, че Народното събрание не може да избира членовете на комисия, която да се бори с корупцията, а това може да направи само пряко избраният от гражданите президент. Сама по себе си представата, че корупцията „по високите етажи” може да бъде преодоляна чрез еднолично назначаване на председател на комисия, която е колективен орган, говори за дълбоко разминаване както в представата за държавно устройство и институционално взаимодействие, така и за корупцията сама по себе си. В досегашната си практика администрацията на президента следваше модела на по-скоро формална оценка на постигнатото. Назначенията на президента, както и конкретните постижения на неговите представители в останалите държавни институции не бе предмет на самостоятелно внимание. Досегашните отчети на президента бяха по-скоро използвани за критика към управлението, отколкото за представяне на собствените резултати. В това отношение отчетите на вицепрезидента Йотова продължиха да бъдат по-скоро добър, но несподелен от президента пример за институционално поведение. Съществена част от приоритетите и темите на президента Радев намериха израз в позицията му по отношение на избора на нов главен прокурор на републиката. Той започна сепаративни консултации преди началото на самата процедура, заявявайки, че именно президентът е в края на процедурата, след което върна за повторно обсъждане решението на Висшия съдебен съвет за избор на главен прокурор. След като изборът беше потвърден, президентът Радев заяви, че започва консултации за внасяне на проектозакон за промяна на Констутицията по отношение на главния прокурор. Това е единственото правомощие на българския президент, от което нито един от предшествениците на Радев не изяви желание да се възползва. Лансирането на подобни консултации, и то в самото начало на седемгодишния мандат на главния прокурор, не съответства на представата за отговорността на една подобна промяна. Времето за подобна инициатива бе в началото на 2019-а или дори в края на 2018 година, така че евентуалните промени в Конституцията да определят мандата на новия главен прокурор, а не това да се случва, когато той вече е избран. Резултатите от първите проведени консултации при президента Радев очертаха прекалено широко поле на очаквания от страна на академичната общност, гражданските организации, както и на самите държавни институции. Причината за това се крие и в липсата на предварително очертан кръг от теми, по които е необходимо да се търси възможност за подобряване на конституционните текстове. Пределно широко дефинираната тема за несправедливостта в българското общество не може да бъде основа за ползотворни конституционни дебати. Точно затова, изглежда, че в края на първите три години от мандата си президентът Радев дава начало на предизборната си кампания. Конституционните промени като част от правомощията на президента изглеждат като подходяща обща рамка, в която да бъдат разположени основните послания на Радев за следващите президентски избори. През оставащите двадесет месеца конституционните дебати биха могли да осигурят на Радев достатъчно възможности за изразяване на собственото му отношение към управляващите и активно участие в публичните дебати, без това да изглежда като нарушаване на собствените му правомощия. Президентът Радев ще остане последователен в усилията си да налага дневен ред на обществото и да изразява своята позиция, независимо от това дали тя попада в обхвата на правомощията и задълженията на президента или не. Резултатите от изследванията на общественото мнение вече показват, че одобрението за президента спада и все повече се ориентира към стойности, характерни за политически лидер, а не за държавен глава. Въпреки това имаме основания да очакваме, че през останалата част от мандата му няма да настъпи съществена промяна нито в характера на президентските изяви, нито в качеството на работата на неговата администрация. Сподели:", "date": "2020.01.11", "title": "Радев - говорител или президент"}
{"url": "https://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B3%D0%BE%D1%80%D0%B0%D0%BD%D0%BE%D0%B2-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%BF%D0%B8%D0%BA---%D0%B3%D0%B5%D0%BE%D1%80%D0%B3%D0%B8-%D0%BA%D0%BE%D1%81%D1%82%D0%BE%D0%B2-%D0%BD%D0%B5-%D0%B5-%D0%BF%D0%BE%D0%B4%D0%B0%D0%B2%D0%B0%D0%BB-%D0%BE%D1%81%D1%82%D0%B0%D0%B2-news897376.html", "text": "Във връзка с публикации, базирани на неофициални източници, за оставка на директора на Агенция „Митници“ в новинарски сайтове с имидж на сериозни медии, Министерството на финансите заявява, че написаното не отговаря на истината. Оставка не е подавана от г-н Костов, нито му е искана от министъра на финансите Владислав Горанов. Откакто Георги Костов оглавява АМ, резултатите от работата на институцията са отлични – повишена е събираемостта на приходите, борбата с контрабандата на акцизни стоки е видима в изследванията на независими анализатори, задържани са рекордни количества наркотични вещества. Сподели:", "date": "2020.01.11", "title": "ОФИЦИАЛНО: Министър Горанов потвърди информацията на ПИК - Георги Костов не е подавал оставка"}
{"url": "https://pik.bg/%D0%B2-%D1%81%D0%B8%D0%BC%D0%B8%D1%82%D0%BB%D0%B8-%D1%81%D1%82%D0%BE%D1%82%D0%B8%D1%86%D0%B8-%D0%BA%D1%83%D0%BA%D0%B5%D1%80%D0%B8-%D0%B3%D0%BE%D0%BD%D1%8F%D1%82-%D0%B7%D0%BB%D0%B8-%D1%81%D0%B8%D0%BB%D0%B8-news897361.html", "text": "Стотици кукери ще разтресат земята в Симитли. Поредното издание на фестивала „Симитлия - древната земя на кукерите\" се провежда този уикенд. Изключително много участници има тази година на празника след провала на фестивала в Перник. Около 5000 души ще вземат участие в 17-тото издание на празника в Симитли. Над 50 са групите, като освен от България, има и състави от Северна Македония. Най-малкият участник е на 1 годинка, а най-възрастният - на 90 години. Тази година събитието е под егидата на министерството на културата. Днес ще дефилират групите, дошли от цяла България, а утре – тези от Симитли и района, които са 12. За всички участници има и награди. Сподели:", "date": "2020.01.11", "title": "В Симитли стотици кукери гонят зли сили"}
{"url": "https://pik.bg/%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-%D1%81%D0%B5-%D0%B1%D0%BE%D1%80%D0%B8-%D1%81-%D0%BD%D0%BE%D0%B2-%D0%BC%D0%B5%D0%B3%D0%B0-%D0%BF%D0%BE%D0%B6%D0%B0%D1%80---%D0%BD%D0%B0%D0%B4-600-%D1%85%D0%B8%D0%BB%D1%8F%D0%B4%D0%B8-%D1%85%D0%B5%D0%BA%D1%82%D0%B0%D1%80%D0%B0-%D0%B3%D0%BE%D1%80%D1%8F%D1%82-news897246.html", "text": "Две огнища се сляха в едно и са разпалвани от силни ветрове. Властите предупредиха, че предстоят още опасни дни. Прогнозите са за още горещини и мощни ветрове. В много части на страната смъртоносните горски пожари, които бушуват от седмици, заплашват да се разпалят с нова сила с покачването на температурите. А заради ветровете, може да се разпространят бързо и непредвидимо този уикенд. От Нова година насам пожарите в щата Нов Южен Уелс разрушиха около 1000 жилищни сгради. Все още има повече от 150 огнища. Засегнат е и щата Виктория. Властите отново наредиха евакуация на районите под заплаха. Унищожени са и части от дивата природа. Близо 25 хиляди коали са загинали в пожара на остров Кенгуру миналата седмица. В същото време, снощи, десетки хиляди австралийци участваха в протести срещу изменението на климата. В Сидни, Мелбърн и Канбера демонстранти поискаха правителството бързо да се откаже от изкопаемите горива. Австралия се бори с нов \"мега пожар\". Гори площ от 600 хиляди хектара, съобщава БТВ. Сподели:", "date": "2020.01.11", "title": "Австралия се бори с нов \"мега пожар\" - над 600 хиляди хектара горят"}
{"url": "https://pik.bg/%D0%B7%D0%B0%D0%BF%D0%BE%D1%87%D0%B2%D0%B0-%D0%BF%D1%80%D0%BE%D0%BB%D0%B5%D1%82%D0%BD%D0%B8%D1%8F%D1%82-%D1%84%D0%B5%D1%81%D1%82%D0%B8%D0%B2%D0%B0%D0%BB-%D0%B2-%D0%BA%D0%B8%D1%82%D0%B0%D0%B9-news897308.html", "text": "В китайската провинция Съчуан започна традиционнят Пролетен фестивал, съобщават световните агенции, цитирани от БНТ. Традиционни хартиените фенери са сред запазените марки на събитието. Тази година организаторите са успели да ги съчетаят със съвременните технологии. Изградени са 18 тематични пейзажа, като са използвани предимствата на естествения релеф. Освен фенери, се използват лазери и ленти със светодиоди. Светлинното шоу ще продължи до средата на февруари. Сподели:", "date": "2020.01.11", "title": "Започва Пролетният фестивал в Китай"}
{"url": "https://pik.bg/%D0%BA%D0%BE%D0%B9-%D0%BA%D0%BB%D0%B0%D1%82%D0%B8-%D0%BB%D0%BE%D0%B4%D0%BA%D0%B0%D1%82%D0%B0-%D1%80%D1%83%D0%BC%D0%B5%D0%BD-%D1%85%D1%80%D0%B8%D1%81%D1%82%D0%BE%D0%B2-%D0%B8%D0%B7%D0%BD%D0%B5%D0%BD%D0%B0%D0%B4%D0%B0%D0%BD-%D0%BE%D1%82-%D0%B0%D1%80%D0%B5%D1%81%D1%82%D0%B0-%D0%BD%D0%B0-%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-%D0%B1%D1%81%D0%BF-%D0%B3%D1%83%D0%B1%D0%B8-%D0%BE%D1%82-%D0%B2%D0%BE%D1%82%D0%B0-%D0%B7%D0%B0-%D0%B2%D0%BE%D0%B4%D0%B0-news897392.html", "text": "Лидерът на СДС Румен Христов изрази изненада от ареста на министър Нено Димов и обясни кой и защо клати политическата лодка в точно този момент. \"Това е прецедент в българската история. За мен арестът на Нено Димов беше изненада. Голямата загуба на вода идва от старата канализация. Трябва да се търси генерално решение. Всеки би се ядосал, ако му спрат водата. Най-важните неща, които трябва да осигурим, са достъп до ток, вода и чист въздух.\" Това заяви по Канал 3 Румен Христов. \"Не може да се прочетат всички документи, когато си министър. Често дори не може и даден министър да подпише всичко, което е необходимо. За прокуратурата последният, положил подпис на документ, е виновен. Но преди това има експерти и администрация\", каза още той. \"Арестът на Димов не е добър за кабинета, но година преди избори не очаквам сътресения. Работата на опозицията е да \"клати\" правителството. От предсрочни избори може да спечели само ГЕРБ\", коментира Христов вота на недоверие, внесен от БСП. Вчера от прокуратурата съобщиха, че Нено Димов е обвинен (по член 219) за умишлена безстопанственост за водната криза в Перник. Той беше задържан в четвъртък и прекара нощта в ареста на Трето районно управление в София. Вчера той подаде оставка, след което му беше наложено и 72-часово прокурорско задържане. По-рано днес Специализирания наказателен съд остави Димов за постоянно в ареста. Нено Димов е единственият действащ министър в демократичната история на България, който прекара една нощ в ареста. Задържането му се смята за безпрецедентно. \"За България е важна газовата връзка между България и Гърция. Два пъти по-скъп е газът в България, сравнен с този в Западна Европа\", заяви лидерът на СДС. Сподели:", "date": "2020.01.11", "title": "КОЙ КЛАТИ ЛОДКАТА: Румен Христов изненадан от ареста на Нено Димов, БСП губи от вота за водата в Перник"}
{"url": "https://pik.bg/%D1%88%D0%BE%D1%84%D1%8C%D0%BE%D1%80-%D0%B8%D0%B7%D0%BB%D0%B5%D1%82%D1%8F-%D0%BE%D1%82-%D0%BF%D1%8A%D1%82%D1%8F-%D0%B8-%D1%81%D0%B5-%D0%BF%D1%80%D0%B8%D0%B7%D0%B5%D0%BC%D0%B8-%D0%B2-%D0%B1%D0%BE%D1%80%D0%B8%D1%81%D0%BE%D0%B2%D0%B0%D1%82%D0%B0-%D0%B3%D1%80%D0%B0%D0%B4%D0%B8%D0%BD%D0%B0-%D0%B2-%D1%81%D0%BE%D1%84%D0%B8%D1%8F-news897426.html", "text": "Кола излетя от пътя и се приземи в Борисовата градина в София. Шофьорът се е движел по бул. „Драган Цанков” в посока Телевизионната кула, когато му прилошало и изгубил контрол над автомобила. Пресякъл е две ленти в насрещното и да се удари в дърво. Нараняванията му не са сериозни и е откаран в Окръжна болница. За щастие, няма други пострадали, предава Нова тв. Сподели:", "date": "2020.01.11", "title": "Шофьор излетя от пътя и се приземи в Борисовата градина в София"}
{"url": "https://pik.bg/%D1%80%D0%B0%D0%B4%D0%BE%D1%81%D0%BB%D0%B0%D0%B2-%D1%8F%D0%BD%D0%BA%D0%BE%D0%B2-%D0%BE%D1%82%D0%BF%D0%B0%D0%B4%D0%BD%D0%B0-%D0%BD%D0%B0-%D1%87%D0%B5%D1%82%D0%B2%D1%8A%D1%80%D1%82%D1%84%D0%B8%D0%BD%D0%B0%D0%BB%D0%B8%D1%82%D0%B5-%D0%B2-%D1%88%D0%B2%D0%B5%D0%B9%D1%86%D0%B0%D1%80%D0%B8%D1%8F-news897305.html", "text": "Радослав Янков отпадна на четвъртфиналите в паралелния гигантски слалом по сноуборд в швейцарския курорт Скуол, съобщава сайтът ан Международната федерация по ски. Това е и първи старт за Световната купа за 2020 година. Българинът направи добро първо спускане, в което постигна седмо време, но на четвъртфиналите бе по бавен от своя опонент от Корея Санго Лий. Кореецът даде пето време за момента, а Янков дори бе на път да пропусне последната врата, но я премина на косъм. Българинът все пак остави добри впечатления с представянето си и даде доза оптимизъм за следващите стартове от Световната купа. Сподели:", "date": "2020.01.11", "title": "Радослав  Янков отпадна на четвъртфиналите в Швейцария"}
{"url": "https://pik.bg/%D0%BC%D0%BD%D0%BE%D0%B3%D0%BE-%D0%BD%D0%B5%D0%BF%D1%80%D0%B8%D1%8F%D1%82%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D1%88%D0%BF%D0%BE%D1%80%D0%B8%D1%82%D0%B5-news897089.html", "text": "Голямата звезда на Тотнъм Хари Кейн ще отсъства от терените за дълъг период. Нападателят получи контузия в началото на 2020-а и последните информации сочат, че Кейн ще се възстановява от травмата до началото на април. Англичанинът Хари Кейн е ключов играч и лидер в селекцията на Тотнъм. Ударът по \"шпорите\" изглежда много тежък. Сподели:", "date": "2020.01.11", "title": "Много неприятна новина за \"шпорите\""}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%BF%D1%80%D0%B5%D0%B1%D0%B8-%D0%B8-%D0%BE%D0%B3%D1%80%D0%B0%D0%B1%D0%B8-%D1%81%D1%8A%D0%BD%D0%B0%D1%80%D0%BE%D0%B4%D0%BD%D0%B8%D1%87%D0%BA%D0%B0-%D0%B2-%D0%B0%D1%82%D0%B8%D0%BD%D0%B0-news897382.html", "text": "42-годишният Георги Георгиев преби сънародничка в Атина. Жената е настанена в болница с тежки телесни повреди, с рязани пръсти, с тежки наранявания по цялото тяло и главата. Открита е в безпомощно състояние от българи, с които живее на квартира, съобщи изданието \"Български новини\". Според досегашната информация 42-годишният Георги Георгиев от три месеца пребивава в Атина, като преди това е живял около 6 години в село Киато на полуостров Пелопонес. На 7 януари около 17,00 часа жертвата се прибирала от работа. Георгиев я причакал на входа и опрял нож в гърлото. Блъснал жената със сила в мазето на кооперацията, където я пребил, подстригал косата й и рязал пръстите й на двете ръце. Откраднал два мобилни телефона и пари от пребитата българка, която часове по-късно е намерена в безпомощно състояние пред вратата на блока от хората, с които живее. Извършителят на деянието е избягал и се укрива. От откраднатите нейни телефони и профил във Facebook заплашва нейни близки приятели и познати с физическа разправа. Сподели:", "date": "2020.01.11", "title": "Българин преби и ограби сънародничка в Атина"}
{"url": "https://pik.bg/%E2%80%9C24-%D1%87%D0%B0%D1%81%D0%B0%E2%80%9D-%D1%81-%D1%84%D0%B0%D0%BB%D1%88%D0%B8%D0%B2%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%B3%D0%B5%D0%BE%D1%80%D0%B3%D0%B8-%D0%BA%D0%BE%D1%81%D1%82%D0%BE%D0%B2---%D1%88%D0%B5%D1%84%D1%8A%D1%82-%D0%BD%D0%B0-%D0%BC%D0%B8%D1%82%D0%BD%D0%B8%D1%86%D0%B8%D1%82%D0%B5-%D0%BD%D0%B5-%D1%8F-%D0%B5-%D0%BF%D0%BE%D0%B4%D0%B0%D0%B2-news897358.html", "text": "Слух прати шефът на Агенция \"Митници\" Георги Костов в оставка, а \"новината\" бе пусната с въпросителен знак от столично издание, което цитираше собствени източници. Проверка на ПИК от два независими източника на високо ниво в държавата показа, че това не е факт. Снощи тръгнал слухът, че Костов смятал да подаде оставка, но към момента такава не е депозирана, научи още ПИК. Медията ни опита да се свърже с него по телефона, но той не отговаря на позвъняванията, вероятно изнервен от интереса около менте новината. След публикацията на ПИК въпросното издание свали \"новината\", на която пускаме скрийншот, преди да я изтрият: Сподели:", "date": "2020.01.11", "title": "“24 часа” с фалшива новина за оставката на Георги Костов - шефът на митниците не я е подавал (СНИМКИ)"}
{"url": "https://pik.bg/%D0%B4%D0%BE-72-%D1%87%D0%B0%D1%81%D0%B0-%D0%BA%D1%80%D0%B0%D0%BB%D0%B8%D1%86%D0%B0%D1%82%D0%B0-%D1%81%D0%BA%D0%BB%D1%8E%D1%87%D0%B2%D0%B0-%D1%81%D0%B4%D0%B5%D0%BB%D0%BA%D0%B0-%D1%81-%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-%D0%B8-%D0%BC%D0%B5%D0%B3%D0%B0%D0%BD-news897385.html", "text": "Кралица Елизабет II е поискала от двореца да сключи сделка с принц Хари и Меган в рамките на 72 часа, тъй като внукът й е готов да напусне Великобритания в следващите дни, без да съобщи кога ще се върне, пише The Sun. Британският кралски двор е разтърсен след решението на херцозите на Съсекс да се откажат от задълженията си на висши членове на кралското семейство и да заживеят в Северна Америка. След като херцозите оповестиха решението си в сряда, 38-годишната Меган отлетя за Канада, като остави съпруга си принц Хари да се справи сам със скандала, който предизвикаха. Сега британските медии съобщават, че кралицата е инструктирала придворните си сътрудници да решат трудния казус преди вторник, когато е първата официална изява на принц Хари. Кралицата иска кризата с напускането на Хари и Меган да продължи не повече от шест дни – същата времева рамка, която беше необходима за отстраняването на принц Андрю след катастрофалното му интервю за Newsnight. Според The Telegraph Елизабет II е поискала от сътрудниците си да „превърнат кризата във възможност“, като избягват сделка, която ще навреди на бъдещите кралски особи като принцеса Шарлот и принц Луис. Източници близки до принц Хари пък заявяват, че той няма да напусне Великобритания, докато не постигне сделка с Короната. Въпреки това обаче медиите отбелязват, че той може да напусне Острова без дата за връщане, след като почете официално годежа на принцеса Беатрис в Бъкингамския дворец. Херцогът на Съсекс все още не е разговарял с баба си, баща си и брат си, тъй като принц Чарлз се намира в Шотландия, приц Уилям в Лондон, а самият Хари е в Уиндзор. Според таблоидите на острова Меган е отлетяла до Ванкувър, за да е със сина си Арчи и не смята изобщо да се връща във Великобритания. Сподели:", "date": "2020.01.11", "title": "ДО 72 ЧАСА: Кралицата сключва сделка с принц Хари и Меган"}
