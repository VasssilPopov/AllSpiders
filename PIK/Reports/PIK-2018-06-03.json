{"url": "http://pik.bg/%D0%B3%D0%BD%D1%83%D1%81%D0%BD%D0%B0-%D0%B3%D0%B0%D0%B2%D1%80%D0%B0-%D0%BC%D1%8A%D0%B6-%D0%B3%D0%BE%D1%80%D0%B8-%D0%B8-%D1%83%D1%80%D0%B8%D0%BD%D0%B8%D1%80%D0%B0-%D0%B2%D1%8A%D1%80%D1%85%D1%83-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%B7%D0%BD%D0%B0%D0%BC%D0%B5-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%B2%D0%B8%D0%B4%D0%B5%D0%BE-news754987.html", "text": "Човек на име Михаил Михайлов се изгаври гнусно с българското знаме и пусна клип в интернет. Мъжът се е снимал как стои пред Съдебната палата в София с флага в ръце. След това пали знамето, хвърля го на земята и уринира върху него. Цялото деяние, което по българките закони е престъпление, е качено в сайта за видеосподеляне Ютюб. Михайлов обяснява в текст по кадрите, че това е протестът му срещу съда и прокуратурата. “Надявам се чужди войски, без значение дали руски или османски, да дойдат и да изринат тази паплач!”, пише Михайлов, който заявява по адрес на българското знаме \"Да е*а и парцал, да е*а.\" ВИЖТЕ ВИДЕОТО", "date": "2018.06.03", "title": "ГНУСНА ГАВРА! Мъж гори и уринира върху българското знаме в центъра на София (ШОКИРАЩО ВИДЕО)"}
{"url": "http://pik.bg/%D1%83%D1%87%D0%B5%D0%BD%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%B0%D0%B4-121-%D0%B3%D0%B8%D0%B3%D0%B0%D0%BD%D1%82%D1%81%D0%BA%D0%B8-%D0%BF%D0%BB%D0%B0%D0%BD%D0%B5%D1%82%D0%B8-%D1%81-%D0%BF%D0%BE%D1%82%D0%B5%D0%BD%D1%86%D0%B8%D0%B0%D0%BB%D0%BD%D0%BE-%D0%BE%D0%B1%D0%B8%D1%82%D0%B0%D0%B5%D0%BC%D0%B8-%D0%BB%D1%83%D0%BD%D0%B8-news754852.html", "text": "Американски учени под ръководството на Стивън Кейн от Калифорнийския университет в Ривърсайд и техни австралийски колеги от университета на Южен Куинсланд анализираха данни, получени от космическия телескоп \"Кеплер\" и откриха 121 гигантски екзопланети, които са в потенциално обитаемата зона на своите звезди, съобщава електронното издание „Лайф“, цитирано от БНР. Край всяка от планетите кръжат по няколко луни. Специалисти ще изследват „най-надеждните\" така да се каже от екзопланетите, що се отнася до възможността да бъде открит живот на орбитиращите около тях луни. Сподели:", "date": "2018.06.03", "title": "Учени откриха над 121 гигантски планети с потенциално обитаеми луни"}
{"url": "http://pik.bg/%D0%BF%D1%80%D0%B0%D0%B2%D0%B8%D0%BC-%D1%83%D0%B4%D0%B0%D1%80%D0%BD%D0%B8-%D1%80%D0%B5%D0%BC%D0%BE%D0%BD%D1%82%D0%B8-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-%D0%B2-%D1%80%D0%B0%D0%B7%D0%B3%D0%B0%D1%80%D0%B0-%D0%BD%D0%B0-%D0%BB%D1%8F%D1%82%D0%BE%D1%82%D0%BE-news754984.html", "text": "Ударни ремонти по пътищата у нас в разгара на лятото, особено на смъртоносните участъци. Над 300 км изцяло ще бъдат поправяни с пари от Брюксел, предава Би Ти Ви. В списъка с най-проблемните трасета от черната статистика с най-много дупки и с най-много инциденти, като пътя Пловдив – Асеновград, участъка между Варна и Добрич, Габрово и Севлиево, както и прохода Петрохан. Стеснения в момента има и по двете магистрали – „Хемус” и „Тракия”. В района на Пловдив се преправят две от платната, но този ремонт ще приключи най-късно в края на юни. Тапи се очакват през цялото лято по АМ „Хемус” около 9-тия километър, както и в района на Коренишки дол и тунел Витиня. Виадуктите на магистралата не са ремонтирани от 35 години, признават строителите. Основният проблем е, че магистралата няма отводнение и солта, която се хвърля през зимата по платното, се стича по виадуктите и разяжда бетона. По пътя между Пловдив и Асеновград задръстванията също изнервят. Сподели:", "date": "2018.06.03", "title": "Правим ударни ремонти по пътищата в разгара на лятото"}
{"url": "http://pik.bg/%D1%80%D0%B0%D0%B1%D0%BE%D1%82%D0%BD%D0%B8%D0%BA-%D0%B5-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81-%D0%B4%D0%B2%D0%B5-%D1%81%D1%87%D1%83%D0%BF%D0%B5%D0%BD%D0%B8-%D1%80%D0%B5%D0%B1%D1%80%D0%B0-%D1%81%D0%BB%D0%B5%D0%B4-%D0%BF%D0%B0%D0%B4%D0%B0%D0%BD%D0%B5-%D0%BE%D1%82-%D1%81%D1%82%D1%8A%D0%BB%D0%B1%D0%B0-%D0%BD%D0%B0-%D1%81%D1%82%D1%80%D0%BE%D0%B5%D0%B6-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-news754936.html", "text": "Работник е в болница с две счупени ребра, след злополука по време на работа на строеж край Пловдив, съобщава Трафикнз. Обектът се намира на Околовръстното на Пловдив в близост до бензиностанция „ОМV”. Докато извършвал монтажни дейности в четвъртък,  49-годишният мъж от Асеновград, паднал от висока два метра стълба. Мъжът е откаран в УМБАЛ „Свети Георги”, където лекарите установили, че има две счупени ребра. Няма опасност за живота. По случая е започнато досъдебно производство. Сподели:", "date": "2018.06.03", "title": "Работник е в болница с две счупени ребра след падане от стълба на строеж край Пловдив"}
{"url": "http://pik.bg/%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B2%D1%83%D1%87%D0%B8%D1%87-%D0%BE%D1%82%D1%85%D0%B2%D1%8A%D1%80%D0%BB%D0%B8-%E2%80%9E%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D0%BF%D0%B0%D0%BA%D0%B5%D1%82%E2%80%9C-%D0%B7%D0%B0-%D0%BA%D0%BE%D1%81%D0%BE%D0%B2%D0%BE-news754963.html", "text": "Президентът на Сърбия Александър Вучич отхвърли работния документ за косовския въпрос, познат като „американски пакет“, предава македонският портал “A1 On”. Според съобщения в близки до властта сръбски медии се казва, че Вучич е оценил документа като недостоен за внимание и неприемлив за Сърбия, поради което и не е пожелал да запознае обществеността с неговото съдържание. „Наскоро бе съобщено за съществуването на този „нон-пейпър“ в кабинета на Вучич и това бе потвърдено от вицепремиера на Косово Енвер Ходжай, който изрази надежда, че Белград ще приеме документа, в който се иска от Белград да признае независимостта на Косово. Сподели:", "date": "2018.06.03", "title": "Александър Вучич отхвърли „американския пакет“ за Косово"}
{"url": "http://pik.bg/150-%D1%85%D0%B8%D0%BB%D1%8F%D0%B4%D0%B8-%D0%B3%D0%BE%D1%81%D1%82%D0%B8-%D1%81%D0%B0-%D0%BF%D0%BE%D1%81%D0%B5%D1%82%D0%B8%D0%BB%D0%B8-%D0%BA%D0%B0%D0%B7%D0%B0%D0%BD%D0%BB%D1%8A%D0%BA-%D0%B7%D0%B0-%D0%BF%D1%80%D0%B0%D0%B7%D0%BD%D0%B8%D0%BA%D0%B0-%D0%BD%D0%B0-%D1%80%D0%BE%D0%B7%D0%B0%D1%82%D0%B0-news754962.html", "text": "Близо 150 хиляди гости са посетили 115-ия Празник на розата в Казанлък, информира Сребра Касева от администрацията на Община Казанлък, предаде БТА. Празникът завърши по традиция с шествие, което поведе Царица Роза '2018 Михаела Хаджиева. Над 5000 малки и големи участници от училища, народни читалища, детски градини, спортни клубове, сдружения, детски школи, театри, рокери, патриотични организации от Казанлък, както и представители на културни институти, читалища и формации от други градове на България се включиха в шествието. Колорит внесоха и танцьорите от десет държави, участници в Международния фолклорен фестивал. Царица Роза 2011 Симона Петкова, журналисти и адвокати бяха в редиците на шествието с девет бездомни кучета от местния приют с призив да се подкрепи инициативата \"Подай лапа - вземи сърце\" . Нека да носим Казанлък в сърцата си\", заяви в началото на шествието кметът Галина Стоянова. Председателят на Народното събрание Цвета Караянчева приветства казанлъчани и гостите и отбеляза, че маслодайната роза и розопроизводството у нас са изключително важни. Гости на празника бяха също министрите Лиляна Павлова и Николина Ангелкова, областният управител Гергана Микова, народни представители, дипломати, гости от побратимени на Казанлък градове и членовете на журито на Международния конкурс по лютиерство. Сподели:", "date": "2018.06.03", "title": "150 хиляди гости са посетили Казанлък за Празника на розата"}
{"url": "http://pik.bg/%D0%B1%D1%80%D0%B0%D0%B7%D0%B8%D0%BB%D1%81%D0%BA%D0%B8-%D0%B3%D1%80%D0%B0%D0%BD%D0%B4-%D0%BE%D1%82%D0%BC%D1%8A%D0%BA%D0%B2%D0%B0-%D0%BF%D0%B5%D1%80%D0%BB%D0%B0%D1%82%D0%B0-%D0%BD%D0%B0-%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-news754964.html", "text": "Фернандо Каранга очевидно е изиграл последния си мач за ЦСКА-София, твърди в днешния си брой “Меридиан Мач”. Бразилецът може би не се раздели по най-добрия начин с “червените”, след като се контузи тежко в реванша за Купата на България срещу Левски и оттогава не е играл за отбора. Нападателят замина за родината си, а последните новини за него гласят, че няма намерение повече да се връща в София. От клуба се надяваха той да премине възстановителни процедури в Щутгарт и след това да помогне на ЦСКА-София в първите мачове от Лига Европа. Планът на клуба бе да го продаде след това през месец август за сериозна сума, но самият Каранга има съвсем други намерения и настоява да бъде продаден веднага в Коринтианс. Бразилският гранд има интерес към централния нападател и се опитва да го върне в местното първенство. Коринтианс дори е пратил конкретна оферта в офисите на ЦСКА-София, която трябва да бъде разгледана и евентуално приета след допълнителни преговори между двата клуба. Каранга също напира да играе в Бразилия и е уведомил ръководството на “червените” да предвиди състава за новия сезон без него. Фернандо не го е признал в прав текст, но е разочарован от много неща в България, като това, че бе наказан по доклад за жестовете му, и че си навлече гнева на половината страна, което го е обидило. Каранга съзнава и че не може да направи втори пореден толкова силен сезон с червената фланелка и предпочита да си тръгне, за да запази легендата около себе си. ЦСКА-София от много време усилено му търси достоен заместник, като най-близо до клуба бе холандецът Валдвайк. Сподели:", "date": "2018.06.03", "title": "Бразилски гранд отмъква перлата на ЦСКА-София"}
{"url": "http://pik.bg/%D0%B0%D0%B7%D0%B5%D1%80%D0%B1%D0%B0%D0%B9%D0%B4%D0%B6%D0%B0%D0%BD%D1%81%D0%BA%D0%B8-%D0%BF%D1%8A%D1%82%D0%BD%D0%B8%D1%87%D0%B5%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D1%81%D0%B5-%D0%B2%D1%8A%D1%80%D0%BD%D0%B0-%D0%BF%D1%80%D0%B8%D0%BD%D1%83%D0%B4%D0%B8%D1%82%D0%B5%D0%BB%D0%BD%D0%BE-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-%D1%81%D0%BB%D0%B5%D0%B4-%D1%81%D0%B1%D0%BB%D1%8A%D1%81%D1%8A%D0%BA-%D1%81-%D0%BF%D1%82%D0%B8%D1%86%D0%B0-news754939.html", "text": "Пътнически самолет на „Азербайджанските авиолинии“, изпълняващ полет между Истанбул и Баку, се е върнал принудително на летището в Истанбул заради сблъсък с птица, съобщава РИА Новости. Не се съобщава за пострадали пътници на самолета при извънредната ситуация. От превозвача обявиха, че е осигурен друг самолет за пътниците от полета, който ще ги извози до Баку. Сподели:", "date": "2018.06.03", "title": "Азербайджански пътнически самолет се върна принудително в Истанбул след сблъсък с птица"}
{"url": "http://pik.bg/%D0%B0%D0%B2%D0%B0%D1%80%D0%B8%D1%8F-%D1%81%D0%BF%D1%80%D1%8F-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%BD%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D1%85%D0%B0%D0%BC%D0%B1%D1%83%D1%80%D0%B3-news754973.html", "text": "Внезапно спиране на електрозахранването днес на летището в Хамбург доведе до спирането на всички кацания и излитания и евакуация на пътниците от комплекса, предадоха ДПА и АП. Спирането на тока, вероятно поради късо съединение, доведе до отменянето на около 200 полета от и до петото по големина летище в Германия. Самолетите, вече полетели за Хамбург, са били насочвани към други летища, вкл. към Хановер, на 150 км. Аварията е станала към 10 часа сутринта и в продължение на следващите пет часа още не била отстранена. Говорителка на летищния комплекс каза, че не е известно кога ще бъде възстановено захранването. Сподели:", "date": "2018.06.03", "title": "Авария спря работата на летището в Хамбург"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-35-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D1%81%D0%B5-%D1%83%D0%B4%D0%B0%D0%B2%D0%B8%D1%85%D0%B0-%D0%BA%D1%80%D0%B0%D0%B9-%D1%82%D1%83%D0%BD%D0%B8%D1%81-news754967.html", "text": "Най-малко 35 мигранти са загинали при потъването на плавателния им съд край бреговете на Тунис, а други 67 са спасени от бреговата охрана, съобщи тунизийското министерство на отбраната, цитирано от Ройтерс, Франс прес и БТА. Потъналият кораб бил претъпкан с около 180 мигранти, в това число 80 от други африкански страни освен Тунис. Безработни тунизийци и други африканци често се опитват да достигнат Сицилия от Тунис с импровизирани плавателни съдове, отбелязва Ройтерс. Сподели:", "date": "2018.06.03", "title": "Най-малко 35 мигранти се удавиха край Тунис"}
{"url": "http://pik.bg/%D0%BF%D0%BE%D1%81%D0%BB%D0%B5%D0%B4%D0%BD%D0%BE-%D0%B5%D1%82%D0%BE-%D0%BA%D0%BE%D0%B9-%D0%BF%D0%BE%D0%B5%D0%BC%D0%B0-%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-news754991.html", "text": "Новият треньор на ЦСКА-София ще е сърбинът Нестор Йевтич, пише Труд. 35-годишният специалист стана шампион със Спартак Търнава в Словакия през последния сезон, а сега ще оглави \"червените\" като подписва двегодишен договор. Историята на младият специалист роден през 1983 година стартира в Белград, но след като семейството му емигрира в Англия, той решава да смени името си и в момента се нарича Нестор Ел Маестро. Ето и част от любопитната история на новия наставник на ЦСКА-София. Феновете на Спартак Търнава го сравняват с наставника на Манчестър Сити - Пеп Гуардиола, но той не е съгласен с това описание. \"Разликата между нас е същата като разликата между словашкото първенство и Бундеслигата. Нещата са в различни измерения. И двамата сме с обръснати глави, но сякаш сходствата спират с това. Отборите на Гуардиола обичат да контролират топката, докато ние сме фокусирани върху играта без топка, различни стилове изповядваме\", коментира той пред британска медия. \"Това е напълно различно измерение. И двамата имаме обръсна глава и мисля, че там сякаш сходствата спират. Играем съвсем различен стил на футбола. Неговите отбори обичат да контролират играта чрез притежание, докато сме по-фокусирани върху контрола на играта без топката\", заявява той. \"Когато започнах тук, се надявах да съм по-добър от предшественика си, да имам по-добър сезон от миналата година, когато Спартак завърши шести. Надявах се да завърша трети, защото това означаваше Лига Европа, това е реалистичната цел за тима\", казва още той. Ел Маестро е роден през 1983 година в Белград и се влюбва във футбола, когато баща му го води на мач на Цървена звезда. Когато е на 8 години семейството му се мести в Англия. Сподели:", "date": "2018.06.03", "title": "ПОСЛЕДНО! Ето кой поема ЦСКА-София"}
{"url": "http://pik.bg/%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%D1%80%D0%B0%D0%BD%D0%B5%D0%BD%D0%B0%D1%82%D0%B0-%D1%81%D0%B8%D0%BC%D0%BE%D0%BD%D0%B0-%D0%B5-%D0%B4%D1%8A%D1%89%D0%B5%D1%80%D1%8F-%D0%BD%D0%B0-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D1%88%D0%B5%D1%84-news754978.html", "text": "Простреляната в Слънчев бряг Симона Тодорова е дъщеря на полицейски шеф, съобщава Би Ти Ви. 22-годишното момиче остава с опасност за живота, след като вчера беше оперирана в болницата в Бургас. Нейният баща е шефа на полицията в Дряново - Тони Тодоров. Припомняме, че снощи в курорта Слънчев бряг беше убит хазартният бос Коста Николов, а Симона Тодорова беше ранено тежка. Задържан за убийството е 37-годишният Михаил Станчев. Според свидетели Симона работила в казиното на Коста Николов. Двамата имали връзка от известно време. Във фаталната вечер бизнесменът изчаквал в колата младото момиче да слезе от апартамента, който Николов притежава в комплекса. \"Момичето крещеше: \"Моля те, недей! Моля те, недей\". Той се обърна към нея и я застреля\", разказва свидетелка от съседния хотел. Тя е категорична, че не става въпрос за любовен триъгълник, а за показно убийство заради пари. Сподели:", "date": "2018.06.03", "title": "УБИЙСТВОТО В СЛЪНЧЕВ БРЯГ: Ранената Симона е дъщеря на полицейски шеф"}
{"url": "http://pik.bg/%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D1%82%D1%83%D1%80%D1%81%D0%BA%D0%B8%D1%82%D0%B5-%D0%BA%D1%8E%D1%80%D0%B4%D0%B8-%D0%BE%D1%82-%D0%B7%D0%B0%D1%82%D0%B2%D0%BE%D1%80%D0%B0-%D0%B2%D1%81%D0%B5%D0%BA%D0%B8-%D0%B4%D0%B0-%D0%B1%D1%8A%D0%B4%D0%B5-%D0%B3%D0%BE%D1%82%D0%BE%D0%B2-%D0%B8%D0%B4%D0%B2%D0%B0-%D0%BD%D0%BE%D0%B2%D0%BE-%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%87%D0%BD%D0%BE-%D0%B1%D1%8A%D0%B4%D0%B5%D1%89%D0%B5-news754938.html", "text": "„Джумхуриет”, цитиран от \"Фокус\". Намиращият се в Одрински затвор лидер на легалната кюрдска Демократическа партия на народите (ДПН) и кандидат за президент Селяхаттин Демирташ изрази увереност, че управляващата Партия на справедливостта и развитието (ПСР) ще загуби изборите на 24 юни, пише вестник „Нека всеки да бъде готов за едно ново управление; за едно ново демократично бъдеще на нашата страна Понеже вече е ясно, че партията на Ердоган губи изборите. Този насилнически режим ще свърши на 24 юни. Показват го резултатите дори и от сондажите на присъдружните до управляващите социологически агенции. Ще бъде осигурено върховенство на правото, независимост на съдебната система, ще бъдат съдени дори и съдии, ще има сигурност за справедливия съд.”, написа Селяхаттин Демирташ в една от социалните медии, цитиран от „Джумхуриет”. Сподели:", "date": "2018.06.03", "title": "Лидерът на турските кюрди от затвора: Всеки да бъде готов, идва ново демократично бъдеще"}
{"url": "http://pik.bg/%D0%B7%D0%B5%D0%BB%D0%B5%D0%BD%D0%B8%D1%8F%D1%82-%D1%87%D0%B0%D0%B9-%D0%BF%D1%80%D0%B5%D0%B4%D0%BF%D0%B0%D0%B7%D0%B2%D0%B0-%D0%BE%D1%82-%D0%B8%D0%BD%D1%84%D0%B0%D1%80%D0%BA%D1%82-%D0%B8-%D0%B8%D0%BD%D1%81%D1%83%D0%BB%D1%82-news754853.html", "text": "В зеления чай може да се крие разковничето за предотвратяване на инфаркта и инсулта, показва проучване, финансирано от Британската фондация за борба със сърдечносъдовите заболявания, съобщават в. \"Мирър\" и БТА, цитирани от Нова телевизия. Учените от Ланкастърския университет и от Университета на Лийдс откриха, че съставка в зеления чай разгражда плаката, която се натрупва в червените кръвни телца и запушва артериите. Съставката, наречена епигалокатехин-3-галат (EGCG), се свързва с протеин, наречен апоА-1, като разбива плаката на по-малки, разградими молекули, които по-трудно могат да увредят кръвните телца. Екипът работи върху разработването на метод, чрез който епигалокатехин-3-галат да може да се използва, без да се налага хората да пият огромни количества зелен чай. \"Откритията, които направихме на този етап от изследването, са много окуражаващи -  казаха учените. - Сега трябва да приложим най-подходящите технологии, за да можем да извлечем молекулата на EGCG от зеления чай и да я превърнем в работещ инструмент за борбата срещу инсулта и инфаркта\". Сподели:", "date": "2018.06.03", "title": "Зеленият чай предпазва от инфаркт и инсулт"}
{"url": "http://pik.bg/%D0%BB%D0%BE%D0%B4%D0%BA%D0%B0-%D1%81%D0%B5-%D0%BE%D0%B1%D1%8A%D1%80%D0%BD%D0%B0-%D0%B2-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5---%D0%B5%D0%B4%D0%B8%D0%BD-%D0%B7%D0%B0%D0%B3%D0%B8%D0%BD%D0%B0-%D0%B0-%D0%B4%D1%80%D1%83%D0%B3-%D0%B8%D0%B7%D1%87%D0%B5%D0%B7%D0%BD%D0%B0-news754958.html", "text": "Един човек е загинал, а друг изчезнал, след като лодка се преобърна в Черно море край град Шиле, окръг Истанбул, съобщи турската телевизия НТВ. Инцидентът стана тази сутрин. В лодката са били общо петима души - приятели на възраст между 23 и 32 години. Загиналият мъж е на 26 години. Трима души са били спасени. Екипи на бреговата охрана и водолази в момента издирват изчезналия мъж. Сподели:", "date": "2018.06.03", "title": "Лодка се обърна в Черно море - един загина, а друг изчезна"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8%D1%82%D0%B5-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%B3%D1%80%D0%B0%D0%BD%D0%B8%D1%86%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B8%D1%81%D0%BA%D0%B0%D0%BB%D0%B8-%D0%B4%D0%B0-%D1%81%D1%82%D0%B8%D0%B3%D0%BD%D0%B0%D1%82-%D0%B4%D0%BE-%D1%84%D1%80%D0%B0%D0%BD%D1%86%D0%B8%D1%8F-news754976.html", "text": "23-ма мъже са задържаните в събота нелегални мигранти на граничен пункт „Капитан Петко Войвода“. Те са от афганистански и пакистански произход. Чужденците са били укрити в тайник на тир с българска регистрация, управляван от 59-годишен мъж с българско гражданство от Хасково. Това съобщиха на пресконференция днес директорът на Главна дирекция „Гранична полиция“ - Светлан Кичиков и районния прокурор на Свиленград - Мария Кирилова. Нелегално превозваните бежанци са открити вчера следобед от служители на гранична полиция в района на Ивайловград, където били натоварени, след като преминали българо-гръцката граница пеша. Мигрантите влезли в Гърция по вода от Турция, като някои от тях платили на турски каналджия по 1600 евро на човек. Крайната им цел е била Франция. Засега няма данни да са свързани с терористични организации. В България мъжете са натоварени в тир с българска регистрация, като са били буквално натъпкани в изграден тайник под тавана с височина 50 см. Шофьорът на камиона е задържан. Той е 59-годишен български гражданин от Хасково. Мъжът е криминално проявен и няколко пъти е осъждан за кражби. Само преди 15 дни срещу него е образувано дело за контрабанда. Освен шофьорът на камиона, арестуван е и 45-годишен мъж, който най-вероятно е бил съучастник в организираната престъпна схема. И за двамата ще бъде поискана от съда постоянна мярка за неотклонение „задържане под стража“. Сподели:", "date": "2018.06.03", "title": "Задържаните на българската граница мигранти искали да стигнат до Франция"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D0%BE%D0%BB%D0%B5%D0%B9%D0%B1%D0%BE%D0%BB%D0%BD%D0%B0-%D0%BC%D1%8A%D0%BA%D0%B0---%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%B5-%D1%81%D0%B3%D1%80%D0%BE%D0%BC%D0%BE%D0%BB%D1%8F%D1%81%D0%B0-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-%D0%B2-%D0%B0%D1%80%D0%B5%D0%BD%D0%B0-%D0%B0%D1%80%D0%BC%D0%B5%D0%B5%D1%86-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news754979.html", "text": "Българският национален отбор по волейбол загуби с 0:3 от Русия в третата си среща от турнира Лигата на нациите в София. Срещата в зала \"Арена Армеец\" започна в 20.00 часа. Българските \"лъвове\" изпуснаха да победят коравия тим на Сърбия и отстъпиха драматично с 2:3, а късно снощи допуснаха тежка загуба от Австралия с 0:3 гейма. От друга страна \"Сборная\" се наложи над \"кенгурата\" с 3:1 и падна от сърбите с 2:3. България и Русия изиграха две контроли в Москва преди началото на Лигата, като \"трикольорите\" загубиха и двете проверки. Последният официален мач между двата тима пък бе в груповата фаза на Европейското първенство през 2017-а в Полша, когато руснаците спечелиха с 3:0, а впоследствие грабнаха и титлата на шампионата, припомня Спортал.бг. Пламен Константинов заложи в стартовия състав на младия централен блокировач Алекс Грозданов. Руснаците поведоха с 5:3 нв началото на мача. Ас на Тодор Скримов, общо 13-и от началото на Лигата на нациите, направи резултата 4:5. Константин Бакун изведе “Сборная” напред с 6:4. Възпитаниците на Сергей Шляпников дръпнаха с 8:5 при първото техническо прекъсване. Атака на капитана Виктор Йосифов направи резултата 6:8. Постепенно руските волейболисти наложиха силовата си игра и поведоха с с 14:8. Блокаут на Тодор Скримов след атака по правата от зона 4 - 9:14. Грешен начален удар на Дмитрий Мусерский - 10:15. Русия поведе с 16:10 при второто техническо прекъсване след грешка на българските волейболисти. Атака на Валентин Братоев по блокадата намали разликата до 12:17. При 13:19 Пламен Константинов взе прекъсване за България. Русия поведе с 20:13 и Николай Пенчев се появи в игра за България. В следващото дълго разиграване Николай Учиков успя да завърши атаката си по правата от зона 2 - 14:20.Нова мощна атака на Николай Учиков - 16:22. Грешка на сервис на Дмитрий Мусерский 17:23. Егор Клюка атакува по диагонал покрай тройната българска блокада за 24:17 зона 4. Валентин Братоев атакува от зона 4 по диагонала, но бе хванат на блокада от Иля Власов. Така Русия спечели първата част с 25:17. Русия поведе с 2 точки в началото на втората част - 5:3. Константин Бакун атакува в аут - 4:5. Атака на Антон Карпухов и неразбирателство в българската атака - 4:7. Ас на Игор Кобзар даде преднина от 4 точки на Русия при първото техническо прекъсване - 8:4. Атака на Дмитрий Мусерский в центъра направи резултата 10:6 в полза на Русия. Блокаут на Егор Клюка и още една точка за “Сборная” - 11:6. Алкес Грозданов заби единична блокада на Иля Власов - 8:11. Николай Учиков намали с атака по острия диагонал от зона 4 до 11:14.  Русия дръпна с 5 точки при второто техническо прекъсване - 16:11. При 18:11 Пламен Константинов взе прекъсване за България. Руснаците продължила с доминацията си и дръпнаха с 21:13. Пайп на Тодор Скримов намали разликата до 14:21. Блокаут на Егор Клюка изведе Русия до 23:14. Атака на Розалин Пенчев в аут донесе на Русия успеха във втората част с 25:15. Светослав Гоцев замени Алекс Грозданов в началото на третата част. България поведе с 2:1 след атака на Светослав Гоцев. Дмитрий Мусерский изравни след атака в центъра при 2:2. Русия наложи играта си и поведе с 8:5 при първото техническо прекъсване. Единична блокада на Светослав Гоцев срещу атака на Иля Власов и 7:9. “Сборная” поведе с 13:9 и Пламен Константинов взе прекъсване за България. Сподели:", "date": "2018.06.03", "title": "ИЗВЪНРЕДНО! Волейболна мъка - България се сгромоляса срещу Русия в \"Арена Армеец\" (ОБНОВЕНА)"}
{"url": "http://pik.bg/%D0%B4%D0%B5%D0%BB%D1%8C%D0%BE-%D1%85%D0%B0%D0%B9%D0%B4%D1%83%D1%82%D0%B8%D0%BD-%D0%BF%D0%BE%D0%B1%D1%8A%D1%80%D0%BA%D0%B2%D0%B0-%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%BD%D0%B8%D1%82%D0%B5-news754803.html", "text": "Златната плоча на НАСА, на която е записана и българската народна песен „Излел е Дельо хайдутин“, може да обърка и смути извънземните, твърдят изследователи. Изпращането на радиосигнали и аудиозаписи на песни в открития Космос може да изправи Земята пред сериозна опасност. Когато извънземните чуят записите, те ще открият вид, който обича да спори и вижда красота в цветя, които реват като моторни резачки, пише британският вестник „Гардиън“, позовавайки се на група авторитетни американски учени. Копия от Златната плоча бяха изстреляни към далечния Космос през 1977 г. на борда на сондите „Вояджър 1“ и „Вояджър 2“. Тази плоча бе замислена като портрет на човечеството: пътеводител за извънземни към живота на Земята. Сподели:", "date": "2018.06.03", "title": "Дельо хайдутин побърква извънземните"}
{"url": "http://pik.bg/%D0%BA%D0%BB%D0%BE%D1%88%D0%B0%D1%80-%D0%BF%D0%BE%D0%B4%D0%BF%D0%B0%D0%BB%D0%B8-%D0%B0%D0%B2%D1%82%D0%BE%D1%81%D0%B5%D1%80%D0%B2%D0%B8%D0%B7-%D0%B2-%D0%BC%D0%BE%D0%BD%D1%82%D0%B0%D0%BD%D0%B0-news754933.html", "text": "Пожар е възникнал в събота срещу неделя във фирмен автосервиз в Монтана, съобщиха от областната дирекция на полицията, цитирани от Булнюз. Според информацията, през нощта бездомник хвърлил фас и неволно подпалил колата, в която се приютявал нощем. Палежът е предизвикан по непредпазливост на улица „Никола Вапцаров“. Собственикът на сервиза знаел за клошаря, че се навърта наоколо, засечен бил и от видеокамерите. Две коли \"Шевролет\" са изгорели напълно, а третият автомобил в съседство е с унищожена предна част. Сградата на автосервиза не е засегната от лумналия огън. Щетите не са големи, тъй като изпепелените коли са бракувани, без регистрационни номера, излезли от употреба. Пожарникарите са локализирали огъня, спасени като цяло са съседни сгради. Сподели:", "date": "2018.06.03", "title": "Клошар подпали автосервиз в Монтана"}
{"url": "http://pik.bg/%D0%B7%D0%B0%D1%82%D0%B2%D0%B0%D1%80%D1%8F%D1%82-%D0%B6%D0%BF-%D0%BF%D1%80%D0%B5%D0%BB%D0%B5%D0%B7%D0%B0-%D0%BC%D0%B5%D0%B6%D0%B4%D1%83-%D0%BB%D0%BE%D0%B2%D0%B5%D1%87-%D0%B8-%D1%82%D1%80%D0%BE%D1%8F%D0%BD-news754950.html", "text": "Поради ремонт ще бъде затворен за движение на пътни превозни средства железопътен прелез между гарите Ловеч и Троян /при \"Велде България\"/, пресичащ автомобилен път от уличната пътна мрежа. Това съобщават от пресцентъра на Община Троян. Ще бъде осигурен и обозначен обходен път за времето на ремонта - от 4 юни до 17.00 часа на 8 юни. Съществуващата дървена прелезна настилка ще бъде сменена с еластична, съобщават от ДП \"НКЖИ\" - Железопътна секция Горна Оряховица. Сподели:", "date": "2018.06.03", "title": "Затварят жп прелеза между Ловеч и Троян"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%BC%D0%B5%D0%BB%D0%B5-%D0%BE%D1%81%D0%B5%D0%BC-%D0%B4%D1%83%D1%88%D0%B8-%D0%BF%D0%BE%D1%81%D1%82%D1%80%D0%B0%D0%B4%D0%B0%D1%85%D0%B0-%D0%BF%D1%80%D0%B8-%D0%B2%D0%B5%D1%80%D0%B8%D0%B6%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%BF%D1%8A%D1%82%D1%8F-%D0%BF%D0%BB%D0%BE%D0%B2%D0%B4%D0%B8%D0%B2-%D0%BA%D0%B0%D1%80%D0%BB%D0%BE%D0%B2%D0%BE-news754981.html", "text": "Осем души пострадаха в тежка катастрофа между три автомобила на пътя Пловдив-Карлово. Верижната катастрофа е станала около 15,30 часа. Дрогиран водач се е забил в автомобила пред него, след което е ударена още една кола, предава Нова телевизия. По първоначални данни са пострадали четирима възрастни и четири деца. Те са откарани в болница. Най-младият водач, на 27 години е дал положителен тест за наркотици. Сподели:", "date": "2018.06.03", "title": "БРУТАЛНО МЕЛЕ! Осем души пострадаха при верижна катастрофа на пътя Пловдив-Карлово"}
{"url": "http://pik.bg/%D0%B1%D0%B0%D1%88%D0%B0%D1%80-%D0%B0%D1%81%D0%B0%D0%B4-%D0%B3%D0%BE%D1%82%D0%BE%D0%B2-%D0%B4%D0%B0-%D0%BF%D0%BE%D1%81%D0%B5%D1%82%D0%B8-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news754878.html", "text": "РИА Новости, цитирана от \"Фокус\". Централният партиен вестник на Северна Корея „Нодон Синмун“, съобщава, че президентът на Сирия Башар Асад има намерение да посети Пхенян и да се срещне с лидера на страната Ким Чен-ун, предава Асад обяви това по време на състояла се на 30 май церемония по връчване на агремана на новия севернокорейски посланик в Сирия. Изданието подчертава, че сирийският президент е изразил увереност, че „обединението на Корея ще се осъществи“. „Сирийското правителство ще продължи да подкрепя политиката и мерките на севернокорейските власти и ще задълбочава приятелските отношения със Северна Корея“, съобщава вестникът. Сподели:", "date": "2018.06.03", "title": "Башар Асад готов да посети Северна Корея"}
{"url": "http://pik.bg/%D0%B8%D0%B3%D1%80%D0%B8-%D0%BD%D0%B0-%D1%81%D1%8A%D0%B4%D0%B1%D0%B0%D1%82%D0%B0-%D0%B4%D0%BE%D0%B2%D0%B5%D0%B4%D0%B5%D0%BD%D0%B8%D1%8F%D1%82-%D1%81%D0%B8%D0%BD-%D0%BD%D0%B0-%D0%B5%D0%BC%D0%B8%D0%BB%D0%B8%D1%8F-%D1%81%D0%B5-%D1%81%D0%BD%D0%B8%D0%BC%D0%B0%D0%BB-%D0%B2%D1%8A%D0%B2-%D1%84%D0%B8%D0%BB%D0%BC-%D0%BF%D1%80%D0%B5%D0%B4%D0%B8-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-news754792.html", "text": "Доведеният син на фолкпевицата Емилия, 19-годишният Феди Башур, който почина след катастрофата на магистрала \"Тракия\" навръх 24 май, е снимал филм миналата година. 5-минутната лента е дело на Никол Паскалис. Главната роля е поверена на Феди - той влиза в образа на бездомник, който пренебрегва етикета и морала си, за да отиде на интервю за работа. Младежът е бос, само с дрипава тениска и стар панталон, и трепери от студ на земята пред голямата сграда. Талантът на героя му е рисуването. До себе си държи красива картина, която съвсем го доказва. Случайно в полезрението на просяка попада белешка, залепена на магазин, на която пише, че фирма търси илюстратор и графичен дизайнер. Героят му веднага решава да опита, но за да отиде на интервюто му е нужно прилично облекло. За да си купи по-хубав костюм, той краде чантата на момиче, а от портмонето й взима всичките й пари. В случая момичето, което играе жертвата всъщност е приятелката на Феди - Деспина. Парите, които той прибира от нея обаче, не са достатъчни и прави домова кражба. В края на филма се вижда как Феди влиза в един от скъпите магазини за мъжки облекла и си купува точно костюма, който иска. На последният кадър младежът вече седи пред бъдещия си работодател и уверено му казва: \"Вярвам, че упоритата работа се възнаграждава\", пише \"Телеграф\". Впечатленията за филма са изцяло положителни. Освен добре измислената идея всички, които са го гледали, оценяват играта на момчето като много добра. Самият той изглежда спокойно пред камера, а на някои места във филма дори импровизира в думите. Познати на Феди споделят, че след участието в тази лента той разказвал, че иска да участва и в други. Обяснил им, че дори би записал да учи актьорско майсторство, тъй като за него това било изключително интересно преживяване. Младежът празнувал последния си рожден ден в Ню Йорк, където живеел. В тесен кръг само с най-близките си приятели. В САЩ той заминал преди година, за да продължи образованието си. У нас младежът учил в училище за деца на чужденци с по-големи възможности. В анго-американското той бил сред пълните отличници, което пък преди няколко месеца изиграло голяма роля за приемането му в един от най-престижните в световен план университети - Бостънския. Момчето споделяло, че след като завърши висше, ще започне собствен бизнес, но паралелно с това няма да спира да учи, а ще запише още нещо. Сподели:", "date": "2018.06.03", "title": "ИГРИ НА СЪДБАТА! Доведеният син на Емилия се снимал във филм преди трагедията"}
{"url": "http://pik.bg/%D0%B0%D0%BD%D1%82%D0%B8%D0%B8%D0%BC%D0%B8%D0%B3%D1%80%D0%B0%D0%BD%D1%82%D1%81%D0%BA%D0%B0-%D0%BF%D0%B0%D1%80%D1%82%D0%B8%D1%8F-%D0%B2%D0%BE%D0%B4%D0%B8-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%B2-%D1%81%D0%BB%D0%BE%D0%B2%D0%B5%D0%BD%D0%B8%D1%8F-news754982.html", "text": "Антиимигрантска партия е на път да спечели парламентарните избори в Словения. Около 1 милион и 700 хиляди души трябва да изберат между 25 партии. Последни проучвания показват, че дясната Словенска демократична партия ще има най-много депутати в 90-местния парламент. Очаква се партията да получи около 25 процента от гласовете. Анализатори обаче очакват, че десните, със своите антиимигрантски възгледи, няма да успеят да намерят партньори за съставяне на коалиция. Сподели:", "date": "2018.06.03", "title": "Антиимигрантска партия води на парламентарните избори в Словения"}
{"url": "http://pik.bg/%D0%BF%D0%BE%D0%B6%D0%B0%D1%80-%D0%B8%D0%B7%D0%BF%D0%B5%D0%BF%D0%B5%D0%BB%D0%B8-%D1%80%D0%B5%D0%BC%D0%B0%D1%80%D0%BA%D0%B5-%D0%BD%D0%B0-%D0%BA%D0%B0%D0%BC%D0%B8%D0%BE%D0%BD-%D1%81-%D0%BF%D0%B5%D1%80%D0%B8%D0%BB%D0%BD%D0%B8-%D0%BF%D1%80%D0%B5%D0%BF%D0%B0%D1%80%D0%B0%D1%82%D0%B8-%D0%BD%D0%B0-%D0%BF%D1%8A%D1%82%D1%8F-%D0%BC%D0%B5%D0%B6%D0%B4%D1%83-%D1%82%D0%BE%D0%BF%D0%BE%D0%BB%D0%BE%D0%B2%D0%B3%D1%80%D0%B0%D0%B4-%D0%B8-%D1%85%D0%B0%D1%80%D0%BC%D0%B0%D0%BB%D0%BD%D0%B8--news754937.html", "text": "Пожар изпепели ремарке на камион на ямболска спедиторска фирма, пълен с перилни препарати, съобщава Флагман. Инцидентът е станал днес на пътя между Тополовград и Харманли. Огънят е унищожил хиляди капсули на популярна перилна марка, както и ремаркето и влекача на голяма ямболска фирма. Не е ясно каква е причината за избухването на пожара и дали не става въпрос за умишлен палеж или късо съединение. Най-вероятно огънят е тръгнал от товарната част, тъй като щетите по влекача са съвсем малки, докато продуктите за десетки хиляди левове са унищожени. Флагман.бг Сподели:", "date": "2018.06.03", "title": "Пожар изпепели ремарке на камион с перилни препарати на пътя между Тополовград и Хармални (СНИМКИ)"}
{"url": "http://pik.bg/%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%B8%D0%B4%D0%B5%D0%B8%D1%82%D0%B5-%D1%81%D0%B8-%D0%B7%D0%B0-%D1%80%D0%B5%D1%84%D0%BE%D1%80%D0%BC%D0%B0-%D0%BD%D0%B0-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-news754957.html", "text": "Германският канцлер Ангела Меркел за първи път представи отговора си на предложението на френския президент Еманюел Макрон за реформа на еврозоната, приемайки идеята за бюджет за инвестиции и защитавайки идеята за създаване на Европейски валутен фонд, предаде Франс прес, цитирана от БТА. \"Имаме нужда от по-голяма икономическа конвергенция между страните членки в еврозоната\", каза Меркел в интервю, публикувано в днешното издание на в. \"Франкфуртер алгемайне цайтунг\". \"Поради тази причина предложихме бюджет за инвестиции за еврозоната в коалиционния договор на новото германско правителство между консерваторите и социалдемократите и аз подкрепям идеята\", каза Меркел. Канцлерът спомена като сума за бюджета цифра, \"сведена до две цифри в милиарди евро\", тоест няколко десетки милиарди евро. Това е доста далеч от очакванията на Макрон, който е в основата на плана за бюджет на еврозоната. Макрон иска бюджет, възлизащ на няколкостотин милиарда евро. Меркел освен това представи в интервюто германското предложение за създаването на Европейски валутен фонд, който ще подпомага страните в затруднено положение в замяна обаче на строги условия и строг надзор на подкрепените по този начин държави. \"Ние искаме да станем малко по-независими от Международния валутен фонд\", обясни Меркел. Този Европейски валутен фонд ще поеме част от прерогативите на Европейския стабилизационен механизъм, който сега подпомага финансирането на дълга на страни в криза като Гърция, като им отпуска дългосрочни заеми. Но Европейският валутен фонд ще стига по-далеч. Той ще може да отпуска и краткосрочни кредитни линии, например за пет години, казва Меркел. Тези заеми ще бъдат предназначени да подкрепят страните, срещнали трудности, чиито причини са външни. В замяна тези страни ще трябва да приемат, че Европейският валутен фонд има правото на поглед и на намеса в техните национални политики. Този Европейски валутен фонд ще бъде натоварен с оценката на платежоспособността на страните членки и с помощта на адаптирани инструменти ще може да възстанови тази платежоспособност, ако тя не е осигурена, смята Меркел. Защото според нея и дума не може да става в еврозоната да се създава Съюз на дълговете. Сподели:", "date": "2018.06.03", "title": "Ангела Меркел представи идеите си за реформа на еврозоната"}
{"url": "http://pik.bg/%D1%85%D0%B8%D0%BB%D1%8F%D0%B4%D0%B8-%D1%81%D1%82%D0%B0%D1%80%D0%B8-%D0%BA%D1%8A%D1%89%D0%B8-%D0%BD%D0%B5-%D0%BC%D0%BE%D0%B3%D0%B0%D1%82-%D0%B4%D0%B0-%D0%B1%D1%8A%D0%B4%D0%B0%D1%82-%D0%B7%D0%B0%D1%81%D1%82%D1%80%D0%B0%D1%85%D0%BE%D0%B2%D0%B0%D0%BD%D0%B8-%D0%B7%D0%B0%D1%80%D0%B0%D0%B4%D0%B8-%D0%BB%D0%B8%D0%BF%D1%81%D0%B0-%D0%BD%D0%B0-%D0%B0%D0%BA%D1%82-16-news754983.html", "text": "На фона на дъжда и градушките от последните седмици - хиляди стари къщи у нас не могат да бъдат застраховани срещу природни бедствия. Причината– нямат Акт 16, а сроковете да получат такъв вече са изтекли, предава Нова телевизия. Две седмици след като бурята разрушени покривите на над 50 къщи в село Гривица, Плевенско, все още има домове, които не са покрити. Най-пострадал е домът на Асен Атев. Казва, че ремонтът е наложителен. Парите, които са му необходими, са много. На помощ не можел да се надява, защото къщата му не била застрахована. Оказва се обаче, че и да е знаел и да е искал – не е можел. Защото няма Акт 16. Според Ивета Кунова държавата и общините многократно са дали възможност на всеки собственик на стара къща, която няма Акт 16, да си извади необходимия документ. Тези, които нямат Акт 16, казва тя, освен че нямат законен дом, нямат и задължения към държавата. До този момента от община Плевен са отпуснали около 10 000 лв. за щетите от природните бедствия. Сподели:", "date": "2018.06.03", "title": "Хиляди стари къщи не могат да бъдат застраховани заради липса на Акт 16"}
{"url": "http://pik.bg/%D0%B7%D0%B0%D0%B4-%D0%BA%D1%83%D0%BB%D0%B8%D1%81%D0%B8%D1%82%D0%B5-%D0%B0%D1%81%D0%B5%D0%BD-%D0%B1%D0%BB%D0%B0%D1%82%D0%B5%D1%87%D0%BA%D0%B8-%D1%80%D0%B0%D0%B7%D0%BA%D1%80%D0%B8-%D0%BF%D0%B8%D0%BA%D0%B0%D0%BD%D1%82%D0%BD%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-%D0%BA%D0%B0%D0%BB%D0%B8%D0%BD-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%B8-news754897.html", "text": "Един от големите хитовете на театралната сцена е представлението „Смях в залата“, в което ключови фигури в актьорския състав са Калин Врачански и Асен Блатечки. Спектакълът навъртя 150 представления, като продължава да се играе пред ппепълнени зали. Двамата актьори, които се засичат и в друи театрални проекти, говориха пред сутрешния блок на Нова телевизия за спектакъла, чийто режисьор е Блатечки, и за приятелството си. „Представленито „Смях в залата“ наистина е много смешно – коментира Калин Врачански. - Два часа, много тежко. Зрителите много се радват всеки път и това няма как да не ни радва. Интересното е, че когато за първи път с Асен се засякохме за работа заедно – в „За мишките и хората“, още не бяхме приятели, а нещата тръгнаха чисто професионално. Той ме покани да участвам. Бързо обаче се видя химията между нас и се сприятелихме. За мен актьорът работи с емоциите си. Понякога дори ми се струва, че повече живееш там, в емоциите. И после в живота става малко трудно. При мен, за съжаление, е така. Имаме доста смешни общи моменти. Репетираме, например,  и в един момент виждам, че Асен е с тапи в ушите. Питаме го защо, а той: „Много викате!“ Калин Врачански добави, че сега му предстои участие в телевизионен проект, свързан с Нова телевизия, като отказа да разкрива подробности. „Играем заедно с Калин в театрални представления вече няколо години – добавя Асен Блатечки. – В „Смях в залата“ става дума за група актьори на турне. И публиката вижда какво се случва зад кулисите, докато тече представлението. В този спектакъл играем само приятели, което е изключително важно. Искам да работя наистина само с приятели. Аз съм в професията, за да ми е хубаво на мен. Да се забавлявам. А хората, които идват да гледат го усещат и ценят. Иначе често спорим, но обикновено надделява този, който е режисьор. Хубаво е, когато някой от екипа има друго виждане за нещата. Това ме провокира да погледна ситуацията под друг ъгъл. Винаги ме е дразнило когато режисьорът идва и започва да нарежда актьорите. Аз съм такъв, че хора, които ми казват, че нещо не може да стане, просто ги махам и повече не работя с тях. На сценаристите казвам само да си пуснат въобръжението без да мислят дали ще има пари. Съвременната актьорска игра вече не е клишето да се превъплътиш, да се преправиш на друг човек, който не си ти. Сега е много по-ценно да се вадят нещата от себе си, личността на актьора като героя. Наистина с Калин имаме доста забавнси случки. Ето, кажете как може в 5:00 часа сутринта той  да влиза с трясък в гримьорната и с пълно гърло да пее народна песен“. Сподели:", "date": "2018.06.03", "title": "ЗАД КУЛИСИТЕ! Асен Блатечки разкри пикантни подробности за живота на Калин Врачански "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B3%D0%B8%D0%BC%D0%BD%D0%B0%D1%81%D1%82%D0%B8%D1%87%D0%BA%D0%B0%D1%82%D0%B0-%D0%B8%D0%BB%D0%B8%D0%B0%D0%BD%D0%B0-%D1%80%D0%B0%D0%B5%D0%B2%D0%B0-%D0%B1%D0%B8%D0%BB%D0%B0-%D0%BD%D0%B0-%D0%BA%D0%BE%D1%81%D1%8A%D0%BC-%D0%BE%D1%82-%D1%81%D0%BC%D1%8A%D1%80%D1%82%D1%82%D0%B0-news754806.html", "text": "Преди 40 години - на 16 март 1978-а, става най-загадъчната и ужасяваща самолетна катастрофа. По официални данни ТУ-134 с редовен полет София - Варшава се разбива в 13:52 ч. край врачанското село Тлачене. Загиват всичките 73-ма души на борда. Там намират смъртта си треньорката на националния отбор по художествена гимнастика Жулиета Шишманова, нейната помощничка Румяна Стефанова, Албена Петрова и Валентина Кирилова, пианистката на националките Снежана Михайлова и съдийката Севдалина Попова. Грациите заминавали за турнир в Полша. Според тогавашната правителствена комисия, отчела се пред ЦК на БКП, самолетът е излетял от летище Враждебна и до набиране на 4900 м височина всичко било нормално. След минути авиодиспечерите от кулата установили, че самолетът рязко сменил посоката на запад и изчезнал от радарите. Не последвал отговор на запитването им защо сменят курса. Официалната версия била, че няма оцелели, а самолетът се е разбил вследствие повреда в електрозахранването. Само час след инцидента в новинарската емисия на белградското радио е излъчено съобщение, че \"авион с неопознавателни знаци прелита през територията на Югославия”. Според патоанатом, присъствал на мястото на катастрофата, човешките останки сякаш били накълцани и смъртните актове се пишели на базата на документи за полета. Версиите за катастрофата са десетки - атентат, терористичен акт или камикадзе, намеса на КГБ, убийство на пилотите. Разпространява се и версията, че пасажерите са били отвлечени за секретни опити. Самолетът бил запратен на полигон на остров Муруроа в Тихия океан за провеждане на опити с ядрени устройства и пътниците били подложени на облъчвания с високи дози радиация. А за заблуда над врачанските села Габаре и Тлачене бил взривен друг самолет. Според мълвата дни след катастрофата радисти от брегова морска база до Варна получили шифрована радиограма: “Ние сме живи, с побелели коси и зелени пагони”. Бил е посочен и адрес във Варна, където да се достави получената информация. Когато моряците отишли, разбрали, че там живеят родители на загинали в катастрофата край с. Тлачене гимнастички. На борда на фаталния самолет е трябвало да пътува и 15-годишната тогава състезателка по художествена гимнастика Илиана Раева. Часове преди полета обаче тя вдига температура 40 градуса и не заминава. На нейно място викат резерва. „На 15 март имам рожден ден. Вечерта вдигнах страшно висока температура, бях много зле, викаха лекари вкъщи. На следващия ден трябваше да пътувам за международен турнир в Полша. Бях си събрала багажа, всичко беше готово. Баща ми обаче се обади на Нешка и каза: “Илиана е с 40 градуса температура, няма как да пътува”. На сутринта на 16 март ми нямаше нищо, но документите вече бяха във федерацията, нямаше как да замина. После стана катастрофата”, спомня си Раева и оттогава благодари на съдбата, че я е опазила. Сподели:", "date": "2018.06.03", "title": "САМО В ПИК И \"РЕТРО\"! Гимнастичката Илиана Раева била на косъм от смъртта"}
{"url": "http://pik.bg/%D0%BF%D1%80%D0%BE%D0%B3%D0%BD%D0%BE%D0%B7%D0%B8%D1%80%D0%B0%D1%82-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0%D0%BD%D0%B5-%D1%86%D0%B5%D0%BD%D0%B8%D1%82%D0%B5-%D0%BD%D0%B0-%D1%81%D0%B0%D0%BC%D0%BE%D0%BB%D0%B5%D1%82%D0%BD%D0%B8%D1%82%D0%B5-%D0%B1%D0%B8%D0%BB%D0%B5%D1%82%D0%B8-news754946.html", "text": "Авиокомпания Американ еърлайнс (American Airlines) предупреди, че цените на самолетните билети може да се увеличат, ако цените на петрола се задържат високи, предаде Ройтерс. Цените на петрола се повишиха с около 50 процента спрямо равнищата от миналата година, а това оказва натиск върху печалбата на самолетните компании. Ако стане ясно, че това е новият стандарт, ще отчетете в дългосрочна перспектива по-малък капацитет и растеж в сектора и оттам по-високи цени, но не мисля, че това ще стане в близко бъдеще, каза главният изпълнителен директор на компанията Дъг Паркър пред репортери в кулоарите на годишната среща на директорите на авиокомпании от Международната асоциация за въздушен транспорт (МАВТ - IATA) в Сидни. Асоциацията, която обединява около 280 авиокомпании, покриващи около 83 процента от световния въздушен трафик, съобщи, че утре ще понижи прогнозата си за печалбата в сектора тази година заради по-високите цени на петрола, инфраструктурата и разходите за труд. Ръководителите на авиокомпаниите предупредиха днес, че нарастващото напрежение в международната търговия може да навреди на авиосектора. Американското правителство възобнови заплахите си за налагане на мита на Китай и въведе мита за стоманата и алуминия, внасяни от Канада, Мексико и САЩ. Мерките, които намаляват търговията и вероятно впоследствие ограничават пътуванията са лоша новина, каза генералният директор на МАВТ Александър дьо Жюниак пред Ройтерс в Сидни. Сподели:", "date": "2018.06.03", "title": "Прогнозират увеличаване цените на самолетните билети"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80-news754944.html", "text": "Какво означава по-големи рестрикции?! Да въведем комендантски час?! Това няма как да стане. В края на краищата, това е курорт. В казармата елате, ще видите, че има ред, дисциплина, вечерен час и т.н. Но това не е казарма. С това днес в Бургас вецепремиерът и министър на отбраната Красимир Каракачанов обобщи актуалните събития в Слънчев бряг и подновените проверки на заместник министър-председателя Валери Симеонов срещу шума в летните заведения в курорта, предава Бургасинфо. „Знаете, като наближи сезона, започват и криминалните прояви. Не за пръв път е това. За съжаление се случват такива неща. Надявам се органите на реда с всички мерки, които предприемат, да допускат по-малко подобни инциденти. Не само в Слънчев бряг, но и по цялото Черноморие, защото това е лицето на България по време на тези летни месеци”, каза вицепремиерът. Каракачанов изрази позицията си, че контрол в курорта трябва да има, но „без това да пречи на туристите”. А по отношение на подновените проверки за високи децибели, водени от вицепремиера Валери Симеонов, той заяви: „Трябва да има ред по отношение на музиката, но аз не го приемам като вечерен час и спиране на музиката навсякъде. В крайна сметка човек си взема отпуската и идва да се весели. Има определени заведения и те не са само в Слънчев бряг, но и в други курорти, които прекаляват с музиката и след 12 часа. Но мисля, че това може да се уреди с една наредба. И въпросът е контрола върху изпълнението и спазването на подобни наредби”. Сподели:", "date": "2018.06.03", "title": "ЕКСКЛУЗИВНО! Вицепремиерът Красимир Каракачанов с горещ коментар за убийството в Слънчев бряг и проверките срещу шума на Валери Симеонов"}
{"url": "http://pik.bg/%D0%BD%D0%B5%D1%82%D0%B0%D0%BD%D1%8F%D1%85%D1%83-%D0%B8%D0%B7%D1%80%D0%B0%D0%B5%D0%BB-%D0%B7%D0%B0%D0%BF%D0%B0%D0%B7%D0%B2%D0%B0-%D1%81%D0%B2%D0%BE%D0%B1%D0%BE%D0%B4%D0%B0%D1%82%D0%B0-%D1%81%D0%B8-%D0%BD%D0%B0-%D0%B4%D0%B5%D0%B9%D1%81%D1%82%D0%B2%D0%B8%D0%B5-%D0%BF%D0%BE-%D0%BE%D1%82%D0%BD%D0%BE%D1%88%D0%B5%D0%BD%D0%B8%D0%B5-%D0%BD%D0%B0-%D0%B8%D1%80%D0%B0%D0%BD%D1%81%D0%BA%D0%BE%D1%82%D0%BE-%D0%BF%D1%80%D0%B8%D1%81%D1%8A%D1%81%D1%82%D0%B2%D0%B8%D0%B5-%D0%B2-%D1%81%D0%B8-news754923.html", "text": "ТАСС, цитирана от \"Фокус\". Министър-председателят на Израел Бенямин Нетаняху заяви, че страната му си запазва пълната свобода на действие по отношение на опитите на Иран да се укрепи във военно отношение в която и да е част от Сирия, предава „Израел си запазва и ще запази своята свобода на действие срещу иранското военно присъствие в Сирия“, написа Нетаняху на профила си в социалната мрежа „Туитър“. Сподели:", "date": "2018.06.03", "title": " Нетаняху: Израел запазва свободата си на действие по отношение на иранското присъствие в Сирия"}
{"url": "http://pik.bg/%D0%B7%D0%B0%D0%B4%D0%B8%D0%B3%D0%BD%D0%B0%D1%85%D0%B0-%D0%BF%D0%BE%D1%87%D1%82%D0%B8-1-000-%D0%BB%D0%B2-%D0%BE%D1%82-%D0%B3%D0%BE%D1%81%D1%82%D0%B8%D0%BB%D0%BD%D0%B8%D1%86%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news754927.html", "text": "На 2 юни (съботка) в 11:55 часа чрез телефон 112 в РУ-Враца е получен сигнал за кражба от управител на гостилница в града, съобщава Конкурент. Жената е заявила, че същия ден неизвестно лице, чрез отключване на входната врата на гостилницата, е проникнало в стопанисвания от нея търговски обект и е откраднало 950 лв. По случай в РУ-Враца е образувано досъдебно производство. Сподели:", "date": "2018.06.03", "title": "Задигнаха почти 1 000 лв. от гостилница във Враца"}
{"url": "http://pik.bg/%D1%83%D0%BB%D0%BE%D0%B2-%D1%80%D0%B8%D0%B1%D0%B0%D1%80-%D0%BE%D1%82-%D1%81%D0%BC%D0%BE%D0%BB%D1%8F%D0%BD-%D0%B8%D0%B7%D0%BC%D1%8A%D0%BA%D0%BD%D0%B0-%D0%B3%D0%B8%D0%B3%D0%B0%D0%BD%D1%82%D1%81%D0%BA%D0%B8-%D1%81%D0%BE%D0%BC-%D1%81%D0%BB%D0%B5%D0%B4-%D1%87%D0%B0%D1%81-%D0%B8-%D0%BF%D0%BE%D0%BB%D0%BE%D0%B2%D0%B8%D0%BD%D0%B0-%D0%B1%D0%BE%D1%80%D0%B1%D0%B0-%D0%B2-%D1%8F%D0%B7%D0%BE%D0%B2%D0%B8%D1%80-%E2%80%9E%D0%B8%D0%B2%D0%B0%D0%B9%D0%BB%D0%BE%D0%B2%D0%B3%D1%80%D0%B0%D0%B4-news754931.html", "text": "Рибарят от Смолян Боян Страхински се похвали с невероятен улов, съобщава Дарик. Той се борил близо час и половина, за да извади огромен сом, но след това го върнал отново във водите на язовир „Ивайловград“. „Борих се с рибата над час и половина, беше голяма битка, бях и с тънко влакно – разказва за приключението си Страхински.-  Добро откриване на сезона. След като й се порадвахме с колегите, отново си я пуснах във водите на язовира, тъй като има как да расте. Има екземпляри от този вид, които надхвърлят 100 кг“. Боян Страхински се занимава с любителски риболов от години, като неведнъж е улавял сериозни риби. Риболовът с лодка му е страст. Сподели:", "date": "2018.06.03", "title": "Улов! Рибар от Смолян измъкна гигантски сом след час и половина борба в язовир „Ивайловград“"}
{"url": "http://pik.bg/%D0%B3%D1%80%D0%B0%D1%86%D0%B8%D0%B8%D1%82%D0%B5-%D0%BD%D0%B8-%D0%BD%D0%B5-%D1%83%D1%81%D0%BF%D1%8F%D1%85%D0%B0-%D0%B4%D0%B0-%D1%81%D0%B5-%D0%B4%D0%BE%D0%B1%D0%B5%D1%80%D0%B0%D1%82-%D0%B4%D0%BE-%D0%BC%D0%B5%D0%B4%D0%B0%D0%BB%D0%B8%D1%82%D0%B5-%D0%BD%D0%B0-%D1%81%D1%8A%D1%87%D0%B5%D1%82%D0%B0%D0%BD%D0%B8%D0%B5%D1%82%D0%BE-%D1%81-%D0%BF%D0%B5%D1%82-%D0%BE%D0%B1%D1%80%D1%8A%D1%87%D0%B0-news754947.html", "text": "Националният ансамбъл по художествена гимнастика не успя да влезе в призовата тройка на европейското първенство в Гуадалахара, Испания за съчетанието с пет обръча, предава Би Ти Ви. Симона Дянкова, Елена Бинева, Мадлен Радуканова, Лаура Траатс и Стефани Кирякова получиха оценка 21,250 и останаха на четвърто място в крайното класиране. Момичетата на Весела Димитрова започнаха уверено, но при един от елементите изпуснаха уред. Златният медал отиде при тима на Италия (22,350). Сребро спечелиха украинките (22,100), а бронз - рускините (21,600). По-късно днес предстоят финалите с топки и въжета за ансамблите, както и изпълненията на индивидуалните гимнастички. България ще бъде представена от Невяна Владинова и Катрин Тасева. Вчера (2 юни) ансамбълът спечели бронзов медал в многобоя, а България завърши на трето място в отборното класиране. Татяна Воложанина пък ще се прибера у дома със сребро за изпълнението си с обръч при девойките. Сподели:", "date": "2018.06.03", "title": "Грациите ни не успяха да се доберат до медалите на съчетанието с пет обръча"}
{"url": "http://pik.bg/%D0%B1%D0%B5%D0%B7-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BE%D1%82-%D0%BF%D0%B0%D1%80%D1%82%D0%B8%D1%8F-%D0%BF%D0%BE%D0%B4%D0%B5%D0%BC%D0%BE%D1%81-%D0%B2-%D0%BD%D0%BE%D0%B2%D0%BE%D1%82%D0%BE-%D0%B8%D1%81%D0%BF%D0%B0%D0%BD%D1%81%D0%BA%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-news754952.html", "text": "Новият испански министър-председател Педро Санчес ще състави правителство на малцинството, което няма да включва министри от крайнолявата партия „Подемос“, предава Ройтерс. На въпрос дали ще има министри от „Подемос“ прессекретарят на Санчес Маргарита Робес заяви, че „позицията е ясна – това ще бъде правителство на Социалистическата партия, правителство на малцинството“. Сподели:", "date": "2018.06.03", "title": "Без министри от партия \"Подемос\" в новото испанско правителство"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B6%D0%B5%D1%80%D1%82%D0%B2%D0%B0-%D0%BD%D0%B0-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%B0-%D1%81-%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B6%D0%B5%D1%81%D1%82%D0%BE%D0%BA%D0%BE%D1%81%D1%82%D1%82%D0%B0-%D0%BD%D0%B0-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B8%D1%86%D0%B8%D1%82%D0%B5-news754890.html", "text": "На гарата в Горна Оряховица на 29 май е проведена спецакция по залавянето на ало измамници. Разплитането на случая тръгва от възрастна жена, която хвърля 1 000 лв. през прозореца си. Късният следобед на 28 май 65-годишната жена попада в схема на телефонна измама. „Сетих се, че са измамници и затворих. После пак ми звъняха и казаха, че не са измамници, а от полицията”, разказва потъврпевшата Илинка Боромсузова пред сутрешния блок на Нова телевизия. Мъжът отсреща се представя за бившия главен секретар на МВР и настоящ шеф на Агенция „Митници” Георги Костов. Прилагат схемата, че съдейства за разкриване на телефонна измама и искат от жената пари, за да хванат престъпник. Тя им отказва, а мъжът на телефона я заплашва. „Заем, къде са парите, мръсницо, сега ще дойдем, ще ви отрежем пръстите, ще ви хвърлим от балкона надолу, и ще ви изнасилим”, заявил измамникът. Уплашена, жената хвърля от балкона всичките си спестявания – 1 000 лв. Ден по-късно полицаи от Пловдив и Горна Оряховица влизат в следите на измамниците. Залавят 48-годишния Атанас по прякор Трепача от гара Горна Оряховица. Мъжът е известен на полицията. Счита се, че е един от мозъците на телефонните измами у нас. Има подозрения, че е участвал е и в най-крупната измама в Гърция, на стойност половин милион евро. Оказва се, че настоящата измама е извършена от Букурещ. Сподели:", "date": "2018.06.03", "title": "ГОРЕЩО! Жертва на ало измама с потресаващи разкрития за жестокостта на престъпниците"}
{"url": "http://pik.bg/%D0%BC%D0%B5%D1%81%D1%82%D1%8F%D1%82-%D0%BA%D0%BE%D0%BB%D0%BE%D0%BD%D0%B8%D1%8F-%D0%BB%D0%B0%D0%BB%D1%83%D0%B3%D0%B5%D1%80%D0%B8-%D0%B7%D0%B0%D1%80%D0%B0%D0%B4%D0%B8-%D1%81%D1%82%D1%80%D0%BE%D0%B5%D0%B6%D0%B0-%D0%BD%D0%B0-%D1%8F%D0%B7%D0%BE%D0%B2%D0%B8%D1%80-%D0%BB%D1%83%D0%B4%D0%B0-%D1%8F%D0%BD%D0%B0-news754932.html", "text": "До края на юли учени от Института по биоразнообразие и екосистемни изследвания към БАН трябва да преместят колония лалугери, за да не бъде засегната от строежа на язовир \"Луда Яна\" край Панагюрище, съобщиха от пресцентъра на Министерството на регионалното развитие и благоустройството, цитирани от БНР. Животните, категоризирани по закон като \"уязвими\", сега са на място, което след завършването на язовира догодина ще се намира под вода. Лалугерите ще бъдат преместени на подходящо място в рамките на защитена зона от европейската екологична мрежа Натура 2000. Сподели:", "date": "2018.06.03", "title": "Местят колония лалугери заради строежа на язовир \"Луда Яна\""}
{"url": "http://pik.bg/%D1%83%D0%B4%D0%B0%D1%80%D0%BD%D0%BE-12-%D0%B0%D0%BA%D1%82%D0%B0-%D0%B8-16-%D1%84%D0%B8%D1%88%D0%B0-%D0%B7%D0%B0-%D0%B4%D0%B5%D0%BD-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news754900.html", "text": "На територията на област Враца на 2 юни (събота) са проведени четири специализирани полицейски операции, съобщава Конкурент. Те са били за установяване на малолетни и непълнолетни лица в и около нощните увеселителни питейни заведения. Проверявано е също така за наличие на стоки без акцизен бандерол. Действията на униформените са целели повишаване чувството за сигурност на гражданите, противодействие на битовата престъпност, кражбите на животни от часни домове и предприемане на превантивни мерки срещу престъпления от всякакъв вид. Проверени са 81 лица и 31 МПС. Съставени са 12 акта и 16 фиша. Сподели:", "date": "2018.06.03", "title": "Ударно! 12 акта и 16 фиша за ден във Врачанско"}
{"url": "http://pik.bg/%D0%BE%D1%82%D0%BB%D0%B8%D1%87%D0%BD%D0%B8%D1%86%D0%B8-%D0%BD%D1%8F%D0%BC%D0%B0-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%B8-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B8-%D0%BE%D0%BA%D0%BE%D0%BB%D0%BE-%D0%B0%D0%B1%D0%B8%D1%82%D1%83%D1%80%D0%B8%D0%B5%D0%BD%D1%82%D1%81%D0%BA%D0%B8%D1%82%D0%B5-%D0%B1%D0%B0%D0%BB%D0%BE%D0%B2%D0%B5-%D0%B2-%D0%BC%D0%BE%D0%BD%D1%82%D0%B0%D0%BD%D0%B0-news754914.html", "text": "Нито един инцидент с абитуриенти не е регистриран в полицията в Монтана. Няма глобени, пострадали и извънредни ситуации около баловете. Това съобщи шефът на пътна полиция в областната дирекция на МВР в Монтана Елвис Иванов, цитиран от Конкурент. От началото на годината в региона са станали 50 тежки пътни инцидента. При тях двама души са намерили смъртта си, а ранените са 64. Най-често катастрофите с пострадали и загинали са при сблъсък между два автомобила. 10 са регистрираните от началото на януари до края на май. Един е загинал, а ранените са 23. Основната причина за този тип инциденти е несъобразената скорост. „Нито едно от тежките произшествия не е извършено от пиян или неправоспособен шофьор”, уточни Иванов. Според статистиката на КАТ най-тежките катастрофи се предизвикват от водачи с дълъг стаж, които карат самонадеяно. Сподели:", "date": "2018.06.03", "title": "Отличници! Няма регистрирани инциденти около абитуриентските балове в Монтана"}
{"url": "http://pik.bg/%D1%83%D0%B6%D0%B0%D1%81-%D0%BE%D1%82%D0%BA%D1%80%D0%B8%D1%85%D0%B0-%D1%82%D0%B5%D0%BB%D0%B0%D1%82%D0%B0-%D0%BD%D0%B0-11-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BA%D1%80%D0%B0%D0%B9-%D0%B1%D1%80%D0%B5%D0%B3%D0%BE%D0%B2%D0%B5%D1%82%D0%B5-%D0%BD%D0%B0%D1%82%D1%83%D0%BD%D0%B8%D1%81-news754929.html", "text": "AFP, цитирана от \"Фокус\". Телата на 11 мигранти са открити, а други 67 са спасени, след като корабът им е започнал да потъва край южния бряг на Тунис, предава Спасените край бреговете на Тунис в района на град Сфакс са включвали и „тунизийци, и чужденци“, според данните на МВР на страната. Сподели:", "date": "2018.06.03", "title": "УЖАС! Откриха телата на 11 мигранти край бреговете наТунис"}
{"url": "http://pik.bg/%D1%85%D0%B8%D0%BB%D1%8F%D0%B4%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%85%D0%B0-%D0%B2-%D1%81%D0%BA%D0%BE%D0%BF%D0%B8%D0%B5-%D1%81-%D0%B8%D1%81%D0%BA%D0%B0%D0%BD%D0%B5-%D0%B7%D0%B0-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%B8-%D0%B8%D0%B7%D0%B1%D0%BE%D1%80%D0%B8-news754899.html", "text": "Хиляди протестираха в Скопие с искане за предсрочни избори. Демонстрацията беше организирана от ВМРО-ДПМНЕ. Привържениците на партията настояват за предсрочен вот през март или април следващата година. Опозицията обвинява правителството, че е съсипало икономиката, понижило е заплатите и пенсиите и позволява на корупцията да процъфтява. Те обвиняват управляващите и че вредят на националните интереси като преговарят с Гърция за промяна на името на страната. Сподели:", "date": "2018.06.03", "title": "Хиляди протестираха в Скопие с искане за предсрочни избори"}
{"url": "http://pik.bg/%D1%81%D0%BE%D0%BD%D0%B4%D0%B0-%D0%BE%D1%82%D0%BA%D1%80%D0%B8-%D0%BC%D0%B5%D1%82%D0%B0%D0%BD%D0%BE%D0%B2%D0%B8-%D0%B4%D1%8E%D0%BD%D0%B8-%D0%BD%D0%B0-%D0%BF%D0%BB%D1%83%D1%82%D0%BE%D0%BD-news754845.html", "text": "Учени откриха дюни от зрънца вледенен метан с примеси от азот на Плутон, анализирайки снимки, направени от сондата \"Нови хоризонти\", съобщи Асошиейтед Прес, цитирана от „Фокус“. Откритието показва, че планетата-джудже е по-динамична, отколкото мислеха специалистите досега. Дюните са образувани сравнително неотдавна. Те са в основата на планини, високи колкото Алпите. Образували са се от гигантски блокове лед със заскрежени метанови шапки. Наличието на дюни на Плутон изненада специалистите заради разредената атмосфера. Те предполагат, че азотният лед от повърхността се е преобразувал в газ, който е повдигнал метановите частици във въздуха. Леките ветрове на планетата-джудже след това са отнесли и струпали зрънцата. Известно е, че дюни има на Марс, Венера, сатурновата луна Титан, и на други небесни тела, но само тези на Плутон обаче са от метан. Сподели:", "date": "2018.06.03", "title": "Сонда откри метанови дюни на Плутон"}
{"url": "http://pik.bg/%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB-%D0%BD%D0%B0-%D0%B2%D0%BE%D0%B5%D0%BD%D0%BD%D0%BE%D0%B2%D1%8A%D0%B7%D0%B4%D1%83%D1%88%D0%BD%D0%B8%D1%82%D0%B5-%D1%81%D0%B8%D0%BB%D0%B8-%D0%BD%D0%B0-%D0%B8%D1%80%D0%B0%D0%BD-%D1%81%D0%B5-%D0%B5-%D1%80%D0%B0%D0%B7%D0%B1%D0%B8%D0%BB-%D0%B2-%D0%BF%D1%80%D0%BE%D0%B2%D0%B8%D0%BD%D1%86%D0%B8%D1%8F-%D0%B8%D1%81%D1%84%D0%B0%D1%85%D0%B0%D0%BD-news754919.html", "text": "Изтребител на Военновъздушните сили на Иран се е разбил вчера в централната провинция Исфахан, предава Интерфакс, цитирана от „Фокус“. Причината за катастрофата е неизвестна. По първоначална информация пилотите на самолета Ф-7 са оцелели. Уточнява се, че изтребителят е излетял от базата на ВВС „Исфахан“. Сподели:", "date": "2018.06.03", "title": "Изтребител на Военновъздушните сили на Иран се е разбил в провинция Исфахан"}
{"url": "http://pik.bg/%D0%BD%D0%B5%D0%BE%D0%BF%D0%B8%D1%81%D1%83%D0%B5%D0%BC%D0%B0-%D0%B4%D1%80%D0%B0%D0%BC%D0%B0-%D0%B5%D0%B4%D0%B8%D0%BD%D0%B8%D1%8F%D1%82-%D0%BE%D1%82-%D0%B1%D1%80%D0%B0%D1%82%D1%8F%D1%82%D0%B0-%D0%BA%D0%BE%D0%B8%D1%82%D0%BE-%D1%81%D0%B5-%D1%83%D0%B4%D0%B0%D0%B2%D0%B8%D1%85%D0%B0-%D0%B2-%D0%BF%D0%BE%D0%BC%D0%BE%D1%80%D0%B8%D0%B5-%D0%BE%D1%81%D1%82%D0%B0%D0%B2%D1%8F-4-%D0%BC%D0%B5%D1%81%D0%B5%D1%87%D0%BD%D0%BE-%D0%B1%D0%B5%D0%B1%D0%B5-%D1%81%D0%BD%D0%B8%D0%BC%D0%BA-news754948.html", "text": "32-годишният Мирослав и ненавършилият 30 години Христо Средеви са двамата братя от Пловдив, които вчера се удавиха на централния плаж в Поморие. Двамата млади мъже влезли в морето, въпреки че е било много бурно и с големи вълни, а температурата на водата е била не повече от 17 градуса. Първоначалната версия освен предположения за мъртво вълнение са, че единият от мъжете е получил хипотермичен шок заради студената вода. Когато го видял да се дави, брат му се притекъл на помощ, но и той потънал. Пловдивчаните пристигнали в Поморие за кратка почивка. Христо Средев бил със съпругата си Ани, с която имат 4-месечен син. Трети млад мъж, който се втурнал да помага на братята, бил спасен от бившия концесионер на плажа, който чул виковете му. Все още не е ясно дали спасителите на плажа са били на работа, когато се е случила трагедията. Според едни очевидци, Мирослав и Христо са влезли във водата около 18.10 часа, когато работното време на водните спасители вече е било приключило. Според други обаче двамата пловдивчани са влезли във водата в 17,30 часа. Сподели:", "date": "2018.06.03", "title": "НЕОПИСУЕМА ДРАМА! Единият от братята, които се удавиха в Поморие, оставя 4-месечно бебе (СНИМКИ)"}
{"url": "http://pik.bg/%D1%84%D0%B5%D0%BD-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%89%D0%B5-%D0%B3%D0%BB%D0%B5%D0%B4%D0%B0-%D0%BD%D0%B0-%D0%B6%D0%B8%D0%B2%D0%BE-%D0%BC%D0%B0%D1%87-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D1%82%D0%B5-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D1%81%D0%B2%D0%B5-news754921.html", "text": "Вътрешният министър на Германия Хорст Зеехофер има намерение за изгледа на живо поне един мач на националния тим на Германия на Световното първенство по футбол в Русия, съобщава Sport 1. „Ако графикът ми позволи, ще пътувам до Русия за мач на Бундеистима. Много се надявам, разбира се, това да е мачът на 15 юли, тъй като Германия ще играе на финала на турнира“, каза Зеехофер. Световното първенство по футбол в Русия ще се проведе от 14 юни до 14 юли. Сподели:", "date": "2018.06.03", "title": "Фен! Вътрешният министър на Германия ще гледа на живо мач на националите на страната на Световното в Русия"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B0%D0%BD%D1%81%D0%B0%D0%BC%D0%B1%D1%8A%D0%BB%D1%8A%D1%82-%D0%BD%D0%B8-%D0%B3%D1%80%D0%B0%D0%B1%D0%BD%D0%B0-%D0%B7%D0%BB%D0%B0%D1%82%D0%BE-%D1%81-%D1%82%D0%BE%D0%BF%D0%BA%D0%B0-%D0%B8-%D0%B2%D1%8A%D0%B6%D0%B5%D1%82%D0%B0-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-news754949.html", "text": "Националният ансамбъл по художествена гимнастика спечели златен медал от европейското първенство. Симона Дянкова, Елена Бинева, Мадлен Радуканова, Лаура Траатс и Стефани Кирякова получиха най-високата оценка (22,825) за изпълнението си с три топки и две въжета, предава Би Ти Ви. Момичетата на треньора Весела Димитрова изиграха съчетанието си без грешка. Така изпревариха в крайното класиране Италия (22,350) и Азербайджан (20,350). Грациите ни завършват участието си в шампионата с 3 медала. Вчера (2 юни) те спечелиха бронз в отборното класиране и в многобоя. Именно на съчетанието с топки и въжета момичетата допуснаха груба грешка, която ги прати на трета позиция, въпреки рекордната им оценка за изпълнението с пет обръча - 23,100. Представителката на България при девойките - Татяна Воложанина, също се качи на почетната стълбичка днес. Тя получи най-висока оценка за изпълнението си с обръч. След състезателната програма при ансамблите следва представянето на индивидуалните състезателки. България ще бъде представена от Невяна Владинова и Катрин Тасева в надпреварата. Сподели:", "date": "2018.06.03", "title": "УНИКАЛНО! Ансамбълът ни грабна злато с топка и въжета в Испания"}
{"url": "http://pik.bg/%D1%81%D1%82%D1%80%D0%B0%D1%88%D0%B5%D0%BD-%D0%B4%D1%8A%D0%B6%D0%B4-%D1%81%D0%B5-%D0%B8%D0%B7%D1%81%D0%B8%D0%BF%D0%B0-%D0%BD%D0%B0%D0%B4-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-%D0%B8-%D0%BD%D0%B0%D0%B2%D0%BE%D0%B4%D0%BD%D0%B8-%D1%83%D0%BB%D0%B8%D1%86%D0%B8%D1%82%D0%B5-%D0%B2%D0%B8%D0%B4%D0%B5%D0%BE-news754953.html", "text": "Проливен дъжд наводни улиците на Стара Загора днес следобяд, предава Би Ти Ви. Много улици се наводниха и това създаде проблеми за движението. Макар и почистени преди няколко дни, отводнителните шахти на основни пътни артерии в централната градска част не можаха да поемат количеството вода. До сериозни инциденти не се стигна. Съобщава се за няколко закъсали автомобила в ниската част на Стара Загора. Сподели:", "date": "2018.06.03", "title": "Страшен дъжд се изсипа над Стара Загора и наводни улиците (ВИДЕО)"}
{"url": "http://pik.bg/%D1%81%D0%BB%D0%BE%D0%B6%D0%B5%D1%82%D0%B5-%D0%B5%D0%B4%D0%BD%D0%BE-%D0%BE%D1%82-%D1%82%D0%B5%D0%B7%D0%B8-%D0%BF%D0%B5%D1%82-%D1%81%D1%82%D0%B0%D0%B9%D0%BD%D0%B8-%D1%80%D0%B0%D1%81%D1%82%D0%B5%D0%BD%D0%B8%D1%8F-%D0%B4%D0%BE-%D0%BB%D0%B5%D0%B3%D0%BB%D0%BE%D1%82%D0%BE-%D1%81%D0%B8-%D0%B7%D0%B0-%D0%B4%D0%B0-%D1%81%D0%B5-%D0%BE%D1%82%D1%8A%D1%80%D0%B2%D0%B5%D1%82%D0%B5-%D0%BE%D1%82-%D0%B1%D0%B5%D0%B7%D1%81%D1%8A%D0%BD%D0%B8%D0%B5%D1%82%D0%BE-news754848.html", "text": "Истинската чума на 21-и век е безсънието. Благодарение на стреса и изобилието от информационни дразнители, повечето хора се оплакват от проблеми със съня. На пръв поглед безобидното недоспиване вреди на всички системи в организма и понижава качеството на живота. Първата стъпка към спокойния сън е да поставите по-близо до леглото си едно от тези стайни растения. 1. Алое Вера Това растения има не само естетическа полза, но и помага да спите по-добре. Нощно време сукулентът отделя повишено количество кислород. Доказано е, че допълнителна порция кислород помага за заспиването. 2. Жасмин Характерният аромат на това нощно цвете се засилва през тъмните часове на денонощието. Ако се вярва на изследвания на германски учени, той притежава успокояващ ефект, сходен с този на приема на валиум. 3. Лавандула Успокояващият аромат на лавандулата е повод това растение да бъде използвано широко в средствата за взимане на вана и по време на душ. Ароматът автоматично настройва човека към отпускане. Това е научно доказано. Не се колебайте да поставите саксия с виолетови цветове до леглото си. 4. Обикновен бръшлян Дори в NASA са признали бръшляна като мощно растение-филтър, което е препоръчително да се отглежда у дома. Бръшлянът ефективно се бори с различни видове плесен, понижавайки вредното влияние на токсините с цели 94%. Идеално стайно растение за дома, в който има астматици и хора с алергии. Освен това прави съня по-пълноценен. 5. Сансевиерия Острите зелени листа на това растение се грижат за поглъжането на излъчването от електроуредите в дома. Освен това понижават главоболието на домакините. Ако дълго време прекарвате пред компютъра, а след това трудно заспивате – още тази вечер сложете сансевиерията в спалнята. Сподели:", "date": "2018.06.03", "title": "Сложете едно от тези пет стайни растения до леглото си, за да се отървете от безсънието"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D1%82%D0%BE%D0%BF-%D0%B0%D0%BD%D0%B0%D0%BB%D0%B8%D0%B7%D0%B0%D1%82%D0%BE%D1%80-%D0%B7%D0%B0-%D0%B5%D1%80%D0%B4%D0%BE%D0%B3%D0%B0%D0%BD-%D0%BF%D0%B0%D0%B7%D0%B0%D1%80%D0%B8%D1%82%D0%B5-%D0%B2%D0%B5%D1%87%D0%B5-%D1%81%D0%B0-%D1%81%D0%B5-%D0%BE%D1%82%D0%BA%D0%B0%D0%B7%D0%B0%D0%BB%D0%B8-%D0%BE%D1%82-%D0%BD%D0%B5%D0%B3%D0%BE-%D0%B8-%D1%81%D0%B0-%D0%B3%D0%BE-%D0%BE%D1%82%D0%BF%D0%B8%D1%81%D0%B0%D0%BB%D0%B8--news754934.html", "text": "„Джумхуриет”, цитиран от\"Фокус\". Известният британски топ анализатор по проблемите на нововъзникващите пазарни икономики Тимоти Аш направи анализ за връзката на сегашната икономически ситуация в Турция с резултатите от изборите на 24 юни за вестник Преди време Тимоти Аш беше в Стандарт банк, а сега работи за BlueBay Asset Management - една от най-големите европейски институции за мениджмънт на кредити от фиксирани източници и стратегии за алтернативни инвестиции. Според него, пазарите вече няма да реагират положително на евентуална изборна победа на Реджеп Тайип Ердоган на предсрочния вот в Турция на 24 юни. Мнението му е, че при сегашната икономическа ситуация в страната, ще бъдат „възнаградени” турските политици, които са обърнати на Запад; онези, които подкрепят бизнес средите и свободния пазар. „До днес пазарите следваха сляпо и триумфираха след всяка изборна победа на Ердоган. Последните коментари на Ердоган за лихвената политика обаче изплашиха външните инвеститори за реализиране на проекти в Турция. По тази причина считам, че евентуална победа на Партията на справедливостта и развитието (ПСР) на Ердоган и лично на него, няма да предизвика възторг сред бизнес средите. Това може да стане при победа на президентските избори на някой от кандидатите на опозицията. Може да е Мухарем Индже, може да е Мерал Акшенер, или на онзи, на когото Ердоган с действията си предостави шанс. … Понеже Централната банка (ЦБ) в Турция не е напълно независима. Там е проблемът. Всъщност ЦБ е напълно зависима от Ердоган. Става въпрос за самото доверие към ЦБ. Трябва да се направи нещо, с които да се докаже, че ЦБ действително е независима. Проблемът не може да бъде разрешен единствено чрез „умерените” изявления на отделни турски министри.”, обяснява още Тимоти Аш пред „Джумхуриет”. Сподели:", "date": "2018.06.03", "title": "Британски топ анализатор за Ердоган: Пазарите вече са се отказали от него и са го отписали от сметките си"}
{"url": "http://pik.bg/%D1%84%D1%80%D0%B0%D0%BD%D1%86%D1%83%D0%B7%D0%BE%D0%B9%D0%BA%D0%B0-%D0%BF%D0%BE%D0%BB%D1%83%D1%87%D0%B8-%D0%B4%D0%BE%D0%B6%D0%B8%D0%B2%D0%BE%D1%82%D0%BD%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%B2-%D0%B8%D1%80%D0%B0%D0%BA-%D0%B7%D0%B0%D1%80%D0%B0%D0%B4%D0%B8-%D1%87%D0%BB%D0%B5%D0%BD%D1%81%D1%82%D0%B2%D0%BE-%D0%B2-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-news754910.html", "text": "Съдът в Ирак осъди французойка на доживотен затвор за членуване в „Ислямска държава“, предава AFP. Мелина Бугедир е осъдена през февруари на седем месеца затвор за „нелегално влизане на територията на страната“ и трябваше да бъде депортирана във Франция, но по-висша съдебна инстанция нареди нов процес по антитерористичното законодателство. Тя бе призната, че е членувала в „Ислямска държава“. Сподели:", "date": "2018.06.03", "title": "Французойка получи доживотна присъда в Ирак заради членство в  „Ислямска държава“"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D0%BF%D0%BE%D1%87%D1%82%D0%B8-%D0%BF%D0%BE%D0%BB%D0%BE%D0%B2%D0%B8%D0%BD%D0%B0%D1%82%D0%B0-%D0%BE%D1%82-%D0%B4%D0%B5%D1%86%D0%B0%D1%82%D0%B0-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-%D0%BD%D0%B5-%D1%85%D0%BE%D0%B4%D1%8F%D1%82-%D0%BD%D0%B0-%D1%83%D1%87%D0%B8%D0%BB%D0%B8%D1%89%D0%B5-news754961.html", "text": "Близо половината от децата в Афганистан не ходят на училище заради военни конфликти, бедност, детски бракове и дискриминация на момичетата, съобщиха световните агенции, цитирайки доклад на международни организации. Броят на децата, останали извън класните стаи, се е повишил за първи път от 2002 година. Ширещото се насилие принуди много училища да затворят врати, което се отрази на крехкия напредък в образованието за момичета. Около 3,7 милиона деца на възраст между седем и 17 години, или 44 процента от децата, са останали извън класните стаи, като 2,7 милиона са момичета, каза министърът на образованието Мирваис Балхи на семинар, представяйки доклада на УНИЦЕФ, Ю Ес Ейд и независимия мозъчен тръст Самюъл Хол. Талибаните, които се стремят да отстранят подкрепяното от САЩ правителство и да върнат в страната строгите ислямски порядки, след като бяха свалени от власт през 2001 година, решително се противопоставят на образованието на момичетата, а заплахите от \"Ислямска държава\" накараха много училища да прекратят дейността си, отбелязва Ройтерс. В най-засегнатите провинции до 85 процента от момичетата не ходят на училище, посочват международните организации, без да уточняват точен времеви период или сравнения. Около 300 000 деца, които сега са записани в начално училище, рискуват да отпаднат от образователната система преди края на учебния цикъл, допълва Франс прес. Най-уязвими са децата в селските райони, от икономически затруднени семейства, както и децата, застрашени от разселване заради липсата на сигурност. Сподели:", "date": "2018.06.03", "title": "Шокираща статистика! Почти половината от децата в Афганистан не ходят на училище"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B5-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D0%B6%D0%BE%D1%80%D0%BE-%D0%B1%D1%80%D0%B0%D1%82%D0%BE%D0%B5%D0%B2-%D1%81%D0%BB%D0%B5%D0%B4-%D0%BA%D0%BE%D0%BD%D1%82%D1%83%D0%B7%D0%B8%D1%8F%D1%82%D0%B0-%D1%81%D1%80%D0%B5%D1%89%D1%83-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-news754951.html", "text": "Разпределителят на националния отбор Георги Братоев, който получи контузия по време на мача с Австралия от Лигата на нациите е с възможно най-леката травма, предава спортал.бг. На Братоев му бе направен скенер и стана ясно, че няма увреждане на връзките на глезена и счупване, а само изкълчване. Утре на разпределителя на националния отбор на България ще му бъде направен и ядрено-магнитен резонанс, за да може да бъде изписано най-доброто лечение. 202-сантиметровият волейболист падна на игрището при 7-6 за България в третия гейм при 7:5, след като стъпи върху крака на противник. По лицето му беше изписана ужасяваща болка, а след няколко минути на игрището, той бе изнесен от терена от своите съотборници. Братоев беше транспортиран до най-близката болница, където премина пълни медицински прегледи. Залата изпрати Братоев с бурни аплодисменти, докато лекарите го извеждаха на носилка от залата. Сподели:", "date": "2018.06.03", "title": "Ето какво е състоянието на Жоро Братоев след контузията срещу Австралия"}
{"url": "http://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-%D1%86%D0%B5%D1%85-%D0%B7%D0%B0-%D0%B4%D1%8A%D1%80%D0%B2%D0%B5%D0%BD%D0%B8-%D1%81%D1%82%D0%BE%D0%BB%D0%BE%D0%B2%D0%B5-%D0%BF%D0%BB%D0%B0%D0%BC%D0%BD%D0%B0-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news754965.html", "text": "Цех за производство на дървени столове пламна след обяд днес в Благоевград, няма пострадали хора предаде БГНЕС. Сигналът е подаден в 15.50 ч. днес, пламна котелното помещение на цеха, разположен в карето между бул. „Димитър Солунски”, река Бистрица и жп-линията Кулата-Благоевград-София. Два екипа пристигнаха да гасят пожара, обхванал котелното помещение и изрезки от дъната на столовете. Пожарникарите започнаха да обливат с вода комина на котелното, който се бе нагрял от огъня, изключено бе и ел-захранването на цеха.Около котелното освен запалилите се дървени изрезки, има и много лесно горими трици. В пламналия цех имаше само двама души-пазач и един от собствениците му. Бързата намеса на огнеборците предотврати запалването на покрива. Пожарът бе локализиран към 14.20 часа. В съседство има склад за горивно-смазочни материали, бензиноколонка, както гараж за товарни автомобили. Причините за пожара са в процес на установяване, на място пристигна и полиция от Второ РУ-Благоевград. Сподели:", "date": "2018.06.03", "title": "ОГНЕН АД! Цех за дървени столове пламна в Благоевград"}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D1%81%D0%B5%D0%BB%D0%BE-%D0%BD%D0%B5%D0%B2%D0%B5%D1%81%D1%82%D0%B8%D0%BD%D0%BE-news754924.html", "text": "Двама души са пострадали при катастрофата на пътя Кюстендил-Дупница, преди село Невестино, съобщават от ОДМВР-Кюстендил, цитирани от „Фокус“. Пострадалите са закарани за медицински преглед в болница. По думите на говорителя на ОДМВР-Кюстендил, пътният инцидент не налага ограничения на движението в участъка. Причините за случилото се разследват. Сподели:", "date": "2018.06.03", "title": "Двама пострадали при катастрофа край село Невестино"}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D1%83%D0%B1%D0%B8%D1%82%D0%B8%D1%8F%D1%82-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%D1%85%D0%B0%D0%B7%D0%B0%D1%80%D1%82%D0%B5%D0%BD-%D0%B1%D0%BE%D1%81---%D1%80%D0%B0%D0%B7%D0%B2%D0%B5%D0%B4%D0%B5%D0%BD-%D0%B1%D0%B4%D1%8F%D0%BB-%D0%BA%D0%B0%D1%82%D0%BE-%D0%BE%D1%80%D0%BB%D0%B8%D1%86%D0%B0-%D0%BD%D0%B0%D0%B4-%D0%B4%D1%8A%D1%89%D0%B5%D1%80%D1%8F--news754954.html", "text": "Разстреляният вчера в Слънчев бряг Коста Николов е добре познато име в родната си Нова Загора. Той е сред големите работодатели в хазартния бизнес. Игралната му зала работи от 90-те, предава Би Ти Ви. Бизнесът му започва от ротативки преди повече от 30 г. Залата в Нова Загора е голяма и ремонтирана основно наскоро. Бизнесменът стоял в нея предимно през зимата. Служителите му и съседи го описват като коректен човек, който не е имал проблеми. Той има хотел на една от главните улици в града. Мъжът е разведен от години, като обаче се грижи за порасналата си дъщеря. Имал намерение да разширява бизнеса си в Нова Загора. Сподели:", "date": "2018.06.03", "title": "НОВИ РАЗКРИТИЯ! Убитият в Слънчев бряг хазартен бос - разведен. Бдял като орлица над дъщеря си"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D1%87%D1%8A%D1%82-%D1%82%D0%BE%D0%B4%D0%BE%D1%80-%D0%B1%D0%BE%D1%8F%D0%B4%D0%B6%D0%B8%D0%B5%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA%D0%B2%D0%B0-%D0%B5-%D0%B2%D1%80%D1%8A%D0%B7%D0%BA%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D1%81%D0%BB%D1%83%D1%87%D0%B0%D1%8F-%D1%81%D0%BA%D1%80-news754935.html", "text": "Много общи елементи в детайлите и твърде много съвпадения в мотивите има между случая с отравянето на Сергей Скрипал и \"мнимото убийство\" на Аркадий Бабченко. Такава теза развива настраницата си във \"Фейсбук\" топ разузнавачът Тодор Бояджиев. Случаят “Аркадий Бабченко” бил копи пейст със случая \"Скрипал\". Петро Порошенко – президентът на Украйна, буквално в момента на обявяване новината за “убийството” зае позата на Тереза Мей – пистолета още е димял когато той посочи с пръст Русия. И нима мислите, че украинските служби биха отишли на подобна инсценировка без санкция от най-високо място и че той не е знаел? Бабченко веднага след “възкръсването” си, в първото сензационно появяване пред медиите, поднесе извинения на съпругата си, че не я предупредил. В същия момент, говорителката на службите заявява, че жена му е била в течение на операцията от началото й. Преди месец Аркадий съобщава в профила си в Туитър или Фейсбук, че се готви покушение срещу него, а операцията е в ход от два месеца и той знае, че това е инсценировка. Да не говорим, че в това си съобщение той използва изрази като “но аз съм жив и ще танцувам на гроба на Путин”. Оставям без коментар този “изблик” на “известния журналист”. Въобще куп недоработки и недоизпипани детайли. Както и в случая “Скрипал” и до днес няма обяснение защо англичаните отказаха руското предложение за сътрудничество в разследването, защо крият Скрипал и дъщеря му, защо отказват контакт с тях не само на легитимните руски власти, а и на най-близките им роднини и т.н. и т.н. Киев даде домакинство на финала на европейската купа между Реал Мадрид и Ливерпул, покани испанския почетен крал Хуан Карлос (баща) и българския министър председател, като изявени фенове на “белия балет”, но още не може да преглътне факта, че след две седмици стартира Световното първенство по футбол в Москва. Ако може да се вгорчи настроението на Путин и Русия, управляващите в Украйна само ще бъдат доволни. o Случаят “Скрипал” се изчерпа, а влиянието на Русия и Путин продължава да расте на фона на нарастващи противоречия между интересите на САЩ и Европа. o престъпление “под чужд флаг” с възможни “поръчители”: • чужди специални служби; • украински опозиционни сили (вътрешни; Източна Украйна; Донбас; Крим) • антируски и антипутиновски сили; В случая “Бабченко” става въпрос за използване на журналистическата професия като покривало за конкретна операция на специални служби, независимо кои са. Става дума за \"престъпление под чужд флаг\" с цел да бъде припознат за виновен някой друг. Много служби могат да използват чуждия флаг с цел засилване на антируски настроения и да се пречи на търсене на по-деликатен тон в разговорите с Русия. По тази причина ръководителите на такива авторитетни организации като ОССЕ (Организация за сигурност и сътрудничество в Европа) и на “Репортери без граници” излезоха с критични декларации за инсценировката на украинските служби за сигурност. Сподели:", "date": "2018.06.03", "title": "ЕКСКЛУЗИВНО В ПИК! Топ разузнавачът Тодор Бояджиев разкри каква е връзката между случая \"Скрипал\" и \"възкръсването\" на Бабченко"}
{"url": "http://pik.bg/%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%BE%D1%82-%D0%BA%D0%B0%D0%B7%D0%B0%D0%BD%D0%BB%D1%8A%D0%BA-350-%D0%B3%D0%BE%D0%B4%D0%B8%D0%BD%D0%B8-%D0%BD%D0%B0%D1%88%D0%B5%D1%82%D0%BE-%D1%80%D0%BE%D0%B7%D0%BE%D0%B2%D0%BE-%D0%BC%D0%B0%D1%81%D0%BB%D0%BE-%D0%B5-%D0%BD%D0%B5%D0%BD%D0%B0%D0%B4%D0%BC%D0%B8%D0%BD%D0%B0%D1%82%D0%BE-%D0%B2-%D1%86%D0%B5%D0%BB%D0%B8%D1%8F-%D1%81%D0%B2%D1%8F%D1%82-news754918.html", "text": "Председателят на Народното събрание Цвета Караянчева присъства на Празника на розата в Казанлък, който започна с възстановка на розобер и демонстрация на старинно розоварене в розовите градини край града. По-късно Цвета Караянчева посети Музея на розата и се включи в традиционното празнично шествие, което тази година е под надслов „Мъдростта на розата“. Изключително щастлива съм, че сме заедно на най-вълнуващия, най-колоритния ни празник, подчерта председателят на парламента пред жителите на Казанлък и гостите на празника. Днес този прекрасен български край продължава да ни озарява с великолепието си, да ни обгръща с пъстрота и изящество, да пленява очите и сърцата ни с хубост, отбеляза Цвета Караянчева. Тя допълни, че розата е символ на България от векове, не само божествен дар от природата, но и послание към света. Тя е самочувствие и гордост за България и национално богатство, заяви още председателят на Народното събрание. Цвета Караянчева посочи, че вече 350 години нашето розово масло е ненадминато в целия свят и 115 години след първото си издание фестивалът на розата  продължава да събира и сприятелява хора от близо и далеч. Председателят на парламента пожела на казанлъчани да се гордеят със своята история и традиции и да предават това чувство на приемственост на своите деца и внуци. Сподели:", "date": "2018.06.03", "title": "Караянчева от Казанлък:  350 години нашето розово масло е ненадминато в целия свят"}
{"url": "http://pik.bg/%D1%82%D1%80%D1%83%D0%BF-%D0%BD%D0%B0-%D0%B6%D0%B5%D0%BD%D0%B0-%D0%B1%D0%B5-%D0%BE%D1%82%D0%BA%D1%80%D0%B8%D1%82-%D0%BA%D1%80%D0%B0%D0%B9-%D1%87%D0%B0%D1%81%D1%82%D0%B5%D0%BD-%D0%B1%D0%B0%D1%81%D0%B5%D0%B9%D0%BD-%D0%BD%D0%B0%D0%B4-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news754882.html", "text": "Труп на жена е бил открит вчера вечерта на черен път между ниви с жито, близо до частния басейн в местността Баларбаши над Благоевград, съобщава Струма.бг. По първоначални данни няма следи насилие, а мъртвата е на видима възраст около 70 г. Над два часа служителите на реда са извършвали оглед на района. Сигналът е бил подаден на телефон 112 около 19:00 часа вчера. В починалата не са открити документи за самоличност. Възможно е жената, ако е била изложена на слънце, да е починала и от горещините. Предстои аутопсия, която ще покаже точната причина за смъртта. Сподели:", "date": "2018.06.03", "title": "Труп на жена бе открит край частен басейн над Благоевград"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D1%82%D1%8A%D1%80%D0%B3%D0%BE%D0%B2%D0%B8%D1%8F%D1%82%D0%B0-%D0%BD%D0%B0-%D1%81%D0%B0%D1%89-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D0%BF%D0%B5%D0%BA%D0%B8%D0%BD-%D0%B7%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-news754864.html", "text": "Американският министър на търговията Уилбър Рос пристигна в Пекин за разговори с китайски служители в момент на засилено напрежение между двете страни заради въпроса с митата, съобщава БНР, позовавайки се на Китайската централна телевизия. Според информацеията, Рос е провел консултации на високо равнище, а за днес е предвидена официалната част от посещението. Графикът му включва разговори с китайски представители и вечеря, а утре трябва да се срещне с премиера Ли Къцян. Сподели:", "date": "2018.06.03", "title": "Министърът на търговията на САЩ пристигна в Пекин за преговори"}
{"url": "http://pik.bg/%D0%BE%D0%B1%D1%89%D0%B8%D0%BD%D1%81%D0%BA%D0%B8%D1%82%D0%B5-%D1%81%D1%8A%D0%B2%D0%B5%D1%82%D0%BD%D0%B8%D1%86%D0%B8-%D0%B2-%D0%BA%D0%BE%D0%B7%D0%BB%D0%BE%D0%B4%D1%83%D0%B9-%D0%BE%D1%82%D0%BF%D1%83%D1%81%D0%BD%D0%B0%D1%85%D0%B0-%D0%B7%D0%B0%D0%B5%D0%BC-%D0%BD%D0%B0-%D1%87%D0%B8%D1%82%D0%B0%D0%BB%D0%B8%D1%89%D0%B5-news754867.html", "text": "Общинските съветници от Козлодуй разрешиха на настоятелството на Народно читалище „Христо Ботев 1879“ да изтегли заем, за да обезпечи проект,  съобщава Конкурент. Местният парламент одобри предложението на последната си сесия, проведена на 31 май. Заемът от общината в Козлодуй е в размер на 52 700 лв.,  като временен безлихвен заем с който да бъдат обезпечени разплащанията по сключени договори за изпълнение на обществени поръчки по проекта за оборудване и обзавеждане на институцията. Средствата са нужни за купуването на  система за ефектно осветление професионална сцена, светлодиодна стена, мултимедийна и озвучителна система, компютърна и климатична техника, мебели, табели и знамена Финансовата помощ по проекта ще се предоставя от ДФ „Земеделие“ под формата на възстановяване на действително направени и платени от читалището разходи. След получаване на финансовата помощ двете институции ще оправят сметките помежду си. Сподели:", "date": "2018.06.03", "title": "Общинските съветници в Козлодуй отпуснаха заем на читалище"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B7%D0%B2%D0%B5%D1%80%D1%81%D0%BA%D0%BE-%D0%BC%D0%B5%D0%BB%D0%B5-%D0%BC%D0%B5%D0%B6%D0%B4%D1%83-%D0%B1%D1%83%D1%81-%D0%B8-%D0%BA%D0%BE%D0%BB%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D1%82%D0%B0%D0%BF%D0%B0%D1%82%D0%B0-%D0%B5-%D0%BE%D0%B3%D1%80%D0%BE%D0%BC%D0%BD%D0%B0-news754959.html", "text": "Лек автомобил БМВ и бус са се нацепили зверски на 21 км на магистрала \"Тракия\" в посока София, съобщава репортер на ПИК от мястото на инцидента. Задръстването е около 15 км, а пътни полицаи дори отбиват някои от автомобилите през Вакарел. Все още няма информация за пострадали. От МВР съобщиха пред ПИК, че за момента нямат информация за инцидента. Очевидци съобщават, че на място вече са пристигнали екипи на полицията и Спешна помощ. Сподели:", "date": "2018.06.03", "title": "ПЪРВО В ПИК! Зверско меле между бус и кола на \"Тракия\", тапата е огромна"}
{"url": "http://pik.bg/%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D1%81%D0%B5-%D0%BD%D0%B0%D0%B4%D1%8F%D0%B2%D0%B0-%D0%B4%D0%B0-%D1%81%D0%B5-%D1%81%D0%BB%D0%BE%D0%B6%D0%B8-%D0%BA%D1%80%D0%B0%D0%B9-%D0%BD%D0%B0-%D1%81%D0%BF%D0%BE%D1%80%D0%B0-%D0%B7%D0%B0-%D0%B8%D0%BC%D0%B5%D1%82%D0%BE-news754866.html", "text": "Ekathimerini, цитиран от \"Фокус\". Македонският министър-председател Зоран Заев изрази оптимизъм за потенциалното споразумение за дългогодишния спор за името между Атина и Скопие, въпреки обсъжданията на техническите детайли, предава Заев заяви, че е „оптимист“ но някои „технически детайли“ остава да бъдат уредени. Той допълни, че ще проведе телефонен разговор с гръцкия си колега Алексис Ципрас, когато тези въпроси се разрешат. Той допълни, че се надява споразумението да бъде постигнато към края на юни, допълвайки, че двете страни са се споразумели да подпишат споразумението в Преспа. Отделно гръцкият министър на вътрешните работи Панос Скурлетис заяви, че правителството „отговорно“ се занимава с въпроса и допълни, че условията са узрели за решение. Сподели:", "date": "2018.06.03", "title": "Зоран Заев се надява да се сложи край на спора за името"}
{"url": "http://pik.bg/%D0%B7%D0%B0%D0%BF%D0%BE%D1%87%D0%B2%D0%B0%D1%82-%D1%82%D1%80%D0%B0%D0%B4%D0%B8%D1%86%D0%B8%D0%BE%D0%BD%D0%BD%D0%B8%D1%82%D0%B5-%D0%BD%D0%B5%D1%81%D1%82%D0%B8%D0%BD%D0%B0%D1%80%D1%81%D0%BA%D0%B8-%D0%B8%D0%B3%D1%80%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8-news754868.html", "text": "Програмата за празника започва рано сутринта с тържествена литургия за освещаване на иконите в храма \" Константин и Елена\". Дълбока духовност се черпи от ритуала на нестинарите, коментира кметът на с. Българи Недка Лапчева. \"Светецът Константин за с. Българи се смята като закрилник на семейното щастие, на целокупността на семейството и хората си подготвят да посрещат светеца с много надежда - да им помага в живота. И нестинарско хоро когато заиграят - символът, че хората, здраво хванати за ръце, са много пъти по-силни в трудните моменти и разбира се много по-щастливи в споделената си радост.\" - посочи тя. Днес в селото ще се проведат народни борби и кулинарен базар, а нестинарските игри започват в 21:30 ч. Очаква се празникът да бъде уважен и от представители на Народното събрание. И през тази година ще се проведат традиционният нестинарски игри в чест на св. св. Константин и Елена в с. Българи, Община Царево, предаде БНР. Те се организират през нощта на 3 срещу 4 юни, когато по стар стил се отбелязва денят на светиите. Сподели:", "date": "2018.06.03", "title": "Започват традиционните нестинарски игри в Българи"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BA%D0%B0%D1%80%D0%B0%D0%B4%D0%B0%D0%B9%D1%8A-%D1%81%D1%8A%D1%81-%D0%B7%D0%B5%D1%82-%D0%BF%D0%B5%D0%B2%D0%B5%D1%86-news754805.html", "text": "По-голямата от двете дъщери ни Мустафа Карадайъ се носи на крилете на любовта, научи „Ретро“. От известно време Айсел имала връзка с талантлив младеж от български произход. Приятелят на наследничката на лидера на ДПС не само е християнин, но носи и звучното прабългарско име Кубрат. За телевизионната аудитория кандидат-зетят на Карадайъ не е съвсем непознато лице, защото през 2017 г. изгря на сцената на музикалния формат „Х Фактор“. Тогава младежът, който освен с пеене се занимава професионално и с актьорство, впечатли журито и с глас, и с акомпанимент на китара. 19-годишното момче открило музикалния си талант още в 8. клас. После създал и своя рок банда, която обаче бързо се разпаднала. С дъщерята на Карадайъ се запознал покрай другото си хоби – стендъп комедията. Самата Айсел също е актриса, но привлечена от драматичния театър. Първоначално двамата просто споделяли обща компания, но впоследствие искрата между тях пламнала и преди броени седмици обявили официално връзката си. Едва ли баща ѝ е останал доволен от избора ѝ на мъж, предвид факта, че произлиза от строго патриархално семейство, което никога досега не е нарушавало догмите на исляма. В родното му село Борино, където и до ден днешен живеят майка му, брат му и близките му, все още нямало смесени бракове между мюсюлманка и християнин и на Карадайъ не му се искало именно неговите щерки да развалят вековната традиция. Съпругата му Джеврие била по-либерална и приемала добре бъдещия си зет. Именно тя стимулирала двете си момичета да се занимават с изкуство и посещавала всяка тяхна изява пред публика – нещо, с което лидерът на ДПС не може да се похвали заради ангажиментите си с партията. Още от деца Айсел и по-малката ѝ сестра Джейлан постъпили в частната столична школа по актьорско майсторство „Ведна“, в която продължават да се изявяват и до днес. Каката Айсел вече е студентка в същата дисциплина в Нов български университет и успешно се изявявала дори като режисьор. Нейно дело били голяма част от адаптациите, които трупата играела. Освен това Айсел била и изкусна пианистка, а преди време сформирала музикална група с момчета, пробвайки също да пробие в телевизионен формат. По-малката ѝ сестра е на 16 години и е ученичка в Испанската гимназия в София. Тя все още нямала приятел, но подкрепяла връзката на сестра си и навярно също нямало да избира бъдещия си любим според произхода. Сподели:", "date": "2018.06.03", "title": "САМО В ПИК И \"РЕТРО\"! Карадайъ със зет певец"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%88%D0%B5%D1%84%D1%8A%D1%82-%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D1%81-%D0%BD%D0%BE%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%BA%D1%8A%D1%80%D0%B2%D0%B0%D0%B2%D0%B0%D1%82%D0%B0-%D0%B4%D1%80%D0%B0%D0%BC%D0%B0-%D0%B2-%D1%81%D0%BB%D1%8A%D0%BD%D1%87%D0%B5%D0%B2-news754887.html", "text": "Държавното обвинение ще иска постоянен арест за извършителя на убийството в Слънчев бряг, което бе извършено с особена жестокост. Това обяви на брифинг шефът на Окръжната прокуратура в Бургас Георги Чинев. „Срещу убиеца на  Коста Николов по прякор Миджурина ще бъдат повдигнати обвинения за убийство и опит за убийство – заяви Чинев. - \"Тепърва предстои аутопсията на убития, която ще ни даде точна информация с колко изстрела е настъпила смъртта\". Той обясни, че извършителят на убийството последователно е стрелял първо в бизнесмена и после в младата жена, която е седяла до него и уточни, че колата не е била в движение по време на стрелбата. От думите му стана ясно, че извършителят на убийството е работил в Слънчев бряг. Сподели:", "date": "2018.06.03", "title": "ИЗВЪНРЕДНО! Шефът на прокуратурата в Бургас с нови подробности за кървавата драма в Слънчев бряг"}
{"url": "http://pik.bg/%D0%BE%D1%82%D0%B8%D0%B4%D0%B5%D1%82%D0%B5-%D0%BD%D0%B0-%D0%B1%D0%B5%D0%B7%D0%BB%D1%8E%D0%B4%D0%BD%D0%BE-%D0%BC%D1%8F%D1%81%D1%82%D0%BE-%D0%B4%D0%BD%D0%B5%D1%81-%D0%B2%D0%B8%D0%B6%D1%82%D0%B5-%D0%B7%D0%B0%D1%89%D0%BE-news754842.html", "text": "Във времето около 13:23 ч. Луната прави съвпада с Марс. Това може да създаде вътрешно напрежение, да донесе дисхармоничен фон на деня. Възможно е да появи главоболие или храносмилателни проблеми поради емоционално напрежение. Тревожност, объркване, неприятни емоции. Трудно се контролират чувствата. Спадане на активността, раздразнителност, лесна обидчивост. Оживената атмосфера на деня ще ви накара да се притеснявате, да се суетите. Добре е да се въздържате от пиене на алкохол, тъй като и без него ще почувствате адреналин в кръвта. Трябва да бъдете внимателни по пътищата и при работа с пробивни и остри предмети. За жените има вероятност за зачеване. Луната влиза в знак Водолей в 01:07 ч, където ще остане на 3, 4 и 5 юни до 13:55 ч. Нараства интереса към всичко ново, необичайно. Подходящо време за съзидание. Засилва се стремежа към свобода и независимост. Не се препоръчва сега човек да се товари с отговорности и задачи. Благоприятно време за общуване с хора, които споделят като вашите интереси. Не се препоръчва никого да допускате вътре в душата си. Съвместимост на хората с Луна във Водолей: Благоприятно е общуването с хора с Луна в Близнаци, Лъв, Везни, Скорпион. Сложни отношения ви очакват с хора с Луна в Рак, Дева и Водолей. Грижа за кожата – Противопоказни са всякакви сериозни процедури за грижа за кожата - дълбоки пилинг, апаратна козметика, пластична хирургия. Подходящо е за антистресови маски, билкови отвари, маникюр, педикюр. Във фитнеса се препоръчват само общоукрепващи упражнения. Подходящо време за закаляване, обливане с хладка вода. Грижа за растенията: Безплодният знак Водолей през тези три дни няма да даде стимули за активен растеж и развитие на растенията. Препоръчва се да се откажете от засаждането и пресаждане на цветя. Грижете се за вашата градина, поръсете тропически цветя с препарат и ги третирайте срещу паразити. Междинно торене. 19 лунен ден (започва от 00:04ч на 3 юни и продължава до 00:43ч на 4 юни) Този ден се счита за нещастен, въздухът е зареден с отрицателна енергия. Днес е лесно да се поддадете на изкушението – дяволски ден. Нова идея, ако ви връхлети неочаквано, това също може да е съблазън, изкушение. Нещастието умее да поставя своите мрежи като се има предвид, че символ на деня е паякът. Хората сега си оказват лошо влияние един на друг. По-добре е с никой да не се запознавате днес, тъй като комуникацията ще бъде трудна. Особено хората, които са приемали алкохол или наркотици, трябва да се избягват. Не е изненадващо, че съзнанието на повечето хора днес ще бъде помрачено. Призоваването на здрав разум няма да е лесно. Хората лесно ще се впечатляват и вдъхновяват от всяка мисъл. Информацията е много мощна. Днес е лесно да станеш зависим от нещо, да бъдеш обсебен от нова идея или нова визия за живота. Ако чувствате отчаяние, тежест в душата, дълбока болка - това е нормално. Такава е енергията на днешния ден. Заемете се с нещо, което обичате или медитирайте, за да не потъвате в униние. Денят е изключително неблагоприятен за хора с психични разстройства. Усложнения могат да настъпят при хора с болест на червата. Хората стават по-мрачни, тревожни, някои попадат в депресия. Всичко това отрицателно засяга вашето здраве и тялото ви. Не започвайте да изяснявате отношения. Не се препоръчва секс. За да си изкарате лесно този ден, трябва да пестите енергията си. Бъдете сами, отделете време за почистване на душата, мислите, съвестта или дома си. Можете да направите това заобиколени от горящи свещи. Също така, денят е благоприятен за отдих на открито. Днес се препоръчва внимателно да обмислите вашите думи и действия. Не се дръжте гордо и егоистично. Ако се страхувате да не попаднете в конфликт, по-добре е да си останете в къщи. Днес всяко малко нещо, случайно изпусната дума, може да предизвика кавга. Луната благоприятства хората, които са сами и предпазливите. На сънищата на 19-ия лунен ден не бива да се обръща внимание. Приятните сънища са игра на здравословно подсъзнание, а лошите - просто признак на умора и факта, че трябва да почивате повече. Ако имате възможност, изкарайте този ден далеч от цивилизацията, някъде сред природата, на вилата. Добре е да се отиде на църква, манастир, да се обърнете към Бога. Днес всички искрени молитви биват чути. От 1 до 13 юни Луната е намаляваща. Прекрасен ефект дава изчистването на организма, дните на разтоварване и диетата. До 5 юни управлява Водолей, което подкрепя волята. Всяко посегателство към удоволствието от храната лесно може да бъде потиснато без излишна злоупотреба с тялото. Заменете храната с плодове и лимонадата с минерална вода. И ефект ще има, а страдания никакви. Сподели:", "date": "2018.06.03", "title": "Отидете на безлюдно място днес. Вижте защо!"}
{"url": "http://pik.bg/%D0%B3%D0%BE%D1%80%D0%B5%D1%89%D0%B8-%D1%81%D0%BB%D0%B5%D0%B4%D0%B8-%D0%B5%D1%82%D0%BE-%D0%BA%D0%BE%D0%B9-%D0%B5-%D1%83%D0%B1%D0%B8%D0%B5%D1%86%D1%8A%D1%82-%D0%BE%D1%82-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-news754894.html", "text": ", съобщи Флагман, позовавайки се на информация от отлично информирани източници. Мъжът е закопчан на границата в бургаски „Опел Корса“. Михаил е пътувал сам в колата. В него е бил законно притежаван пистолет „Макаров“, с който се предполага, че е извършено престъплението. Малко преди това, той е обявен за общодържавно издирване. При проверката на личните документи граничарите веднага арестували Михаил. Припомняме, че снощи, около 21:00 ч., в Слънчев бряг мъжът разстреля Миджурина, а приятелката му в момента се бори за живота си в УМБАЛ-Бургас. На задната седалка на луксозния \"Мерцедес\" на 55-годишния бизнесмен е имало още двама мъже, който за щастие не са пострадали след стрелбата. Полуделият от ревност изоставен любовник имал информация, че Коста Миджурина и 22-годишната му интимна половинка ще пристигнат с тузарския \"Мерцедес\" в хотел „Бахами“. Той ги е причакал в своя автомобил и е стрелял от упор в двамата, след което е избягал. Сподели:", "date": "2018.06.03", "title": "ГОРЕЩИ СЛЕДИ! Ето кой е убиецът от Слънчев бряг"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BE%D0%B1%D1%80%D0%B0%D0%B1%D0%BE%D1%82%D0%B2%D0%B0%D1%82-%D0%BE%D1%82%D0%BD%D0%BE%D0%B2%D0%BE-%D0%BF%D0%B0%D1%80%D0%BA%D0%BE%D0%B2%D0%B5%D1%82%D0%B5-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-%D1%81%D1%80%D0%B5%D1%89%D1%83-%D0%B1%D1%8A%D0%BB%D1%85%D0%B8-%D0%B8-%D0%BA%D1%8A%D1%80%D0%BB%D0%B5%D0%B6%D0%B8-news754871.html", "text": "Парковете във Велико Търново отново ще бъдат обработени срещу бълхи и кърлежи, съобщиха от пресцентъра на Общината, цитирани от „Фокус“. Третирането ще обхване както зоните за отдих в центъра на града, така и останалите части на Старата столица. Пръскането ще бъде днес и утре, като във всеки от двата дни работата ще започне в 22:00 часа Днес вечерта ще бъдат третирани парковете „Дружба”, „Марно поле”, „Ксилифор”, „Бузлуджа”, „Колю Фичето”, „Никола Габровски“. В 22:00 часа на 4 юни (понеделник) ще започне обработката на парковете „Картала”, „Акация“ (вкл. и боровата гора), „Майка България“, „Света гора“, „Руски” и „Лакото“ край Арбанаси. Около всяка локация ще бъдат поставени необходимите стикери за използваните препарати и за 24-часовия карантинен период. Графикът подлежи на промени в зависимост от метеорологичните условия. Необходимо е времето да е тихо и сухо, а тревните площи – предварително окосени. Сподели:", "date": "2018.06.03", "title": "Важно! Обработват отново парковете във Велико Търново срещу бълхи и кърлежи"}
{"url": "http://pik.bg/%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BE%D0%B1%D0%B8%D1%80%D0%B0-%D0%B2-%D1%80%D0%B8%D0%BC-%D0%BF%D1%80%D0%B8-%D0%BA%D0%BE%D0%B9%D1%82%D0%BE-%D0%B1%D0%B5-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BD-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D1%81-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D1%80%D0%B5%D0%B3%D0%B8%D1%81-news754872.html", "text": "Продължава разследването на обира в Рим, при който бандити задигнаха 1,5 милиона евро от инкасо, съобщава Нова телевизия. Както е известно, автомобилът бе нападнат вчера сутринта от четирима мъже, които се придвижвали с кола с българска регистрация. Действието се е развило с ритъма и стила на екшън филм. В 07:00 часа сутринта от кола „Фиат Добло” с български регистрационен номер са излезли четирима маскирани лица с полицейски жилетки и въоръжени с автомати и въздушни пушки. Единият от тях дори заплашил и с бомба. Нападателите обезоръжили тримата охранители на блиндирания автомобила за превоз на пари и стойностни предмети. Автомобилът паркирал, за да прибере седмичната печалба на супермаркет на оживената пътна артерия „Аурелия” в Рим. Ударът е осъществен пред очите на десетки шофьори на други автомобили и хора наоколо. Нападателите успели да избягат с парите в посока центъра на града, без да стрелят. Полицията е по следите на престъплението и все още не се знае каква е националността на нападателите. Според свидетели нападателите говорели с неаполитански акцент. В търсенето са включени и хеликоптери. Сподели:", "date": "2018.06.03", "title": "Продължава разследването на обира в Рим, при който бе използван автомобил с българска регистрация"}
{"url": "http://pik.bg/%D0%B2%D0%B8%D0%B6%D1%82%D0%B5-%D1%81%D0%BD%D0%B8%D0%BC%D0%BA%D0%B8-%D0%BD%D0%B0-%D0%BB%D1%83%D0%BA%D1%81%D0%BE%D0%B7%D0%BD%D0%B8%D1%8F-%D0%BC%D0%B5%D1%80%D1%86%D0%B5%D0%B4%D0%B5%D1%81-%D0%B2-%D0%BA%D0%BE%D0%B9%D1%82%D0%BE-%D0%B1%D0%B5-%D1%83%D0%B1%D0%B8%D1%82-%D1%85%D0%B0%D0%B7%D0%B0%D1%80%D1%82%D0%BD%D0%B8%D1%8F%D1%82-%D0%B1%D0%BE%D1%81-news754901.html", "text": "Черният Мерцедес S350 AMG, в който снощи около 21:30 ч. бяха застреляни хазартния бос Коста Николов – Миджурина и неговата приятелка Симона, в момента се намира на паркинга на РУП-а в Слънчев бряг, съобщи Флагман. Луксозното возило е софийска регистрация. Супер скъпата лимузина е запечатана от разследващите. Прави впечатление, че по немското возило няма следи от куршуми. Вероятно убиецът е стрелял по жертвите си през отворен прозорец или врата на колата. Цялата шофьорска седалка, където е седял 55-годишният Коста, е в кръв. Задържан е извършителят на тежкото престъпление. Това е бившият приятел на 22-годишната Симона. Той издебнал двойката в глуха уличка между „Сън Вилидж“ и „Бахами“. Точно срещу мястото на стрелбата се намира градината на „Бахами“, където има камера, явно запечатала разстрела. Сподели:", "date": "2018.06.03", "title": "Вижте СНИМКИ на луксозния мерцедес, в който бе убит хазартният бос"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B5%D1%82%D0%BE-%D1%8F-%D0%BA%D1%80%D0%B0%D1%81%D0%B0%D0%B2%D0%B8%D1%86%D0%B0%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D0%BA%D0%BE%D1%8F%D1%82%D0%BE-%D1%81%D0%B5-%D1%80%D0%B0%D0%B7%D0%B8%D0%B3%D1%80%D0%B0-%D0%BA%D1%8A%D1%80%D0%B2%D0%B0%D0%B2%D0%B8%D1%8F%D1%82-%D0%B5%D0%BA%D1%88%D1%8A%D0%BD-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%D1%81%D0%BD%D0%B8%D0%BC%D0%BA-news754902.html", "text": ", съобщи Флагман позовавайки се на информация от отлично информирани източници. Блондинката е в тежко състояние и се бори за живот след канонадата от куршуми, с която Михаил Станчев засипа снощи двойката. Според нашите източници Симона е родом от Дряново, но от години живее във Велико Търново. Красавицата е дъщеря на шефа на полицията в Дряново. Симона била гадже на сина на местен бизнесмен, но двамата се скарали и преди 2 месеца тя се преместила в Слънчев бряг, където започнала работа в едно от казината на Миджурина. Все още се изяснява какви точно са били отношенията й с Михаил. Двамата се познавали от около месец. 37-годишният мъж, който бе арестуван за зверството, е родом от Ямбол, но от години живее в Бургас. Работел като шофьор и поддръжка в хотел в Слънчев бряг. Преди да изгуби съзнание, момичето със сетни сили е подало сигнала за убийството на тел. 112. Сподели:", "date": "2018.06.03", "title": "ЕКСКЛУЗИВНО! Ето я красавицата, заради която се разигра кървавият екшън в Слънчев бряг (СНИМКИ)"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D1%89%D0%B5-%D0%BF%D1%80%D0%BE%D0%B8%D0%B7%D0%B2%D0%B5%D0%B6%D0%B4%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-%D0%BF%D1%8A%D1%80%D0%B2%D0%B8%D1%8F%D1%82-%D0%BA%D0%BB%D0%B8%D0%B5%D0%BD%D1%82-%D1%89%D0%B5-%D0%B1%D1%8A%D0%B4%D0%B5-%D0%B5%D1%80%D0%B4%D0%BE%D0%B3%D0%B0%D0%BD-news754870.html", "text": "За целта вече е създадена компания, която включва пет турски холдинга, информира БНР. Очаква се първият прототип да се появи още догодина, а през 2021 г. да  започне продажбата на тези автомобили. Президентът Реджеп Ердоган вече обяви, че има намерение да купи първия турски автомобил. Турция ще произвежда свой собствен автомобил. Сподели:", "date": "2018.06.03", "title": "Турция ще произвежда собствени автомобили, първият клиент ще бъде Ердоган"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B5%D1%82%D0%BE-%D0%BA%D0%BE%D0%B8-%D1%80%D0%B0%D0%B9%D0%BE%D0%BD%D0%B8-%D0%BD%D0%B0-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D1%89%D0%B5-%D0%BE%D1%81%D1%82%D0%B0%D0%BD%D0%B0%D1%82-%D0%B1%D0%B5%D0%B7-%D0%B2%D0%BE%D0%B4%D0%B0-%D0%BD%D0%B0-4-%D1%8E%D0%BD%D0%B8-news754874.html", "text": "„Софийска вода” временно ще прекъсне водоснабдяването в някои части на столицата на 4 юни, съобщиха от пресцентъра на дружеството. Във връзка с подмяна на сградно водопроводно отклонение в кв. „Суходол“, се налага спиране на водоподаването от 09:00 до 15:00 часа на клиентите на „Софийска вода”, живеещи в района на квартал „Суходол“, местност „Трайков чифлик“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Трайков чифлик“ № 6. Във връзка с подмяна на сградно водопроводно отклонение на ул. „Витиня“, жк. „Сухата река“, се налага спиране на водоподаването от 09:30 до 16:30 часа на клиентите на „Софийска вода”, живеещи в района на ул. „Витиня” от ул. „Тодорини кукли” до ул. „Константин Фотинов”. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Витиня“ № 6. Засегнатите от прекъсването на водата, могат да получат повече информация от Телефонния център на „Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството Сподели:", "date": "2018.06.03", "title": "Важно! Ето кои райони на столицата ще останат без вода на 4 юни"}
{"url": "http://pik.bg/%D1%81%D1%82%D0%BE%D0%BB%D1%82%D0%B5%D0%BD%D0%B1%D0%B5%D1%80%D0%B3-%D1%80%D0%B0%D0%B7%D0%BA%D1%80%D0%B8-%D1%87%D0%B5-%D0%BD%D0%B0%D1%82%D0%BE-%D0%BD%D1%8F%D0%BC%D0%B0-%D0%B4%D0%B0-%D0%B7%D0%B0%D1%89%D0%B8%D1%82%D0%B0%D0%B2%D0%B0-%D0%B8%D0%B7%D1%80%D0%B0%D0%B5%D0%BB-%D0%B2-%D1%81%D0%BB%D1%83%D1%87%D0%B0%D0%B9-%D0%BD%D0%B0-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%BE%D1%82-%D0%B8%D1%80%D0%B0%D0%BD-news754790.html", "text": "Генералният секретар на НАТО Йенс Столтенберг каза, че алиансът няма да защитава Израел в случай на нападение от Иран, предаде Асошиейтед прес. Столтенберг заяви в интервю за германското сп. \"Шпигел\", че Израел е партньор, но не е член на НАТО и предоставяните от алианса \"гаранции за сигурността\" не се отнасят за него. По думите му НАТО не участва в усилията за постигане на мир в Близкия изток или в конфликти в региона. Той направи коментара в момент на засилващо се напрежение между Израел и Иран. Сподели:", "date": "2018.06.03", "title": "Столтенберг разкри, че НАТО няма да защитава Израел в случай на нападение от Иран"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D1%84%D0%B5%D0%B9%D1%81%D0%B1%D1%83%D0%BA-%D0%B3%D1%83%D0%B1%D0%B8-%D0%BF%D0%BE%D0%BF%D1%83%D0%BB%D1%8F%D1%80%D0%BD%D0%BE%D1%81%D1%82-%D1%81%D1%80%D0%B5%D0%B4-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%BC%D0%BB%D0%B0%D0%B4%D0%B5%D0%B6%D0%B8-news754781.html", "text": "Младежите в САЩ предпочитат различни социални мрежи и платформи като „Ютюб“ и „Инстаграм“ пред Фейсбук, сочи проучване на „Пю рисърч сентър“, предаде BBC. Едва 51% от младежите на възраст между 13 и 17 години използват Фейсбук, което е с 20% по-малко от последното проучване през 2015 г. Почти всички от тях притежават или имат достъп до смартфон, а 45% от тях са почти постоянно в интернет. 85% от младежите предпочитат платформата за споделяне на видеа „Ютюб“, собственост на „Гугъл“, 72% - платформата за споделяне на снимки „Инстаграм“, собственост на „Фейсбук“, а „Снапчат“ е с дял от 69%, сочи проучването. Основният стимул за младежите да използват дадена платформа е до колко тя е популярна сред връстниците им според „Пю“ и в това отношение няма промяна в нагласите. Въпреки това, тийнейджърите от по-бедни семейства са по-склонни да са активни във Фейсбук. Притежаването на смартфон се е превърнало в неизменна част от живота на младежите в САЩ, като 95% от тях притежават подобно устройство. Това е с 22% повече от последното проучване на „Пю“ през 2015 г. Основните приходи на „Фейсбук“ идват от САЩ и Канада, където социалната мрежа има 185 милиона потребители, посочва „Блумбърг“. Скоро компанията потвърди, че американският ѝ пазар е „наситен“, а спадът в популярността ѝ не е изненада за никого, заявяват рекламни експерти, цитирани от „Варайъти“. Сподели:", "date": "2018.06.03", "title": "Изненада! Фейсбук губи популярност сред американските младежи"}
{"url": "http://pik.bg/%D0%BE%D1%82-%D0%BF%D1%8A%D1%80%D0%B2%D0%BE-%D0%BB%D0%B8%D1%86%D0%B5-%D0%B0%D0%BB%D0%B5%D0%BD%D0%B0-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D1%8E%D0%BB%D0%B8%D1%8F%D0%BD-%D0%B2%D0%B5%D1%80%D0%B3%D0%BE%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B5%D0%BA%D1%81%D1%82%D1%80%D0%B5%D0%BC%D0%BD%D0%BE%D1%82%D0%BE-%D0%B2-%D0%B6%D0%B8%D0%B2%D0%BE%D1%82%D0%B0-%D1%81%D0%B8-%D0%B8-%D0%BE%D1%82%D0%BD%D0%BE%D1%88%D0%B5-news754688.html", "text": "В първото си телевизионно интервю дъщерята на актьора Юлиян Вергов А̀лена разказва, че е изцяло отдадена на екстремните спортове и мечтае за актьорска игра Тя говори за сутрешния блок на Нова телевизия пред Ива Софиянска-Божкова „Искам да не ме знаят само като дъщерята на Юлиян Вергов , а като отделна личност“ коментира Алена Вергова. Голямата й страст са екстремни спортове, харесва театър и българско кино. „Започнах да карам скейт от малка – разказва щерката на популярния актьор. - Баща ми ме водеше на паметника на Съветската армия, където гледах как по-големите карат. Реших, че е нещо по-различно и го пробвах. Така, постепенно, с годините натрупах опит и до ден-днешен си го практикувам. На практика се движа със скейта. Ходя с него и на училище. Баща ми също веднъж направи опит като беше с мен. Пробва се веднъж и му се получи. Явно му хареса, но при третия опит падна и си удари главата в рампата. Не помня да е правил след това опит. Травмите със сигурност са ми повече от годините, които съм карала. Чупила съм си лявата ръка вероятно пет пъти, дясната – два-три. Чупила съм си десния крак – два пъти. Единият пък по-леко, вторият – с пирони, с операция и такива неприятни неща. Иначе сериозно карам от две-три години наистина сериозно. Баща ми кара ски, майка ми в Лондон – също. Реално повече време на скейта обаче отделям само събота и неделя, защото ходя на училище, на тренировки по тенис. По принцип ме е срам да участвам на състезания, но съм ходила. Взимала съм разни награди. Ще се изкефя обаче повече, ако отида в чужбина да карам, защото там има по-хубави условия. Сега ще ходя в Париж да карам“. Алена говори и за участието си в сериала „Откраднат живот“. „Когато разбрах, че баща ми ще участва в сериала, си пуснах всички серии от началото. Изгледах всички сезони, беше ми интересно – разказва Алена. – Помолих го да ме заведе на снимките, за да се запозная с екипа. Всички много ми се радваха. Нямам спомен как точно дойде идеята да участвам, но много се изкефих. Научих си репликите рано-рано. Много ми хареса. Театърът и киното много ме впечатляват. Никога не съм ходила на школи. Ако има някакъв кастинг, към който проявя интерес, баща ми ме подготвя за него. За сериала „Дяволското гърло“ например трябваше да играя дъщеря на Теодора Духовникова. Ролята много ме впечатли. Пратихме им клипче от морето и ме харесаха. Трябваше да се местя обаче в ново училище и нямаше как да участвам. Яд ме беше. Иначе съчм участвала в реклами. От шест години участвам в една постановка на Народния театър „Ревизор“. Появявам се с едни приятели за десетина минути. Иначе постоянно съм в театъра с баща ми. Познавам всички“. Алена е категорична, че за спортуването родителите й винаги са я подкрепяли, въпреки непрекъснатите травми. „Родителите ми много ме подкрепят и ми се кефят – не крие Алена. – Преди няколо дни си счупих дъската. Баща ми веднага каза да отидем и да купим нова. Радвам ми се, защото като цяло в скейта много малко са момичетата, които карат в България“. Наследничката на Юлиян Вергов е категорична, че баща й страхотен у дома. „Той е страшно сладурче – не крие Алена. – Много е различен от всички бащи. Винаги ме подкрепя, винаги е на моето мнение. Ако има нещо против, веднага ми казва и ми помага да направим нещата така, както наистина е убеден, че е парвилно. Не ми се е карал за оценки или за някакви глупости. За някакви закъснения. Най-много ми се кара, ако излъжа. Става му тъпо. Иначе съм го лъгала за някакви глупости, за нещо малко. Той обаче бързо разбира. Досега бяхме заедно на морето и му помагах там по къщата. Боядисвахме. Иначе правим неща, които ни е кеф, когато сме заедно . Играем тенис заедно. Караме колела. Винаги намира време, но може и повече. Иска ми се да прекарваме повече време заедно. Лятото, например, като ходим на морето, сме си заедно непрекъснато. Много сме си близки. Всичко споделям и това ми харесва. Има доста успехи и не бих казала кой е най-големия. Изгледала съм му всичко. Много го харесвам на сцената, особенно в театъра. Винаги се гордея с него. Не че е известен, а защото си е той. Не съм от хората, които парадират с родителите си. Иска ми се като него да казвам истината в очите, да казвам нещата директно, да не се плаша да си казвам мнението. Надявам се след десет години да съм свързана с актьорството“. Сподели:", "date": "2018.06.03", "title": "ОТ ПЪРВО ЛИЦЕ! Алена, дъщерята на Юлиян Вергов, проговори за екстремното в живота си и отношенията с баща си"}
{"url": "http://pik.bg/%D0%B8%D1%81%D0%BA%D1%80%D0%B8-%D0%B2-%D0%B5%D1%84%D0%B8%D1%80-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%B8%D0%B7%D1%80%D0%B8%D0%B3%D0%BD%D0%B0%D1%85%D0%B0-%D1%81%D1%80%D0%B5%D1%89%D1%83-%D0%B7%D0%B0%D0%BA%D0%BE%D0%BD%D0%B0-%D0%BC%D0%B0%D0%BA%D1%80%D0%BE%D0%BD-17-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D1%89%D0%B5-%D1%81%D1%82%D0%B0%D0%BD%D0%B0%D1%82-%D0%B5%D0%BC%D0%B8%D0%B3%D1%80%D0%B0%D0%BD%D1%82-news754879.html", "text": "Евродепутатите трябва да разгледат на утре исканите промени в закона на превозвачите, получилпопулярност като закона „Макрон“. Превозвачите организират протести в Брюксел за същия ден, в който освен български превозвачи се очаква да се включат и такива от други страни, които ще бъдат най-тежко ударени при евентуалното приемане на този закон. Евродепутатите Ангел Джамбазки и Андрей Новаков коментираха пред сутрешния блок на Нова телевизия скандалната ситуация и говориха за очакванията си за това в какъв вид в крайна сметка ще бъде приет този закон. „Имаме готовност да гласуваме и да се включим в протеста – категоричен бе Джамбазки.-  Ще преценяваме на място. В протеста са включени и поляци, унгарци и всички засегнати. Става дума за над 120 000 - 150 000 семейства, чийто глави на семейства си изкарват прехраната с това. Става дума за абосолютно лицемерие и ярък пример за двоен стандарт. Ако се случи законът да бъде приет в този си вид, 17 процента от българите на практика ги правим емигранти. Ще отидат да работят за турски, чешки и германски фирми. На практика става дума за унищожаването на сериозен семеен бизнес. Най-важното за българските шофьори е да не бъде връщано правилото за три седмици, през което време камионът трябва да стои и да не работи. Това обаче е абсолютно нарушение на правилото за превози в Европейския съюз. Няма как някой да принуди някого в даден момент да е някъде. Десетки хиляди фирми са частни семейни еднолични фирми. Така хората изкарват прехраната си. По собствената си воля го правят. Опитват да задължат шофьорите да почиват в хотели. По правилата, ако шофьорът не е в камиона, застрахователят не носи отговорност. Нормално е хората да не смеят. Не е случайно, че напоследък кражбите от камиони скочиха с 200 процента“. Джамбазки бе категоричен, че ще се търсят всички възможни варианти за да не мине този закон. „Изучили сме детайлно конкретния път – заяви Ангел Джамбазки. - Проблемът е, че западноевропейските лобисти разделят източноевропейските държави и опитват да ги завладеят една по една. Става дума за политически игри от зората на света. Питаме защо няма една машинка, с която камионът да тръгне от България и да стигне до Хелзинки. Няма, защото във всяка държава има административни спънки, които пречат. Целта на промените е да бъдат фалирани източните фирми и работниците да бъдат принудени да станат гастербайтери на техните фирми. Защото истината е, че в Западна Европа хората вече не искат да работят като шофьори. Макрон казва, че взимаме хляба на френските работници, но това нас не ни интересува. Това си е техен, вътрешен проблем. Има свободна конкуренция. Като не могат да вършат работа, да не се конкурират. Можем да въведем подобни мерки и за разни техни фирми. Например служител на френската „Софийска вода“ да бъде принуден да си ходи във Франция за три седмици. „В последните няколко седмици правим совалки сред колегите за подкрепа – добави евродепутатът Андрей Новаков. - Към момента са изравнени силите и в последния момент ще стане ясно дали предлаганите от нас поправки ще минат. Истината е, че става дума за опълчение, тъй като евродепутатите в Парламента от останалите държави са повече от нас от Източна Европа. С темата са ангажирани и премиера Борисов и министър Московски и очаквам това да се отрази. Абсурдите в предлаганите текстове са страшно много. Искаме от тези хора да са отговорни за всичко – камиона, маршрута, движението, а отгоре опитваме да ги ограничаваме. Истината е, че трудно се преглъща, че българи може да са по-конкурентни на западноевропейците. Трябва ЕС да е обединен, а да не се дели. Ако продължават така, наистина можем да вземем мерки от тук, реципрочни на техните“. Сподели:", "date": "2018.06.03", "title": "ИСКРИ В ЕФИР! Евродепутати изригнаха срещу закона \"Макрон\": 17% от българите ще станат емигранти, стотици хиляди ще останат без препитание"}
{"url": "http://pik.bg/%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%8A%D1%82-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%82%D1%83%D1%80%D1%81%D0%BA%D0%B0%D1%82%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D1%8F-%D1%81%D0%BA%D0%BE%D1%87%D0%B8-%D0%BD%D0%B0-%D0%B5%D1%80%D0%B4%D0%BE%D0%B3%D0%B0%D0%BD-news754783.html", "text": "Кандидатът за президент на основната опозиционна Народнорепубликанска партия (НРП) Мухарем Индже коментира на предизборен митинг в град Биледжик заведеното срещу него дело за обида и исканото обезщетение от 100 хиляди турски лири от страна на президента Реджеп Тайип Ердоган, пише вестник „Милиет”, цитиран от \"Фокус\". „Питам те и искам да покажеш твоята диплома за висше образование. Казваш ми: „Не може”. Не ми даваш отговор – нито на мене, нито на съда. При всеки повод завеждаш съдебни дела; пак завеждаш дело за 100 хиляди лири, пак искаш пари. Не ме разбиращ добре – не аз, а конституцията иска види дипломата ти за висше образование. В конституцията пише, че президентът трябва да е випускник на висше училище с минимум 4 години срок на обучение. Този въпрос, отправен към теб, го задавам и на далите гласа си за тебе на последните президентски избори.”, посочва още Мухарем Индже. Сподели:", "date": "2018.06.03", "title": "Кандидатът за президент на турската опозиция скочи на Ердоган"}
{"url": "http://pik.bg/%D0%BB%D0%B5%D0%B2%D0%BE%D0%B2%D0%B5%D1%82%D0%B5---%D0%B7%D0%B0%D1%80%D0%B5%D0%B4%D0%B5%D0%BD%D0%B8-%D1%81-%D0%BB%D0%BE%D1%88-%D0%BA%D1%8A%D1%81%D0%BC%D0%B5%D1%82-news754795.html", "text": "Находчиви българи са забелязали, че в банкнотите, които държим в ръцете си и използваме ежедневно, се крие негативна енергия, която носи нещастие и прокоба. В българските левове по странен начин са използвани символи, които по принцип вещаят лош късмет и са пълни с отрицателна енергия, която може да повлияе на живота ни в негативни аспекти. Например на лицевата част на банкнотата от 20 лева, на която е изобразен възрожденският деец Стефан Стамболов, ясно се забелязва масонското ръкостискане с вдигнат палец нагоре, в който има забито копие. На лицевата част на двайсетолевката са изобразени и три копия, забити в ахилесовата пета на лъва, който е един от символите на България. На гърба на банкнотата от 20 лева отново имаме забито копие в лъва, но този път в гърба му. В центъра на двайсетолевката също са запити копия, като там те са на входа на парламента. Забито копие има и на надписа „Съединението прави силата“. На гърба на банкнотата от 20 лева, в долния десен ъгъл, е изобразено колело на живота с шест копия, чиято символика отново е негативна. Негативна символика може да се открие и на гърба на банкнотата от 5 лева, където е изобразена жена в българска носия. Привидно българката е бременна, защото с дясната си ръка придържа корема си в лявата му част и нежно го гали. Зад жената обаче се появяват пипала на октопод, които се опитват да я сграбчат. Фигурата вдясно от жената отново е бременна и символизира смъртта. Пред лицето на фигурата се появява сърп, който символизира ужаса и убийството. В долния ъгъл на гърба на петолевката е изобразен символът на опелото и смъртта. Сподели:", "date": "2018.06.03", "title": "Левовете - заредени с лош късмет"}
{"url": "http://pik.bg/%D1%84%D0%BE%D0%BB%D0%BA%D1%81%D0%B2%D0%B0%D0%B3%D0%B5%D0%BD-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D0%BE%D1%82%D0%BA%D1%80%D0%B8%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%82%D1%80%D0%B8-%D0%BD%D0%BE%D0%B2%D0%B8-%D0%B7%D0%B0%D0%B2%D0%BE%D0%B4%D0%B0-%D0%B2-%D0%BA%D0%B8%D1%82%D0%B0%D0%B9-news754869.html", "text": "Германският автомобилен концерн \"Фолксваген\" възнамерява да открие в Китай три нови завода, съобщава агенция ДПА, цитирана от БНР. Според информацията, през следващите 7 години германският концерн смята да произвежда в Китай около 40 модела коли, задвижвани от електричество. От 2025 година \"Фолксваген\" ще произвежда най-малко милион и половина електромобила годишно. Автомобилният гигант и неговите китайски партньори обявиха, че ще инвестират около 15 милиарда евро в разработването на електромобили и системи за автономно движение. Сподели:", "date": "2018.06.03", "title": "\"Фолксваген\" подготвя откриването на три нови завода  в Китай"}
{"url": "http://pik.bg/%D0%B5%D0%B4%D0%B8%D0%BD-%D0%BE%D1%82-%D0%BD%D0%B0%D0%B9-%D0%B4%D0%BE%D0%B1%D1%80%D0%B8%D1%82%D0%B5-%D0%B0%D1%80%D0%B6%D0%B5%D0%BD%D1%82%D0%B8%D0%BD%D1%81%D0%BA%D0%B8-%D1%82%D1%80%D0%B5%D0%BD%D1%8C%D0%BE%D1%80%D0%B8-%D0%BE%D1%82%D0%BA%D0%B0%D0%B7%D0%B0-%D0%B4%D0%B0-%D0%BF%D0%BE%D0%B5%D0%BC%D0%B5-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-news754785.html", "text": "Старши треньорът на чилийския гранд Универсидад де Чили, Франк Дарио Куделка разкри, че е отказал да поеме Лудогорец, въпреки възможността да води отбора в Шампионска лига. Куделка призна, че е предпочел офертата на Универсидад де Чили пред възможността да поеме българския шампион. Имах предложение от Европа, от Емелек, както и от Универсидад. Размишлявах много, дори направих светкавично пътуване до Европа, тъй като исках да се запозная отблизо с базата на клуба, както и със самото място. След това разбрах, че моето място е в Универсидад“, коментира Куделка в интервю за аржентинското радио „Mundo“. „Офертата, която получих бе от шампиона на България – Лудогорец. Много хора ми казаха: „Ти си полудял. Те ще играят в предварителните кръгове на Шампионска лига и ти си отказал“. Истината е, че това беше много интересно предложение от професионална гледна точка. Но аз винаги съм се стремял да бъда балансиран емоционално и разбрах, че Универсидад е моето място“, добави специалистът. Куделка е определян като един от най-добрите аржентински треньори. Водил е отборите на Унион де Санта Фе, Либертад и Уракан, пише Гонг.бг. Сподели:", "date": "2018.06.03", "title": "Един от най-добрите аржентински треньори отказа да поеме Лудогорец"}
{"url": "http://pik.bg/%D0%B8%D1%80%D0%BB%D0%B0%D0%BD%D0%B4%D0%B8%D1%8F-%D0%BF%D0%BE%D1%81%D1%82%D0%B0%D0%B2%D0%B8-%D1%83%D0%BB%D1%82%D0%B8%D0%BC%D0%B0%D1%82%D1%83%D0%BC-%D0%BA%D1%8A%D0%BC-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BF%D0%BE-%D0%BE%D0%B1%D1%89%D0%B0%D1%82%D0%B0-%D0%B8%D0%BC-%D0%B3%D1%80%D0%B0%D0%BD%D0%B8%D1%86%D0%B0-%D1%81%D0%BB%D0%B5%D0%B4-%D0%B1%D1%80%D0%B5%D0%BA%D0%B7%D0%B8%D1%82-news754786.html", "text": "В следващите две седмици Великобритания трябва да предостави писмени предложения как планира да запази безпроблемна граница с Ирландия, в противен случай я чака несигурно лято на преговори, заяви ирландският външен министър Саймън Ковини, цитиран от Ройтерс. Границата между Северна Ирландия, която е част от Обединеното кралство, и Република Ирландия ще остане единствената сухоземна граница на Великобритания с ЕС след Брекзита. Двете страни повтарят, че искат да оставят тази граница отворена, но все още не е намерено практическо решение. ЕС и Дъблин настояват в договора за напускане на Великобритания да се съдържа споразумение, което гарантира, че Северна Ирландия ще спазва регулациите на ЕС, ако бъдещо търговско споразумение не премахне необходимостта от граничен контрол. Лондон е съгласен с това, но не приема начините, по които ЕС иска да го извърши. \"Трябва да видим писмени предложения през следващите две седмици. Това трябва да стане две седмици преди срещата на върха\", каза Ковини за в. \"Айриш таймс\", имайки предвид срещата на върха на лидерите на ЕС в края на месеца, от която се очаква да регистрира значителен напредък по този въпрос. \"Ако няма напредък по споразумението за границата, ни чака несигурно лято. На този етап имаме нужда от писмени предложения по ирландската граница, които да отразяват договореното. Чакаме писмени предложения от британската страна\", заяви ирландският външен министър. В предложението на ЕС е предвидено, че в случай на неуспех на всички други опити за договаряне по ирландската граница, Северна Ирландия ще образува \"общ регулаторен район\" с ЕС, с което този британски район фактически ще остане в митнически съюз с ЕС. Великобритания отхвърля този вариант като заплаха за конституционната цялост на Обединеното кралство. Вчера британски правителствен представител заяви, че Лондон обмисля предложение, с което на Северна Ирландия се дава съвместен статут на член на Обединеното кралство и на ЕС, за да може да търгува свободно с тях. Тази идея обаче бе отхвърлена от ирландски официални представители, от ЕС и от подкрепящата Брекзита северноирландска партия, която поддържа правителството на малцинството на британския министър-председател Тереза Мей. Сподели:", "date": "2018.06.03", "title": "Ирландия постави ултиматум към Великобритания по общата им граница след Брекзит"}
{"url": "http://pik.bg/%D1%81%D0%BF%D0%B0%D1%81%D0%B8%D1%85%D0%B0-%D1%81%D1%8A%D1%80%D0%BD%D0%B0-%D0%BF%D1%80%D0%B8-%D0%BE%D0%BF%D0%B8%D1%82-%D0%B7%D0%B0-%D1%82%D0%B5%D0%B6%D0%BA%D0%BE-%D1%80%D0%B0%D0%B6%D0%B4%D0%B0%D0%BD%D0%B5-news754721.html", "text": "Сигналът за проблем с животното е бил подаден на телефон 112. Представители на горското стопанство в село Буйновци са установили, че сърната е правила неуспешни опити да роди малкото си. В Елена сърната е получила спешна помощ от ветеринарен лекар, след което отново е оставена в гората, в близост край река. Тя ще бъде под наблюдение, но според специалистите ще се възстанови. Напоследък популацията на сърните в Еленския балкан се увеличава. Животните усещат отношението на хората към тях, чувстват се в безопасност и все по-често се разхождат край имотите им, посочиха от общинската администрация. Спасиха сърна в Еленския балкан, съобщиха от пресцентъра на община Елена. Сподели:", "date": "2018.06.03", "title": "Спасиха сърна при опит за тежко раждане"}
{"url": "http://pik.bg/%D0%B0%D0%BA%D1%82%D0%BE%D0%B2%D0%B5-%D0%B7%D0%B0-%D0%B2%D0%BE%D0%B4%D0%B0%D1%87%D0%B8-%D0%BD%D0%B0-%D0%B4%D0%B2%D0%B0-%D0%BD%D0%B5%D1%80%D0%B5%D0%B4%D0%BE%D0%B2%D0%BD%D0%B8-%D0%BC%D0%BE%D1%82%D0%BE%D0%BF%D0%B5%D0%B4%D0%B0-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news754722.html", "text": "Водачите на два нередовни мотопеда бяха хванати в нарушение от екипи на полицията във Врачанско, съобщават от Областната дирекция на МВР, цитирани от Булнюз. На 1 юни (петък) около 21:50 часа в Ракево, автомобилен полицейски патрул спира за проверка мотопед \"Пиаджо\". Софиянецът, който управлявал моторното превозно средство, е с инициали В.Л. Униформените от пръв поглед установили, че мотопедът няма регистрационна табела, поставена на определеното за това място. По-рано същия ден в Бяла Слатина е спрян друг мотопед с марка \"TGB\". Превозното средство не е регистрирано в КАТ по надлежния ред. Водачът не притежава и документи за собственост на мотопеда. Бърза проверка на полицаите установила, че шофьорът не притежава свидетество за управление. Съставен е акт на водача от Бяла Слатина с инициали А.Ц. По двата случая се водят бързи производства. Сподели:", "date": "2018.06.03", "title": "Актове за водачи на два нередовни мотопеда във Врачанско"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BB%D0%B5%D0%B2%D1%81%D0%BA%D0%B8-%D1%81-%D0%B4%D0%B2%D0%B5-%D0%BF%D0%BE%D0%BF%D1%8A%D0%BB%D0%BD%D0%B5%D0%BD%D0%B8%D1%8F-news754791.html", "text": "Исландският национал Холмар Ейолфсон и сенегалският полузащитник Хали Тиам вече са собственост на Левски, предава \"Дарик\". Двамата бяха под наем до този момент, но \"сините\" са платили трансферни суми на техните клубове, съответно Макаби Хайфа и МТК. За африканеца се говореше, че струва 300 хил. евро. Както \"Дарик\" съобщи преди време, Тиам е постигнал договорка да остане още три сезона на \"Герена\". Холмар Ейолфсон е изключително важна инвестиция за тима, тъй като ще играе на световните финали с екипа на родната си Исландия. Двамата паснаха идеално в състава на Делио Роси и се превърнаха в неизменни титуляри. С окончателното им привличане отборът на Спас Русев дава сериозна заявка за солидно участие в битката за първото място през следващия сезон. Сподели:", "date": "2018.06.03", "title": "Официално! Левски с две попълнения"}
{"url": "http://pik.bg/%D0%B1%D0%BE%D1%80%D0%B8%D0%BC-%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%B8%D1%86%D0%B0%D1%82%D0%B0-%D1%81-8-%D0%BC%D0%BB%D0%BD-%D0%BB%D0%B2-news754796.html", "text": "7,9 млн. лв. държавни средства отиват за намаляване на безработицата, съобщиха от социалното министерство. Разпределението на финансите се извършва по области на база на средногодишното равнище на безработица през предходната година. Заетостта ще се осъществява в дейности с местно значение като поддържане и опазване на паметници на културата, училища, детски градини и читалища, облагородяване и почистване на детски площадки, паркове, алеи и места за отдих, поддържане на пътища. От възможността ще се възползват 2218 безработни, изпитващи най-големи трудности при реализацията си на пазара на труда. 79% от тях ще започнат работа на пълен работен ден, а 21% ще се включат в почасова заетост. Сподели:", "date": "2018.06.03", "title": "Борим безработицата с 8 млн. лв."}
{"url": "http://pik.bg/%D0%BF%D1%83%D1%81%D0%BA%D0%B0%D1%82-%D0%BB%D0%B8%D0%BD%D0%B8%D1%8F-%D0%B3%D1%80%D0%B8%D0%BC%D0%BE%D0%B2%D0%B5-%D0%B2%D0%B4%D1%8A%D1%85%D0%BD%D0%BE%D0%B2%D0%B5%D0%BD%D0%B8-%D0%BE%D1%82-%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-news754784.html", "text": "Съпругата на принц Хари – Меган Маркъл вдъхнови Диор да създаде линия продукти за красота на по-достъпни цени, за да привлече клиентки от по-младото поколение, съобщи Контактмюзик. За целта известната модна къща се е вдъхновила от скулите на Бела Хадид за своите продукти за контуриране на лицето и от външния вид на херцогинята на Съсекс Меган по време на сватбата ѝ с принц Хари за гримовете си. Колекцията Диор Бекстейдж, използвана от гримьори в рамките на шоуто Диор Круиз 2019 в Шантии, Франция, цели да привлече ново поколение клиентки. Очакваният с най-голям интерес артикул от въпросната колекция е Фейс енд Боди Фондейшън, който се предлага в 40 нюанса. Смята се, че гримьорът Даниъл Мартин го е използвал, за да подчертае естествената красота на Меган Маркъл по време на сватбата ѝ с 33-годишния принц Хари. В рекламната кампания за новата колекция участват моделите Бела Хадид, Мануела Санчес, Рут Бел. Двадесет и една годишната Бела дори помогнала за създаването на продукти за контуриране на лицето. Сподели:", "date": "2018.06.03", "title": "Пускат линия гримове, вдъхновени от Меган Маркъл"}
{"url": "http://pik.bg/%D1%82%D0%B0%D1%82%D1%83%D0%B8%D1%80%D0%BE%D0%B2%D0%BA%D0%B0-%D0%BF%D0%BE%D0%BA%D0%B0%D0%B7%D0%B2%D0%B0-%D0%B8%D0%BC%D0%B0%D0%BC%D0%B5-%D0%BB%D0%B8-%D1%80%D0%B0%D0%BA-news754797.html", "text": "Биомедицинска татуировка върху кожата предупреждава притежателя си, че е възможно да е болен от рак в ранна фаза. Тя е изобретена от швейцарски учени и представлява подкожен имплант, който образува петна върху кожата, ако нивото на калций в кръвта се повиши. Това бие тревога, че може да има тумор. Според специалистите откритието е равносилно на малка революция. Чрез изобретението на изследователите от Федералния политехнически институт в Цюрих може да бъде открит рак на простатата, на белите дробове, на дебелото черво и на гърдата. Важното е, че това става в много ранен етап от развитието на болестта, когато тя е лечима. Швейцарският имплант, поставен под кожата, контролира нивото на калций в кръвта. Съставен от синтетични гени, той произвежда меланин, когато калцият се увеличава, което може да е сигнал за коварното заболяване. Тогава пигменти формират „биомедицинска татуировка“, която прилича на изкуствена бенка, но е голяма приблизително колкото 5 стотинки. Имплантът се слага от вътрешната страна на ръката, където кожата обикновено е по-бледа. Появата на петното е сериозно предупреждение, че трябва да се отиде на преглед. Татуировката действа по следния начин, обясняват учените: вземат се известно количество кожни клетки от всеки пациент с локална анестезия. След това те се обработват генетично в лаборатория, за да могат да отделят голямо количество меланин - веществото, което води до потъмняване на кожата при слънчеви бани. Променените лабораторно клетки след това се инжектират обратно в тялото, където запазват обичайния цвят на кожата до момента, когато в организма бъде засечено голямо количество калций. Сподели:", "date": "2018.06.03", "title": "Татуировка показва имаме ли рак"}
{"url": "http://pik.bg/%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8-%D1%81%D0%B0-%D1%83%D0%B4%D0%B0%D0%B2%D0%B5%D0%BD%D0%B8%D1%82%D0%B5-%D0%B1%D1%80%D0%B0%D1%82%D1%8F-news754835.html", "text": "Семействи Средеви от Пловдив от този момент нататък е почернено. Със сигурност е ясно, че удавените двама братя в морето пред Гранд хотел Поморие са Мирослав Средев - роден през 1986 г., и с две години по-малкият му брат Христо Средев. Пловдивчаните са били на курорт за уикенда в Поморие заедно със съпругата на единия от двамата братя. Тя също е влязла с тях в морето, но е излязла на брега, защото не посмяла да плува в бурното море. Така останала невредима. Сподели:", "date": "2018.06.03", "title": "Пловдивчани са удавените братя"}
{"url": "http://pik.bg/%D0%B1%D0%B8%D0%B2%D1%88-%D1%82%D1%80%D0%B5%D0%BD%D1%8C%D0%BE%D1%80-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D1%84%D0%B0%D0%B2%D0%BE%D1%80%D0%B8%D1%82-%D0%B4%D0%B0-%D0%BF%D0%BE%D0%B5%D0%BC%D0%B5-%D1%87%D0%B5%D0%BB%D1%81%D0%B8-news754798.html", "text": "Само за пет години сръбският специалист Славиша Йоканович е на път да измине пътя от Левски до кормилото на един от грандовете в европейския футбол Челси. Според медиите на Острова, той е фаворит да застане начело на лондончани, пише гонг.бг. Те преговаряха с италианеца Маурицио Сари за поста, но в крайна сметка двете страни не се разбраха. Така \"сините\" от Лондон се насочиха към бившия си играч, който се подвизаваше на \"Стамфорд Бридж\" между 2000 и 2002 г. Дори според английски медии, представители на Челси са се срещнали с мениджъра на Йока и са обсъдили вариантите, при които могат да го ангажират. Но сега на преден план стои начинът на предстоящата раздяла с Антонио Конте, на когото ще трябва да се плати неустойка от порядъка на 20 млн. паунда. Йоканович си има отбор в Лондон. Той е начело на Фулъм, който изведе до промоция във Висшата лига след епичен плейоф с Астън Вила. Преди години сърбинът класира и Уотфорд за елита, но не получи шанса да води \"стършелите\" на най-високото ниво в английския футбол. Сподели:", "date": "2018.06.03", "title": "Бивш треньор на Левски фаворит да поеме Челси"}
{"url": "http://pik.bg/%D0%BF%D1%80%D0%B5%D0%B7-%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%82%D0%B5-%D0%B4%D0%BD%D0%B8-%D1%81%D1%82%D0%B0%D0%B2%D0%B0-%D1%8F%D1%81%D0%BD%D0%BE-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BD%D0%B0-%D0%B2%D0%B5%D0%B7%D0%B5%D0%BD%D0%BA%D0%BE%D0%B2-news754780.html", "text": "Българският национал Александър Везенков сподели, че завръщане в Гърция за него през следващия сезон е възможно, но бъдещето му зависи първо от разговорите с Барселона, които му предстоят. Везенков даде обширно интервю пред Sport24.gr, в което говори открито за изминалия сезон, за треньорите, с които е работил, както и за бъдещето си. „Все още чувствам, че съм в началото на пътя. Вече натрупах опит, но имам още много да уча. Опитвам се да запомня всички уроци. Барселона е голям клуб и това е нещо, което се изживява всеки ден. Треньорските смени са трудни за всеки играч, но трябва да покажеш професионализъм и лоялност. Трябва да правиш каквото е необходимо, независимо от случващото се около теб”, сподели Везенков. Националът не бе включен в състава на Барса за плейофите в испанската Лига Ендеса и сезонът за него приключи по-рано. Александър Везенков, който има и гръцки паспорт, остави отлични впечатления в гръция шампионат с екипа на Арис преди трансфера му в Барселона. „Тази година не играх много, но не мисля, че е пропиляна, тъй като ме направи много силен. Продължавам да работя. Със сигурност е трудно, но акцентирам върху положителните неща този сезон. Все още съм в началото на кариерата си и не трябва да позволявам тази година да ми се отрази психологически. Когато си на 20, 22, 23 години, нищо не е загубено, а само може да се учиш. Не съм спирал да работя и да опитвам да напредвам. Гледам към следващия сезон, който ще е много важен за мен. Тригодишният ми договор приключва през лятото и има опция за още една година. Когато сезонът за Барселона приключи ще седнем и ще видим какво мислят те и аз също. В добри отношения сме и мисля, че каквото и да се случи ще е в добър тон. Искам да докажа, че имам място на терена. Искам да помагам на отбора си, който и да е. Първо трябва да говоря с Барселона в края на сезона, в ума ми всички врати са отворени”, коментира още Александър Везенков пред гръцкото издание. Сподели:", "date": "2018.06.03", "title": "През следващите дни става ясно бъдещето на Везенков"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B0-%D0%BD%D0%B5%D0%B2%D1%80%D0%BE%D0%B1%D0%B8%D0%BE%D0%BB%D0%BE%D0%B6%D0%BA%D0%B0-%D1%81%D0%BC%D1%8F%D1%82%D0%B0-%D1%87%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%83%D1%87%D0%B8%D0%BC-%D0%B4%D0%B5%D1%86%D0%B0%D1%82%D0%B0-%D1%81%D0%B8-%D0%B4%D0%B0-%D0%BF%D1%81%D1%83%D0%B2%D0%B0%D1%82-news754729.html", "text": "Британска невробиоложка препоръчва да учим децата си да псуват, защото това би помогнало за социалното им развитие, съобщи \"Индипендънт\", цитирани от Нова телевизия. \"Опитваме се да държим децата настрани от грубия език, докато могат да преценят как да го използват - каза Ема Бърн. - Убедена съм, че трябва да променим това свое отношение. Ако децата бъдат учени да псуват, ще разбират по-добре езика. Ако обсъждаме с тях честно защо хората псуват, тези думи не само ще бъдат демистифицирани, но и ще обясним емоциите на хората, които ги използват.  Така ще помогнем на децата да си изградят толкова важната теория за съзнанието. Те трябва да научат как псуването се отразява на другите\". Известно е, че хората от всички култури псуват. Предишно изследване установи, че грубият език успокоява мозъка и дори облекчава болката. В едно от изследванията по темата Ричард Стивънс от университета в Кийл накара доброволци да потапят ръцете си в ледена вода и установи, че ако псуват, издържат така с 50 процента по-дълго. Сподели:", "date": "2018.06.03", "title": "Британска невробиоложка смята, че трябва да учим децата си да псуват"}
{"url": "http://pik.bg/%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80-%D0%BE%D1%82-%D0%B3%D0%BB%D0%BE%D0%B6%D0%B5%D0%BD%D0%B5-%D1%88%D0%BE%D0%BA%D0%B8%D1%80%D0%B0-%D1%87%D0%B5%D0%BD%D0%B3%D0%B5%D1%82%D0%B0-%D1%81-%D0%B1%D0%BE%D0%B5%D0%BD-%D0%B0%D1%80%D1%81%D0%B5%D0%BD%D0%B0%D0%BB-news754693.html", "text": "Полицията е попадна на истински боен арсенал в дома на 70-годишен мъж в козлодуйското село Гложене, съобщава Конкурент, цитирайки информация от ОД на МВР. Находката била установена в рамките на специализирана опелация, проведена на 1 юни. При обиск в жилището на В.В. от Гложене били намерени два газови пистолета, ловна пушка с неустановена марка,самоделно устройство, наподобяващо пистолет с цев в него, известно количество барут, както и стотици патрони и кабзи за различни по вид оръжия. По случая е започнало досъдебно производство в РУ - Козлодуй. Сподели:", "date": "2018.06.03", "title": "Пенсионер от Гложене шокира ченгета с боен арсенал"}
{"url": "http://pik.bg/%D0%B4%D0%B6%D0%B5%D0%BD%D0%B8%D1%84%D1%8A%D1%80-%D0%BB%D0%BE%D0%BF%D0%B5%D1%81-%D0%B2%D0%BF%D0%B5%D1%87%D0%B0%D1%82%D0%BB%D1%8F%D0%B2%D0%B0-%D1%81-%D1%82%D1%8F%D0%BB%D0%BE-%D0%BD%D0%B0-25-%D0%B3%D0%BE%D0%B4%D0%B8%D1%88%D0%BD%D0%B0-news754765.html", "text": "Дженифър Лопес е от жените, които сякаш се подмладяват и разхубавяват с годините. И изглежда това не е само външно и благодарение на козметика и разкрасителни процедури. Певицата работи усилено за формите си и гордо приема комплименти, че тялото ѝ е като на 25-годишна, разкри самата тя. В новия брой на сп. Emmy латината сподели: „Вижте, в даден момент ще остарея. Ще казват за мен: тя изглежда стара! Но сега удържам нещата. Онзи ден Алекс беше на двора и ме помоли да му донеса нещо. И аз изтичах да го направя. Той ми каза: „Тичаш като 25-годишна“. „Не съм намалявала темпото от години и предполагам затова тялото ми е във форма. Когато то започне да се уморява и се появят болки, нещата ще са различни“, добави 48-годишната звезда. За някои Лопес може да изглежда егоцентрична и прекалено суетна, ала дивата твърди, че не се нуждае от постоянно внимание и светлината на прожекторите. „Добра съм на сцената, в правенето на снимки и фотосесии. Трябва да съм добра, защото такава е работата ми. Знам как да я върша и го правя. Но не изпитвам нужда да бъда в центъра на вниманието. Предпочитам да не говоря с всички хора на парти. Не съм такъв човек“, коментира Дженифър. Как се справя с динамичното си ежедневие, в което влизат и ангажиментите ѝ като продуцент на шоуто World Of Dance: „Карам го ден за ден, защото напрежението е голямо и се опитвам да не се тревожа за всичко. Когато се прибера вкъщи, си правя вечеря, после си взимам гореща баня. Хапвам шоколадови бисквитки с мляко и гледам телевизия. И съм щастлива. Утрешният ден отново ще е пълен с работа“. Сподели:", "date": "2018.06.03", "title": "Дженифър Лопес впечатлява с тяло на 25-годишна"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D1%82%D0%BE-%D0%B3%D0%BE-%D0%B5%D0%BA%D0%B7%D0%B5%D0%BA%D1%83%D1%82%D0%B8%D1%80%D0%B0%D0%BD%D0%B8%D1%8F-%D0%B2-%D0%BD%D0%B5%D1%81%D0%B5%D0%B1%D1%8A%D1%80-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D1%81%D0%BD%D0%B8%D0%BC%D0%BA%D0%B0-news754836.html", "text": "Крупният бизнесмен Коста Миджурина от Нова Загора и приятелката му са застреляните в мерцедес в Слънчев бряг. Жената е простреляна в главата и е в кома, като й предстои операция. Миджурин е сред известните фигури в хазартния бизнес, той държи и бутиков хотел в родния си град. Негово е и казино \"Гладиатор\" в центъра на Бургас. 55-годишният бизнесмен има и транспортна фирма. Той е бил собственикът на първата игрална зала с покер автомати в снек бар Централ в Слънчев бряг от 1991 г. Към момента притежава четири зали за хазарт и в Несебър, Слънчев бряг и две в Нова Загора, пише Флагман. Сподели:", "date": "2018.06.03", "title": "ИЗВЪНРЕДНО! Ето го екзекутирания в Несебър бизнесмен (СНИМКА)"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2-%D1%82%D1%83%D1%80%D1%86%D0%B8%D1%8F-%D0%B4%D0%B0-%D0%BF%D1%80%D0%B8%D0%BA%D0%BB%D1%8E%D1%87%D0%B0%D1%82-%D0%BD%D0%B0-%D0%BF%D1%8A%D1%80%D0%B2%D0%B8-%D1%82%D1%83%D1%80-news754747.html", "text": "Изборите в Турция несъмнено ще приключат на първия тур, заяви турският президент Реджеп Тайип Ердоган, цитиран от Анадолската агенция. Няма никакъв проблем що се отнася до подкрепата за нас според проучванията на общественото мнение. Ясно е, че изборите ще приключат на първи тур, каза Ердоган снощи в интервю за турската телевизия „Стар”. Турският президент каза още, че народът на Турция му е верен и той има „съществено предимство, което не може да бъде сравнено с подкрепата за други партии”. Броят на депутатите от управляващата Партия на справедливостта и развитието в парламента трябва да бъде над 300, каза още държавният глава. Ердоган е президент на Турция от 2014 г. От 2003 до 2014 година той бе премиер. На 24 юни в Турция ще се състоят предсрочни президентски и парламентарни избори. Сподели:", "date": "2018.06.03", "title": "Ердоган се закани изборите в Турция да приключат на първи тур"}
{"url": "http://pik.bg/%D1%82%D1%83%D1%80%D1%81%D0%BA%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D1%81%D0%B0%D1%89-%D0%B8-%D0%B8%D0%B7%D1%80%D0%B0%D0%B5%D0%BB-%D1%81%D0%B5-%D0%B3%D0%BE%D1%82%D0%B2%D1%8F%D1%82-%D0%B7%D0%B0-%D0%B4%D1%8A%D0%BB%D0%B3%D0%BE%D1%81%D1%80%D0%BE%D1%87%D0%BD%D0%B0-%D0%B2%D0%BE%D0%B9%D0%BD%D0%B0-%D0%B2-%D1%81%D0%B8%D1%80%D0%B8%D1%8F-news754770.html", "text": "Съюзът САЩ-Израел се готви за нова дългосрочна война в Сирия като използва отново тактиката „Ислямска държава“-ПКК в южната част на страната, след като вече беше приложена в северната част, пише турският вестник Yeni Safak. Говорейки пред Yeni Safak представителят на Сирийската свободна армия (ССА) Закария Мулахафджи заяви, че „Западните сили планират да елиминират първо иранското присъствие в Сирия, а след това и турското“. „Като се започне от южната част на Голанските възвишения, Кунеитра и Дараа, след това разпростирайки се към Йордания и границата на Сирия с Ирак, всички тези региони ще бъдат нападнати под претекста, че се целят всички ирански и шиитски бунтовници в Сирия“, допълни Мулахафджи. „Замисълът да се приложи планът за южния коридор е в пълна сила. САЩ наблюдават шиитски групировки от шест години. Те ги добавиха към списъците с терористи, за да легитимират израелските нападения“. „САЩ и Израел се подготвят за дългосрочна война в Сирия. Те положиха нелегитимен път за Кюрдската работническа партия (ПКК) под претекста за опасността от „Ислямска държава“. Сега прилагат същия модел с шиитските групировки на юг. През изминалите дни шиитски военни групировки в Сирия като Хизбула, Асаеб Ахл ал-Хак и ал-Нуджабаа са прибавени към терористичните списъци“, поясни Мулахафджи. „Кампанията започната от САЩ в Сирия през 2015 година този път напредва от юг. Израел е всъщност в полето. Разбивайки връзките на подкрепените от Иран групировки в Ливан, Йордания и Ирак, те ще успеят да ги изчистят от Сирия“. „Израел желае оста Суейда-Кунейтра. САЩ искат пълен контрол на Хасака и Ракка, в допълнение на Деир Езор. Те подготвят постоянни бази в източната част на Деир Еззор, в допълнение на вече съществуващите бази в Табках, Рмейлан и Танф.“ „След като елиминират шиитските групировки воюващи се в Сирия, те няма да спестят усилия, за да се отърват от турското военно присъствие в Сирия. САЩ, които претърпяха очевидно поражение и намаляване на влиянието след операциите „Ефратски щит“ и „Маслинова клонка“, ще се опитат да нанесат отмъщението си“, завърши Закария Мулахафджи. Сподели:", "date": "2018.06.03", "title": "Турско издание: САЩ и Израел се готвят за дългосрочна война в Сирия"}
{"url": "http://pik.bg/%D0%BF%D1%8A%D1%80%D0%B2%D0%B8-%D0%B8%D0%BD%D0%B4%D0%B8%D0%BA%D0%B0%D1%86%D0%B8%D0%B8-%D0%BA%D1%8A%D0%B4%D0%B5-%D1%89%D0%B5-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D0%BC%D0%BE%D0%BD%D0%B4%D0%B8%D0%B0%D0%BB-2026-news754771.html", "text": "Мондиал 2026 е първият, за който все още не знаем домакина. И по всичко изглежда, че той ще се проведе в Северна Америка. Поне ако се вземе предвид мнението на инспекцията на групата на ФИФА, която оцени последните две кандидатури за форума. За домакинството на шампионата се борят Мароко от една страна, а от друга е сборната кандидатура на САЩ, Мексико и Канада. И според чиновниците на ФИФА, северноамериканците би трябвало да са с огромно предимство. Въпросната група е инспектирала настоящата футболна инфраструктура в страните-кандидати. САЩ/Мексико/Канада са получили 402 от 500 възможни точки, докато северноафриканците са останали със само 275 от 500. Мароканците изчисляват, че ще им трябват около 16 млрд. долара за построяване и реновиране на стадиони, както и изграждане на околната инфраструктура. Докато на северноамериканците ще им трябват само леки освежителни работи по наличните съоръжения и няма да им е необходима толкова голяма инвестиция. Името на домакина на Мондиал 2026 ще стане ясно на 13 юни на заседанието на ФИФА, което ще предхожда откриването на Световното първенство в Русия на следващия ден. Форумът там ще продължи до 15 юли. Сподели:", "date": "2018.06.03", "title": "Първи индикации къде ще се проведе Мондиал 2026"}
{"url": "http://pik.bg/%D1%88%D0%BE%D0%BA-%D0%B2-%D0%BF%D0%B8%D0%BA-%D0%BA%D0%B0%D0%BD%D0%B4%D0%B8%D0%B4%D0%B0%D1%82-%D0%B7%D0%B0-%D0%BA%D0%BE%D0%BD%D0%B3%D1%80%D0%B5%D1%81%D0%BC%D0%B5%D0%BD-%D0%B2-%D1%81%D0%B0%D1%89-%D1%80%D0%B0%D0%B1%D0%BE%D1%82%D0%B8-%D0%B7%D0%B0-%D0%BB%D0%B5%D0%B3%D0%B0%D0%BB%D0%B8%D0%B7%D0%B8%D1%80%D0%B0%D0%BD%D0%B5-%D0%BD%D0%B0-%D0%BA%D1%80%D1%8A%D0%B2%D0%BE%D1%81%D0%BC%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BF%D0%B5%D0%B4%D0%BE%D1%84%D0%B8%D0%BB%D0%B8%D1%8F-news754640.html", "text": "Натан Ларсон, който сам се призна за педофил, се кандидатирал за конгресмен във Вирджиния на изборите през ноември. И сега води кампания за легализацията на педофилията, кръвосмешението и детската порнография, пише USA Today Преди време Лорсон е бил затворен за 16 месеца заради заплахи със смъртсрещу американския президент Брутална предизборнакампания се води в САЩ. 37-годишният Ларсон е счетоводител от град Шарлотсвил в щата Вирджиния и се кандидатира за конгресмен като независим. Пълна легализация на наркотиците, премахване на ограниченията за притежаване на огнестрелно оръжие и \"слагане на край на войните на САЩ в чужбина, произтичащи от съюза ни с Израел“, както и еиминирането на законите за детския труд, легализирането на браковете с деца, на кръвосмешението и на детската порнографи - това са сред основните му предизборни обещания. През 2008 г. Ларсон изпраща писмо, с което заплашва да убие тогавашния президент Джордж У. Буш, за което лежи 16 месеца в затвора. Той може да се кандидатира, след като губернаторът на щата Тери Макофи даде право на избиране на бившите затворници. По време на интервю Ларсон призна, че едва ли ще бъде избран, но въпреки това има шанс заради зараждащата се съпротива срещу политическата коректност. „Мнозина са уморени от нея. Хората предпочитат да има аутсайдер, който да няма какво да губи и който е готов да каже на глас, което хората само мислят“. Той иска и конгресът да отмени закона за насилието срещу жените, а те да бъдат третирани като \"сексуални робини и фабрики за бебета\". Лорсон е и расист, който смята, че бялата расае по-доббра от сички останали. Сподели:", "date": "2018.06.03", "title": "ШОК В ПИК! Кандидат за конгресмен в САЩ  работи за легализиране на кръвосмешението, педофилията и детската порнография"}
{"url": "http://pik.bg/%D0%BD%D0%B0-%D1%82%D0%B5%D0%B7%D0%B3%D1%8F%D1%85%D0%B0-%E2%80%8B%D0%B1%D0%B5%D0%BD-%D0%B0%D1%84%D0%BB%D0%B5%D0%BA-%D0%BF%D1%80%D0%BE%D0%B4%D0%B0%D0%B2%D0%B0-%D0%B8%D0%BC%D0%B5%D0%BD%D0%B8%D0%B5%D1%82%D0%BE-%D1%81%D0%B8-%D0%B2-%D0%B4%D0%B6%D0%BE%D1%80%D0%B4%D0%B6%D0%B8%D1%8F-%D0%B7%D0%B0-%D0%B1%D0%BB%D0%B8%D0%B7%D0%BE-9-%D0%BC%D0%B8%D0%BB%D0%B8%D0%BE%D0%BD%D0%B0-%D0%B4%D0%BE%D0%BB%D0%B0%D1%80%D0%B0-news754777.html", "text": "Бен Афлек продава за 8,9 милиона долара имението си на частния остров Хамптън айлънд призърв край брега на Джорджия, съобщи Контактмюзик. То е с площ 87 акра и включва три отделни къщи. Най-голямата от тях е двуетажна, с 4 спални и 4 бани, приемна, кухня, трапезария, работен кабинет. В антрето има колони и стълбище, което води до огромно фоайе. Посетителите могат да поемат по пътека, която ще ги отведе до намиращата се наблизо река. Втората къща е с 5 спални, а стените ѝ са остъклени. Третата къща е едноетажна и с метален покрив. В нея има камини, а подът е каменен. Освен това на пристана има риболовно корабче, кръстено \"Пилар\", което може да бъде ползвано като допълнително жилище от гости. Смята се, че 45-годишният актьор и режисьор, който има три деца - 12-годишната Вайълет, 9-годишната Серафина и 6-годишния Самюъл, от съпругата си Дженифър Гарнър, е платил 7,11 милиона долара за имението, когато го купил през 2003 г. Сподели:", "date": "2018.06.03", "title": "НА ТЕЗГЯХА! ​Бен Афлек продава имението си в Джорджия за близо 9 милиона долара"}
{"url": "http://pik.bg/%D0%B1%D0%BE%D1%80%D1%81%D0%BE%D0%B2-%D0%B0%D0%BD%D0%B0%D0%BB%D0%B8%D0%B7%D0%B0%D1%82%D0%BE%D1%80-%D0%B5%D0%B2%D1%80%D0%BE%D1%82%D0%BE-%D1%89%D0%B5-%D0%BE%D1%81%D1%82%D0%B0%D0%BD%D0%B5-%D0%BF%D0%BE%D0%B4-%D0%BD%D0%B0%D1%82%D0%B8%D1%81%D0%BA-%D0%B4%D0%BE%D0%BA%D0%B0%D1%82%D0%BE-%D0%BA%D0%BE%D0%B0%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%B8%D1%82%D0%B0%D0%BB%D0%B8%D1%8F-%D0%BE%D0%B1%D1%8F%D0%B2%D0%B8-%D0%BD%D0%B0%D0%BC%D0%B5%D1%80%D0%B5%D0%BD%D0%B8%D1%8F%D1%82%D0%B0-news754708.html", "text": "Еврото ще остане под натиск на валутните пазари, докато не стане ясна програмата на новото италианско правителство. Това прогнозира пред БНР борсовият анализатор от Лондон Даниел Райт. \"Това, което виждаме, е, че еврото започна да възвръща от стойността си; дълговите книжа също се поуспокоиха – анализира Райт. - Все още обаче има доста притеснения, провокирани от ситуацията в Европейския съюз. Пазарите все още са доста колебливи по отношение на италианския дълг и акциите на италианските компании. Отгоре на всичко донякъде остава въпросът за италиански референдум за еврозоната. Ето защо бих казал, че все още еврото носи последиците от италианската криза\". Инвеститорите още се страхуват от влошаване на ситуацията и ще останат \"бдителни\", въпреки очакванията за стабилизиране, сподели още Райт. \"Това помага за стабилизиране на ситуацията, но не виждам сигурност, докато няма да има обрат – каза той. - Затова и пазарите още са предпазвили в реакцията си. Несигурността е много по-малка, но - още е там. Ние не знаем окончателно какви са плановете на новата италианска коалиция. При изненади еврото може отново да се срине. Да не забравяме също така, че италианските дългови книжа са много скъпи. Ситуацията ще остане много колеблива, докато коалицията не обяви намеренията си\". Според него, пазарите са реагирали очаквано. \"Пазарите реагираха по начина, по който може да се очаква - италианските дългови книжа поскъпнаха – анализира Даниел Райт. - Това се случва винаги, когато държавата изглежда рискова за инвеститорите. В същото време акциите на компаниите се сринаха, защото инвеститорите не искаха да притежават активи в нестабилна държава. При някои банки особено спадът в цената на книжата беше драматичен. Еврото поевтиня и срещу долара, и срещу британската лира, но това е нормално в ситуация на политическа и икономическа нестабилност\". Новината, че Италия вече има правителство е добра за инвеститорите в страната, но за момента няма да увеличи инвестициите, защото пазарите оценяват държавата все още като много рискова, категоричен е Райт. \"Това носи известна стабилност –допълва той.-  Много по-важно е, особено за чуждите за Италия инвеститори, че ситуацията още не се успокоила напълно. В началото на седмицата страната беше в сериозна политическа криза и гледната точка на всеки голям инвеститор е, че тя може да се повтори много скоро - затова е по-добре да изчака. Освен това - италианските дългови книжа все още са много скъпи, което означава, че пазарите оценяват все още държавата като много рискова. Акциите на фондовата борса поевтиняват и това е съвсем ясно, защото инвеститорите не искат да наливат пари в италианската икономика. Също така ние знаем, че някои от банките там не се справят много добре, което допринася за допълнителен риск. В Италия назрява и дългов проблем. Всичко това прави инвеститорите нервни. Аз бих очаквал тази ситуация на борсата - като огледало на икономиката, да се запази още известно време. И колкото по-дълго ситуацията остане нестабилна, толкова по-големи щети върху икономиката ще бъдат нанесени Сподели:", "date": "2018.06.03", "title": "Борсов анализатор: Еврото ще остане под натиск, докато коалицията в Италия обяви намеренията си"}
{"url": "http://pik.bg/%D0%B0%D0%BB%D0%B5%D0%BA%D1%81%D0%B8%D1%81-%D1%86%D0%B8%D0%BF%D1%80%D0%B0%D1%81-%D0%BE%D1%87%D0%B0%D0%BA%D0%B2%D0%B0-%D1%80%D0%B5%D0%BA%D0%BE%D1%80%D0%B4%D0%B5%D0%BD-%D0%B1%D1%80%D0%BE%D0%B9-%D1%82%D1%83%D1%80%D0%B8%D1%81%D1%82%D0%B8-%D0%B2-%D0%B3%D1%8A%D1%80%D1%86%D0%B8%D1%8F-news754772.html", "text": "Гръцкият премиер Алексис Ципрас заяви, че Гърция очаква рекорден брой туристи тази година - около 32 милиона. На събитие, организирано от Гръцката туристическа федерация, Ципрас заяви, че според данните, приходите от туризъм през 2018 г. ще бъдат с 12,8% по-високи от предходната година, предава Нова телевизия. „Гръцката стабилност в региона, който пострада от кризите, спомогна за подобряването на имиджа на Гърция като туристическа дестинация\", каза Ципрас. Сподели:", "date": "2018.06.03", "title": "Алексис Ципрас очаква рекорден брой туристи в Гърция"}
{"url": "http://pik.bg/%D0%B2%D0%B8%D1%81%D0%BE%D0%BA%D0%BE-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B5%D0%B2%D1%80%D0%BE%D0%BF%D0%B0-%D0%BA%D1%8A%D0%BC-%D1%81%D0%B0%D1%89-%D0%B8%D0%B3%D1%80%D0%B0%D0%B5%D1%82%D0%B5-%D0%BE%D0%BF%D0%B0%D1%81%D0%BD%D0%B0-%D0%B8%D0%B3%D1%80%D0%B0-news754582.html", "text": "Решението на САЩ да въведат от днес мита за вноса от ЕС на алуминий и стомана е опасна игра, заяви еврокомисарят по търговията Сесилия Малмстрьом и добави: \"Вратата за преговори със САЩ е затворена\". \"Не сме водили преговори. Образно казано, нашето предложение беше Вашингтон да свали пистолета, който ни е опрял в челото, да седнем на масата за преговори като равнопоставени партньори и да разговаряме. Това не се случи и затова вратата за преговори за момента е затворена\", заяви тя, предава БНР. Еврокомисарят по търговията посочи 20 юни като срок Европейската комисия да обяви ответните си мерки. \"Не сме в търговска война, но сме в много трудно положение. Не желаем задълбочаване на спора, но е необходимо да отговорим\", подчерта еврокомисарят по търговията Сесилия Малмстрьом. Сподели:", "date": "2018.06.03", "title": "ВИСОКО НАПРЕЖЕНИЕ! Европа към САЩ: Играете опасна игра"}
{"url": "http://pik.bg/%D1%88%D0%B5%D1%80%D0%BB%D0%BE%D0%BA-%D1%85%D0%BE%D0%BB%D0%BC%D1%81-%D1%81%D0%BF%D0%B0%D1%81%D0%B8-%D0%BA%D0%BE%D0%BB%D0%BE%D0%B5%D0%B7%D0%B4%D0%B0%D1%87-%D0%B2-%D0%B1%D0%B5%D0%B4%D0%B0-news754778.html", "text": "Бенедикт Къмбърбач, станал известен с превъплъщението си в образа на Шерлок Холмс, се притекъл на помощ на нападнат от четирима мъже велосипедист в Лондон и ги прогонил, предаде Ройтерс като цитира в. \"Сън\". Четиридесет и една годишният актьор пътувал с такси. Той изскочил от колата, когато видял, че велосипедист, който работи за компания за доставка на храна, е нападнат на улицата. Къмбърбач успял да прогони нападателите. \"Велосипедистът е късметлия, Бенедикт е супергерой - заяви шофьорът на таксито Мануел Диас, който първоначално не знаел, че известният актьор пътува заедно с него в колата. - Къмбърбач е смел и самоотвержен. Ако не се бе намесил, велосипедистът можеше да получи сериозни наранявания.\" \"Един от мъжете се опитал да открадне велосипеда - поясниха от полицията. - Велосипедистът получил удари с юмруци в лицето. Той бил удрян и с каската си. Нищо обаче не е откраднато. Жертвата на нападението не се нуждаела от болнично лечение. Не са извършени арести.\" Инцидентът станал през ноември м.г. на ул. \"Мерилебоун\", близо до дома на \"Бейкър стрийт\", в който според писателя Артър Конан Дойл живял Шерлок Холмс. Сподели:", "date": "2018.06.03", "title": "Шерлок Холмс спаси колоездач в беда"}
{"url": "http://pik.bg/%D1%81%D0%B0%D1%89-%D0%BD%D0%B0%D0%BB%D0%B0%D0%B3%D0%B0%D1%82-%D1%81%D0%B0%D0%BD%D0%BA%D1%86%D0%B8%D0%B8-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8-%D0%BA%D0%BE%D0%BC%D0%BF%D0%B0%D0%BD%D0%B8%D0%B8-%D1%83%D1%87%D0%B0%D1%81%D1%82%D0%B2%D0%B0%D1%89%D0%B8-%D0%B2-%D1%81%D0%B5%D0%B2%D0%B5%D1%80%D0%B5%D0%BD-%D0%BF%D0%BE%D1%82%D0%BE%D0%BA-2-news754779.html", "text": "САЩ са на път да наложат санкции на енергийни компании от Германия и други държави от Европейския съюз, които участват в проекта Северен поток 2, предава Sputnik, цитиран от \"Фокус\". Газопроводът Северен поток 2, който по план ще пренася ежегодно 55 милиарда кубични метра природен газ от Русия към ЕС през Балтийско море, вече бе одобрен от Германия и Финландия. САЩ, в отговор заявиха, че тръбопроводът ще повиши зависимостта на Европа от руския газ. Списание „Foreign policy“ цитира три източника близки до въпроса, които твърдят че администрацията на САЩ е близо до налагането на санкции върху енергийни компании от Германия и други държави от ЕС, които са замесени в изграждането на проекта за руски газов тръбопровод Северен поток 2. Ключови фигури в администрацията на президента Доналд Тръмп, които виждат санкциите като „много вероятна опция“, няма да се спрат пред нищо, за да блокират Северен поток, заявява един от източниците на списанието. Източник от Държавния департамент е заявил, че „бяхме ясни, че компании работещи в руския енергиен сектор и сектора за износ на тръбопроводи навлизат в бизнес посока, която носи опасност от санкции“. Сподели:", "date": "2018.06.03", "title": "САЩ налагат санкции на европейски компании, участващи в Северен поток 2"}
{"url": "http://pik.bg/%D0%BF%D0%B0%D0%BD%D0%B8%D0%BA%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D1%86%D1%8F%D0%BB%D0%B0%D1%82%D0%B0-%D0%B1%D1%83%D1%80%D0%B3%D0%B0%D1%81%D0%BA%D0%B0-%D0%BE%D0%B1%D0%BB%D0%B0%D1%81%D1%82---%D1%82%D1%8A%D1%80%D1%81%D1%8F%D1%82-%D0%BA%D0%B8%D0%BB%D1%8A%D1%80%D0%B0-%D0%BE%D1%82-%D0%BD%D0%B5%D1%81%D0%B5%D0%B1%D1%8A%D1%80-news754837.html", "text": "Цялата полиция в Бургаска област е на крак заради жестокото убийство на хазартния бос Коста Николов – Миджурина в Слънчев бряг. Патрули има на всеки сантиметър. Униформените проверяват всеки автомобил или човек, който преминава границите на областта. Издирват екзекуторите с БМВ-то, разстреляли Миджурина и негова приятелка, пише \"Флагман\". Свидетелски показания сочат за извършители двама мъже, които са се придвижвали с бавареца. Мерцедесът СВ 9911 е бил спрял и двете жертви са си говорели в него, когато БМВ-то приближило, след което намалило скоростта и оттам открили огъня по мерцедеса. Убийството е извършено пред комплекс Сън Вилидж, близо до автомивка Луксор и стария Аквапарк на курорта. Според последната информация в жертвите са изстреляни цели пълнители от пистолети. По последна информация на Флагман.бг вътре са мъж и жена, а не двама мъже. Жената преди да издъхне е успяла да набере тел.112 и да сигнализира, че човекът до нея е убит. Сподели:", "date": "2018.06.03", "title": "ПАНИКА! Полицията блокира цялата Бургаска област - търсят килъра от Несебър"}
{"url": "http://pik.bg/%D0%BB%D0%B5%D0%BA%D0%B0%D1%80%D0%B8-%D1%80%D0%B0%D0%B1%D0%BE%D1%82%D1%8F%D1%82-%D0%B1%D0%B5%D0%B7-%D0%B7%D0%B0%D0%BF%D0%BB%D0%B0%D1%82%D0%B8-%D0%BE%D1%82-%D0%B0%D0%BF%D1%80%D0%B8%D0%BB-news754812.html", "text": "Здравната каса не е превела парите за заплати на лекарите в общинските болници и те работят без възнаграждения от месец април. Не е плащано и на психиатричните отделения, които се финансират чрез Министерството на здравеопазването. Това съобщи д-р Неделчо Тотев по време на дискусия по проблемите на здравната система, организирана от омбудсмана Мая Манолова. На форума стана ясно, че България е единствената страна в Европа, в която лекарите са повече от медицинските сестри. За по-малко от десет години те са намалели от 55 000 на 25 715, като 2500 от работещите са в напреднала пенсионна възраст. Сподели:", "date": "2018.06.03", "title": "Лекари работят без заплати от април"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%85%D0%B0%D0%B7%D0%B0%D1%80%D1%82%D0%BD%D0%B8%D1%8F%D1%82-%D0%B1%D0%BE%D1%81-%D0%B5%D0%BA%D0%B7%D0%B5%D0%BA%D1%83%D1%82%D0%B8%D1%80%D0%B0%D0%BD-%D1%81-%D1%82%D1%80%D0%B8-%D0%BA%D1%83%D1%80%D1%88%D1%83%D0%BC%D0%B0-%D0%B2-%D0%B3%D0%BB%D0%B0%D0%B2%D0%B0%D1%82%D0%B0-%D0%BE%D1%82-%D0%B1%D0%B8%D0%B2%D1%88-%D0%BB%D1%8E%D0%B1%D0%BE%D0%B2%D0%BD%D0%B8%D0%BA-%D0%BD%D0%B0-%D0%B6%D0%B5%D0%BD%D0%B0-%D1%81%D0%B8-news754839.html", "text": "Любовен триъгълник е причината за кървавата разправа в Слънчев бряг тази нощ. Това съобщи за отлично информиран полицейски източник, пише \"Флагман\". На мястото на демонстративния разстрел пред хотел „Бахами”, до Автомивка „Луксор” в курортния комплекс пристигна главният секретар на МВР главен комисар Младен Маринов, който получи информация за основната версия от директора на ОД на МВР Бургас старши комисар Калоян Калоянов. Свалени са видеозаписи от камерите на хотел „Бахами”, от които ясно се вижда как черният мерцедес S-класа СВ9911МА спира. Двигателят му все още не е загасен, когато до него приближава БМВ. Баварецът изравнява откъм дясната страна на мерцедеса и от него се изсипва дъжд от куршуми към шофьора и спътницата му на дясната седалка. 55-годишният Коста Николов Миджурина е улучен с 3 куршума в главата, които влизат отляво и излизат отдясно. 30-годишната жена от Велико Търново, за която е известно вече, че била негова приятелка,  е улучена с един куршум в главата. Хазартният бос е загинал на място. По данни на лекари от шокова зала в Бургас жената е докарана в УМБАЛ-Бургас в кома, направени са опити куршумът да бъде изваден от главата й, няма информация дали е оцеляла. Бизнесменът от Нова Загора е бил разведен от доста време. Той има 21-годишна дъщеря. Отношенията с бившата му съпруга били уредени и смъртоносното отмъщение за изневяра откъм нейна страна било изключено. По свидетелски показания Миджурина и приятелката му са били проследени. Те са отивали в хотела. Двойката е била подготвена да прекара уикенда в Слънчев бряг. Има ли са резервирана маса в елитен ресторант, където е трябвало да отидат. Миджурина е бил с изключително скъпи дрехи и с близо 5 кг златни накити по него. Разпитват се най-близките хора на жената с Миджурина. Засега информацията сочи към пренебрегнат интимен приятел, който собственоръчно е решил да отмъсти затова, че е изоставен. Сподели:", "date": "2018.06.03", "title": "ИЗВЪНРЕДНО! Хазартният бос екзекутиран с три куршума в главата от бивш любовник на жена си"}
{"url": "http://pik.bg/%D1%82%D0%B0%D0%BA%D1%81%D0%B8%D1%82%D0%B0%D1%82%D0%B0-%D0%BF%D0%BE%D1%81%D0%BA%D1%8A%D0%BF%D0%B2%D0%B0%D1%82-%D1%81-%D0%BB%D0%B5%D0%B2-news754800.html", "text": "Предстои скок в цената на такситата. Браншът настоява тарифите да се повишат с около 20%, или до 1 лев на километър през деня и 1,13 лева през за нощта. От общината обаче казват, че дневната тарифа в София трябва да бъде средно около 0,95 лева на километър. В момента повечето компании возят за 0,70 до 0,90 лева на километър. Сподели:", "date": "2018.06.03", "title": "Такситата поскъпват с лев"}
{"url": "http://pik.bg/%D0%BB%D1%83%D0%BA%D1%81%D0%BE%D0%B7%D0%BD%D0%B8%D1%8F%D1%82-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%BD%D0%B0-%D1%82%D0%B8%D1%82%D0%BE-%D0%B2-%D0%BD%D1%8E-%D0%B9%D0%BE%D1%80%D0%BA-%D1%81%D0%B5-%D0%BF%D1%80%D0%BE%D0%B4%D0%B0%D0%B2%D0%B0-%D0%B7%D0%B0-12-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-news754701.html", "text": "Двуетажен луксозен апартамент в Ню Йорк, собственост на бивша Югославия, ще бъде предложен за продажба на цена от 12,1 милиона долара, а получените пари ще бъдат разпределени между страните-наследници, съобщи сръбското министерство на външните работи, цитирано от македонското издание „Независен“, съобщава „Фокус“. Апартаментът, който има шест спални и четири бани, е бил използван от посланиците на СФРЮ в САЩ и е обитаван от покойния югославски президент Йосип Броз Тито по време на посещенията му в Ню Йорк. Апартаментът, който е празен от 1992 г. насам, е закупен от бивша Югославия през 1975 г. за сума от 100 000 долара. В изявление на сръбското министерство се посочва, че след разпадането на СФРЮ, разходите за поддръжка на апартамента плаща Сърбия, затова и Белград трябва да получи 40 процента от сумата, за която той ще бъде продаден. Сподели:", "date": "2018.06.03", "title": "Луксозният \"апартамент на Тито\" в Ню Йорк се продава за 12 млн. долара"}
{"url": "http://pik.bg/%D1%8F%D0%B4%D0%B5%D0%BC-%D0%B3%D1%80%D0%BE%D0%B7%D0%B4%D0%B5-%D0%BE%D1%82-%D1%8E%D0%B0%D1%80-%D0%B8-%D0%BA%D0%B0%D1%80%D1%82%D0%BE%D1%84%D0%B8-%D0%BE%D1%82-%D0%B5%D0%B3%D0%B8%D0%BF%D0%B5%D1%82-news754801.html", "text": "Българският пазар е залят с бяло грозде от ЮАР и червено от Перу. Пресните картофи пък идват чак от нивите покрай река Нил в Египет и се продават на средна цена около 89 стотинки за килограм. Африканското грозде пък се продава за по 8 лева килото. Български продукти по сергиите почти липсват. Дори ябълките идват от съседна Гърция и затова са значително по-скъпи. Не липсват плодове и от далечна Коста Рика, по-голямата част от пъпешите, зеления фасул и чушките са директен внос от Турция. Причината за монопола на чужди пресни храни на нашия пазар са ниските нива на родно производство, които все повече се влошават. Сподели:", "date": "2018.06.03", "title": "Ядем грозде от ЮАР и картофи от Египет"}
{"url": "http://pik.bg/50-%D0%B1%D0%BE%D0%BD%D0%B0-%D0%B3%D0%BB%D0%BE%D0%B1%D0%B0-%D0%B7%D0%B0-%D0%BD%D0%B0%D1%81%D0%B8%D0%BF%D0%BD%D0%B8-%D0%B2%D1%8A%D0%B3%D0%BB%D0%B8%D1%89%D0%B0-news754809.html", "text": "С глоба до 50 хиляди лева могат да бъдат санкционирани търговците на некачествени въглища или тези, които ги продават насипно, а не пакетирани. Двойно по-голяма ще бъде глобата, ако нарушителят бъде хванат повторно. Забранява се и пускането на пазара на въглища, брикети и други твърди горива, които не отговарят на изискванията за качество. Това следва от промените в Закона за чистотата на въздуха, които трябва да сложат край на продажбата на въглища на открито от купчини, които вятърът разнася и замърсява въздуха с вредни за здравето частици. Сподели:", "date": "2018.06.03", "title": "50 бона глоба за насипни въглища"}
{"url": "http://pik.bg/%D1%81%D0%B5%D0%BF%D0%B0%D1%80%D0%B8%D1%80%D0%B0%D1%89-%D0%B7%D0%B0%D0%B2%D0%BE%D0%B4-%D0%BA%D1%80%D0%B0%D0%B9-%D1%81%D0%BE%D0%B7%D0%BE%D0%BF%D0%BE%D0%BB-%D1%89%D0%B5-%D0%BF%D1%80%D0%B5%D1%80%D0%B0%D0%B1%D0%BE%D1%82%D0%B2%D0%B0-%D0%BE%D1%82%D0%BF%D0%B0%D0%B4%D1%8A%D1%86%D0%B8%D1%82%D0%B5-%D0%BF%D0%BE-%D0%BC%D0%BE%D1%80%D0%B5%D1%82%D0%BE-%D0%B2-%D1%82%D0%BE%D0%BA-news754734.html", "text": "Министерството на околната среда и водите разработва идеята за сепариращ завод в Регионалното депо за неопасни битови отпадъци край Созопол, съобщава Бургасинфо. Той ще бъде първият по родното Черноморие и ще обслужва Созопол, Приморско и Царево. Проектът предвижда от боклука да се рециклират желязото, пластмасата и стъклото, а останалите отпадъци - хартията и биоотпадъците, да се преработват до биогаз, от който ще се произвежда ток. Това стана ясно на изнесеното заседание на парламентарната комисия по екология с председател Ивелина Василева. „Оптимист съм за предстоящия летен сезон”, коментира днес в Созопол министърът на околната среда и водите Нено Димов, който пристигна за изнесеното заседание в града. Три възлови момента бяха очертани по време на разговорите. \"Чистотата на атмосферния въздух и фините прахови частици е тема номер едно, водите-нормално, не само защото сме на морето и кръговата икономика - отпадъците и по-специално пластмасите, също свързани с морето, но не само с него. За да бъде силен един сезон трябва да бъде добро състоянието на околната среда и на водата\", коментира Димов. В края на сезона експертна комисия ще обсъди механизмите за въвеждане на задължително разделно събиране на отпадъците по плажовете. Тази година то се извършва на доброволен принцип от концесионерите, като идеята от следващата година да бъде уредено и нормативно, каза екоминистърът. Фокусът ще бъде насочен и към населените места с население под 2 000 души, които не могат да се възползват от европейско финансиране, уточни министър Димов. Сподели:", "date": "2018.06.03", "title": "Сепариращ завод край Созопол ще преработва отпадъците по морето в ток"}
{"url": "http://pik.bg/%D0%B2%D0%BE%D0%B5%D0%BD%D0%BD%D0%BE%D0%B2%D1%8A%D0%B7%D0%B4%D1%83%D1%88%D0%BD%D0%B8%D1%82%D0%B5-%D1%81%D0%B8%D0%BB%D0%B8-%D0%BD%D0%B0-%D0%B8%D0%B7%D1%80%D0%B0%D0%B5%D0%BB-%D1%81%D0%B0-%D0%BD%D0%B0%D0%BD%D0%B5%D1%81%D0%BB%D0%B8-%D1%83%D0%B4%D0%B0%D1%80%D0%B8-%D0%BF%D0%BE-%D0%BF%D0%B5%D1%82-%D1%86%D0%B5%D0%BB%D0%B8-%D0%B2-%D0%B8%D0%B2%D0%B8%D1%86%D0%B0%D1%82%D0%B0-%D0%B3%D0%B0%D0%B7%D0%B0-news754855.html", "text": "Израелските ВВС са поразили пет цели в северната част на Ивицата Газа, предава РИА Новости, цитирани от „Фокус“. „Току що изтребителите на израелската авиация нанесоха удари по пет терористични цели в северната част на Ивицата Газа, принадлежащи на морските сили на ХАМАС“, се посочва в официално изявление на армейската пресслужба на Израел. От там допълват, че това е ответен удар на ракетните изстрелвания по израелска територия от Ивицата Газа. Сподели:", "date": "2018.06.03", "title": "Военновъздушните сили на Израел са нанесли удари по пет цели в Ивицата Газа"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D1%83%D0%B1%D0%B8%D0%B5%D1%86%D0%B0-%D0%BD%D0%B0-%D1%85%D0%B0%D0%B7%D0%B0%D1%80%D1%82%D0%BD%D0%B8%D1%8F-%D0%B1%D0%BE%D1%81-%D1%80%D0%B0%D0%B7%D1%81%D1%82%D1%80%D0%B5%D0%BB%D1%8F%D0%BD-%D0%BA%D0%B0%D1%82%D0%BE-%D0%BA%D1%83%D1%87%D0%B5-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-news754856.html", "text": "Криминалистите от ОД на МВР в Бургас приключиха работата по разкриването на показния разстрел в Слънчев бряг в началото на сезона,съобщи \"Флагман\". , заяви високопоставен служител на МВР. Задържан и откаран в ареста е убиецът – бившият приятел на Симона, която от няколко месеца била забелязвана, да се придвижва с богатия 55-годишен бизнесмен от Нова Загора. Полуделият от ревност изоставен любовник имал информация, че Коста Николов – Миджурина и 30-годишната му интимна половинка ще пристигнат с тузарския Мерцедес в хотел „Бахами“. Той ги е причакал в своя автомобил и е стрелял от упор в двамата, след което е избягал. Миджурина е бил облечен с изключително скъпи, маркови дрехи, часовникът на ръката му бил за десетки хиляди евро, а златните му ланци и пръстените – поне 5 кг. Остава загадка до колко е била влюбена в хазартния бос 25 години по-младата му приятелка Симона от Велико Търново, както и кой е подал информация на екслюбимия й за къде пътуват и къде ще паркират Мерцедеса. , каза източник от УМБАЛ-Бургас. Сподели:", "date": "2018.06.03", "title": "ОТ ПОСЛЕДНИТЕ МИНУТИ! Задържаха убиеца на хазартния бос, разстрелян като куче в Слънчев бряг (ОБНОВЕНА/СНИМКИ)"}
{"url": "http://pik.bg/%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD%D1%81%D0%BA%D0%B0-%D1%80%D0%BE%D0%B7%D0%B0-%D0%BF%D0%BE%D0%B4%D0%B1%D0%B8%D0%B2%D0%B0-%D0%B1%D0%B3-%D0%BC%D0%B0%D1%81%D0%BB%D0%BE%D1%82%D0%BE-news754816.html", "text": "Розово масло и от Афганистан вече конкурира българското на световните пазари. Това информира министърът на земеделието Румен Порожанов. По думите му нашият продукт остава най-качествен, но заради нарастващото предлагане цената му била паднала от 11 000 на около 8000 евро за килограм. През последните 2 години площите с маслодайна роза са се увеличавали с по 10 на сто. Само регистрираните земеделски производители отглеждат рози на 43 хил. дка. Очаква се в тазгодишната кампания реколтата да достигне по 400 кг от декар. Сподели:", "date": "2018.06.03", "title": "Афганистанска роза подбива БГ маслото"}
{"url": "http://pik.bg/%D0%BA%D1%80%D1%8A%D1%89%D0%B0%D0%B2%D0%B0%D1%82-%D1%83%D0%BB%D0%B8%D1%86%D0%B0-%D0%BD%D0%B0-%D0%BC%D0%B0%D0%B9%D0%BA%D1%8A%D0%BB-%D0%B4%D0%B6%D0%B5%D0%BA%D1%81%D1%8A%D0%BD-news754817.html", "text": "Улица в Детройт вече ще носи името на Краля на попа Майкъл Джексън. Част от „Рандолф Стрийт“ ще носи името „Майкъл Джексън Авеню“, като официално това ще се случи на 15 юни. Признанието към изпълнителя на „Трилър“ идва 50 години след като заедно със семейната си група The Jackson 5 той отбелязва началото на успеха си по време на прослушване именно в Детройт. Прекръстването на улицата ще съвпадне със старта на популярния музикален фестивал, който се провежда в Детройт. Миналата година градът почете и друга американска музикална легенда - Арета Франклин, като също кръсти улица на нейно име. Сподели:", "date": "2018.06.03", "title": "Кръщават улица на Майкъл Джексън"}
{"url": "http://pik.bg/%D0%B0%D0%B2%D1%81%D1%82%D1%80%D0%B8%D0%B9%D1%81%D0%BA%D0%B8-%D0%BF%D0%BE%D0%BB%D0%B8%D1%82%D0%B8%D0%BA-%D0%BF%D0%BE%D0%B8%D1%81%D0%BA%D0%B0-%D0%BE%D1%82%D0%BC%D1%8F%D0%BD%D0%B0-%D0%BD%D0%B0-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-news754844.html", "text": "Вицеканцлерът на Австрия Хайнц-Кристиан Щрахе призовава за отмяна на санкциите срещу Русия, съобщава Ostereich, цитиран от РИА Новости и „Фокус“. „Желателно е ЕС да преосмисли позицията си към Русия, доколкото санкциите преди всичко вредят на австрийската икономика. Винаги съм предупреждавал за това, да не изпращаме Русия в прегръдките на Китай“, заяви Щрахе, отговаряйки на въпрос на журналист от вестника. По неговите думи „е настанало време да се прекратят тези мъчителни санкции и да се нормализират политическите и икономическите отношения с Русия“. Сподели:", "date": "2018.06.03", "title": "Австрийски политик поиска отмяна на санкциите срещу Русия"}
{"url": "http://pik.bg/%D0%BD%D0%B0%D0%B4-350-%D0%BC%D0%BB%D0%B0%D0%B4%D0%B8-%D1%81%D0%B0%D0%BC%D0%BE%D0%B4%D0%B5%D0%B9%D1%86%D0%B8-%D1%81%D0%B8-%D0%B4%D0%B0%D0%B2%D0%B0%D1%82-%D1%81%D1%80%D0%B5%D1%89%D0%B0-%D0%B2-%D0%BF%D0%B5%D1%80%D0%BD%D0%B8%D1%88%D0%BA%D0%BE%D1%82%D0%BE-%D1%81%D0%B5%D0%BB%D0%BE-%D0%B4%D0%B8%D0%B2%D0%BE%D1%82%D0%B8%D0%BD%D0%BE-news754847.html", "text": "Над 350 млади самодейци си дават среща днес в пернишкото село Дивотино, съобщава БНР. Изявата им е в рамките на Националния  детско-юношески фестивал „Чичо Стоян”, който по традиция се провежда в родното място на любимия на редица поколения български деца писател. Настоящето издание е 21-во поред и в него ще вземат участие 31  формации- сред тях пет детски градини, пет училища, тринадесет читалища и един младежки дом, както и индивидуални изпълнители от областите Перник, София и Пазарджик. Фестивалът е адресиран до най-широката детска аудитория на възраст от 6 до 18 години и има конкурсен характер. Целта е да се поддържат традициите и творчеството за деца и юноши, завещани от патрона на проявата. Сподели:", "date": "2018.06.03", "title": "Над 350 млади самодейци си дават среща в пернишкото село Дивотино"}
{"url": "http://pik.bg/%D0%BE%D1%82-%D0%B2%D0%BC%D1%80%D0%BE-%D0%B4%D0%BF%D0%BC%D0%BD%D0%B5-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D1%82-%D0%BF%D1%80%D0%BE%D0%BC%D1%8F%D0%BD%D0%B0-%D0%BD%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news754850.html", "text": "В половинчасова реч пред десетки хиляди граждани от различни градове в Македония, лидерът на ВМРО-ДПМНЕ Християн Мицковски посочи, че партията му няма да гласува за променя на конституционното име на страната  „и ще поиска предсрочни парламентарни избори, които ще се проведат заедно с президентските през април следващата година“, съобщава Voice of America в своята македонска редакция, цитирани от „Фокус“. „Искам по този повод да повторя, че ВМРО-ДПМНЕ няма да подкрепи промяна на конституцията с цел промяна на конституционното име. От това по-ясна позиция няма“, категоричен бе Мицковски и повтори, че цялата информация около хода на преговорите получава единствено от медиите. Искането за предсрочни парламентарни избори може да не е голяма изненада за местната общественост. Мицковски обаче определя условия, идентични с тези, които бяха през 2016 г., когато ВМРО-ДПМНЕ загуби властта. В речта си той не се дистанцира или огради от членове и поддръжници на партията, обвинени в насилието от 27 април. \"Докато патриотите са в затвора, престъпниците са на свобода“, заяви той. Лидерът на ВМРО-ДПМНЕ разкритикува работата на правителството и неговите решения, но изненадващо и правителството, което оглавяваше предшественика му във ВМРО-ДПМНЕ Груевски. „Не казвам, че по-рано не е имало същите или подобни неща и че ВМРО-ДПМНЕ не трябва да бъде критикувано. Време е да се създаде система от ценности и принципи. Това трябва да бъде решаващо. Това е, което трябва да наложим. Македония се нуждае от ново поколение политици“, допълни политикът. На протеста бяха излъчени и съобщенията с подкрепата на премиера на Унгария Виктор Орбан, и лидера на Европейската народна партия, Жозеф Дол. Сподели:", "date": "2018.06.03", "title": "От ВМРО-ДПМНЕ няма да подкрепят промяна на името на Македония"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BA%D0%BE%D1%80%D0%B0%D0%B1-%D1%81-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BF%D0%BE%D1%82%D1%8A%D0%BD%D0%B0-%D0%BA%D1%80%D0%B0%D0%B9-%D0%B1%D1%80%D0%B5%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D1%82%D1%83%D1%80%D1%86%D0%B8%D1%8F-news754904.html", "text": "РИА Новости, цитирана от \"Фокус\". Съд с мигранти е потънал край бреговете на южната турска провинция Анталия. Най-малко девет души са загинали, предава Според местни медии един човек е безследно изчезнал, а петима са спасени. Нелегалните мигранти често използват Турция като транзитна територия по пътя към европейските брегове. Като правило те се опитват да попаднат по море от крайбрежието на Егейско море към Гърция. Сподели:", "date": "2018.06.03", "title": "ТРАГЕДИЯ! Кораб с мигранти потъна край бреговете на Турция"}
{"url": "http://pik.bg/%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%B5-%D0%B3%D0%BE%D1%82%D0%BE%D0%B2%D0%B0-%D0%BD%D0%B0-%D0%B2%D0%BE%D0%B9%D0%BD%D0%B0-%D1%81%D1%80%D0%B5%D1%89%D1%83-%D0%BA%D0%B0%D1%82%D0%B0%D1%80-%D0%B7%D0%B0%D1%80%D0%B0%D0%B4%D0%B8-%D1%80%D1%83%D1%81%D0%BA%D0%B8%D1%82%D0%B5-%D1%80%D0%B0%D0%BA%D0%B5%D1%82%D0%B8-%D1%81-400-news754875.html", "text": "EA Daily, цитиран от \"Фокус\". Властите на Саудитска Арабия заплашиха Катар, че ще използват сила, ако Доха придобие руски зенитно-ракетни комплекси С-400, предава Саудитският крал Салман Бен Абдел Азиз ал Сауд неотдавна изпрати писмо до френския президент Еманюел Макрон да упражни натиск спрямо Катар, за да възпрепятства покупката. В писмото се изразява готовност „да се проведе военна акция“ срещу Катар, ако придобие комплексите. „В такава ситуация кралството е готово да предприеме всички необходими мерки за ликвидирането на тези системи, в това число и с военна акция“, пише в писмото на саудитския монарх. Заплахата може да се приеме сериозно, предвид и без това обтегнатите отношения между двете арабски монархии. През юли 2017 г. Саудитска Арабия, Египет, ОАЕ и Бахрейн обвиниха ръководството на Катар, че подкрепя тероризма и скъсаха отношенията си с него. Сподели:", "date": "2018.06.03", "title": "Саудитска Арабия е готова на война срещу Катар заради руските ракети С-400"}
{"url": "http://pik.bg/%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%BF%D1%80%D0%BE%D1%82%D0%B5%D1%81%D1%82%D1%8A%D1%82-%D0%BD%D0%B0-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%B4%D0%B5%D1%86%D0%B0-%D1%81-%D1%84%D0%B8%D0%B7%D0%B8%D1%87%D0%B5%D1%81%D0%BA%D0%B8-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-%D0%BF%D1%80%D0%B5%D0%B4-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news754862.html", "text": "Продължава протестът на родителите на деца с физически увреждания. Те издигнаха палатков лагер пред сградата на Парламента, съобщава Нова телевизия. Акцията им е срещу социалната политика на държавата и беше обявена като безсрочна. На среща с протестиращите министърът на труда и социалната политика Бисер Петков обеща концепция за закон за социалните услуги, които да помогне на близките в грижите за децата им. Сподели:", "date": "2018.06.03", "title": "Продължава протестът на родителите на деца с физически увреждания пред Парламента"}
{"url": "http://pik.bg/%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B3%D0%BB%D0%B0%D0%B2%D1%81%D0%B5%D0%BA%D1%8A%D1%82-%D0%BD%D0%B0-%D0%BC%D0%B2%D1%80-%D0%BC%D0%BB%D0%B0%D0%B4%D0%B5%D0%BD-%D0%BC%D0%B0%D1%80%D0%B8%D0%BD%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D0%B9-%D0%B5-%D1%83%D0%B1%D0%B8%D0%B5%D1%86%D1%8A%D1%82-%D0%BD%D0%B0-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD%D0%B0-%D0%B2-%D1%81%D0%BB-news754877.html", "text": "Убиецът на хазартния бос Коста Миджурин се опитал да избяга Турция през ГКПП-Лесово, обяви току-що на бифинг в Бургас главният секретар на МВР Младен Маринов. \"Той е 37-годишен. Има законно оръжие. Разрешителното му е заради работата му с пари. Тепърва ще изясняваме дали с него е стрелял\", поясни Маринов. Той отказа да съобщи името на килъра. Но уточни, че младият мъж има чисто съдено минало. \"Убийството е извършено хладнокръвно и с особена жестокост. Имало е двама души на задната седалка, не са пострадали. Те са очевидци\", каза гл. комисар Младен Маринов. Убийство от ревност е причината за кървавата драма, според МВР.  Убиецът е познавал младата приятелка на хазартния бос -Симона, от около месец. \"Най-вероятно има чувства към нея\", каза Младен Маринов. Симона е в тежко състояние. Направена й е операция. Сподели:", "date": "2018.06.03", "title": "ПОСЛЕДНИ РАЗКРИТИЯ! Главсекът на МВР Младен Маринов разкри кой е убиецът на бизнесмена в Слънчев бряг и защо е дръпнал спусъка"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D0%BF%D0%B0%D0%B4%D0%BD%D0%B0-%D0%BA%D1%80%D0%B0%D0%B9-%D0%BA%D0%B0%D0%B7%D0%B0%D0%BD%D0%BB%D1%8A%D0%BA-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-news754907.html", "text": "Малък ултралек самолет е паднал край Казанлък преди минути, съобщава Нова телевизия. По първоначална информация двама души са ранени. Самолетът днес е трябвало да прелети над Казанлък по повод закриването на Празника на розата. В центъра на града са се събрали над 5 000 души за празничното шествие. От ОДМВР-Стара Загора, цитирани от „Фокус“, уточняват, че в 11:19 часа е подаден сигнал за паднал моторен самолет на летище в с. Овощник. Инцидентът е станал при кацане на самолета. В него е имало трима души, но няма информация за тежко пострадали. Органите на реда са на място и работят по случая. По неофициални информации, цитирани от Нова телевизия, самолетът е бил управляван от собственика на малкото летище край Казанлък. С него е имало двама пътници – мъж и дете. Коментарите са, че и тримата – двамата възрастни и детето, не са сериозно пострадали. Очакват се специалисти, които да се произнесат за това какво се е случило. Сподели:", "date": "2018.06.03", "title": "ОТ ПОСЛЕДНИТЕ МИНУТИ! Самолет падна край Казанлък, има ранени"}
{"url": "http://pik.bg/%D0%BF%D0%B0%D1%86%D0%B8%D0%B5%D0%BD%D1%82%D1%81%D0%BA%D0%B0-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D1%8F-%D1%80%D0%B0%D0%B7%D0%B4%D0%B0%D0%B4%D0%B5-%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%BD%D0%B0%D0%B3%D1%80%D0%B0%D0%B4%D0%B8-%D0%BD%D0%B0-%D1%81%D0%BF%D0%B5%D1%88%D0%BD%D0%B8%D1%82%D0%B5-%D0%BC%D0%B5%D0%B4%D0%B8%D1%86%D0%B8-news754881.html", "text": "За първи път у нас спешни медици получиха награди и благодарност. Това се случи в деня, обявен от  Европейската асоциация за Световен ден на Спешната медицина, съобщава сутрешният блок на Нова телевизия. Инициативата за наградите е на Пациентски организации „Заедно с теб” и е под мотото „Спешните медици, с които се гордеем”. Сред отличените е доц. доктор Стоян Сопотенски, хирург вд болница „Света София“. Ръката му не трепва. Скалпелът е най-добрият му приятел. Наричат го Българският д-р Хаус. „Харесва ми нестандартното мислене”, коментира доц. д-р Сопотенски. Той признава, че обича да решава медицински пъзели. Като да оперира пациент, на кого органите са огледални и наобратно. „Беше с абсолютно огледален образ, сърце отдясно, черен дроб – отдясно, слезка – отдясно – разказва за случая доц. доктор Стоян Сопотенски. - Такива хора са единици. Срещал съм се с редки болести, които човек не може и да види в цялата си кариера”. Винаги е искал да бъде хирург. С изключение на детската си мечта да пилотира самолет. Лекар е от 1989 година. „Започнал съм като санитар от 1984 г., после сестра, после лекар – по всички стълбички съм се изкачил на медицинската йерархия”, обяснява Сопотенски. Близо 30 години е шеф на най-натовареното спешно отделение – това в „Пирогов”. „Един  лекар трябва да бъде основно лекар! Защото администрацията е ветровита”, коментира той. Тръгва си от болницата, на която е посветил живота си, след протести и след уволнение. „За мен имаше смисъл., факт е, че в „Пирогов” подписаха нов колективен договор с по-високи заплати, значи протестът не е бил напразен. Дали съм се жертвал, аз, не някой друг ме е жертвал”, заявява доц. Сопотенски. Сменя работното си място, но не и работната си етика. „Пациентите, които са си мои, ще ме намерят. Никога не ми се е случвало да не искам да се занимавам с тази професия – категоричен е доктор Сопотенски. - Много е приятно, когато след години дойдат пациенти, оперирани от злокачествени заболявания, добре са, щастливи от живота – това е най-най голямата награда”. Да помага е смисълът и за друга отличена Христина Спасова, която от над 30 години носи униформата на медицинска сестра. Като акушерка посрещала с двете си ръце новия живот. „Акушерка съм и имам 30 и колко години трудов стаж, много си обичам професията, но беше трудно да си намеря работя, затова започнах като сестра”, заявява медицинската сестра Христина Спасова, СО на УМБАЛ-Пловдив. Тя е от онези работещи пенсионери, без които системата би загинала, ако не продължаваха да се трудят за нас – пациентите. Сподели:", "date": "2018.06.03", "title": "Пациентска организация раздаде за първи път награди на спешните медици"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D1%8A%D0%B6-%D1%81%D0%BA%D0%BE%D1%87%D0%B8-%D0%BE%D1%82-%D0%B2%D1%82%D0%BE%D1%80%D0%B8%D1%8F-%D0%B5%D1%82%D0%B0%D0%B6-%D0%BD%D0%B0-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B2-%D1%80%D0%B0%D0%B7%D0%BB%D0%BE%D0%B3-news754911.html", "text": "Трагичен инцидент вдигна на крак медиците в Разлог, съобщава Струма.бг. Според информацията, 65-годишен мъж е скочил от втория етаж на болницата в града и е загинал на място. Драмата се е разиграла тази нощ. Мъжът е бил настанен в неврологично отделение. По първоначална информация той не е имал психично заболяване. Все още не са ясни причините, довели до случката с фатален край. Сподели:", "date": "2018.06.03", "title": "Трагедия! Мъж скочи от втория етаж на болницата в Разлог"}
{"url": "http://pik.bg/%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8-%D0%B2%D0%BB%D0%B8%D0%B7%D0%B0%D1%82-%D0%B2-%D0%B1%D0%B8%D1%82%D0%BA%D0%B0-%D1%81-%D0%BD%D0%B0%D0%BA%D0%B0%D0%B7%D0%B0%D1%82%D0%B5%D0%BB%D0%BD%D0%B8%D1%8F-%D0%BA%D0%BE%D0%B4%D0%B5%D0%BA%D1%81-%D0%B7%D0%B0%D1%80%D0%B0%D0%B4%D0%B8-%D0%B0%D1%82%D0%B0%D0%BA%D0%B8%D1%82%D0%B5-%D0%BD%D0%B0-%D0%B4%D1%83%D1%88%D0%B5%D0%B2%D0%BD%D0%BE-%D1%80%D0%B0%D0%B7%D1%81%D1%82%D1%80%D0%BE%D0%B5%D0%BD%D0%B8-%D0%BF%D0%BE%D0%BB%D0%B8%D1%82-news754860.html", "text": "Журналистите, участващи в форума за телевизионна журналистика \"Св. Влас\" се обединиха с твърдото намерение да потърсят юридическо съдействие за промени в Наказателния кодекс, за да намалят злоупотребите на засегнати от техни материали политици или други фактори, които ги съдят заради това, че са им причинили душевно разстройство, депресия, главоболие, безсъние, чувство за малоценност, липса на апетит и други видове вътрешен дискомфорт. Оказа се, че сред присъстващите около 30 журналисти в Св. Влас трима са съдени в момента, а един вече е осъден. Случаите обаче са много повече. В момента дори членът на СЕМ Бетина Жотева съди журналиста Александър Симов за коментар по повод на публичните й атаки срещу Къдринка Къдринова. Лидерът на БСП Корнелия Нинова и заместникът й Кирил Добрев пък съдят левия журналист Румен Петков за душевното разстроойство, което им е причини с публикациите си, оценено от тях на общо 220 000 лева. Информационна агенция ПИК пък бе осъдена на първа инстанция от скандалния учител по история Емил Джасим, който се изгаври с национални светини като Левски, Паисий Хилендарски, Симеон Велики, както и с изторически факти, заради възмущението на собстеника й Недялко Недялков. Бившата журналистка, но вече като депутат Елена Йончева осъди премиера Бойко Борисов, но не за лъжа, както твърди Корнелия Нинова, а за душевно разстройство от твърденията му, че държавата е плащала за филмите й, снимани в чужбина. Всички тези душевни разстройства не се доказват пред съда с медицински експертизи, а чрез твърденията на близки и познати, включително и с любовници, с които засегнатите съжителстват и това става причина за осъдителни присъди спрямо журналистите. Затова те се обединиха около действията, които ще предприемат координирано за подготовката на законодателни промени в Наказателния кодекс, които да изискват медицински доказателства за душевното разстройство на засегнатите, както и отстраняване от високите постове в държавата, докато трае делото, тъй като е опасно хора в такова състояние да управляват институции или държава. Журналистите обсъждат възможността да потърсят съдействието на омбудсмана Мая Манолова за изготвянето на законодателните промени в Наказателния кодекс и внасянето им парламента, като за целта ще съберат и подписка, която да внесат в Народното събрание, а също така ще я адресират до премиера и прзидента. Сподели:", "date": "2018.06.03", "title": "Журналисти влизат в битка с Наказателния кодекс заради атаките на  \"душевно разстроени\" политици и недоволни от работата им"}
{"url": "http://pik.bg/%D1%82%D0%B5%D0%BC%D0%B5%D0%BD%D1%83%D0%B6%D0%BA%D0%B0-%D0%BF%D0%B5%D1%82%D0%BA%D0%BE%D0%B2%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%BF%D1%83%D1%82%D0%B8%D0%BD-%D1%81%D0%BB%D0%BE%D0%B6%D0%B8-%D0%BC%D0%BD%D0%BE%D0%B3%D0%BE-%D0%B4%D0%BE%D0%B1%D1%80%D0%BE-%D0%BD%D0%B0%D1%87%D0%B0%D0%BB%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%BE-%D1%80%D1%83%D1%81%D0%BA%D0%B8%D1%82-news754909.html", "text": "„Срещата на високо равнище между българския премиер Бойко Борисов и руския президент Владимир Путин премина в един откровен диалог, който приключи с конкретен резултат – ясното политическо послание от страна и на двамата, че част от „Турски поток“ ще преминава през България, но все още не е уточнено каква част от този газ ще бъде транспортиран и каква част търгуван“. Това каза пред БНР министърът на енергетиката Теменужка Петкова. Според нея, това е новина, която слага едно много добро начало на българо-руските отношения, а оттук нататък предстои работата по техническите детайл. „Що се отнася до това каква част от природния газ, който ще идва от „Турски поток“ ще бъде транспортиран, каква част ще бъде търгуван през т.нар. газов хъб на територията на България, което на практика представлява налична инфраструктура за това да можем да осигурим доставки на природен газ от различни източници, и от друга страна представлява една платформа за търговия с природен газ, предстои да разберем в рамките на тези разговори, които предстои да проведем“, каза тя. Петкова категорично заяви, че всичко, което предстои да се направи, ще бъде изцяло съобразено с изискванията на ЕК по отношение на правилата за конкуренция, правилата, свързани с природния газ, както и на цялостната визия и концепция на ЕС по отношение на енергетиката. На срещата Путин – Борисов премиерът постави много отчетливо нашия национален интерес. Оттук нататък има една много ясна визия как той да бъде защитен, коментира Петкова. „Русия има интерес да продава руския природен газ в Европа. Ние също имаме нашия интерес и той е България да остане фактор на газовата карта на Европа. С реализацията на проекта „Турски поток“ една голяма част от транзита, който към настоящия момент преминава през България, всъщност вече няма да преминава, ако ние не направим така, че да постигнем такива резултати, които да ни дадат възможност да не бъдем заобиколени от големите инфраструктурно проекти в областта на природния газ“. Що се отнася до АЕЦ „Белене“, ако парламентът вземе решение и даде мандат на правителството да работи в тази посока, това, което се предлага като вариант, е свързано с възможността да се търсят варианти за реализация на проекта, при много ясно очертани параметри, подчерта Теменужка Петкова. „На първо място – да не се предоставя държавна гаранция, на второ място – да няма дългосрочни договори за изкупуване на електрическа енергия и съответно – да бъдат обособени активите и пасивите във връзка с проекта в една отделна компания, т.е. проектът да бъде реализиран на пазарен принцип. Всичко това ще бъде оценено, тъй като трябва да се направи оценка на тези активи – материални и нематериални, и тази оценка ще ни даде възможност да видим какъв дял бихме могли да притежаваме от една такава компания. Това, с което ние можем да участваме, е наличните активи във връзка с проекта АЕЦ „Белене“. Тя каза още, че очаква в рамките на следващата седмица да има решение на парламента по отношение на проекта „Белене“. „Мисля, че в рамките на тази седмица, която предстои ще има подобен дебат в пленарна зала. Така че, очаквам такова едно решение, или каквото и да е решение, да е факт в рамките на тази седмица. Моята информация е, че това ще бъде в рамките на следващата седмица“. Министър Петкова потвърди думите на вицепремиера Томислав Дончев за четвърти потенциален инвеститор за проекта. „Наистина има писмено заявен такъв интерес, но нямаме такава оторизация да говорим от името на компанията или да споменаваме имена. Нека засега за запазим мълчание по този въпрос“. Тя каза, че съвсем скоро се очаква публично да стане известен четвъртият потенциален инвеститор. Сподели:", "date": "2018.06.03", "title": "Теменужка Петкова: Срещата между Борисов и Путин сложи много добро начало на българо-руските отношения"}
{"url": "http://pik.bg/%D0%B3%D0%BE%D0%BB%D1%8F%D0%BC-%D0%BF%D1%80%D0%B0%D0%B7%D0%BD%D0%B8%D0%BA-%D0%B5-%D0%B2%D0%B8%D0%B6%D1%82%D0%B5-%D0%BA%D0%BE%D0%B8-%D1%85%D1%83%D0%B1%D0%B0%D0%B2%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B8%D0%BC%D0%B5%D0%BD%D0%B0-%D0%BF%D1%80%D0%B0%D0%B7%D0%BD%D1%83%D0%B2%D0%B0%D1%82-news754846.html", "text": "Днес Православната църква чества Неделята на Всички български светии. Този ден е посветен и на тези светци, чиито имена днес не знаем. Измолва се молитвеното им застъпничество и благословение над целия български народ. Неделя на Всички български светии е най-новият подвижен празник в нашия църковен календар. Празнува се в първата неделя след Петдесетница. Денят на Всички български светии е уникален празник. На него . Те са били хора на вярата и духа и всеки с делата си е заздравявал спойката между църква, народ и държава. Българските светци олицетворяват националната ни съдба, защото всеки период от доосвобожденската ни история има своите мъченици. Освен тези светии, които са отбелязани в църковния календар, на българската земя са просияли много светители, преподобни, пустинници и мъченици, като се почне от преди покръстването на българите и след това до ново време. . Този ден е за прослава и на онези неизвестни монаси и свети хора, отишли си тихо и скромно от този свят, които светят с невидима светлина от небесния небосклон. Първият известен по име български светец е едновременно княз и мъченик. Той е св. Енравота или Боян, пострадал за християнската вяра през 30-те години на IХ век. Този най-голям син на хан Омуртаг е екзекутиран в Плиска по заповед на брат си Маламир. Но преди да се прости със земния живот, Енравота изрекъл следните думи: „Вярата, за която сега аз умирам, ще се разпространи по цялата българска земя...“. Действително не изминали и 30 години и цяла България се покръстила. . Последните канонизации в Българската православна църква са извършени по времето на патриарх Кирил. На 26 юли 1962 г. Св. Синод провъзгласява за светец на нашата църква преп. Паисий Хилендарски по случай 200 годишнината от написване на История Славянобългарска. В този период е канонизиран и Св.Софроний Врачански. Сподели:", "date": "2018.06.03", "title": "Голям празник е! Вижте кои хубави български имена празнуват!"}
{"url": "http://pik.bg/%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BD%D0%B0-%D0%B3-7-%D1%81%D0%BA%D0%BE%D1%87%D0%B8%D1%85%D0%B0-%D0%BD%D0%B0-%D1%81%D0%B0%D1%89-%D0%B7%D0%B0%D1%80%D0%B0%D0%B4%D0%B8-%D0%BC%D0%B8%D1%82%D0%B0%D1%82%D0%B0-%D0%B8-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8%D1%85%D0%B0-%D0%B7%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B0-%D0%B2%D0%BE%D0%B9%D0%BD%D0%B0-news754898.html", "text": "Финансовите министри на страните от Г-7 поискаха от американския си колега Стивън Мнучин да предаде в Белия дом тяхното разочарование и единодушно безпокойство от новите американски мита за внос на стомана и алуминий, съобщава „Ройтерс“, цитирани от БНР. САЩ имат само няколко дни, за да избегнат избухването на търговска война между съюзници, заяви  френският финансов министър Брюно Льо Мер на среща на министрите в планински курорт Уислър, Британска Колумбия. Топката е в полето на САЩ и от тях зависи какви решения ще вземат за изход от ситуацията, посочи още френския министър. Финансовите министри от Г-7 се съгласиха, че това обсъждане трябва продължи на срещата на върха след седмица в Канада, където да бъдат приети съответните решения за възстановяване на партньорството и изгодната взаимна търговия. Американският министър на финансите Стивън Мнучин заяви, че САЩ ще продължат да обсъждат темата за тарифите, но ще правят това при индивидуални преговори с отделните страни. Часове по-късно американският президент Доналд Тръмп се оплака от по-високите мита, налагани от някои търговски партньори на САЩ по споразуменията в Световната търговска организация. Той написа в „Туитър“, че САЩ заслужават с тях да се търгува честно. Сподели:", "date": "2018.06.03", "title": "Финансовите министри на Г-7 скочиха на САЩ заради митата и предупредиха за търговска война"}
{"url": "http://pik.bg/%D0%B3%D0%B5%D0%BE%D1%80%D0%B3%D0%B8-%D0%BF%D1%8A%D1%80%D0%B2%D0%B0%D0%BD%D0%BE%D0%B2-%D1%81-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B2-%D0%BC%D0%BE%D1%81%D0%BA%D0%B2%D0%B0-%D1%81%D0%B5-%D0%B2%D1%8A%D1%80%D0%BD%D0%B0%D1%85%D0%BC%D0%B5-%D0%B2-%D0%BC%D0%B0%D1%87%D0%B0-news754891.html", "text": "БНР Нямаше „хеттрик“ на премиера Борисов по време на визитата му в Москва. Това каза президентът на България в периода 2002-2012 г. Георги Първанов в предаването „Неделя 150“ по . „Добрата новина е, че с тази визита се върнахме в мача. Някои хора очакваха триумф на срещата, не се получи, но все пак е крачка напред. Ние искаме от днес за утре да получим революционна промяна в отношението към България, но няма как да стане“, заяви Първанов. По думите му след 8-9 години отсъствие на контакти между България и Русия и след създалото се напрежение и тежки реплики от българска страна, а и не само, не може да очакваме, че стане нещо революционно. Първанов отбеляза, че прагматичното е „Турски поток“ да мине през България. „По времето на „Южен поток“ ние бяхме елемент на голям транзит, от който можехме да печелим не 30 млн., а 10 пъти повече. Но да търгуваме с газ, няма как да стане. В България това, което може да се случи, са едни 15 млрд. куб./м. да бъдат транзитирани и да печелим от такси. За нас също трябва да остане – трябва да бъде уговорено количество, което да подпомага нашата икономика. Нашият късмет е, че имаме стратегическо разположение, не е защото сме много ценни“, каза още Първанов. Сподели:", "date": "2018.06.03", "title": "Георги Първанов: С посещението на Борисов в Москва се върнахме в мача"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D0%B1%D0%B5%D1%80%D0%BB%D0%B8%D0%BD-%D0%BF%D0%BE%D0%BB%D0%B8%D1%86%D0%B0%D0%B9-%D0%B7%D0%B0%D1%81%D1%82%D1%80%D0%B5%D0%BB%D1%8F-%D0%BC%D1%8A%D0%B6-%D0%BA%D1%80%D0%B0%D0%B9-%D0%BA%D0%B0%D1%82%D0%B5%D0%B4%D1%80%D0%B0%D0%BB%D0%B0-%D0%B2%D0%B8%D0%B4%D0%B5%D0%BE-news754975.html", "text": "Въоръжен полицай застреля мъж край катедрала в Берлин, предаде Ройтерс. Мястото е отцепено от полиция. В социалните мрежи се появиха видеоклипове, на които се вижда как полицаите отцепват периметър около катедралата. На място са изпратени и две линейки. Причините за стрелбата все още не са ясни. Сподели:", "date": "2018.06.03", "title": "ИЗВЪНРЕДНО! Стрелба в Берлин! Полицай застреля мъж край катедрала (ВИДЕО)"}
{"url": "http://pik.bg/%D0%B5%D1%82%D0%BE-%D0%B3%D0%B8-%D1%81%D0%B5%D0%BA%D1%81-%D0%BF%D0%BE%D0%B7%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D0%B6%D0%B5%D0%BD%D0%B8%D1%82%D0%B5-%D0%BC%D1%80%D0%B0%D0%B7%D1%8F%D1%82-%D0%BD%D0%B0%D0%B9-%D0%BC%D0%BD%D0%BE%D0%B3%D0%BE-news754851.html", "text": "Зададохме на 15 жени въпроса коя е секс позата, която най-много мразят. Макар и да не сме съгласни с повечето от тях, явно някои дами предпочитат да го карат по по-мързеливата процедура. Също като мъжете...  Един от отговорите обаче ни озадачи особено много, а именно – поза 69, пише уоман.бг. Интересно ще ни бъде да научим и вашето мнение по въпроса както за тази, така и за останалите позиции, набедени за най-омразните от жените, по-долу в коментарите. \"69 е най-омразната ми позиция. Няма друга по-неудобна и досадна поза от 69. При нея най-трудно достигам до оргазъм, просто защото вниманието ми е изцяло ангажирано с члена на партньора ми. - Гергана.\" - 32 г. \"69 не е моята поза. Предпочитам докато се наслаждавам на оралната любов, устата ми да си почива, за да усетя напълно насладата от нея.\" - Елена, 29 г. \"Независимо от взаимните орални ласки, които партньорите си доставят един на друг, специфичното притискане на телата при поза 69 ме кара да се чувствам некомфортно.\" - Соня, 26 г. \"Моят отговор е 69. Не обичам позата, защото носовете ни са насочени в посока къ задниците на двама ни.\" - Лиана, 28 г. \"69, защото ми е неудобно, ръцете ми се уморяват, когато съм отгоре, а когато съм отдолу, не мога да дишам.\" - Дария, 30 г. \"Сексът в банята, под душа. Твърде хлъзгаво е и падам\" - Соня, 24 г. \"Ако ви е приятно очите и носа ви да са затънали целите във вода, заповядайте под душа. Само че без мен.\" - Бриана, 27 г. \"Сексът на стена хич не ми допада. Сцените от филмите могат да изглеждат доста възбуждащо отстрани, но, повярвайте ми, на практика далеч не са толкова удобни. Едва ли ще ви е приятно някой да ви блъска в стената, а вие непрекъснато да удържите на мощните му тласъци, без да се хлъзгате надолу.\" - Криста, 32 г. \"Сексът на един крак е единствената поза, от която все още не мога да изпитам никакво удоволствие. Особено неудобен е моментът, в който се чудиш къде да се хванеш, търсейки някаква стабилна повърхност, за да балансираш. Никакъв шанс да стигна до оргазъм.\" - Габи, 27 г. \"Мисионерската е най-кофти позата за мен, тъй като често пъти се чувствам малко позабравена от партньора ми. Причината за това е, че не чувствам погледа му върху себе си по време на тази поза, а за мен зрителният контакт е най-важен за добрия и страстен секс.\" - Карина, 28 г. Той страни от теб, а те харесва. Каква му е играта? 7 причини да мастурбирате още тази вечер Тя му изневери, докато беше бременна \"Не е позиция, но пък е най-неудобното място за правене на секс. Достатъчно е само да си представиш тези мънички песъчинки, впити в тялото ти. Ужас!\" - Лия, 29 г. \"Не ми харесва да седна върху лицето на партньора си, докато той се опитва да ме докара до оргазъм с езика си. Няма как да стане. Този факт и такива мисли ми пречат да се отпусна.\" - Кети, 28 г. \"Не съм най-големият фен на обърнатата каубойска, въпреки че съм чувала колко много си падат мъжете по нея. Не е удобна, изморявам се, когато трябва да движа таза си нагоре-надолу или напред-назад. Честно казано, това е позата, която ме кара да се чувствам наистина глупаво.\" - Стефи, 26 г. \"Позата, при която аз съм стъпила върху леглото и клекнала върху достойнството му, просто ме подлудява в отрицателния смисъл на думата. Да не говорим пък колко е уморително непрекъснато да подскачаш като някаква жаба нагоре-надолу.\" - Биби, 28 г. \"С крака, положени върху раменете на партньора ми рядко се чувствам добре. Позата ми създава твърде голям натиск, от който по-скоро ме боли, отколкото да изпитвам удоволствие.\" - Ашли, 27 г. Сподели:", "date": "2018.06.03", "title": "Ето ги секс позите, които жените мразят най-много"}
{"url": "http://pik.bg/%D1%81%D0%BF%D0%B0%D1%81%D0%B8%D1%85%D0%B0-%D0%B1%D0%B5%D0%B1%D0%B5%D1%82%D0%B0-%D1%81%D1%8A%D1%80%D0%BD%D0%B8%D1%87%D0%BA%D0%B8-news754813.html", "text": "Мъж спаси две бебета сърнички на пътя край село Белопопци. Той е поискал съдействие от природозащитниците и институциите, за да може животните да бъдат отгледани. Свързал се е с Центъра за защита на диви животни, а оттам го посъветвали да храни сърничките с козе мляко, докато техни инспектори поемат грижата за тях. Сподели:", "date": "2018.06.03", "title": "Спасиха бебета сърнички"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%B3%D1%80%D0%B0%D0%BD%D0%B8%D1%87%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA-%D1%81%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B8%D1%82%D0%B5-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BD%D0%B0-%D0%B3%D0%BA%D0%BF%D0%BF-%D0%BA%D0%B0%D0%BF%D0%B8%D1%82%D0%B0%D0%BD-%D0%BF%D0%B5%D1%82-news754885.html", "text": "Директорът на ГД „Гранична полиция“ главен комисар Светлан Кичиков даде подробности пред сутрнешния блок на Нова телевизия за операцията по задържането на 23-ма нелегални мигранти на ГКПП \"Капитан Петко войвода\", което бе извършено вчера. „Задържането бе част от стартирана специализирана полицейска операция на българо-гръцката граница – разясни комисар Кичиков. - В резултат на това в района на Ивайловград бе извършиена проверка на превозното средство. След като установихме, че има признаци, че нещо се е случило с този камион, го прехвърлихме на ГКПП \"Капитан Петко войвода\" за по-обстойна проверка. Така открихме 23-ма емигранти. Става дума за нелегално преминали границата лица. От първоначалните разговори с тях стана ясно, че са граждани на Пакистан и Афганистан. Само мъже. Има заповеди за задържане и налагане на административни мерки. Ще бъдат настанени в дома в Любимец. Сега трябва да видим дали тези мигранти ще предявят претенции за бежански статут“. Главен комисар Светлан Кичиков каза още, че от началото на годината до сега опити за преминаване на българо-гръцката граница са напревени от 220 лица. 80 лица са били задържани, а останалите са били заловени преди да пресекат границата. Сподели:", "date": "2018.06.03", "title": "Шефът на \"Гранична полиция\" разкри как са задържани нелегалните мигранти на ГКПП \"Капитан Петко войвода\""}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%88%D0%BE%D1%84%D1%8C%D0%BE%D1%80-%D0%BD%D0%B0-%D1%82%D1%83%D1%80%D1%81%D0%BA%D0%B8-%D1%82%D0%B8%D1%80-%D0%B7%D0%B0%D0%B3%D0%B8%D0%BD%D0%B0-%D0%BD%D0%B0-%D0%B0%D0%B2%D1%82%D0%BE%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D0%BC%D0%B0%D1%80%D0%B8%D1%86%D0%B0-news754922.html", "text": "Турски шофьор на ТИР е починал, след като е бил ударен от товарен автомобил с пазарджишка регистрация на автомагистрала „Марица“, съобщават от пресцентъра на МВР, цитирани от „Фокус“. Инцидентът се е случил рано тази сутрин. Според информацията, ТИР с турска регистрация, който е пътувал по автомагистрала „Марица“ в посока към ГКПП „Капитан Андреево“, е аварирал. Шофьорът е спрял в аварийната лента и е слязъл от превозното средство, за да се опита да оправи повредата, но е бил ударен от товарен автомобил с пазарджишка регистрация, като е починал на място. Огледите на мястото на инцидента продължават. По информация на БНР, заради инцидента в платното към ГКПП „Капитан Андреево“ трафикът не е спрян, но скоростта е ограничена. Сподели:", "date": "2018.06.03", "title": "Трагедия! Шофьор на турски ТИР загина на автомагистрала \"Марица\""}
{"url": "http://pik.bg/%D0%BB%D1%83%D0%B4-%D0%B5%D0%BA%D1%88%D1%8A%D0%BD-%D0%BD%D0%B0-%D0%BF%D1%8A%D1%82%D1%8F-%D0%BB%D0%B5%D0%BA-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%B1%D0%BB%D1%8A%D1%81%D0%BD%D0%B0-%D0%BE%D1%82%D1%81%D0%BA%D1%83%D0%B1%D0%BD%D0%B0%D0%BB-%D1%81%D0%B5-%D0%BE%D1%82-%D0%BA%D0%B0%D1%80%D1%83%D1%86%D0%B0-%D0%BA%D0%BE%D0%BD-%D0%BD%D0%B0-%D1%81%D1%82%D0%BE%D0%BB%D0%B8%D1%87%D0%B5%D0%BD-%D0%B1%D1%83%D0%BB%D0%B5%D0%B2%D0%B0%D1%80%D0%B4-news754913.html", "text": "Лек автомобил е блъснал отскубнал се от каруца кон на бул. \"Владимир Вазов\" в столицата, съобщи за Агенция „Фокус“ от пресцентъра на МВР. По първоначални данни конят се е отскубнал от каруцата, в която е бил впрегнат, и е тръгнал по бул. \"Владимир Вазов\", където е ударен от лек автомобил. Шофьорът направил забележка на водача на каруцата, в следствие на което се е стигнало до саморазправа между двамата. Няма сериозно пострадали при инцидента. Нанесени са леки материални щети на автомобила, конят не е със сериозни наранявания. Сподели:", "date": "2018.06.03", "title": "Луд екшън на пътя! Лек автомобил блъсна отскубнал се от каруца кон на столичен булевард"}
{"url": "http://pik.bg/%D0%B5%D1%82%D0%BE-%D0%BA%D1%8A%D0%B4%D0%B5-%D0%B2%D0%BE%D0%B4%D0%B0%D1%82%D0%B0-%D0%B2-%D0%BC%D0%BE%D1%80%D0%B5%D1%82%D0%BE-%D0%BA%D1%80%D0%B0%D0%B9-%D0%B2%D0%B0%D1%80%D0%BD%D0%B0-%D0%B5-%D0%BA%D1%80%D0%B8%D1%81%D1%82%D0%B0%D0%BB%D0%BD%D0%BE-%D1%87%D0%B8%D1%81%D1%82%D0%B0-news754893.html", "text": "В предишния доклад отлична оценка получиха 13 ивици във Варненска област, от които само плажовете „Морско око” в курорта „Златни пясъци” и „Къмпинг Луна” в Бяла я запазват. От „отлично” на „добро” е променено качеството на ивиците в курортите „Св. св. Константин и Елена”, „Слънчев ден” и „Златни пясъци”, Фичоза, Ветеран, Паша дере, Камчия, Шкорпиловци. В тази категория попада и единственият градски плаж във Варна „Бриз Буните”, където предишни години водата беше определяна като изключително чиста. Качеството на водата на Централният плаж във Варна е оценено като задоволително. В същата категория попадат Южният плаж и този в квартал „Аспарухово”. Водата на Офицерския плаж в морската столица за поредна година е посочена като най-замърсената не само в региона, но и в цяла България. През последните години значително се е вложило качеството на водите на плажовете в Бяла. Преди те имаха отлични показатели, но според последните данни качеството там е „задоволително”. На север от Варна повечето ивици имат кристално чиста вода. Изключение правят плажовете „Божурец”, „Болата”, „Крапец” и „Дуранкулак”, където качеството на водата е определено като добро. По Южното Черноморие  ситуацията е сходна и всички ивици имат отлични или добри оценки. Изследването на Европейската агенция за околната среда обхваща 21 801 крайбрежни и вътрешни места за къпане в цяла Европа. Над 96 % от тях са отговаряли на минималните стандарти за качество на водата, а при 85 % от тях то е отлично. Местата с „лоша“ оценка, каквато има Офицерския плаж във Варна, са 1,4 %. Чистотата на водата на варненските плажове се е влошила и само на две ивици качеството им е оценено като отлично. Това става ясно от последния доклад на Европейската агенция за околната среда, съобщи Дарик. В проучването, което се прави ежегодно преди началото на всеки летен сезон и има за цел да ориентира туристите, са използвани данни за 2017 г. Сподели:", "date": "2018.06.03", "title": "Ето къде водата в морето край Варна е кристално чиста"}
{"url": "http://pik.bg/%D0%B8%D0%BD%D0%B4%D0%B8%D1%8F-%D0%BD%D0%B0%D0%BF%D1%80%D0%B0%D0%B2%D0%B8-%D1%83%D1%81%D0%BF%D0%B5%D1%88%D0%B5%D0%BD-%D1%82%D0%B5%D1%81%D1%82-%D0%BD%D0%B0-%D0%B1%D0%B0%D0%BB%D0%B8%D1%81%D1%82%D0%B8%D1%87%D0%BD%D0%B0-%D1%80%D0%B0%D0%BA%D0%B5%D1%82%D0%B0-news754884.html", "text": "Индия проведе успешно изпитание на междуконтиненталната балистична ракета „Агни-5“, способна да носи ядрена бойна глава с тегло от повече от един тон, предава ТАСС, цитирани от „Фокус“. Изпитанията са проведени на полигона на остров Абдул Калам край източния щат Одиша. Разработката на ракетата струва на индия 490 милиона долара. Ракетата също така може да се използва за извеждане на спътници в орбита. Дължината на тристепенната ракета е 17 метра, а теглото 50 тона. Сподели:", "date": "2018.06.03", "title": "Индия направи успешен тест на  балистична ракета"}
