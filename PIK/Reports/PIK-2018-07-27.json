{"url": "http://pik.bg/%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D1%82%D1%80%D0%B0%D0%B5-%D0%B8%D0%B4%D0%B5%D0%B0%D0%BB%D0%BD%D0%B0%D1%82%D0%B0-%D0%BE%D1%82%D0%BF%D1%83%D1%81%D0%BA%D0%B0-news768792.html", "text": "Финландски специалисти изчислиха, че идеалната отпуска, за да може човек да се избави от офис-стреса, е между 8 и 11 дни, пише в. \"Метро\", цитиран от БТА. Екип от университета в Тампере отбелязва, че ако се откъснем от работното си място за ден-два, това време е прекалено малко, за да може човек да се \"изключи\" от работния си режим. Ако отпуската ни е над две седмици, тогава пък се получава обратният ефект. Служителите започват да се тревожат за натрупалата им се в офиса работа и как ще могат да се справят с нея. Така че идеалната продължителност на почивката, която да не предизвика у нас стрес, породен от работата, трябва да е между 8 и 11 дни. Според финландските учени здравословното и психическото ни състояние рязко се подобряват след началото на отпуската ни, като кулминацията настъпва на осмия ваканционен ден. Сподели:", "date": "2018.07.27", "title": "Ето колко трае идеалната отпуска"}
{"url": "http://pik.bg/%D1%85%D0%B8%D0%BB%D1%8F%D0%B4%D0%B8-%D0%BF%D0%BE%D0%BB%D1%8F%D1%86%D0%B8-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D1%81%D1%8A%D0%B4%D0%B5%D0%B1%D0%BD%D0%B0%D1%82%D0%B0-%D1%80%D0%B5%D1%84%D0%BE%D1%80%D0%BC%D0%B0-news768795.html", "text": "Хиляди поляци излязоха на протест по улиците на Варшава, след като президентът Анджей Дуда подписа спорната съдебна реформа. С новото законодателство, срещу което остро се изказа не само опозицията, но и ЕС, на практика се позволява на правителството да избере следващия председател на Върховния съд. Противниците на реформата заявиха, че това е погазване на демокрацията и посегателство срещу независимостта на съда. Демонстрантите, носещи запалени свещи, скандираха обидни лозунги срещу държавният глава под прозорците на президентската резиденция. На места се стигна и до сблъсъци, като полицията използва сълзотворен газ, за да разпръсне тълпата. Не се съобщава за ранени и арестувани. Сподели:", "date": "2018.07.27", "title": "Хиляди поляци на протест срещу съдебната реформа"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B3%D0%B5%D0%BD%D0%B8%D0%B9-%D0%B5%D1%82%D0%BE-%D0%BA%D0%B0%D0%BA-%D0%B4%D0%B0-%D0%BF%D1%80%D0%B5%D0%B4%D0%BF%D0%B0%D0%B7%D0%B8%D0%BC-%D0%BC%D0%B5%D1%80%D1%86%D0%B5%D0%B4%D0%B5%D1%81%D0%B0-%D0%BE%D1%82-%D1%81%D0%BB%D1%8A%D0%BD%D1%86%D0%B5-%D0%B8-%D0%B4%D1%8A%D0%B6%D0%B4-%D1%81%D0%BD%D0%B8%D0%BC%D0%BA%D0%B8-news768844.html", "text": "Истински гений на инженерната мисъл демонстрира мъж от Кюстендил, който предпази Мерцедеса си двувратка с кърпи за плаж. Тази практика далеч не е нова, но тъй като в момента има сериозен вятър по българското Черноморие, за да не литнат „предпазните средства“ те са завързани със „специален“ баласт. Снимките са от плажа на Аркутино. Човекът е вързал четирите краища на плажните кърпи с въже, на чиито краища има... пълни бутилки с вода, които висят отстрани на автомобила, опизва Флагман. Дали ще е ефикасно „новото“ средство за защита може само да се гадае, но това е директен пример за това как се заражда иновацията. Сподели:", "date": "2018.07.27", "title": "Български гений: Ето как да предпазим мерцедеса от слънце и дъжд (СНИМКИ)"}
{"url": "http://pik.bg/%D1%80%D0%B0%D0%B7%D0%B1%D0%B8%D1%85%D0%B0-%D0%BD%D0%B0%D1%80%D0%BA%D0%BE%D0%BE%D1%80%D0%B0%D0%BD%D0%B6%D0%B5%D1%80%D0%B8%D1%8F-%D0%B2-%D1%80%D0%B0%D0%B4%D0%BE%D0%BC%D0%B8%D1%80-news768805.html", "text": "Двама столичани са задържани за производство на наркотици при операция на служители от РУ – Радомир. Спецакцията е осъществена вчера, в радомирското с. Владимир. В хода й полицаите проверили частен имот, използван от 30-годишен столичанин, собственост на неговата майка. Вътре се натъкнали на наркооранжерия, обособена в къщата и двора. Производствената дейност започвала от помещение за разсадъчен материал, преминавала през няколко оранжерии, парник, сушилния за обраните вече стръкове и обособен склад за готовата продукция. Лабораторията била оборудвана с кварцови лампи, вентилатори, климатизация, поливна система, специални машини за бране и сушене. Намерени и иззети са 104 зелени растения с височина от 25 до 250 см и голямо количество сухи стръкове канабис. Конфискувани са още специални торове и препарати за пръскане, машини и съоръжения. Задържани с полицейска мярка до 24 часа са двама мъже от София –  на 30 и 56 години, познати на органите на реда. Започнато е бързо производство, работата продължава под ръководството на Районна прокуратура – Радомир. Сподели:", "date": "2018.07.27", "title": "Разбиха наркооранжерия в Радомир"}
{"url": "http://pik.bg/%D1%82%D1%80%D0%B0%D0%B3%D0%B8%D1%87%D0%BD%D0%BE-%D0%B8%D0%B7%D1%8F%D1%81%D0%BD%D0%B8-%D1%81%D0%B5-%D1%81%D0%B0%D0%BC%D0%BE%D0%BB%D0%B8%D1%87%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D0%B2-%D1%83%D0%B6%D0%B0%D1%81%D0%BD%D0%BE%D1%82%D0%BE-%D0%BC%D0%B5%D0%BB%D0%B5-%D0%BA%D1%80%D0%B0%D0%B9-%D0%B2%D1%80%D0%B0%D1%86%D0%B0-news768921.html", "text": "Двама души загинаха при зловещ сблъсък, станал днес към 15:00 часа на изхода на Враца в посока към Монтана. Моторист, който се е движел с висока скорост, се е забил във фирмен автомобил на местното ВиК, който е правел ляв завой и е отивал към помпената станция в квартал Бистрец. При удара на място е загинал возещият се отпред и отдясно служител на водното дружество. Става дума за Пламен Спасов. Мотористът е бил откаран с линейка към болницата, където минути по-късно издъхна, въпреки опитите на лекарите да спасят живота му. По-късно стана ясно, че това е 22-годишният Даниел Анелиев, който живее в кв.72 на областния град. Пострадал при сблъсъка е и шофьора на аварийния автомобил на ВиК - Симеон Оксилов, който също беше натоварен на линейка и откаран към врачанската болница. Сподели:", "date": "2018.07.27", "title": "ТРАГИЧНО! Изясни се самоличността на загиналите в ужасното меле край Враца"}
{"url": "http://pik.bg/%D0%B4%D0%B2%D0%B5-%D0%B3%D0%BE%D0%B4%D0%B8%D0%BD%D0%B8-%D0%B1%D0%B5%D0%B7-%D1%82%D1%80%D0%B8%D1%84%D0%BE%D0%BD-%D0%B8%D0%B2%D0%B0%D0%BD%D0%BE%D0%B2-%D0%BD%D0%B5%D0%BF%D1%80%D0%B5%D0%B6%D0%B0%D0%BB%D0%B8%D0%BC%D0%B8%D1%8F%D1%82-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%D1%80%D0%B0%D0%B7%D0%B4%D0%B0%D0%BB-%D1%85%D0%B8%D0%BB%D1%8F%D0%B4%D0%B8-%D0%BB%D0%B5%D0%B2%D0%BE%D0%B2%D0%B5-%D0%BD%D0%B0-%D0%BF%D1%80%D0%B8%D1%8F%D1%82%D0%B5%D0%BB%D0%B8---%D1%81%D0%BB-news768779.html", "text": "От доброто сърце на Трифон Иванов приживе са се възползвали не един и двама. \"Железният\" Туньо, който днес трябваше да навърши 53 години, с щедра ръка давал пари на всеки, които му поиска, но почти никой не се сещал да изчисти борчовете си. \"Даваше пари с хиляди, никой не му ги връщаше. Казвах му: \"Запомни от мен, Парите развалят човека\". Не минава и ден, през който да не си мисля за него. Чуя ли, че отвън спира кола, нещо в мен прескача. Казвам си: \"Дано да е Трифон\". А знам, че няма как да е той... Но това е да си майка... Ще си живея докрай с моята си болка\", споделя с огромна тъга в очите майката на Трифон - леля Маринка, пред столичен ежедневник. В дома си почернената майка пази част от отличията на Трифон и много негови снимки. Но повечето от най-ценните трофеи ги няма в семейния апартамент. Няма го и безценният бронзов медал от Световното първенство в САЩ през 1994 г., когато националният отбор записа най-големия си и засега неповторим успех. \"Нямам представа къде е медалът. Много неща изчезнаха. Трифон си патеше от хора, на които имаше доверие. Раздаваше пари с хиляди, а после не му ги връщаха. Завлякоха го един куп \"приятели\". Не трябваше да е толкова доверчив. Когато почина, същите тези, дето му се пишеха близки, се изпариха без следа\", огорчена е леля Маринка. Нейният син завинаги си остава един от най-достойните капитани на националния отбор. Незабравимият защитник е един от най-обичаните герои на Пеневата чета си отиде на 50. Иванов почина на 13 февруари 2016 г., покосен от инфаркт. От ЦСКА, с екипа на който Трифон стана 3 пъти шампион на България, почетоха паметта му. \"Непрежалимият Трифон Иванов си отиве твърде рано, едва на 50. Той беше един от най-обичаните футболисти, който някога са се раждали в България. Играчът, който вкара гол на Русия и класира страната ни на Световното първенство във Франция'98. Туньо, както го наричаха всички на галено, е трикратен шампион на България с ЦСКА, а също и носител на Купата на страната и Суперкупата. Защитникът с номер 3 даде началото на паметната победа над Левски с 5:0 на 1 октомври 1989, а след него Христо Стоичков наниза още 4 попадения в синята врата. Иванов е шампион и на Австрия с Рапид Виена, като със зелено-белите игра и на финал за КНК през 1996 година, загубен от ПСЖ с 0:1. Железният защитник завинаги ще остане в нашите сърца!\", пишат армейците в своя сайт. Сподели:", "date": "2018.07.27", "title": "ДВЕ ГОДИНИ БЕЗ ТРИФОН ИВАНОВ! Непрежалимият футболист раздал хиляди левове на приятели - след смъртта му всички се изпарили с борчовете си"}
{"url": "http://pik.bg/%D0%BA%D0%BE%D0%B8-%D1%81%D0%B0-%D0%B7%D0%B0%D0%B1%D1%80%D0%B0%D0%BD%D0%B5%D0%BD%D0%B8%D1%82%D0%B5-%D1%85%D1%80%D0%B0%D0%BD%D0%B8-%D0%B2-%D0%B1%D1%8A%D0%BA%D0%B8%D0%BD%D0%B3%D0%B0%D0%BC%D1%81%D0%BA%D0%B8%D1%8F-%D0%B4%D0%B2%D0%BE%D1%80%D0%B5%D1%86-news768804.html", "text": "Дарън Макгрейди, бившият главен готвач на британската кралица Елизабет Втора, разказа за забранените храни в Бъкингамския дворец, както и за кулинарните пристрастия на Нейно Величество, пише в. \"Метро\". На трапезата на монарха били забранени храните с високо съдържание на въглехидрати - паста, нишесте, ориз и картофи. Освен това на главния готвач било наредено да не добавя в ястията лук и чесън, за да нямат кралските особи лош дъх в устата. Кралицата обича стекове й да са добре изпечени, а не да са полу-сурови, \"алангле\". Любимите й блюда задължително включват масло и сметана. Често тя си поръчва и ястия, приготвени на грил, както и салата. Освен това когато Елизабет Втора си похапва банан, тя не го консумира цял, а го разрязва с нож и го яде с вилица. Сподели:", "date": "2018.07.27", "title": "Кои са забранените храни в Бъкингамския дворец?"}
{"url": "http://pik.bg/%D1%82%D1%83%D1%80%D1%81%D0%BA%D0%B8-%D0%B1%D0%BE%D0%B3%D0%BE%D1%81%D0%BB%D0%BE%D0%B2-%D1%82%D0%B2%D1%8A%D1%80%D0%B4%D0%B8-%D0%BF%D0%BE%D1%87%D0%B8%D0%BD%D0%B0%D0%BB-%D0%B5-%D1%84%D0%B5%D1%82%D1%85%D1%83%D0%BB%D0%BB%D0%B0%D1%85-%D0%B3%D1%8E%D0%BB%D0%B5%D0%BD-news768803.html", "text": "Известен турски мюсюлмански богослов - професор Джеват Акшит , твърди, че проповедникът Фетхуллах Гюлен , обвинен за ръководител на осуетения опит за преврат преди 2 години, е починал в Америка, където е погребан, предаде Дарик. В интервю във в. \"Акит\" богословът твърди още, че Гюлен не е починал от естествена смърт, а е бил убит. Погребан е в еврейското гробище в Ню Джърси, казва още турският богослов. Турската страна знаела, че Фетхуллах Гюлен е убит . Фактът бил регистриран в турските полицейски архиви, но се държи в тайна от американската страна. \"Ако Гюлен не беше умрял, досега турската полиция щеше да успее да го върне в Турция. Но сега американците искат турските власти да освободят пастора - става дума за американския пастор Андрю Брънсън, който бе задържан в затвора, и тогава ще предадат трупа на Фетхуллах Гюлен\", казва проф.Акшит. Богословът Акшит е известен с острите си нападки срещу Гюлен и неговото движение Хизмет . Той твърди, че много пъти е бил заплашват от неговите хора. Сподели:", "date": "2018.07.27", "title": "Турски богослов твърди: Починал е Фетхуллах Гюлен!"}
{"url": "http://pik.bg/%D1%82%D0%B5%D0%B6%D0%BA%D0%B0%D1%82%D0%B0-%D0%B0%D1%80%D1%82%D0%B8%D0%BB%D0%B5%D1%80%D0%B8%D1%8F-%D0%B0%D1%82%D0%B0%D0%BA%D1%83%D0%B2%D0%B0-%D0%B7%D0%B0-%D1%84%D0%B8%D0%BD%D0%B0%D0%BB-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B8-%D0%BD%D0%B8%D0%BD%D0%BE%D0%B2%D0%B0-%D0%B7%D0%B0%D0%B2%D1%8A%D1%80%D1%88%D0%B8%D1%85%D0%B0-%D1%81%D0%B5%D0%B7%D0%BE%D0%BD%D0%B0-%D1%81-%D1%82%D0%B2-%D1%81%D0%BA%D0%B0%D0%BD%D0%B4%D0%B0%D0%BB-news768936.html", "text": "Голям скандал вдигнаха в ефира на БНТ лидерът на БСП Корнелия Нинова и председателят на парламентарната група Цветан Цветанов.  Като за край на парламентарния сезон двамата превърнаха студиото на \"Панорама\" в място за взаимни нападки. Дори водещият Бойко Василев  се видя в чудо и едва успя да укроти двамата опоненти, въпреки че спорът им беше чрез телевизионна връзка, а не лице в лице. \"Имам чувството, че сме си разменили ролите с ГЕРБ - че ние сме управляващи, а вие опозиция. Чуйте 73-те протеста в последните 6 месеца, а след това говорете за конспирациите\", посъветва тя. \"В колко от тези 73 протеста вие участвахте пряко? Във фейсбука хора си качиха указания, които вие сте им давали за Шарково\", върна й го Цветанов. Според Нинова е престъпление да се влиза в частна собственост и да се евтаназират животни без необходимите документи, визирайки проблемите на животновъдите в Югоизточна България. \"Това, което казахте преди минути е лъжа, защото за всеки един от случаите е имало законно издаден документ. Ние защитихме държавата, когато това беше необходимо. А с вашите саботиращи действия е много вероятно заразата да се разнесе. И тогава кой ще бъде виновен, г-жо Нинова?\", отговори Цветан Цветанов. Лидерът на БСП обясни, че иска да промени модела, който преобладава в България: \"Срастване на власт и пари, на политици и олигархия - които заедно си измислят правила. Точно този модел искаме да променим.\" \"Нямаме желание, г-н Цветанов, да спорим с вас. Ние искаме да сменим модела. Вие не четете, вие лъжете. Също така теориите за пълзящ преврат между БСП и президента Радев не работят\", изригна Корнелия Нинова. \"България не е готова за еврото\", категорична е лидерът на БСП. \"Споделям политиката на Вишеградската четворка - във външната ни политика на Европа има алтернатива. България е изправена в ЕС, а не послушна - показахме го с Истанбулската конвенция\", допълни Нинова. Сподели:", "date": "2018.07.27", "title": "ТЕЖКАТА АРТИЛЕРИЯ АТАКУВА ЗА ФИНАЛ! Цветанов и Нинова завършиха сезона с ТВ скандал"}
{"url": "http://pik.bg/%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B2%D1%83%D1%87%D0%B8%D1%87-%D1%81%D1%8A%D1%80%D0%B1%D0%B8%D1%8F-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%B4%D0%B0%D0%B2%D0%B0-%D0%BF%D0%BE%D0%B2%D0%B5%D1%87%D0%B5-%D0%BE%D1%82%D0%BA%D0%BE%D0%BB%D0%BA%D0%BE%D1%82%D0%BE-%D0%B8%D0%BD%D1%82%D0%B5%D1%80%D0%B5%D1%81%D0%B8%D1%82%D0%B5-%D0%B9-%D0%BF%D0%BE%D0%B7%D0%B2%D0%BE%D0%BB%D1%8F%D0%B2%D0%B0%D1%82-news768807.html", "text": "Tanjug Сърбия трябва да се стреми към по-добри отношения със САЩ, но във Вашингтон трябва да разберат, че Белград не може да даде повече, отколкото интересите му позволяват. Това заяви сръбският президент Александър Вучич, предава , държавната информационна агенция на западната ни съседка, пише \"Фокус\". „Надявам се и вярвам, че САЩ ще зачитат суверенитета, независимостта и свободата на сръбската нация и на сръбската държава, точно както ние уважаваме свободата, силата и независимостта на САЩ\", каза Вучич при откриването на изложба, озаглавена \"Кралство Сърбия и САЩ\" в Националния архив на Сърбия. Сподели:", "date": "2018.07.27", "title": "Александър Вучич: Сърбия не може да дава повече, отколкото интересите й позволяват"}
{"url": "http://pik.bg/%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4%D1%81%D0%BA%D0%B8%D1%8F%D1%82-%D0%BC%D0%B8%D0%BD%D0%B8-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%B3%D0%BB%D0%B0%D1%81%D1%83%D0%B2%D0%B0-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0%D0%BD%D0%B5-%D0%BD%D0%B0-%D0%BF%D0%B0%D1%80%D0%B8%D1%82%D0%B5-%D0%B7%D0%B0-%D0%B1%D0%B5%D0%B4%D0%BD%D0%B8-news768813.html", "text": "Радио „Фокус“ - Пирин В изпълнение на социалната програма на Общината, местните парламентаристи одобриха предложение за увеличаване на средствата за финансово подпомагане на нуждаещите се жители в Община Благоевград, съгласно приетите от Общински съвет Благоевград критерии и целеви групи, предаде . Увеличението е с допълнителни 22 885 лв., които ще дойдат от преизпълнение на дивидентите получени от общинските дружества за миналата година. С тези средства сумата за финансово подпомагане за 2018 г., ще нарасне до близо 96 хиляди лева. Точката бе приета с гласовете на всички присъстващи, като единственият въздържал се бе общинският съветник Калоян Ханджийски. Сподели:", "date": "2018.07.27", "title": "Благоевградският мини парламент гласува увеличаване на парите за бедни"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B7%D0%B0%D1%82%D0%B2%D0%BE%D1%80%D0%B8-%D0%B4%D0%BE%D1%81%D1%82%D1%8A%D0%BF%D0%B0-%D0%B4%D0%BE-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D0%B4%D0%B6%D0%B0%D0%BC%D0%B8%D1%8F%D1%82%D0%B0-%D0%B0%D0%BB-%D0%B0%D0%BA%D1%81%D0%B0-%D0%B2-%D0%B5%D1%80%D1%83%D1%81%D0%B0%D0%BB%D0%B8%D0%BC-news768832.html", "text": "AFP, цитирана от \"Фокус\". Израелската полиция запечата портите до популярната джамия Ал-Акса в Ерусалим, след като бе съобщено за сблъсъци с палестински поклонници, предаде фотограф на информационната агенция Ръководството на джамията потвърди мярката, наложена от израелските власти след избухването на безредиците. Властите на Израел не коментираха информацията. По-рано стана ясно, че след последните атаки на палестинци, едната от които завърши фатално, израелските власти издадоха разрешение за изграждането на стотици нови домове на Западния бряг. „Най-добрият отговор на тероризма е експанзията на заселването“, написа израелският министър на отбраната Авидгор Либерман в социалната мрежа „Туитър“, с което обяви решението на властите за изграждането на 400 нови заселнически домове. Сподели:", "date": "2018.07.27", "title": "Израелската полиция затвори достъпа до района на джамията Ал-Акса в Ерусалим"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BE%D1%82%D1%80%D0%B5%D1%87%D0%B5-%D0%B4%D0%B0-%D0%B5-%D0%B7%D0%BD%D0%B0%D0%B5%D0%BB-%D0%B7%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D0%B8-%D0%BD%D0%B0-%D0%B8%D0%B7%D0%B1%D0%BE%D1%80%D0%BD%D0%B8%D1%8F-%D0%BC%D1%83-%D1%89%D0%B0%D0%B1-%D0%B8-%D1%80%D1%83%D1%81%D0%BD%D0%B0%D1%86%D0%B8-news768833.html", "text": "Voice of America, цитирана от \"Фокус\". Държавният глава на САЩ Доналд Тръмп отрече да е знаел за срещата от 2016 г. между руснаци и представители на неговия предизборен щаб, включително първородния му син Доналд-младши, предава На срещата в „Тръмп Тауър“ руснаците са предложили да разкрият уличаваща информация за тогавашния му съперник за президентския пост – Хилари Клинтън (Демократическа партия). „Не знам за срещата със сина ми Дон. Струва ми се, че някой се опитва да скалъпи истории“, написа Тръмп в социалната мрежа „Туитър“. Сподели:", "date": "2018.07.27", "title": "Тръмп отрече да е знаел за срещата между представители на изборния му щаб и руснаци"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D1%81%D0%BE%D1%84%D0%B8%D1%8F-%D0%B8%D0%B7%D0%B4%D0%B8%D1%80%D0%B2%D0%B0-14-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-%D1%81%D0%BD%D0%B8%D0%BC%D0%BA%D0%B0-news768915.html", "text": "Полицията в София издирва 14-годишно момче, което е в неизвестност от 25 юли. Това съобщиха от пресцентъра на МВР. По молба на близките столичното Второ РУ търси Тошко Надеждев Кочев. На 25 юли по обяд той излязъл от дома си в ж.к. „Лев Толстой“ и оттогава е в неизвестност. Детето е високо около 160-165 см, леко пълно, с къса кестенява коса и кафяви очи. Момчето било облечено с червена тениска и червени къси панталони. Хората, които разполагат с информация за него, могат да сигнализират на тел.: 112, 02/9820838, 9820820 или в най-близкото поделение на МВР. Сподели:", "date": "2018.07.27", "title": "ВНИМАНИЕ! Полицията в София издирва 14-годишно момче (СНИМКА)"}
{"url": "http://pik.bg/%D0%B2%D0%BC%D1%80%D0%BE-%D0%BE%D1%82%D0%BC%D1%8F%D0%BD%D0%B0%D1%82%D0%B0-%D0%BD%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%D0%B5-%D0%BF%D0%BE%D0%B1%D0%B5%D0%B4%D0%B0-news768836.html", "text": "Спирането на Истанбулската конвенция - победа за ВМРО, победа за патриотите, коментираха от партията. Позицията е във връзка с днешното решение на Конституционния съд, че Конвенцията на Съвета на Европа за превенция и борба с насилието над жени и домашното насилие, известна като Истанбулската конвенция, не съответства на основния закон на страната ни. \"Днес съдиите от Конституционния съд на Република България показаха своя висок морал и чувство за дълг към родината. Със своето решение те се доказаха като истински патриоти\", смятат от ВМРО. Официалното спиране на документа е голяма победа за патриотите от ВМРО, посочват от партията. \"През своята 125-годишна история ВМРО - БНД винаги е бранило българщината, ценностите и морала, дълбоко вкоренени в традициите и нравите на българския народ. Ето защо ние поведохме битката и срещу скандалната Истанбулска конвенция, която чрез своята философия директно \"посяга\" на устоите на българското общество и поставя под съмнение бъдещето на децата ни, се казва в позицията. Сподели:", "date": "2018.07.27", "title": "ВМРО: Отмяната на Истанбулската конвенция е победа"}
{"url": "http://pik.bg/93-%D0%B3%D0%BE%D0%B4%D0%B8%D1%88%D0%B5%D0%BD-%D1%81%D1%82%D0%B0%D1%80%D0%B5%D1%86-%D0%B8%D0%B7%D0%B4%D1%8A%D1%85%D0%BD%D0%B0-%D0%BE%D1%82-%D0%B8%D0%B7%D0%B3%D0%B0%D1%80%D1%8F%D0%BD%D0%B8%D1%8F-news768794.html", "text": "Мъж на 93 г. от Пловдив е починал в клиниката по изгаряния на университетската болница \"Св. Георги\", съобщиха от полицията. Дядото е бил настанен за лечение, след като пострадал при пожар в дома си на 23 юли, съобщава \"Марица4. Установено е, че инцидентът е бил предизвикан от небрежност при боравене с открит огън. Пенсионерът е получил дълбоки рани и лекарите не успели да го спасят. Сподели:", "date": "2018.07.27", "title": "93-годишен старец издъхна от изгаряния"}
{"url": "http://pik.bg/%D0%B0%D1%80%D0%B5%D1%81%D1%82%D0%B8-%D0%BC%D0%B0%D1%81%D0%BE%D0%B2%D0%BE-%D0%BC%D0%B5%D0%BB%D0%B5-%D0%B2-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%BE-%D0%BA%D0%BC%D0%B5%D1%82%D1%81%D1%82%D0%B2%D0%BE-%D0%B2%D0%B8%D0%B4%D0%B5%D0%BE-news768739.html", "text": "Опоненти на градоначалника Артьом Семинихин нахлуха в сградата на управата по време на заседание на общинския съвет. Привърженици на кмета отговориха на нападението и заседателната зала се превърна в бойно поле. Причината за сблъсъците не се съобщават. От пресцентъра на местната полиция съобщиха, че и двете страни са създавали напрежение. \"При акцията пострадаха четирима наши колеги\", пише в комюникето. В Конотоп живеят около 85 000 души. Кметът на града е избран през 2015 г. от крайнодясната украинска партия \"Свобода\". Той е известен с антисемитските си убеждения и миналата година нареди от знамето на града да се махне Звездата на Давид. Около 50 души бяха арестувани след масов бой в кметството на северния украински град Конотоп, предаде РИА Новости. Сподели:", "date": "2018.07.27", "title": "АРЕСТИ! Масово меле в украинско кметство (ВИДЕО)"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B7%D1%80%D0%B5%D0%BB%D0%B8%D1%89%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D1%81%D1%82%D0%BE%D0%BB%D0%B8%D1%87%D0%B5%D0%BD-%D0%B1%D1%83%D0%BB%D0%B5%D0%B2%D0%B0%D1%80%D0%B4-%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-news768905.html", "text": "Автобус, движещ се по линия 76, и лек автомобил са се сблъскали. Трима пострадали при инцидента, съобщиха от пресцентъра на МВР. По първоначални данни, те не са постраадли сериозно. Сигналът е подаден към 19 ч. Лекият автомобил се е ударил в автобуса. По първоначални данни няма сериозно пострадали хора. Пострадалите пътували в автобуса. Те са откарани за преглед в болница с леки оплаквания. Катастрофа блокира столичния булевард \"Александър Маринов\". Автобусът е отбил в страни. В района се е образувало задръстване. Движението от бул. \"Цариградско шосе\" до бул. \"Андрей Ляпчев\" се осъществява за около 10 мин. На място има линейка и полицейски екипи. Сподели:", "date": "2018.07.27", "title": "ОТ ПОСЛЕДНИТЕ МИНУТИ! Зрелищна катастрофа блокира столичен булевард, има пострадали"}
{"url": "http://pik.bg/%D0%BE%D1%80%D0%B1%D0%B0%D0%BD-%D0%BD%D0%B0%D0%BF%D0%B0%D0%B4%D0%BD%D0%B0-%D0%BC%D0%B5%D1%80%D0%BA%D0%B5%D0%BB-%D1%85%D0%BE%D1%80%D0%B0%D1%82%D0%B0-%D1%89%D1%8F%D1%85%D0%B0-%D0%B4%D0%B0-%D0%BC%D0%B5-%D0%B8%D0%B7%D0%B3%D0%BE%D0%BD%D1%8F%D1%82-%D0%B2%D0%B5%D0%B4%D0%BD%D0%B0%D0%B3%D0%B0-%D0%B0%D0%BA%D0%BE-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-%D0%BC%D0%B8-%D0%B7%D0%B0-%D0%B1%D0%B5%D0%B6%D0%B0%D0%BD%D1%86%D0%B8%D1%82%D0%B5-%D0%B1%D0%B5%D1%88%D0%B5-news768767.html", "text": "Bild. Министър-председателят на Унгария Виктор Орбан отново отправи остри критики към канцлера на ФРГ Ангела Меркел и политиката й към бежанците, предаде Фокус, като се позова на „Ако бежанската ми политика бе като тази на вашия канцлер, хората щяха да ме изгонят от поста още на същия ден“, заяви Орбан за германското издание. Унгарският премиер многократно се възпротиви на всяка намеса от Брюксел или Берлин по въпросите на миграцията. „Имиграционната политика не е обща задача на ЕС. Това е национален въпрос на всяка отделна държава-членка. От 2015 г. се правят опити да се направи това съвместна задача – неуспешни“, подчерта Орбан. Съгласно думите му, границите на Европейския съюз трябва да бъдат затворени без изключение, „никой не трябва да бъде вкарван или да се оставя да влиза\". Орбан бе категоричен: „Всеки спасен трябва да се върне в Африка\". За мигрантската криза Орбан обвини европейските политици, които „насърчават мигрантите и създават у тях впечатлението, че си струва да тръгнат\". Унгарският премиер е яростен критик на бежанската политиката на Меркел, след като през септември 2015 г. канцлерът на ФРГ допусна голям брой мигранти в Германия без да бъдат подложени на засилени проверки. На свой ред Меркел многократно критикува унгарското правителство в тежкия спор за солидарното разпределение на бежанците в ЕС. Според решенията от 2015 г. на ЕС относно разпределянето на 120 000 лица, търсещи убежище в държавите-членки на ЕС, Унгария трябва да приеме 1300 души. Будапеща обаче отказва категорично да изпълни ангажимента си. Сподели:", "date": "2018.07.27", "title": "Орбан нападна Меркел: Хората щяха да ме изгонят веднага, ако политиката ми за бежанците беше като вашата"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%88%D0%B5%D1%84-%D0%BD%D0%B0-%D0%BE%D0%B1%D1%89%D0%B8%D0%BD%D1%81%D0%BA%D0%BE-%D0%BF%D1%80%D0%B5%D0%B4%D0%BF%D1%80%D0%B8%D1%8F%D1%82%D0%B8%D0%B5-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8-%D1%81-%D0%BB%D0%BE%D0%B2%D0%BD%D0%B0-%D0%BF%D1%83%D1%88%D0%BA%D0%B0-news768911.html", "text": "60-годишен мъж е открит мъртъв в дома си в село Пороище, съобщават от ОДМВР-Разград, цитирани от Дарик. Това е станало в късните следобедни часове днес, сигналът в полицията е подаден от съпругата му. Предполага се, че мъжът се е самоубил със законно притежаваната от него ловна пушка. По случая се води разследване. По-късно от полицията потвърдиха, че починалият е директорът на Общинско предприятие „Ученическо столово хранене и почивно дело”-Разград Ненчо Димитров. Здравословни проблеми са сред предполагаемите мотиви да посегне на живота си. Димитров спечели конкурс за поста преди близо две години. Преди това е работил като зам.-директор и секретар в Регионален център по здравеопазване-Разград и главен секретар в Регионалната здравна инспекция. Сподели:", "date": "2018.07.27", "title": "ИЗВЪНРЕДНО! Шеф на общинско предприятие се самоуби с ловна пушка"}
{"url": "http://pik.bg/%D1%86%D1%81%D0%BA%D0%B0-%D0%BF%D0%BE%D0%BA%D0%B0%D0%B7%D0%B2%D0%B0-%D0%B2%D1%80%D0%B0%D1%82%D0%B0%D1%82%D0%B0-%D0%BD%D0%B0-%D0%B4%D0%B2%D0%B0%D0%BC%D0%B0-news768744.html", "text": "ЦСКА ще се раздели с двама или трима футболисти, а това ще стане когато селекцията бъде окончателно завършена. В момента на \"Армията\" чакат нападател и полузащитник, но е възможно да се стигне и до привличането на защитник. Наскоро треньорът Нестор ел Маестро призна, че са нужни още две попълнения, а идеята на сръбския специалист е да засили конкуренцията в атака, където отборът разполага само с Мауридеш и младия Тонислав Йорданов. ЦСКА вече даде под наем някои играчи. Вратарят Слави Петров отиде в Литекс, а Александър Георгиев се присъедини към Септември. И двамата са със статут на преотстъпени до края на сезона. Сподели:", "date": "2018.07.27", "title": "ЦСКА показва вратата на двама"}
{"url": "http://pik.bg/%D0%B3%D0%BE%D1%80%D0%B5%D1%89%D0%B8-%D1%81%D1%82%D1%80%D0%B0%D1%81%D1%82%D0%B8-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%81-%D0%B5%D0%BA%D1%81%D0%BF%D1%80%D0%B5%D1%81%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BF%D0%BE%D0%BF%D1%80%D0%B0%D0%B2%D0%BA%D0%B0%D1%82%D0%B0-%D0%B4%D0%BE%D0%BC%D1%83%D1%81%D1%87%D0%B8%D0%B5%D0%B2-%D0%B8-%D1%81%D0%BA%D0%B0%D0%BD%D0%B4%D0%B0%D0%BB%D0%B8%D1%82%D0%B5-%D0%BF%D1%80%D0%B8-%D0%BF%D0%B0%D1%82%D1%80-news768934.html", "text": "\"Една дълга връзка винаги е изпълнена със страст. В това съжителство сигурно ще има подобни напрежения. Всички направихме компромиси. Не са добре за политическата система и за ГЕРБ конфликтите в коалицията на Патриотите\", каза в ефира на БНТ шефът на парламентарната група на ГЕРБ Цветан Цветанов. Коментарът му е по повод скандалите в коалицията \"Обединени патриоти\". \"Нито една парламентарна група не е имала умисъл, че работи с привилегия за определени хора от бизнеса. Ние бяхме готови със законопроект един ден преди президентът да излезе с ветото\", каза Цветанов за поправката \"Домусчиев\". \"БСП е безотговорна опозиция, отстрани и коалиционния си партньор Спас Панчев, а си взеха националисти в лицето на Симеон Костадинов. Заиграването със страховете на хората по теми като чумата по козите и овцете е недопустимо. Ако има разрастване на епидемия, БСП ще понесе ли отговорността?\", уточни Цветатнов. Решението на КС за Истанбулската конвенция поставяло точка на темата. Трябвало обаче да остане борбата ни срещу насилието с други средства. \"Целта е една – влизане във властта през задния вход и дестабилизиране на страната“, хвърли ръковидацата към БСП Цветанов. Сподели:", "date": "2018.07.27", "title": "ГОРЕЩИ СТРАСТИ! Цветанов с експресен коментар за поправката \"Домусчиев\" и скандалите при Патриотите"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%81%D0%BE%D0%BB%D0%B8%D0%B4%D0%B0%D1%80%D0%BD%D0%BE%D1%81%D1%82%D1%82%D0%B0-%D0%BC%D0%B5%D0%B6%D0%B4%D1%83-%D1%80%D1%83%D1%81%D0%B8%D1%8F-%D0%B8-%D1%82%D1%83%D1%80%D1%86%D0%B8%D1%8F-%D0%BF%D1%80%D0%B0%D0%B2%D0%B8-%D0%BD%D1%8F%D0%BA%D0%BE%D0%B3%D0%BE-%D1%80%D0%B5%D0%B2%D0%BD%D0%B8%D0%B2-news768793.html", "text": "Солидарността между Русия и Турция прави някого наистина ревнив. Това е заявил турският президент Реджеп Ердоган преди началото на срещата си с руския лидер Владимир Путин в Йоханесбург, предаде БНР. Коментарът му е по повод на пореден туит на американския президент Доналд Тръмп, който заплаши Анкара със сериозни санкции заради ареста на американския пастор Андрю Брънсън. Президентът на Руската федерация Владимир Путин разговаря с турския си колега в кулоарите на срещата на върха на страните от БРИКС в Йоханесбург, добавя БНР, като цитира CNNTurk. След края на срещата, продължила повече от час, Ердоган е заявил пред представители на медиите, че „някои държави истински завиждат на взаимната подкрепа“ между Русия и Турция. От своя страна Путин подчертал, че двустранните отношения „ще продължат да се развиват“. По думите на руския лидер през 2017 година двустранният стокооборот е нараснал с 40.5% до над 22 милиарда щатски долара. Ердоган, който се обърнал към руския си колега с думите „скъпи приятелю“, заявил че целта би трябвало да бъде достигането на стокооборот от 100 милиарда долара, пише БГНЕС. В сферата на туризма също се отбелязва положително развитие и през тази година броят на руските туристи, избрали да почиват в Турция, ще достигне шест милиона. Руският и турският лидер през тази година 16 пъти са обменили мнения по телефона по отношение двустранните отношения и ситуацията в Сирия. В Йоханесбург Реджеп Ердоган е бил придружаван от внушителна делегация, включваща министрите на финансите, външните работи, отбраната, търговията, ръководителя на разузнаването и президентския говорител. Там се провежда десетата среща на върха на БРИКС, организация, която включва Бразилия, Русия, Индия, Китай и Южна Африка. Ердоган беше поканен като наблюдател, тъй като Турция е председател през настоящия мандат на Организацията за ислямско сътрудничество. Преди разговора с Владимир Путин, Реджеп Ердоган е провел и около 40-минутна среща с китайския президент Си Цзипин, предаде БНР. Сподели:", "date": "2018.07.27", "title": "Ердоган: Солидарността между Русия и Турция прави някого ревнив"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BC%D1%83%D1%81%D1%82%D0%B0%D1%84%D0%B0-%D1%87%D0%B0%D1%83%D1%88%D0%B5%D0%B2-%D0%B3%D0%BE%D1%82%D0%B2%D0%B8-%D0%B1%D0%BE%D0%BC%D0%B1%D0%B0-%D0%B7%D0%B0-%D0%BF%D1%80%D0%BE%D1%89%D0%B0%D0%BB%D0%BD%D0%B8%D1%8F-%D1%81%D0%B8-%D0%BA%D0%BE%D0%BD%D1%86%D0%B5%D1%80%D1%82-%D0%B2-%D0%B1%D1%83%D1%80%D0%B3%D0%B0%D1%81-news768887.html", "text": "Легендата на българската естрада Мустафа Чаушев прави своя концерт-бенефис в Летния театър на Бургас от 20.30 ч. тази неделя (29.07 \"Чувствам се много щастлива, но и развълнувана. Концертът е последен от този мащаб за баща ми в Бургас. Благодаря на бургазлии, че ще бъдат с нас на толкова важно събитие! Пожелавам им да са здрави и да подкрепят българската музика!\", . Прощалният музикален спектакъл на един от най-обичаните изпълнители у нас се казва „Злато мое” и ще се превърне в кулминацията на предстоящия уикенд. Бенефисът ще бъде изключително бляскав и пищен, пише \"Флагман\". Невиждано светлинно шоу ще се разрази на сцената на театъра. Класически, модерен и фолклорен балет ще приковат вниманието на публиката в акомпанимент с най-добрите песни на Мустафа Чаушев. Уникален спортен автомобил Порше и мотори ще участват в хореографията на едно от изпълненията в концерта. Изявата ще се превърне в исторически момент за Летния театър в Бургас, тъй като се случва за първи път. Мустафа Чаушев ще се качи на сцената и ще изпее прощално и от сърце за бургазлии емблематичи свои песни. Специално участие в последения концерт ще вземе неговата дъщеря Ажда Чаушева - млад и известен изпълнител. сподели Ажда по повод предстоящия концерт-бенефис. Мустафа Чаушев е легенда в българската популярна музика. Той е най-продаваният певец на компания „Балкантон” през 80-те и 90-те години у нас. Дългосвирещите грамофонни плочи „Злато мое”, Обич моя” и „Мъко моя” са превръщат в златна, платинена и диамантена плочи. Няма български дом, който да не притежава албум с изпъленения на певеца. Мустафа Чаушев  е изнесъл хиляди концерти по цял свят. Гастролирал е в Русия, Куба и други държави. Билети за концерта-бенефис могат да бъдат закупени на символична цена от 10 лв. на 28-и и 29-и юли от 16:00 ч. на касата на Летния театър. Организаторите съветват да побързате, защото местата в Летния театър са почти разпродадени. Сподели:", "date": "2018.07.27", "title": "ГОРЕЩО! Мустафа Чаушев готви бомба за прощалния си концерт в Бургас"}
{"url": "http://pik.bg/%D0%B5%D0%BA%D0%B2%D0%B0%D0%B4%D0%BE%D1%80-%D0%B3%D0%BE%D0%BD%D0%B8-%D0%B4%D0%B6%D1%83%D0%BB%D0%B8%D0%B0%D0%BD-%D0%B0%D1%81%D0%B0%D0%BD%D0%B6-news768838.html", "text": "Държавният глава на латиноамериканската страна по време на пресконференция в Мадрид заяви, че Кито води преговори с Лондон за съдбата на създателя на страницата, която публикува документи на Държавния департамент на САЩ. Британското правителство начело с Тереза Мей потвърди за началото на диалог с властите на Еквадор. Създателят на Уикилийкс през 2012 г. се скри в еквадорското посолство в Лондон заради обвинения в изнасилване на две шведки. Той се опасява, че ако бъде предаден на Стокхолм, ще бъде екстрадиран на САЩ, където  е заплашен от смъртна присъда заради публикациите си. Основателят на сайта  Уикилийкс Джулиан Асанж ще трябва да напусне нашето посолство в Лондон, заяви президентът на Еквадор Ленин Морено, предаде Би Би Си. Сподели:", "date": "2018.07.27", "title": "Еквадор гони Джулиан Асанж"}
{"url": "http://pik.bg/%D0%B0%D1%80%D1%85%D0%B8%D1%82%D0%B5%D0%BA%D1%82%D0%B8-%D0%BE%D1%86%D0%B5%D0%BD%D1%8F%D0%B2%D0%B0%D1%82-%D0%BF%D1%80%D0%BE%D0%B5%D0%BA%D1%82%D0%B8%D1%82%D0%B5-%D0%B7%D0%B0-%D0%BD%D0%BE%D0%B2%D0%B8%D1%8F-%D1%86%D0%B5%D0%BD%D1%82%D1%8A%D1%80-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-news768840.html", "text": "Архитекти от шест държави оценяват проектите за новия градски център на Велико Търново, съобщиха от общинската администрация. Архитектурният конкурс \"Ново сърце за стария град\" е организиран по идея на кмета Даниел Панов, а целта е чрез него да бъдат представени съвременни гледни точки за изграждането на нов градски център върху терен от 190 декара, планиран върху територията на Старото военно училище. Журито е с председател проф. Георгий Станишев и архитекти от Италия, Дания, Франция, Англия и Русия. Те са се запознали със спецификите на терена, а класираните проекти ще бъдат представени на 28 юли от 19.30 часа в сградата на общината. Наградният фонд е в размер на 75 хиляди евро. Сподели:", "date": "2018.07.27", "title": "Архитекти оценяват проектите за новия център на Велико Търново"}
{"url": "http://pik.bg/1500-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%B2-%D1%81%D1%80%D0%B5%D0%B4%D0%B8%D0%B7%D0%B5%D0%BC%D0%BD%D0%BE-%D0%BC%D0%BE%D1%80%D0%B5-news768841.html", "text": "Над 1500 мигранти са загинали от началото на годината във водите на Средиземно море на път за Европа, сочат нови данни на Международната организация по миграцията, предаде БТА На брифинг в Женева говорителят на организацията Джоуел Милман съобщи, че броят на загиналите е 1504 и добави, че вече пета поредна година смъртността сред мигрантите по средиземноморския път надхвърля 1500. От началото на годината до Европа по море са достигнали 55 001 кандидати за убежище, от които Испания е приела около 23 хиляди, Италия - повече от 18 хиляди и Гърция - над 15 хиляди. Испанската служба за спасяване и безопасност по море съобщи, че най-малко 505 мигранти са били спасени днес в района на Гибралтарския залив. Това е станало след 24 отделни спасителни операции, се казва в съобщението, предаде ТАСС Сподели:", "date": "2018.07.27", "title": "1500 мигранти загинаха в Средиземно море"}
{"url": "http://pik.bg/%D0%B8%D1%81%D0%BA%D1%80%D0%B8-%D0%B2-%D0%B5%D1%84%D0%B8%D1%80%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%D0%BD%D0%B0%D0%B3%D0%BE%D1%80%D0%B5%D1%89%D0%B8-%D1%81%D1%82%D1%80%D0%B0%D1%81%D1%82%D0%B8%D1%82%D0%B5-%D0%BF%D0%BE%D0%BD%D1%8F%D1%82%D0%B8%D0%B5%D1%82%D0%BE-%D0%B4%D0%B6%D0%B5%D0%BD%D0%B4%D1%8A%D1%80-%D0%B5-%D0%B8%D0%B7%D0%BC%D0%B8%D1%81%D0%BB%D0%B5%D0%BD%D0%BE-%D0%BE%D1%82--news768886.html", "text": "Конституция и Истанбулска конвенция, политика и скандали - анализ в края на политическия сезон направиха Татяна Буруджиева и проф. Михаил Константинов в студиото на БНТ. \"Беше ясно, че като конвенция няма как да мине през български парламент. Човеконенавистно твърдение - джендър, което е измислено от група лесбийки, по собственото им определение, просто не може да се интегрира в българското общество\", заяви професор Константинов. \"Българските жени имат изключителна интуиция, те в трудни моменти винаги са заставали до своите мъже. Друга страна не е обявила конвенцията за противоконституционна, за което трябва да похвалим КС. От нас тръгва промяната и тя ще обхване всички\", каза още професорът. \"Разделено ни е обществото.Трябва да сме коректни, когато цитираме решението на КС. Чисто юридически това решение е абсолютно правилно. Но тук трябва да погледнем и логиката, че съдът не приема Истанбулската конвенция, защото така би признал малцинства в българското общество, което до момента не е правено\", каза на свой ред Татяна Буруджиев. \"Тази конвенция се пробутва не заради жените. Защото има и мъже, пострадали от домашно насилие. Това се прави със селективно законодателство. Целта е да се вкара този джендър. Понятието \"джендър\" е признато за античовешко от голяма част от научната общност в света. Целта е да се създаде едно аморфно, пропаднало общество. Това до голяма степен виждаме в някои западни общества\", коментира Константинов. Сподели:", "date": "2018.07.27", "title": "ИСКРИ В ЕФИРА!  Истанбулската конвенция нагорещи страстите: Понятието \"джендър\" е измислено от лесбийки, които не могат да се интергират в обществото"}
{"url": "http://pik.bg/%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%BD%D0%B0%D0%B5%D1%81%D0%B5%D0%BD-%D0%B7%D0%B0%D0%BF%D0%BE%D1%87%D0%B2%D0%B0-%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD%D0%BE-%D0%BE%D0%B1%D1%81%D1%8A%D0%B6%D0%B4%D0%B0%D0%BD%D0%B5-%D0%BD%D0%B0-%D0%B2%D1%8A%D0%B2%D0%B5%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%BE%D0%B1%D1%80%D0%BE%D0%B2%D0%BE%D0%BB%D0%BD%D0%B0%D1%82%D0%B0-%D0%BA%D0%B0%D0%B7%D0%B0%D1%80%D0%BC%D0%B0-news768895.html", "text": "Наесен започва обществено обсъждане на въвеждането на доброволната наборна служба, обяви вицепремиерът и министър на отбраната Красимир Каракачанов във Велико Търново, където връчи дипломите и офицерските пагони на първенците на випуска от Националния военен университет „Васил Левски“. Темата за наборната военна служба все по-силно се завръща в Европа, но у нас политиците все още не са готови, посочи военният министър. \"Нито БСП, нито колегите от ГЕРБ ще подкрепят подобна идея за наборна военна служба. Реалното, което може да се направи, е доброволна военна служба. Наесен този въпрос първо искам да го поставя на обществено обсъждане. Законопроектът е готов\", каза Каракачанов, цитиран от БНР. Каракачанов заяви, че има резон в идеята за отделянето от Националния военен университет на Авиационния факултет в Долна Митрополия, но при условие, че общините в Плевен и Долна Митрополия помогнат. За да съществува авиационното училище самостоятелно, ще трябва да обучава и цивилни пилоти. Сподели:", "date": "2018.07.27", "title": "Каракачанов: Наесен започва обществено обсъждане на въвеждането на доброволната казарма"}
{"url": "http://pik.bg/%D0%BC%D0%B8%D1%82%D0%BD%D0%B8%D1%86%D0%B8%D1%82%D0%B5-%D1%83%D0%BD%D0%B8%D1%89%D0%BE%D0%B6%D0%B8%D1%85%D0%B0-419-%D0%BA%D0%B3-%D0%B4%D1%80%D0%BE%D0%B3%D0%B0-news768843.html", "text": "Агенция „Митници“ 419 кг наркотични вещества, сред които 203 кг марихуана, 63 кг екстази, 133 кг хероин, 4 кг амфетамин, 6 кг кокаин и 10 кг други, по 1152 преписки, бяха унищожени днес. Това съобщиха от пресцентъра на . Наркотиците са унищожени чрез изгаряне инсинератора на Предприятието за управление на дейностите по опазване на околната среда към МОСВ. Общата стойност на унищожените наркотици по цени на \"черния пазар\" е над 45 милиона лева по данни от улицата. Унищожават се само тези количества наркотични вещества, за които има влезли в сила присъди или за тях са издадени постановления на прокуратурата. Наркотиците са задържани от правоприлагащите органи - Агенция \"Митници\" и Министерство на вътрешните работи. За седемнадесет години Агенция \"Митници\" организира и осъществи 62 процедури по унищожаване на наркотични вещества с общо количество над 41 тона. Сподели:", "date": "2018.07.27", "title": "Митниците унищожиха 419 кг дрога"}
{"url": "http://pik.bg/%D0%BC%D0%BB%D0%B0%D0%B4-%D1%88%D0%BE%D1%84%D1%8C%D0%BE%D1%80-%D0%B1%D0%BB%D1%8A%D1%81%D0%BD%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%BA%D0%B0-%D0%BD%D0%B0-%D0%B7%D0%B5%D0%B1%D1%80%D0%B0-%D0%B2-%D0%BA%D1%8A%D1%80%D0%B4%D0%B6%D0%B0%D0%BB%D0%B8-news768798.html", "text": "71-годишна жена е била блъсната на пешеходна пътека от лек автомобил \"Волво\" в Кърджали. Инцидентът е станал вчера около 17 часа на бул.\"Беломорски\". Лекият автомобил е бил управляван от 23-годишен водач. Пешеходката е със счупена ръка, оказана й е медицинска помощ в Спешния център и е освободена. Дежурна оперативна група от РУ-Кърджали е извършила оглед на мястото на произшествието. Водачът е задържан за срок до 24 часа в полицейското управление. Образувано е досъдебно производство за причинена средна телесна повреда. Сподели:", "date": "2018.07.27", "title": "Млад шофьор блъсна пенсионерка на \"зебра\" в Кърджали"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%8F%D1%85%D0%B2%D0%B0-%D0%BA%D0%BE%D0%BB%D0%B5%D0%BB%D0%BE%D1%82%D0%BE-%D0%B2-%D0%B3%D0%B0%D0%B1%D1%80%D0%BE%D0%B2%D0%BE-%D0%BD%D0%B0%D0%B3%D1%80%D0%B0%D0%B6%D0%B4%D0%B0%D0%B2%D0%B0-%D0%BF%D0%BE%D0%B1%D0%B5%D0%B4%D0%B8%D1%82%D0%B5%D0%BB%D0%B8-%D0%BD%D0%B0-%D1%88%D0%B8%D0%BF%D0%BA%D0%B0-news768834.html", "text": "Часове преди да се качи на Бузлуджа, лидерката на БСП Корнелия Нинова яхна колелото в проливния дъжд в Габрово, за да поведе традиционния велопоход и след това награждава победителите му на Шипка, предаде екип на ПИК TV на място. Нинова поведе група от трисетина младежи, които ще се състезават за награди, осигурени от партията. Малко след 18 ч., когато походът завърши, лидерът на БСП награди участниците в колоездачната обиколка от купата „Бузлуджа 2018\" . В награждаването взе участие и зам.-председателят Кирил Добрев. След награждаването бяха поднесени цветя на паметника Шипка. Сподели:", "date": "2018.07.27", "title": "ИЗВЪНРЕДНО В ПИК TV! Корнелия Нинова яхва колелото в Габрово, награждава победители на Шипка (СНИМКИ/ОБНОВЕНА)"}
{"url": "http://pik.bg/%D0%BE%D1%80%D0%B1%D0%B0%D0%BD-%D0%B8%D1%81%D0%BA%D0%B0-%D0%BD%D0%BE%D0%B2%D0%B0-%D0%B5%D0%BA-news768737.html", "text": "Орбан каза по държавното радио, че дните на сегашната комисия са преброени, тъй като мандатът й изтича догодина. Унгарският премиер смята, че новата комисия не бива да наказва онези страни, които пазят границите си от мигранти. Унгарският премиер Виктор Орбан заяви, че е необходима нова Европейска комисия с нов подход към миграционната политика, предава Ройтерс. Сподели:", "date": "2018.07.27", "title": "Орбан иска нова ЕК"}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D0%B5%D0%BD-%D0%BC%D0%B0%D1%87-%D0%BF%D1%80%D0%BE%D0%BC%D0%B5%D0%BD%D1%8F-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D0%BE%D1%84%D0%B8%D1%8F-news768774.html", "text": "Забранява се престоят и паркирането на пътни превозни средства, с изключение на автомобилите на участниците в мероприятието, както следва: - от 00.00 до 24.00 часа на 29 юли 2018 г. при сектор „Г” на Националния стадион „Васил Левски” от вход 20 до вход 26. - от 18.00 до 22.00 часа на 29 юли 2018 г. на моста пред Национален стадион „Васил Левски”. От 20.00 часа на 29 юли 2018 г. до приключване на футболната среща, само при необходимост и по преценка на ръководството на СДВР ще се забрани влизането на пътни превозни средства в двете посоки, с изключение на автобусите на масовия градски транспорт по: - ул. „Ген. Гурко” между бул. „Васил Левски” и бул. „Евлоги и Христо Георгиеви”; - бул. „Евлоги и Христо Георгиеви” между пл. „Орлов мост” и бул. „Черни връх”; Въвежда се временна организация на движението за провеждане на футболна среща на Национален стадион „Васил Левски” на 29 юли. Това съобщиха от пресцентъра на Столична община. Сподели:", "date": "2018.07.27", "title": "Футболен мач променя движението в София"}
{"url": "http://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%B0%D1%81%D1%82%D1%80%D0%BE%D0%BD%D0%BE%D0%BC%D0%B8-%D0%B7%D0%B0%D1%81%D0%BD%D0%B5%D1%85%D0%B0-%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%BB%D0%B0%D0%BD%D0%B5%D1%82%D0%B0-news768434.html", "text": "Европейски астрономи за пръв път заснеха планета , която е в процес на формирането си , съобщи ТАСС като цитира британски медии. Космическият обект е на разстояние около 370 светлинни години от Земята , край звездата PDS 70 в съзвездието Кентавър. Небесното тяло се намира във вътрешността на т.нар. протопланетарен диск - кръжащия около младата звезда плътен облак газ, от който впоследствие се формират нови планети. „Подобни дискове около млади звезди са мястото, където се формират планети, но едва в няколко случая досега ни се отдаваше да регистрираме нещо, напомнящо раждаща се планета ”, заяви Мириам Кеплер от института „Макс Планк” за астрономия в Германия. „Проблемът бе в това, че кандидатите можеше да се окажат особености на диска. Сега обаче бе потвърдено, че наблюдаваният от астрономите обект е планета ”, поясни Кеплер. Учените дори успели да определят характеристиките на небесното тяло - става въпрос за газов гигант, чиято маса е по-голяма от тази на Юпитер. При това планетата се намира на приблизително същото разстояние от звездата си, като това между Уран и Слънцето. Температурата на повърхността на формиращата се планета е 1000 градуса Целзий. Сподели:", "date": "2018.07.27", "title": "НЕВЕРОЯТНО! Астрономи заснеха раждането на планета"}
{"url": "http://pik.bg/%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89%D0%BE-%D0%BA%D0%B0%D1%81%D0%B0%D0%BF%D0%B8%D0%BD%D0%B0-%D0%B1%D0%BB%D1%83%D0%B4%D1%81%D1%82%D0%B2%D0%B0-%D1%81%D1%8A%D1%81-%D1%81%D1%82%D0%B0%D1%80%D0%B8%D1%86%D0%B0-%D0%BD%D0%B0-%D1%83%D0%BB%D0%B8%D1%86%D0%B0%D1%82%D0%B0-%D0%B2-%D1%81%D0%B2%D0%B8%D0%BB%D0%B5%D0%BD%D0%B3%D1%80%D0%B0%D0%B4-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B3%D0%BE-news768853.html", "text": "47-годишен мъж е задържан за блудство с възрастна жена в Свиленград, потвърдиха от областната дирекция на МВР за Хасково.нет. Посегателството над 70-годишната жена е било извършено в сряда, при това на улицата, на обществено място, пред погледите на свидетели. Тогава извършителят Илиан А. В. по прякор Касапина е бил арестуван. Според запознати той е криминално проявен и е осъждан за кражби По искане на прокуратурата Районния съд в Свиленград му наложи вчера най-тежката мярка за неотклонение задържане под стража. Решението подлежи на обжалване пред Окръжния съд в Хасково. Сподели:", "date": "2018.07.27", "title": "ПОТРЕСАВАЩО! Касапина блудства със старица на улицата в Свиленград, арестуваха го"}
{"url": "http://pik.bg/%D0%BF%D1%83%D1%82%D0%B8%D0%BD-%D0%BF%D1%80%D0%B8%D0%B7%D0%BD%D0%B0---%D0%B3%D0%BE%D1%82%D0%BE%D0%B2-%D0%B5-%D0%B4%D0%B0-%D0%BE%D1%82%D0%B8%D0%B4%D0%B5-%D0%B2%D1%8A%D0%B2-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D0%B8-%D0%B4%D0%B0-%D0%BF%D0%BE%D0%BA%D0%B0%D0%BD%D0%B8-%D1%82%D1%80%D1%8A%D0%BC%D0%BF-%D0%B2-%D0%BC%D0%BE%D1%81%D0%BA%D0%B2%D0%B0-news768837.html", "text": "AFP, цитирана от \"Фокус\". Президентът на Русия Владимир Путин заяви в петък, че е поканил американския си колега Доналд Тръмп в Москва и че е готов да пътува до Вашингтон за нова среща на върха, предава „Готов съм да отида във Вашингтон“, заяви Путин пред журналисти след срещата на върха на лидерите от групата на БРИКС в Йоханесбург, добавяйки че е поканил Доналд Тръмп на посещение в Москва. Сподели:", "date": "2018.07.27", "title": "Путин призна -  готов е да отиде във Вашингтон и да покани Тръмп в Москва"}
{"url": "http://pik.bg/%D0%BC%D0%B5%D0%B4%D0%B8%D0%B8%D1%82%D0%B5-%D0%B2-%D1%85%D1%8A%D1%80%D0%B2%D0%B0%D1%82%D0%B8%D1%8F-%D0%B7%D0%B0-%D1%81%D0%BB%D0%B0%D0%B2%D0%B8%D1%8F-%D0%BA%D0%BE%D1%80%D0%B0%D0%B2%D0%B8-%D0%B1%D1%8A%D0%BB%D0%B3%D0%B0%D1%80%D0%B8-news768824.html", "text": "Най-популярният вестник в Сплит и региона нарече Славия \"корави българи\", след вчерашния мач от 2-ия кръг на турнира Лига Европа. \"Белите\" отстъпиха с 0:1 на именития хърватски Хайдук, но особено през първото полувреме демонстрираха много по-добра игра. Чак в 79-ата минута домакините стигнаха до победата, а преди това Славия изпусна три чудесни възможнсти за гол. 26 103 зрители наблюдаваха от трибуните на Стадион Полюд. Другата важна новина за местните е дебютът на младия талант Анте Палаверса, който е наречен новият диамант на Хайдук. \"Надявахме се на по-убедителна победа. Натиснахме силно в последните 10-15 минути и стигнахме до гол. Резултатът е положителен и това е най-важното. На тренировките работихме как да ги пробием и накрая успяхме. А да дебютирам пред 25 000 души на нашия стадион, е сбъднат сън, казва още Анте Палаверса, който беше заменен в 53-ата минута от Башич. \"Смятам, че на реванша те ще нападат, а нас този резултат ни устройва\". \"Първото полувреме срещу Славия беше достатъчно, за да се види, че Хайдук е взел много добро попълнение в лицето на вратаря Йосип Посавец- под наем от италианския Палермо. Роденият във Вараждин вратар буквално спаси кожата на Хайдук при ситуациите с Момчил Цветанов и Узунов, отбелязва вестникът в анализ. \"Наистина ми е много важно и приятно, че дебютът ми премина по този начин. Но моето представяне е на втори план. Най-важна е победата, казва скромно 22-годишният Посавец. \"Това ми е работата - да спасявам. Щеше да бъде проблем, ако българите ни бяха вкарали гол, а аз имах късмет да съм на мястото, на което трябва да съм. Попитан дали отборът ще пътува спокойно за София след 1:0, новият вратар на Хайдук отговаря: Проблем е, че разликата не е по-голяма. Те създадоха положения за гол най-вече от наши грешки. Преднината е добра, но докато съдията не свири края на мача в София, няма да бъде достатъчна преднина и от пет гола. Бъдете сигурни, че като гости в българската столица няма да защитаваме този един гол. Знаем си предимствата. Е, ако е 0:0 и продължим, няма да се разсърдя. Славия не ни изненада с нищо. Анализирали сме ги. Знаехме слабите и силните им страни. Смятам, че в 90 процента от времето доминирахме\", казва още вратарят, който благодари на публиката и се надява с екипа на Хайдук да направи Мача на живота си\", пише Спортал. Сподели:", "date": "2018.07.27", "title": "Медиите в Хърватия за Славия: Корави българи"}
{"url": "http://pik.bg/%D1%87%D0%B0%D0%BA%D0%B0%D1%82-%D0%B1%D0%B5%D0%B4%D1%81%D1%82%D0%B2%D0%B5%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B2-%D1%85%D0%B0%D0%BB%D0%BA%D0%B8%D0%B4%D0%B8%D0%BA%D0%B8-%D0%B7%D0%B0%D1%80%D0%B0%D0%B4%D0%B8-%D0%BE%D0%B1%D0%B8%D0%BB%D0%BD%D0%B8-%D0%B2%D0%B0%D0%BB%D0%B5%D0%B6%D0%B8-news768734.html", "text": "Бедствено положение се очаква и в Халкидики, където много българи прекарват почивката си. В българското посолство в Атина, както и в дежурното консолство, ще има дежурен екип през цялото денонощие. От Гражданска защита в страната обявиха, че са в режим на готовност заради очакващите се извънредни метеорологични явления в следващите дни. Очакват се обилни дъждове, придружени от ветрове и градушки. Властите посъветваха търговците да премахнат всички предмети от улиците, които биха затруднили отводняването. Препоръчва се гражданите да не пътуват през следващите дни. Отворен е 24-часов телефон – 1595, на който те могат да звънят при нужда от помощ. Ново опустошително бедствие сполетя района на гръцката столица. В северната част на града са паднали 7 л/кв.м, което е довело до наводняване на улици и приземни етажи. Най-силно засегнато е предградието Маруси, в което има поне 50 унищожени коли. Улиците се превърнаха в реки. Заради обилните валежи паркираните коли потънаха. Трафикът по централните булеварди в града, както и по националния път Атина-Солун, беше затруднен. Сподели:", "date": "2018.07.27", "title": "Чакат бедствено положение в Халкидики заради обилни валежи"}
{"url": "http://pik.bg/%D1%82%D0%B5%D1%80%D0%B2%D0%B5%D0%BB-%D0%BF%D1%83%D0%BB%D0%B5%D0%B2-%D0%BF%D1%80%D0%B5%D0%B3%D0%BE%D0%B2%D0%B0%D1%80%D1%8F-%D0%B7%D0%B0-%D0%BC%D0%B0%D1%87-%D0%B7%D0%B0-%D1%82%D0%B8%D1%82%D0%BB%D0%B0-news768830.html", "text": "Тервел Пулев ще се боксира срещу италианеца Фабио Турки за вакантната титла в полутежка категория на Европейския боксов съюз. Преговорите за мястото на двубоя вече са в ход, като двете страни трябва да се разберат до 9 август, а ако това не стане, ще бъде насрочен търг. Срещата трябва да се състои между октомври и ноември. 25-годишният Турки, който е висок 188 сантиметра, дебютира на професионалния ринг на 31 октомври 2015 година, като вече записа 15 победи в 15 мача, 11 от които с нокаут. За последно той се наложи по точки с пълно съдийско единодушие над мароканеца с италиански паспорт Ясин Абаши на 6 юли. Сподели:", "date": "2018.07.27", "title": "Тервел Пулев преговаря за мач за титла"}
{"url": "http://pik.bg/%D0%BE%D1%82-%D1%80%D1%83%D0%BC%D1%8A%D0%BD%D0%B8%D1%8F-%D0%BA%D1%8A%D0%BC-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%82%D0%B8%D1%80-%D0%BD%D0%B0-%D0%B2%D0%BB%D0%B0%D0%BA-%D0%B0-%D0%BD%D0%B5-%D0%BF%D0%BE-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0%D1%82%D0%B0-news768772.html", "text": "Натоварен с тежкотоварни автомобили румънски влак ще пристигне за първи път в Русе. Влакът прекосява Румъния и прави връзка между Сучава (Североизточна Румъния) и България. Той отпътува от гара Дорнещ в 00:38 ч. и ще пристигне в Русе в 16:00 ч. Превозът има за цел да елиминира тежкия трафик по шосетата в Румъния, съобщават вестниците \"Адевърул\" и \"Ромъния либера\". Товарното подразделение на румънските железници (ЧеФеРе Марфа - CFR Marfa) организира първия превоз RoLa в рамките на програма, финансирана от Администрацията на Фонда за околна среда, по маршрута Дорнещ - Гюргево Север - Русе и обратно, предаде БТА. Превозите тип RoLa (комбиниран превоз камион върху влак) ще бъдат осъществявани в пълни влакове с максимум 20 специализирани вагона, които са натоварени с 20 ТИР-а. Превозните средства ще бъдат изпращани от Украйна към България, Гърция или Турция, а по време на транспорта шофьорите им ще пътуват в кушет-вагони. Вестниците посочват, че в Сучава има специална гара за товарене на камиони, които идват от Украйна и пътуват към България, Гърция или Турция. Представители на CFR Marfa казаха, че засега товаренето на камионите се осъществява на гара Дорнещ, но в бъдеще гарата за тази цел ще бъде Сирет, където се прави подготовка в тази насока. На 6 юли Администрацията на Фонда за околна среда съобщи, че е одобрила проекта на подразделението за товарни превози на румънските железници. CFR Marfa притежава 160 специализирани вагона за превоз на ТИР-ове и е единственият железопътен оператор на товари в Румъния, който притежава такива вагони. Преди време компанията е осъществявала такива превози от Австрия до Румъния, припомня \"Адевърул\". Сподели:", "date": "2018.07.27", "title": "От Румъния към България: ТИР на влак, а не по магистралата"}
{"url": "http://pik.bg/%D1%82%D0%B5%D1%80%D0%B2%D0%B5%D0%BB-%D0%BF%D1%83%D0%BB%D0%B5%D0%B2-%D1%89%D0%B5-%D0%BF%D1%80%D0%B5%D0%B3%D0%BE%D0%B2%D0%B0%D1%80%D1%8F-%D0%B7%D0%B0-%D0%BC%D0%B0%D1%87-%D0%B7%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D1%82%D0%B8%D1%82%D0%BB%D0%B0-news768768.html", "text": "Битка за европейската титла се очертава пред бронзовия медалист от олимпийските игри в Лондон 2012 Тервел Пулев. Българският боксьор ще се изправи срещу непобедения все още италианец Фабио Турчи за титлата на Европейския боксов съюз (EBU). Италианците се надяват този мач да се играе на тяхна земя, най-вероятно във Флоренция. Предвижда се той да се състои в ранната есен – през септември или октомври. Преди това обаче Тервел и Фабио Турчи трябва да подпишат договор и това следва да стане до 8 август. Титлата на EBU е вакантна. За боя за нея съперниците има 10 години разлика, като по-млад е 25-годишният италианец. Сподели:", "date": "2018.07.27", "title": "Тервел Пулев ще преговаря за мач за европейската титла"}
{"url": "http://pik.bg/%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-%D1%81-%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B3%D0%BE%D1%80%D0%B4%D0%BE%D1%81%D1%82-news768828.html", "text": "(Кюстендил) се завърна в Югозападната трета лига. Кюстендилци обърнаха в решителен бараж Чико-Бунара с 2:1 след късна драма на стадиона на НСА в столицата. А победата дойде след автогол, който падна в 85-та минута при удар на Вилизар Захариев. Другото попадение за Велбъжд бе дело на неостаряващия Иво Максимов. Преди това, през първото полувреме Иван Андреев откри за Чико-Бунара. Баражът бе насрочен от ЗС на БФС-София, след като Свобода Пещера се отказа от участие в Югозападната трета лига. А Велбъжд след една година изгнание в областните групи се завръща в Трета лига, пише Спортал. Сподели:", "date": "2018.07.27", "title": "Кюстендил с футболна гордост"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B3%D0%B5%D0%BD-%D0%BA%D0%B8%D1%80%D1%87%D0%BE-%D0%BA%D0%B8%D1%80%D0%BE%D0%B2-%D0%B7%D0%B0-%D0%BF%D0%BE%D1%80%D0%B5%D0%B4%D0%BD%D0%B0%D1%82%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%BF%D1%80%D0%B5%D0%B4-%D0%BF%D0%B8%D0%BA-%D1%80%D0%B5%D0%BF%D1%80%D0%B5%D1%81%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D0%BC%D0%B5%D0%BD-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-news768827.html", "text": "\"Не знам кой ме избра, кой ме нарочи и защо. Но репресиите срещу мене продължават\", това каза пред ПИК бившият шеф на разузнаването ген. Кирчо Киров. Той научи от нашата медия, че отново е потвърдена десетгодишната присъда срещу  него по делото за призвояване на 4,7 млн. лв. като директор на НРС. \"Никой не ме е уведомил. Изненедан съм и то много неприятно\", призна ген. Киров. Последното заседание по това дело било през октомври миналата година и сега е взето ново решение. \"Нямам коментар. Но въпреки това очаквам, че има добри и честни съдии в България. Надявам се на безпристрастно правосъдие\", каза бившият разузнавач номер едно. Той уточни, че няма никаква представа дали поредната присъда срещу него има общо с отмяната на домашния му арест наскоро. Сподели:", "date": "2018.07.27", "title": "ГОРЕЩА ТЕМА! Ген. Кирчо Киров за поредната присъда пред ПИК: Репресиите срещу мен продължават!"}
{"url": "http://pik.bg/%D0%B1%D1%80%D0%B0%D0%B2%D0%BE-%D1%80%D0%B5%D0%B6%D0%B8%D1%81%D1%8C%D0%BE%D1%80%D1%8A%D1%82-%D0%BD%D0%B0-%D0%BF%D0%B8%D0%BA-tv-%D1%81-%D1%84%D1%83%D1%80%D0%BE%D1%80-%D0%BD%D0%B0-%D1%84%D0%B8%D0%BB%D0%BC%D0%BE%D0%B2-%D1%84%D0%B5%D1%81%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D0%BA%D0%B8%D0%BD%D0%B5%D0%BC%D0%B0%D1%82%D0%BE%D0%B3%D1%80%D0%B0%D1%84-%D1%85%D1%80%D0%B8%D1%81%D1%82%D0%BE-%D0%BF%D0%BE%D1%80%D1%8F%D0%B7%D0%BE%D0%B2--news768517.html", "text": "Христо Порязов спечели престижна награда на фестивала за кино и музика на латински езици \"Премиос Латино\". Изгряващият режисьор, които стои зад видео проектите на ПИК TV, впечатли журито с късометражния игрален филм \"Това е твоето бебе\". Връчването на наградите ще се състои на 15 септември 2018 на официална гала церемония в Конферентния център на Марбея, Испания. \"Това е твоето бебе\" не за пръв път се яви на кинофестивал в този град. През феврури тази година филмът беше селектиран на международния фестивал \"iFilmmaker\"  в луксозния средиземноморски курорт. Лентата бе номинирана за \"Най-добър сценарий на късометражен филм\" и получи специално признание на журито. На \"Премиос Латино\" филмът е единствения с български произход сред участниците, които са от латиноговорящия свят. В Марбея ще се вихри страхотно парти, на което ще бъдат отличени най-добрата музика и най-доброто латинско кино. На събитието ще присъстват известни личности от латинската музика и кино. Фестивалът е едно от водещите ежегодни музикални и кино събития в Испания. У нас филмът бе представен през 2017 и от тогава има 4 номинации и 3 награди от различни международни фестивали, а през септември ще бъде излъчен по БНТ във връзка с Международната донорска седмица. \"Това е твоето бебе\" бе отличен с награда за \"Най-добър сценарий на късометражен филм\" на 10-ия юбилеен кинофестивал \"Богинята на трона\" в Прищина, Косово. Филмът е създаден по истински случай в подкрепа на каузата за дарение на органи с подкрепата на Национална Пациентска Организация, фармацевтична компания АСТЕЛАС, Национална Агенция за Трансплантации към МЗ и Информационна агенция ПИК, която е копродуцент на филма. Филмът е изцяло заснет в Мадрид и е на испански език с участието на Ана Килиан, Елиани Ередия, Хулия Санчес и Зорница Здравкова. Интересен факт около филма е, че испанските актриси дебютират в киното чрез \"Това е твоето бебе\". Най-младата актриса е 6-годишната Хулия, която играе ролята на малкото момиченце с трансплантирано сърце. В момента Порязов е отново вдъхновен от поредна истинска история, в която млад мъж блъска с автомобила си майка и дъщеря й на пешеходна пътека. Причината е употреба на алкохол и наркотици. Режисьорът на ПИК TV се е посветил на заснемането на третия си късометражен филм \"Защо аз\", фокусиран върху хилядите невинни жертви от войната по пътищата. Държавни институции, нестопански организации, спомоществователи в лицето на българския бизнес, както и на петте парламентарно представените партии в 43-тото Народно събрание ще застанат зад проекта. Очаква се снимките на \"Защо аз\"  да започнат през края на август на 2018 г. Авторът на лентата се надява да докосне много сърца в България и чужбина където ще бъде представен на световни кинофестивали. Филмът ще е в памет на загиналите невинни хора и деца в автомобилни катастрофи по целия свят. Сподели:", "date": "2018.07.27", "title": "БРАВО! Режисьорът на ПИК TV с фурор на филмов фест! Българският кинематограф Христо Порязов спечели награда с испански филм, продуциран от медията ни"}
{"url": "http://pik.bg/%D0%BD%D0%BE%D0%B2-%D1%83%D0%B6%D0%B0%D1%81-%D0%B8-%D0%BA%D1%80%D1%8A%D0%B2-%D0%BD%D0%B0-%D0%BF%D1%8A%D1%82%D1%8F-%D0%B6%D0%B5%D1%81%D1%82%D0%BE%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%B2%D1%80%D0%B0%D1%86%D0%B0---%D0%B8%D0%BC%D0%B0-%D0%B4%D0%B2%D0%B0-%D1%82%D1%80%D1%83%D0%BF%D0%B0-%D1%81%D0%BD%D0%B8%D0%BC%D0%BA%D0%B8-news768848.html", "text": "Двама души загинаха при зловещ сблъсък, станал днес към 15:00 часа на изхода на Враца в посока към Монтана. Моторист, който се е движел с висока скорост, се е забил във фирмен автомобил на местното ВиК, който е правел ляв завой и е отивал към помпената станция в квартал Бистрец. При удара на място е загинал возещият се отпред и отдясно служител на водното дружество. Става дума за Пламен Спасов. Мотористът, чиято самоличност още не е известна, е бил откаран с линейка към болницата, където минути по-късно издъхна, въпреки опитите на лекарите да спасят живота му, съобщава Конкурент. Пострадал при сблъсъка е и шофьора на аварийния автомобил на ВиК - Симеон Оксилов, който също беше натоварен на линейка и откаран към врачанската болница. Според очевидци, инцидентът на разклона за квартал Бистрец е предизвикан от моторист, който при ограничения в района от 40 км за максимално допустима скорост, се е движел с ускорение от 4-5 пъти повече. Минути след инцидента на мястото пристигна управителят на \"ВиК\" Ангел Престойски. Той беше потресен от тежката катастрофа, при която загина негов служител и пострада още един - шофьорът на аварийния автомобил. На мястото и шефа на КАТ - Пътна полиция Янко Харалампиев, под чиито контрол полицаите обезопасиха района, за да може разследващите да установят причините за зловещата катастрофа. Според неофициално потвърдена информация, това е второто ПТП в рамките на няколко минути. Също към 15 часа край автомобилната школа в квартал 72 също е имало катастрофа, при която се е разминало без сериозно ранени участници в удара. Сподели:", "date": "2018.07.27", "title": "НОВ УЖАС И КРЪВ НА ПЪТЯ! Жестока катастрофа край Враца -  има два трупа (СНИМКИ)"}
{"url": "http://pik.bg/%D0%BF%D0%BE%D0%BF%D0%B5%D1%82%D0%BE-%D1%81%D0%B5-%D0%B2%D1%8A%D1%80%D0%BD%D0%B0-%D0%B2-%D1%81%D0%BF%D0%B0%D1%80%D1%82%D0%B0%D0%BA-%D0%BC%D0%BE%D1%81%D0%BA%D0%B2%D0%B0-news768773.html", "text": "Треньорът на Рубин Казан Курбан Бердиев сподели, че ръководството на отбора е направило всичко възможно, за да задържи Ивелин Попов в състава си. Българският национал игра за казанци като преотстъпен от Спартак Москва през пролетта, като записа 4 гола и 1 асистенция в девет мача. \"Трудно е да се замени интелектуално силен футболист. Затова и е невъзможно да заменим Попов, както беше и невъзможно да го вземем. Предлагахме му добри условия, но той отказа\", коментира Бердиев. 30-годишният Попов се завърна в Спартак в началото на месеца, а по-рано през седмицата заяви, че остава в състава на столичани, с които има договор за още един сезон. Сподели:", "date": "2018.07.27", "title": "Попето се върна в Спартак (Москва)"}
{"url": "http://pik.bg/%D0%BF%D0%B0%D1%82%D1%80%D0%B8%D0%BE%D1%82%D1%8A%D1%82-%D0%BC%D0%B8%D1%85%D0%BE%D0%B2-%D0%B2-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%B5%D0%B7%D0%B8%D0%BA-%D1%81%D0%BC%D0%B5-%D0%BF%D1%80%D0%B5%D0%B4%D0%B2%D0%B8%D0%B4%D0%B8%D0%BB%D0%B8-%D0%B8-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BA%D1%83%D0%BB%D1%82%D1%83%D1%80-news768842.html", "text": "Народният представител и заместник-председател на ВМРО доц. д-р Милен Михов бе сред официалните гости на традиционната годишна конференция на Асоциацията на българските училища в чужбина. В качеството си на заместник-председател на Комисията по образование към Народното събрание той поздрави участниците във форума и ги увери, че в лицето на българския парламент те имат изключително добри приятели и съмишленици. Той припомни за подкрепата, която воеводите винаги са оказвали на българските общности зад граница, както и за дейното участие на ВМРО в придвижването на петицията на АБУЧ за признаване на българския език като матуритетен. Ние, Патриотите, внесохме един законопроект за Закон за българския език, в който отчетохме и приехме всички онези забележки и предложения, които преди доста дълго време Вашата асоциация беше направила. Там ние ясно сме записали ангажиментите на държавата за съхраняването и обучението на българските граждани, които живеят в чуждоезикова среда – това са преди всичко нашите деца, които живеят зад граница, като една от основните цели на закона. В този закон ние сме предвидили и поставили на дневен ред създаването на Български културен институт. Надявам се догодина този законопроект да се превърне в закон, който да бъде един малък подарък от нас за вас. Припомняме, че идеята за създаване на Български културен институт „Св. св. Кирил и Методий“ бе подета първо от българския представител в Европейския парламент и заместник-председател на ВМРО Ангел Джамбазки. В този институт ще се провежда българската културна политика зад граница. Ще се опазва българският език чрез провеждането на курсове и програми, които ще издават сертификати за владеенето му. Това е изключително важно и аз ще се боря да го осъществя. Това се казва в официална позиция на българския представител в Европейския парламент и заместник-председател на ВМРО – Българско национално движение Ангел Джамбазки, която той написа в навечерието на най-българския празник 24 май. В своето участие в телевизионния формат „Обещанието“ по БНТ ангажиментът, който Джамбазки пое, ясно и категорично се открои като най-харесван и с полза за най-голям брой хора. По-късно и вицепрезидентът Илияна Йотова подкрепи каузата на Ангел Джамбазки за създаване на такъв институт. Сподели:", "date": "2018.07.27", "title": "Патриотът Михов: В закона за българския език сме предвидили и създаване на Български културен институт"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B3%D0%BB%D0%B5%D0%B4%D0%B0%D0%B9%D1%82%D0%B5-%D0%BD%D0%B5%D0%B1%D0%B5%D1%82%D0%BE-%D1%83%D0%BD%D0%B8%D0%BA%D0%B0%D0%BB%D0%BD%D0%BE%D1%82%D0%BE-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%BE-%D1%88%D0%BE%D1%83-%D1%81%D0%B5-%D1%81%D0%BB%D1%83%D1%87%D0%B2%D0%B0-%D0%B2%D0%B5%D0%B4%D0%BD%D1%8A%D0%B6-%D0%BD%D0%B0-100-%D0%B3%D0%BE%D0%B4%D0%B8%D0%BD%D0%B8-news768713.html", "text": "Уникално космическо шоу, което се случва веднъж на 100 години, ще наблюдаваме тази вечер. Астрономическата обсерватория в Шумен дава възможност на любителите астрономи да видят как Луната попада в сянката на Земята. В България явлението ще може да се проследи след 20:00 часа, съобщава БНТ. Там ще има специални телескопи, които ще са свързани с екрани. Космическият образ ще се проектира от 15-сантиметров телескоп, а картината ще се показва в реално време по две огромни видеостени. Ще се проследят всички фази на Луната и покриването й от диска на Земята. Пълните лунни затъмнения са изключително редки, тъй като те се случват, когато имаме от една страна фаза Пълнолуние и то е много близко до земната орбита, каза пред камерата на националната телевизия проф. Дияна Кюрчиева от Шуменския университет „Епископ Константин Преславски“. Тази вечер ще наблюдаваме най-продължителното лунно затъмнение за цялото столетие, което ще продължи 6 часа. „То започва с полусенчесто затъмнение около 20:15 часа, когато Луната ще започне да навлиза в конуса на земната полусянка. Час след това част от естествения спътник ще е в полусянката и затъмнението ще се превърне в частично. Пълната фаза ще продължи около 2 часа. След това събитията ще се повторят, но в обратен ред“, обясни проф. Кюрчиева. Второто космическо явление е великото противостоене на Марс. Към 23 часа 40-сантиметров телескоп ще покаже как се подреждат Земята, Слънцето и Марс. „В такава конфигурация Марс е много близко до Земята – на половин астрономическа единица, т.е. половината разстояние Земя – Слънце. Той ще се вижда цяла нощ, обърнат е с осветената си част към Земята. Намира се много близо до нас, поради което той е и по-ярък. Освен това имаме и опозиция, която наричаме Велико противостояние. Причината за това е фактът, че орбитата на Марс около Слънцето е доста сплесната“, заяви проф. Кюрчиева. „Старите хора са казвали, че трябва да се сее по време на пълнолуние или новолуние. Това е така, защото тогава имаме приливни явления“, каза още тя. Сподели:", "date": "2018.07.27", "title": "ЕКСКЛУЗИВНО! Гледайте небето! Уникалното космическо шоу се случва веднъж на 100 години"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-18-%D0%B3%D0%BE%D0%B4%D0%B8%D1%88%D0%BD%D0%B0-%D1%81%D0%BF%D0%BE%D1%80%D1%82%D0%B8%D1%81%D1%82%D0%BA%D0%B0-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8-%D0%BD%D0%B0%D0%B2%D1%80%D1%8A%D1%85-%D1%80%D0%BE%D0%B6%D0%B4%D0%B5%D0%BD%D0%B8%D1%8F-%D1%81%D0%B8-%D0%B4%D0%B5%D0%BD-news768782.html", "text": "18-годишната сноубордистка Ели Сутър почина навръх рождения си ден, съобщават медиите в Англия. Момичето бе сред най-талантливите представителки на Острова в този спорт и спечели бронз на Младежкия олимпийски зимен фестивал през 2017 година. Все още не се споменават причините за кончината на младата спортистка. Знае се единствено, че е била в чужбина на подготовка. “Ели бе много популярна и харесвана от членовете на отбора. Мислите ни в този тъжен момент са с нейното семейство и приятели”, споделиха шефът на Британския олимпийски комитет Хю Робъртстън и председателят на спортната комисия Бен Хаус в общо изявление. Сподели:", "date": "2018.07.27", "title": "ТРАГЕДИЯ! 18-годишна спортистка се самоуби навръх рождения си ден"}
{"url": "http://pik.bg/%D1%83%D0%B6%D0%B0%D1%81-%D0%B1%D0%B5%D0%B7-%D0%BA%D1%80%D0%B0%D0%B9-%D0%B4%D0%B6%D0%B8%D0%B3%D0%B8%D1%82-%D1%81%D1%8A%D1%82%D0%B2%D0%BE%D1%80%D0%B8-%D0%BD%D0%B5%D0%B2%D0%B8%D0%B6%D0%B4%D0%B0%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%B0%D0%BC-%D1%82%D1%80%D0%B0%D0%BA%D0%B8%D1%8F-news768855.html", "text": "Кошмарна катастрофа на АМ \"Тракия\" край Бургас прати 27-годишен мъж от с. Винарско, общ. Камено в болница. Инцидентът е станал на 345 км в посока София, а причината е несъобразена с реледа и с интензиовността на трафика скорост, информира Флагман. Шофьорът - П.Б., загубил управление над возилото си Фолксваген Пасат 4 и изхвърчал от пътя, попадайки в отводнителна канавка. След движение от около 100 метра последователно се блсънал в бетонна шахта и билборд, а после се преобърнал по таван. Пострадалият е настанен за лечение в УМБАЛ-Бургас с контузия на главата, комоцио и фрактура на дясната подбедрица. Няма опасност за живота му. Сподели:", "date": "2018.07.27", "title": "УЖАС БЕЗ КРАЙ! Джигит сътвори невиждана катастрофа на АМ \"Тракия\""}
{"url": "http://pik.bg/%D0%B0%D0%BF%D0%B5%D0%BB-%D1%82%D1%8A%D1%80%D1%81%D0%B8-%D1%81%D0%B5-%D0%BA%D1%80%D0%B0%D0%B4%D0%B5%D1%86-%D1%81-%D1%82%D0%B0%D1%82%D1%83%D0%B8%D1%80%D0%BE%D0%B2%D0%BA%D0%B0-%D0%BD%D0%B0-%D0%BB%D0%B5%D0%B2%D0%B8%D1%8F-%D0%BA%D1%80%D0%B0%D0%BA-news768738.html", "text": "Призовавам всеки, който има някаква информация за крадеца с татуировката, който обра дома ми, да сигнализира, за да може да бъде заловен. Това каза пред камерата на Нова телевизия Любомир Любенов, чийто апартамент бе обран. Освен бижута и техника, крадецът задигнал дори плик, в който родителите съхранявали пъпната връв на 4-годишния син на Любо. Любомир Любенов и семейството му излезли на разходка около 19.30 часа във вторник. Прибрали се малко след 22.00 часа. Първо не успели да влязат в апартамента си, защото райберът от вътрешната страна на вратата бил спуснат. След това разбират, че в дома им е влизал крадец. Любомир веднага преглежда записите от охранителните камери на жилищната кооперация. Крадецът влязъл през вратата на детската стая, която била леко открехната. Той взел всичко ценно, което намерил. Любомир качил записите от охранителните камери в социалните мрежи с надеждата, че крадецът ще бъде разпознат заради татуировката на левия му крак. Сега семейството ще мисли за допълнителна охрана на апартамента си. „Не ми харесва да има решетки. Това напомня на едно място, но друг човек трябва да е там!“, сподели Любомир Любенов. Сподели:", "date": "2018.07.27", "title": "АПЕЛ! Търси се крадец с татуировка на левия крак"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5%D1%82%D0%BE-%D0%BF%D0%BE%D0%BB%D1%83%D1%87%D0%B8%D0%BB-%D1%81%D0%B8%D0%B3%D0%BD%D0%B0%D0%BB%D0%B8-%D1%87%D0%B5-%D1%83%D1%87%D0%B8%D0%BB%D0%B8%D1%89%D0%BD%D0%B8-%D0%B0%D0%B2%D1%82%D0%BE%D0%B1%D1%83%D1%81%D0%B8-%D1%81%D0%B5-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D1%82-%D0%B7%D0%B0-%D0%B8%D0%B7%D0%B1%D0%BE%D1%80%D0%B5%D0%BD-%D1%82-news768780.html", "text": "Контролът върху училищните автобуси се осъществя чрез ДАИ и съответните наредби. Но не всички договори се спазват стриктно. Дори имаме сигнали, че част от автобусите се ползват и за изборен туризъм. В момента текат проверки. Това каза от трибуната на Народното събрание министърът на образованието и науката Красимир Вълчев по време на днешния парламентарен контрол. ,,Училищните автобуси трябва да се използват само за нуждите на учениците'', заяви категорично Вълчев и добави, че на община Септември министерството е прехвърлило два автобуса, за които е подписан съответния договор. Министърът коментира, че не е изключено автобусите, които в момента се стопанисват от общините, да бъдат прехвърлени на училищните директори. ,,Смятам, че директорите до известна степен ще ги е страх да злоупотребяват с тях'', посочи Вълчев. Относно приема на децата в детски заведения и в първи клас Красимир Вълчев коментира, че беше регламентиран принципът на близост. ,,Принципът на близост не е дискриминационен, тъй като дава предимство за записване в най-близкото училище. Трябва да отидеш до училище, което е на разумно разстояние. Той е важен от гледна точка на сигурността, на удобството, също така за минимизиране на разходите'', допълни още той. ,,Дискусионното беше принципът на уседналост. Там имаше много злоупотреби. В него имаше елементи на несправедливост. Въпреки това имаме подобряване на процеса – няма ги опашките, които бяха преди години, няма злоупотреби с адресната регистрация. Проблеми вече няма и във Варна, Бургас и Пловдив'', обяви министърът. За изграждането на пристройка към училищната сграда в село Касъка, общ. Доспат министър Вълчев заяви, че там има достатъчно деца, а материалната база не достига. ,,За тази цел отпуснахме 170 000 лева през септември 2017 година. Договорът за обществена поръчка беше сключен на 14 юни 2018'', срокът за ремонтни дейности е 188 дни, обясни просветния министър. По отношение на бъдещото развитие на мрежата от иновативни училища в България Красимир Вълчев посочи, че има Комисия за иновативни училища, която е разгледала и оценила иновативните проекти в сферата на образованието. ,,Извършен е мониторинг, след който предстои да бъде извършен анализ и да бъдат дадени необходимите становища. Казано накратко – имаме проекти за иновативни училища. Тепърва предстои да получим оценка на резултатите. Ако говорим по-концептуално, тези иновации са много важни за системата'', поясни министърът. ,,Трябва да насърчаваме иновациите, но те трябва да вървят с необходимата доза предпазливост. За целта трябва да получим потвърждение, че тези иновации са действително полезни за образованието'', добави още той. ,,Всеки проект за иновации, който е одобрен, съдържа определени цели. Всяка иновация е различна и тя трябва да бъде оценена по различен начин. Да, категорично, училищата, които не са изпълнили наредбите за иновации, ще бъдат отписани от списъка'', завърши коментара си по въпроса с иновативното образование просветният министър. Сподели:", "date": "2018.07.27", "title": "Министърът на образованието получил сигнали, че училищни автобуси се използват за изборен туризъм"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D0%BE%D0%B4%D0%BA%D1%80%D0%B5%D0%BF%D1%8F-%D1%80%D0%B5%D1%84%D0%BE%D1%80%D0%BC%D0%B8%D1%82%D0%B5-%D0%B2-%D0%B0%D1%80%D0%BC%D0%B5%D0%BD%D0%B8%D1%8F-news768778.html", "text": "Заместник-министърът на външните работи Юрий Щерк прие посланика на Република Армения у нас Армен Саргсян. Двамата обсъдиха редица теми от отношенията между двете страни, включително в рамките на многостранното сътрудничество, с акцент върху подготовката на предстоящата на 11-12 октомври в Ереван Среща на най-високо равнище на Международната организация на франкофонията. Това съобщиха от пресцентъра на МВнР. Българският заместник-министър подчерта също така подкрепата на правителството ни за сътрудничеството на Армения с Европейския съюз и припомни, че България е сред първите страни от ЕС, ратифицирали споразумението за всеобхватно и задълбочено сътрудничество между Армения и ЕС. „Българската държава подкрепя мирния процес на реформите в страната“, каза той и добави, че пътят на демократизация на Армения не трябва да спира. „България е готова да предаде своя опит“, допълни той. Щерк препотвърди позицията на България относно конфликта в Нагорни Карабах, която остава непроменена и в съответствие с позицията на ЕС по въпроса. „Конфликтът може да бъде решен единствено чрез мирни преговори с посредничеството на Минската група на ОССЕ, съдействието на ЕС, както и чрез активен диалог между ръководителите на Азербайджан и Армения“, подчерта той. Сподели:", "date": "2018.07.27", "title": "България подкрепя реформите в Армения"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D0%B2%D1%82%D0%BE%D0%B1%D1%83%D1%81-%D1%81-%D1%87%D1%83%D0%B6%D0%B4%D0%B5%D1%81%D1%82%D1%80%D0%B0%D0%BD%D0%BD%D0%B8-%D0%BC%D0%BB%D0%B0%D0%B4%D0%B5%D0%B6%D0%B8-%D0%BF%D1%8A%D1%82%D1%83%D0%B2%D0%B0%D1%89%D0%B8-%D0%B7%D0%B0-%D0%B1%D1%83%D0%B7%D0%BB%D1%83%D0%B4%D0%B6%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0-%D0%BA%D1%80%D0%B0%D0%B9-%D1%88%D0%B8%D0%BF%D0%BA%D0%B0-news768867.html", "text": "\"Фокус\" Автобусът, превозвал младежите от чужбина за младежката среща в Стара Загора е претърпял катастрофа в района на Шипка, съобщи . Лидерът на БСП Корнелия Нинова е на мястото на инцидента при младежите. Няма пострадали. Сподели:", "date": "2018.07.27", "title": "ИЗВЪНРЕДНО! Автобус с чуждестранни младежи, пътуващи за Бузлуджа, катастрофира край Шипка"}
{"url": "http://pik.bg/%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%BE%D1%82%D0%BA%D0%B0%D0%B7%D0%B0-%D0%BB%D0%B5%D1%87%D0%B5%D0%BD%D0%B8%D0%B5-%D0%BD%D0%B0-%D0%BC%D0%BB%D0%B0%D0%B4%D0%B0-%D0%BC%D0%B0%D0%B9%D0%BA%D0%B0-%D1%81-%D0%BB%D0%B5%D0%B2%D0%BA%D0%B5%D0%BC%D0%B8%D1%8F-news768783.html", "text": "Млада майка, болна от левкемия, има нужда от помощ, за да се пребори с тежката диагноза. Шанс за живота й дава германска клиника, но държавата отказва да финансира скъпоструващата трансплантация в чужбина. Болестта взима много от Анастасия Арикова. Отнема й всичко, което я прави щастлива. Левкемията остава дълбока рана и у любимия й. След три месеца чакане Комисията за лечение в чужбина отказва да плати за животоспасяваща трансплантация в Германия. Мотивът - тя може да бъде направена и в България, съобщи Нова тв. Анастасия разчитала на подкрепа от държавата, сега последната надежда на Анастасия остават хората. Апел за помощ семейството отправя и от социалната мрежа - на него откликват мнозина. Анастасия е трогната от съпричастността, която проявяват към нея десетки български творци. Те даряват своите картини, гоблени, ръчно изработени вещи и бижута, за да помогнат на младата майка. Детската стая на детето й едва побира всички произведения на изкуството, които ще бъдат дарени на благотворителния базар в полза на Анастасия. Онлайн базарът ще се проведе в следващите три дни, а мястото е Фейсбук. Сподели:", "date": "2018.07.27", "title": "Държавата отказа лечение на млада майка с левкемия"}
{"url": "http://pik.bg/%D0%B2%D0%B8%D0%B6%D0%B4%D0%B0%D0%BB%D0%B8-%D0%B2%D0%B8-%D1%81%D1%82%D0%B5-%D1%82%D0%BE%D0%B7%D0%B8-%D0%BC%D1%8A%D0%B6-news768763.html", "text": "3-годишен мъж от Пловдив е в неизвестност от няколко дни. Близки на семейството разпространиха снимка с молба за помощ. Според информацията изчезналият се Симеон. Мъжът е на 83 години, слаб, облечен със сини дънки и синя тениска. Губи ориентация и има нужда от лекарства. Последно е видян на 24.07.2018г. около 13.30 часа в град Пловдив, в района на хирургиите. Ако някой има информация за Симеон, може да се обади на 0878 859935 (Георги), на спешния телефон 112 или в най-близкото управление на МВР. Сподели:", "date": "2018.07.27", "title": "Виждали ви сте този мъж?"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0-%D0%BF%D1%80%D0%B0%D0%BA%D1%82%D0%B8%D0%BA%D0%B0-%D0%B2-%D0%B5%D0%B4%D0%BD%D0%B0-%D0%BF%D0%B5%D1%80%D0%B0%D0%BB%D0%BD%D1%8F-%D0%B2%D1%8A%D1%80%D1%82%D1%8F%D1%82-%D1%87%D0%B0%D1%80%D1%88%D0%B0%D1%84%D0%B8%D1%82%D0%B5-%D0%BD%D0%B0-%D0%B1%D0%BE%D0%BB%D0%BD%D0%B8-%D0%B8-%D0%B1%D0%B5%D0%B1%D0%B5%D1%82%D0%B0-news768733.html", "text": "Стара въпрос за наредба номер 37 за хигиенните изисквания към устройството и експлоатацията на обществените перални, за последно променяна през 1995 г. В сайта на МЗ е качен проект за нов вариант на документа. С него се въвежда разграничаване на различни перилни услуги. \"Целта е да се преустанови създадената порочна практика във всяка обществена пералня, независимо от нейния вид, предназначение, оборудване, технологичен процес и пр., да се извъшрват всички видове перилни услуги, като например да се пере едновременно болнично бельо, квл. и такова от инфекциозни структури на лечебни заведения, и пране от хотели или детски заведения, пише в мотивите. Според здравното министерство по този начин ще се ограничи рискът от разпространение на заразни заболявания чрез изпраното пране. \"Чрез недобре и неправилно изпрани дрехи, спално бельо, покривки, работно облекло и др. се предават бактерии и вируси като: вируса причинител на хепатит А, норовируси, ротавируси, салмонела, E.Coli, кандида и др., пише още в мотивите към проектния документ. В него са разписани нови правила, сред които периодични медицински прегледи и изследвания на работещите в обществените перални. Посочва се, че в обектите, които обслужват лечебни и здравни заведения трябва да се обособи самостоятелно помещение с отделен вход за приемане на пране само от инфекциозни и пневмо фтизиатрични структури. Пералнята машина, в която се върти болничното бельо, пък трябва да е специално маркирана, като след всяко пране да се дезинфекцира барабанът. Обществените перални ще имат срок от една година, за да се приведат в съответсвие с наредбата. Чаршафите от болничните легла и детските градини се перат заедно. За това алармират от здравното министерство в мотивите на нова наредба, с която се забранява порочната практика. Сподели:", "date": "2018.07.27", "title": "СКАНДАЛНА ПРАКТИКА! В една пералня въртят чаршафите на болни и бебета"}
{"url": "http://pik.bg/%D1%81%D0%B5%D0%BA%D1%81%D0%B8-%D0%B2%D0%B8%D0%B6%D1%82%D0%B5-49-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%B4%D0%B6%D0%B5%D0%BD%D0%B8%D1%84%D1%8A%D1%80-%D0%B0%D0%BD%D0%B8%D1%81%D1%82%D1%8A%D0%BD-%D0%B2-%D0%B1%D0%B0%D0%BD%D1%81%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news768762.html", "text": "Актрисата Дженифър Анистън в момента е в Портофино, Италия, заедно със своя колега Адам Сандлър. Двамата се снимат в новия комедиен сериал на Netflix \"Убийствена загадка\". В свободното си от снимки време актьорите отдъхват край басейна, а италианските папараци успяха да щракна няколко кадри. От тях се вижда, че 49-годишната Дженифър, която е вманиачена в йогата, изглежда просто възхитително в бански костюм. В новия им проект Анистън и Сандлър са съпруг и съпруга, които стават свидетели на убийство на милионер в Европа. Сподели:", "date": "2018.07.27", "title": "СЕКСИ! Вижте 49-годишната Дженифър Анистън в бански (СНИМКИ)"}
{"url": "http://pik.bg/%D0%B2%D0%B0%D0%BD%D0%B4%D0%B0%D0%BB%D0%B8-%D0%BF%D0%BE%D1%81%D0%B5%D0%B3%D0%BD%D0%B0%D1%85%D0%B0-%D0%BD%D0%B0-%D0%B5%D0%B2%D1%80%D0%BE%D1%82%D0%B0%D0%B1%D0%B5%D0%BB%D0%B8%D1%82%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news768732.html", "text": "Вандалите в Пловдив не се наситиха да трошат и да разбиват. След като почти всеки ден упражняват силите си върху десетки автобусни спирки в града, оставяйки ги без стъкла и кабели за рекламни табла, сега показват мускули с нова мода. Удоволствието си да разрушават те пренесоха върху пластмасовите табели, които община Пловдив поставя, за да покаже на гражданите добре свършена работа с европейски средства, съобщава \"Марица\". Сред първите жертви е минибордът на велоалеята срещу Централна гара. На него има информация относно реализиран проект за \"Модернизация и развитие на устойчив градски транспорт\". До момента не е заловен нито един злосторник. Сподели:", "date": "2018.07.27", "title": "Вандали посегнаха на евротабелите в Пловдив"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%B3%D0%B5%D1%80%D0%B1-%D0%B1%D0%B8%D0%B5-%D0%B1%D1%81%D0%BF-%D1%81-12-%D0%B0%D0%BA%D0%BE-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D1%81%D0%B0-%D0%B4%D0%BD%D0%B5%D1%81-%E2%80%93-%D0%B5%D1%82%D0%BE-%D0%BA%D0%BE%D0%B8-%D0%BF%D0%B0%D1%80%D1%82%D0%B8%D0%B8-%D0%B2%D0%BB%D0%B8%D0%B7%D0%B0%D1%82-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD-news768761.html", "text": "Управляващата партия ГЕРБ води с цели 12% на основния си конкурент БСП, ако изборите са днес. Премиерът Бойко Борисов и хората му биха събрали 36% подкрепа срещу 24% за Корнелия Нинова и компания. В парламента пък ще влязат освен ГЕРБ и БСП, коалициите „Обединени патриоти” и „Демократична България”, които събират съответно 6 и 5 на сто пункта одобрение. ДПС има едва 2%. Това сочат резултатите от анкетата на ПИК, в която за две седмици са дали гласа си 22 323 души с уникален интернет адрес, които могат да гласуват само по веднъж. Те са отговорили на въпроса „За кого ще гласувате, ако в момента се проведат парламентарни избори”. Ниски проценти под прага за влизане в Народното събрание имат „Воля” на Веселин Марешки и АБВ – с по 1%. 8 на сто от гласувалите са посочили, че биха гласували за друг политически субект, а 17% заявяват, че няма да гласуват. Резултатите от проучването сред читателите на ПИК не са изненадващи, защото всички социологически агенции в края на политическия сезон дават убедителна преднина на ГЕРБ спрямо БСП и са категорични, че парламентарното статукво от последните избори преди година и половина би се запазило, ако вотът отново се проведе сега. Припомняме, че анкетите на ПИК вече са се доказали като авторитетни проучвания с показатели почти идентични до тези на социолозите по куп теми и въпроси в последните години. Тя е показателна за настроенията на избирателите, тъй като до момента всички резултати за политическите пристрастия на хилядите ни читатели, са се повтаряли и на изборите. Така например в ранната есен на 2016 г. преди президентските избори първо в анкетата на ПИК стана ясно, че Румен Радев ще спечели изборите и води убедително пред Цецка Цачева. В същото време социолозите му вещаеха крах, но само месец по-късно резултатите от анкетата на ПИК бяха обявени официално и от ЦИК. Същото се повтори и на парламентарните избори, за които до последно агенциите имаха колебания и някои дори даваха преднина на БСП пред ГЕРБ. В нашата анкета обаче от самото начало партията на Борисов водеше убедително с поне 4% разлика и в крайна сметка резултатите се потвърдиха и официално на изборите. Сподели:", "date": "2018.07.27", "title": "ГОРЕЩО ПРОУЧВАНЕ! ГЕРБ бие БСП с 12%, ако изборите са днес – ето кои партии влизат в парламента (ТАБЛИЦА)"}
{"url": "http://pik.bg/%D1%87%D0%B5%D1%80%D0%B2%D0%B5%D0%BD%D0%B0-%D0%B5%D1%83%D1%84%D0%BE%D1%80%D0%B8%D1%8F-%D0%B1%D1%81%D0%BF-%D0%BE%D0%B1%D1%8F%D0%B2%D0%B8-%D0%BF%D1%80%D0%BE%D0%B3%D1%80%D0%B0%D0%BC%D0%B0%D1%82%D0%B0-%D0%B7%D0%B0-%D0%B1%D1%83%D0%B7%D0%BB%D1%83%D0%B4%D0%B6%D0%B0-news768729.html", "text": "В 10.00 часа ще бъде дадено началото на първата художествена част от програмата с изпълнителите Дани Милев, Владимир Димов, Елица Камбурова, Николай Манолов. В 10:30 часа ще бъдат поднесени венци и цветя на паметника на Хаджи Димитър, на барелефа на основоположниците на партията и на паметника на партизаните от Габровско-Севлиевския отряд. В 11:30 часа ще бъде дадено начало на националния политически митинг. От името на домакините, събралите се ще приветстват Кристина Сидорова, народен представител от ПГ на левицата от Габрово и Румяна Друмева, председател на ОбС БСП-Казанлък. По време на митинга от трибуната към множеството ще се обърнат: председателят на БСП Корнелия Нинова, президентът на ПЕС Сергей Станишев, председателят на МО в БСП Николай Бериевски, народният представител Елена Йончева, председателят на ОбС на БСП-Ямбол Катя Георгиева, председателят на Национален синдикат „Защита” Красимир Митов. По време на митинга ще бъдат връчени наградите „Георги Кирков” и „Димитър Благоев” от Корнелия Нинова. Членове на ИБ на НС на БСП и народни представители от ПГ на \"БСП за България\" ще се срещнат с участници в Националния събор от общините и областите. В 12:45 часа ще започне втората част на художествената програма, с която се слага и край на събитието, концертът на Горан Брегович. Преди това, на 27.07.2018г. (петък),в Културен дом „Арсенал“ в гр. Казанлък ще се проведе Балканска младежка кръгла маса. Тя ще бъде открита от председателя на НС на БСП Корнелия Нинова и председателя на МО в БСП Николай Бериевски. В нея ще вземат участие млади лидери и делегации от Словения, Сърбия, Албания, Румъния и Черна гора. В 14: 00 часа, в гр. Габрово, в залата на Художествената галерия ще бъде представена книгата \"Ален Мак самотен\" от Мерсия Макдермот. В 16:00 часа в гр. Габрово представители на ИБ на НС на БСП, депутати от ПГ на \"БСП за България и членове и симпатизанти на партията ще поднесат цветя и ще отдадат почит пред паметната плоча на Бузлуджанския конгрес, паметника на Васил Априлов и Костницата на загиналите за свободата. Лидерът на БСП Корнелия Нинова ще поведе колоездачната обиколка от Габрово до историческия връх Шипка. Стартът на мероприятието, под надслов Купа „Бузлуджа 2018”, ще бъде даден в 16:30 часа, а в 18:00 часа председателят на левицата ще награди победителите. На върха ще бъдат поднесени венци и цветя в чест на боевете при Шипка по време на Руско-турската война (1877-1878) и на 140-ата годишнина от Освобождението на България. На 28.07.2018 г. в местността Историческа поляна под връх Бузлуджа ще се проведе традиционният събор на левицата, съобщиха от пресцентъра на БСП. Сподели:", "date": "2018.07.27", "title": "ЧЕРВЕНА ЕУФОРИЯ! БСП обяви програмата за Бузлуджа"}
{"url": "http://pik.bg/%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%D0%B5-%D0%B2-%D1%80%D0%B0%D0%B7%D1%80%D0%B5%D0%B7-%D1%81-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D1%8F%D1%82%D0%B0-news768770.html", "text": "Истанбулската конвенция не съответства на Конституцията на Република България, реши Конституционният съд. Решението е прието с 8 гласа, както съобщи в аванс още вчера ПИК. Съдиите Румен Ненков, Георги Ангелов, Константин Пенчев и Филип Димитров са подписали решението с особено мнение, съобщава КС. Делото беше образувано, след като на 8 февруари ГЕРБ поиска становището на КС за съответствие на т. нар. Истанбулска конвенция с българската Конституция. Искането беше подписано от 75 народни представители. Заради полюсните позиции към документа, включително и в управляващата коалиция, ГЕРБ прецени, че само Конституционният съд може да даде най-обективната правна експертиза влиза ли той в противоречие с основния закон. По-рано през годината Министерският съвет изтегли проекта за ратификацията на Истанбулската конвенция, за да даде път на спокойно обществено обсъждане. Именно този развой постави Конституционния съд в деликатната ситуация да прецени дали това оттегляне може да е основание да не се образува дело, или не. Същевременно последните социологически проучвания показват, че болшинството от българите не подкрепят документа. Според последното проучване, представено преди ден от „Галъп“, 58% не одобряват България да я приеме, а 19% подкрепят ратификацията й. Сподели:", "date": "2018.07.27", "title": "ОКОНЧАТЕЛНО! Истанбулската конвенция е в разрез с Конституцията!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D1%81%D1%82%D1%80%D0%B5%D0%BB%D1%8F%D1%85%D0%B0-%D0%BF%D0%B8%D1%82%D0%B1%D1%83%D0%BB%D0%B8%D1%82%D0%B5-%D1%83%D0%B1%D0%B8%D0%B9%D1%86%D0%B8-%D0%BE%D1%82-%D1%81%D0%B5%D0%BB%D0%BE-%D1%81%D0%BE%D1%82%D0%B8%D1%80%D1%8F-news768765.html", "text": "Всички кучета, които снощи нападнаха и разкъсаха стопанина си в сливенското село Сотиря, вече са убити. Това увери кметът на селото Димчо Георгиев по Би Ти Ви. Живко Димитров развъждал питбули, снощи ги пуснал на разходка, по време на която те се нахвърлили върху него и го разкъсали на място. Съсед успял да застреля едно от агресивните животни, хората бяха предупредени да не излизат от домовете си, защото другите псета са избягали. Нито една жалба не е постъпвала от съседите на 34-годишния мъж, каза тази сутрин кметът. Нямало и информация, че имотът всъщност е развъдник на бойни породи. Георгиев уточни, че не е постъпвал сигнал за регистриране на животновъден обект. Според съсед на жертвата кучетата не били агресивни. Те са евтаназирани по желание на близки на убития. Сподели:", "date": "2018.07.27", "title": "ИЗВЪНРЕДНО! Застреляха питбулите убийци от село Сотиря"}
{"url": "http://pik.bg/%D0%BF%D0%B0%D0%BB%D0%B0%D0%B2%D0%B0%D1%82%D0%B0-%D1%81%D0%B5%D0%BA%D1%81%D0%BE%D0%BB%D0%BE%D0%B6%D0%BA%D0%B0-%D0%BA%D0%BE%D0%B1%D0%B8%D0%BB%D0%BA%D0%B8%D0%BD%D0%B0-%D0%BF%D1%8A%D1%82%D1%83%D0%B2%D0%B0-%D0%BD%D0%B0-%D0%B0%D0%B2%D1%82%D0%BE%D1%81%D1%82%D0%BE%D0%BF-%D0%BF%D0%BE-%D0%BC%D0%BE%D1%80%D0%B5%D1%82%D0%BE-news768736.html", "text": "В последните дни сексоложката провежда семинари на тема \"Коварна съблазнителка\" по морските градове. Тя използва социалните мрежи, за да си търси сама превоз. Обявите във виртуалното пространство изобщо не я притесняват, въпреки риска, че не знае при кого ще се качи. \"Търся едно място Свети Влас - Варна за утре 25.07\", пише палавата сексоложка във Фейсбук група за споделено пътуване. В последно време тези групи набират повече популярност, като спътниците споделят разходите си за пътуване. Естествено, само мъже откликват на обявата на Кобилкина. В същото време тя им предава безплатен урок по сексология в колата. \"Правете секс на полянка, край морето. Може да опитате и тройка\", посъветва наскоро Наталия в свое телевизионно интервю. \"Не само българките, всички жени правят твърде малко секс. Хората винаги чакат, чакат... Ако човек е сексуален, нормално е да го прави всеки ден\", убедена е сексоложката. Тя отговаря и на въпроса колко голям трябва да бъде мъжкият член, за да задоволи една жена. \"Всеки мъж има това, което му е дала природата. Размерът не е важен. Важно е да знаеш какво да правиш с него. Получавам всеки ден неприлични предложения, но това е част от работата ми.\" Междувременно Кобилкина пусна обява в интернет, че продава автомобила си. Тя иска 33 333 лева за „Ауди А8“. Колата е бензинова и е произведена 2006 година. Наталия се омъжи миналата година за гръцкия бизнесмен Такис Дретакис, но не е ясно защо лично той не я развежда из Черноморието. Палавата сексоложка Наталия Кобилкина пътува край морето на автостоп. Сподели:", "date": "2018.07.27", "title": "Палавата сексоложка Кобилкина пътува на автостоп по морето"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%82%D0%B0%D0%B9%D0%BD%D0%B8-%D0%B0%D0%B3%D0%B5%D0%BD%D1%82%D0%B8-%D1%81%D0%BB%D0%B5%D0%B4%D1%8F%D1%82-%D0%B1%D1%80%D0%B5%D0%BD%D0%B4%D0%BE-%D0%B2-%D0%B4%D1%83%D0%B1%D0%B0%D0%B9-news768488.html", "text": "Тайни агенти ще търсят Евелин Банев - Брендо в Дубай, разкриват хора от службите. Родното разузнаване е на нокти, след като Софийската градска прокуратура издаде европейска заповед за арест на Банев. Тя е във връзка с привеждане в изпълнение на постановената спрямо него осъдителна присъда от 6 години „лишаване от свобода“. Темида, МВР и службите са в шок да не станат за резил, след като изчезна поредната едра риба от ъндърграунда, вместо да влезе в затвора. Същото стана с дупнишките мафиоти Братя Галеви преди 5 години, както и с Христофорос Аманатидис-Таки, който пък след това дори бе оправдан. Евелин Банев е осъден за това, че през периода от 17 октомври 2002 г. до 30 май 2005 г. на територията на България, Обединеното Кралство Великобритания и Северна Ирландия, Британските Вирджински острови, Конфедерация Швейцария и Република Австрия е участвал в организирана престъпна група, създадена с цел да извърши финансови операции със средства, за които е знаел, че са придобити чрез престъпление - трафик на наркотици. Присъдата е влязла в сила от 26 април тази година, но Брендо отдавна бил офейкал от територията на България. Установено е, че той не е на известните адреси и местонахождението му в страната е неизвестно, Банев е обявен последователно за местно, общодържавно и международно издирване, както съобщи първо „Ретро”. Според отлично запознати Брендо от дълго време очаквал осъдителната присъда и методично подготвял бягството си в Дубай, за което писахме. „Кокаиновият крал“ вече се ширел в прекрасно имение, като запознати твърдят, че сумата за купуването е 6-цифрена, а тлъстите му банкови сметки гарантирали охолен живот до старини. Публична тайна е, че Дубай е убежище на мафиоти с много пари от цял свят, а властите си затварят очите за миналото им, тъй като те харчат богатството си на тяхна територия. В емирството от години се укриват дупнишките мафиоти Братя Галеви, както и финансовият аферист Иван Танев - Универсалния. Заедно с Брендо в Дубай е и цялото му семейство. Жена му Моника напоследък често отскачала до арабската страна, като според нейни дружки от столичния хайлайф проучвала подходящи места за образованието на дъщерите им там. Досега те учеха в престижни школа в Швейцария, но баща им вече не искал да рискува да са в европейска държава. Сподели:", "date": "2018.07.27", "title": "САМО В ПИК И \"РЕТРО\"! Тайни агенти следят Брендо в Дубай"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%BE%D0%B3%D1%80%D0%BE%D0%BC%D0%BD%D0%B0-%D0%B4%D1%83%D0%BF%D0%BA%D0%B0-%D1%81%D0%B5-%D0%BE%D1%82%D0%B2%D0%BE%D1%80%D0%B8-%D0%B2-%D1%80%D1%83%D1%81%D0%BA%D0%B8-%D0%B3%D1%80%D0%B0%D0%B4-%D0%B2%D0%B8%D0%B4%D0%B5%D0%BE-news768702.html", "text": "Огромна дупка в земята беше открита в сряда в руския град Нижни Новгород. Диаметърът на пропастта е около 32 м, а първите информации за дълбочината й са за около 50 м. Сподели:", "date": "2018.07.27", "title": "МИСТЕРИЯ! Огромна дупка се отвори в руски град (ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D1%81%D0%BE%D0%BA%D0%BE%D0%BB%D0%B5%D1%82%D0%BE-%D0%B5-%D0%BE%D1%82%D0%BA%D1%80%D0%B8%D1%82-%D1%81-%D0%BF%D1%80%D1%8A%D1%81%D0%BD%D0%B0%D1%82-%D1%87%D0%B5%D1%80%D0%B5%D0%BF-%D0%B2-%D0%BB%D0%BE%D0%BA%D0%B2%D0%B0-%D0%BA%D1%80%D1%8A%D0%B2-news768781.html", "text": "Радослав Стипцаров – Соколето, който бе издирван за убийството на благоевградчанката Снежана, се е самоубил. Той е открит с огнестрелна рана в главата в къщата на двама братя в село Бараково, съобщи токо щу директорът на благоевградската полиция комисар Николай Хаджиев. След извършване на убийството тази нощ е предприето издирването му по горещи следи, проверени са няколко адреса, последно – в къщата в Бараково, която е на двама братя, познати на Соколето. Той дошъл през нощта в къщата им въоръжен и с перука, казал, че е гладен, взел е телефоните им. Къщата е щурмувана с помощта на група за тактически действия – София и Соколето е бил открит мъртъв, предаде струма.бг. Двамата братя са задържани, както и още много други лица, познати на Соколето, които имат отношение по случая. Соколето е обявен за издирване от 24 юли, след като преби приятелката си Силвия, дъщеря на Снежана. До момента той успешно се укривал. Сподели:", "date": "2018.07.27", "title": "ИЗВЪНРЕДНО! Полицията потвърди: Соколето е открит с пръснат череп в локва кръв! "}
{"url": "http://pik.bg/%D0%B7%D0%B2%D1%8A%D0%BD%D0%B5%D1%86%D1%8A%D1%82-%D0%B7%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D1%83%D0%B4%D0%B0%D1%80%D0%B8-%D1%82%D0%BE%D1%87%D0%BD%D0%BE-%D0%B2-1326-%D0%B2%D0%B5%D1%87%D0%B5-%D1%81%D0%B0-%D0%B2%D1%8A%D0%B2-%D0%B2%D0%B0%D0%BA%D0%B0%D0%BD%D1%86%D0%B8%D1%8F-news768791.html", "text": "Депутатите вече официално са във ваканция. Звънецът за края на работния ден удари точно в 13,26 часа. Народните избраници ще почиват до 4 септември, когато в 13,00 часа се връщат на работа. По правилник парламентът е във ваканция от 1 до 31 август и новата сесия следва да започне в първата сряда на септември, т.е. на 5 септември тази година. Депутатите обаче решиха да се състои извънредно заседание на 4 септември (вторник), вместо да заседават на 7 септември (петък). Сподели:", "date": "2018.07.27", "title": "Звънецът за депутатите удари точно в 13,26! Вече са във ваканция"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BE%D1%82%D1%85%D0%B2%D1%8A%D1%80%D0%BB%D0%B5%D0%BD%D0%B0%D1%82%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%D0%BD%D0%B0%D1%82%D0%B8-news768692.html", "text": "Лидерът на БСП Корнелия Нинова подхваща Бузлуджанското турне от Казанлък, където започва кръглата маса олитологът  доц. д-р  Борис Попиванов представи изследване за нагласите на младите хора на Балканите. По-късно Нинова ще яхне колелото на велопохода в Габрово и ще награди победителите му на връх Шипка. Лидерката на левицата излезе пред медиите да коментира новината, която ПИК съобщи още снощи в аванс - че КС отхвърли Истанбулската конвенция, като я обяви за несъвместима с българската конституция. Както и досега ще продължим да се борим с наслието над жени и деца, що се отнася до третия пол и джендър идеологията, днес съм изключително щастлива, че разумът и правото победиха над послушанието, коментира Нинова. Видях становищата на различните институции - Екатерина Захариева и Цецка Цачева са дали становища, че конвенцията не противоречи на Конституцията. Радвам се, че разумът и правото надделяха над послушанието. Поздравявам Конституционния съд. Искам да кажа нещо и за БСП. Нямаше друга партия, която да беше подложена на такъв жесток натиск и от свои и от чужди. Чужгдите ни наричаха фашисти, своите ни заплашиха от изключване от ПЕС, омбудсманът ни покаше, вицепрезидентът ни поучаваше. Искам да поздравя всички в БСП, които устояха на натиска. Това, което съм преживяла в последните 4 месеца е изключително тежко. Благодаря на партията, че не се огънахме. Това е победа на българския народ в защита на националните и семейни ценности. И много се радвам за това решение, отсече тя. След мисията от ПЕС мисля, че си обяснихме, че сме на различни мнения и че различните мнения трябва да се уважават, отсече тя. на темата: „Младите хора на Балканите: Мисия Оставам!” На нея п В събитието участват млади лидери от Албания, Румъния, Сърбия, Словения и Черна гора, заместник- председателят на БСП  Деница Златева, членът на ИБ на БСП Драгомир Стойнев, НС на МО в БСП и Областните  координатори на МО в БСП. Сподели:", "date": "2018.07.27", "title": "ПЪРВО В ПИК TV! Корнелия Нинова с горещ коментар за отхвърлената Истанбулска конвенция: Натискаха ни и отвън, и отвътре! Беше много тежко! (ОБНОВЕНА)"}
{"url": "http://pik.bg/%D0%BF%D1%80%D1%8F%D0%BA-%D0%B4%D0%B2%D1%83%D0%B1%D0%BE%D0%B9-%D0%B4%D0%B5%D0%BB%D1%8F%D0%BD-%D0%B4%D0%BE%D0%B1%D1%80%D0%B5%D0%B2-%D0%BA%D1%80%D0%B0%D0%B9-%D0%BD%D1%8F%D0%BC%D0%B0%D1%82-%D1%84%D0%B0%D0%BB%D1%88%D0%B8%D0%B2%D0%B8%D1%82%D0%B5-%D0%BD%D0%BE%D0%B2%D0%B8%D0%BD%D0%B8-%D0%BE%D1%82-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%B4%D0%B0-%D0%BA%D0%B0%D0%B6%D0%B5-%D1%81%D1%8A%D0%B4%D1%80%D1%83%D0%B6%D0%BD%D0%B8%D0%BA-%D0%BB%D0%B8-news768777.html", "text": "Край нямат фалшивите новини от Елена Йончева. Това каза на брифинг в парламента депутатът от ГЕРБ Делян Добрев по повод казаното от говорителя на ПГ на БСП Елена Йончева, че документите за „Кумгейт“ са изпратени в Специализираната прокуратура . „Имам един единствен въпрос към Йончева и тя трябва да отговори - съдружник ли е тя на Цветан Василев, имат ли те обща фирма, имали ли са такава и имат ли към момента“, обяви той. „Имам чувството, че Йончева е най-големият специалист по фалшивите новини. Това е мое обосновано предположение“, коментира Добрев. „Показа ли тя това постановление, което е размахвала в парламента, да видим дали изобщо има нещо общо с казаното от нея“, попита депутатът от ГЕРБ. „Не съм го чел, но съм убеден, че няма как в него да пише това, което тя говори, просто защото това не е истина. Това са поредните фалшиви новини и клевети“, заяви Делян Добрев. „Доста е неадекватно да коментираме фалшиви новини, но явно целта им е точно това“, коментира той. „Заведох дело срещу Елена Йончева още преди месеци. То в момента се движи процесуално“, посочи депутатът. „Има 16 различни случая, в които тя ме е наклеветила, да не кажа набедила. Не съм сигурен дали днешното ѝ изказване не е набеждаване, това ще го проверяват юристите. Ще добавя и него като 17-и иск срещу нея“, каза още той. Сподели:", "date": "2018.07.27", "title": "ПРЯК ДВУБОЙ! Делян Добрев: Край нямат фалшивите новини от Елена Йончева! Да каже съдружник ли е на Цветан Василев"}
{"url": "http://pik.bg/%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%BF%D1%80%D0%B8%D0%B5-%D0%BD%D0%B0-%D0%BF%D1%8A%D1%80%D0%B2%D0%BE-%D1%87%D0%B5%D1%82%D0%B5%D0%BD%D0%B5-%D0%B8%D0%B7%D0%BC%D0%B5%D0%BD%D0%B5%D0%BD%D0%B8%D1%8F-%D0%B2-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%BE%D0%BF%D0%B0%D0%B7%D0%B2%D0%B0%D0%BD%D0%B5-%D0%BD%D0%B0-%D0%BE%D0%BA%D0%BE%D0%BB%D0%BD%D0%B0%D1%82%D0%B0-%D1%81%D1%80%D0%B5%D0%B4%D0%B0-news768775.html", "text": "Парламентът прие на първо четене изменения в Закона за опазване на околната среда /ЗООС/, с които се намалява административната тежест за гражданите и бизнеса. Измененията бяха одобрени със 100 гласа \"за\", 1 \"против\" и 27 въздържали се. С промените се урежда възможността за обединена процедура при инвестиционно предложение, подлежащо на задължителна оценка на въздействието върху околната среда (ОВОС), комплексно разрешително и/или доклад за безопасност при предприятие с висок рисков потенциал. Всяка от процедурите е от порядъка на 6 месеца, а с обсъжданията и съгласуванията времето за трите процедури може да надхвърли 2 години, докато при обединената срокът ща се намали значително, само с едно обществено обсъждане и само една възможност за обжалване, като компетентният орган е министърът на околната среда и водите. Обединената процедура е опционална и се провежда по искане на възложителя. Чрез законопроекта са предвидени промени и в няколко други закона - Закона за биологичното разнообразие, Закона за управление на отпадъците, Закона за чистотата на атмосферния въздух и Закона за водите. С промените в Закона за водите се предлага нов подход за опазване на водите за питейно-битово водоснабдяване, базиран на риска от замърсяване и необходимостта от пречистване. Въвеждат се 3 нива на защита: 1-ва зона - защитен пояс, опазващ физически съоръженията и прякото въвеждане на замърсители, 2-ра охранителна зона, която на база оценка на риска ще се определя и преразглежда на всеки 6 години в съответствие с ПУРБ, и 3-та, за защита на цялото водно тяло, ползвано за черпене на вода за консумация от хора с дебит средно над 10 м3 на ден или обслужващо повече от петдесет човека. Редица организации (БСК, КРИБ, Асоциация на производителите на безалкохолни напитки в България, Камара на инженерите в инвестиционното проектиране и др.) изразяват сериозни опасения във връзка с предложените изменения в Закона за водите, които не са били подложени на обществено обсъждане. Те възразяват, че голяма част от текстовете са неясни и не гарантират опазване на качеството на питейните води, както и че липсва процедура за това как ще се определят зоните за защита и се препраща към наредба. Сподели:", "date": "2018.07.27", "title": "Парламентът прие на първо четене изменения в Закона за опазване на околната среда"}
{"url": "http://pik.bg/%D0%B4%D0%B0-%D1%81%D0%B8-%D1%81%D0%BF%D0%BE%D0%BC%D0%BD%D0%B8%D0%BC-%D0%B7%D0%B0-%D0%B4%D0%BE%D0%BD%D1%87%D0%BE-%D1%86%D0%BE%D0%BD%D1%87%D0%B5%D0%B2---%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D1%85%D0%B5%D0%BC%D0%B8%D0%BD%D0%B3%D1%83%D0%B5%D0%B9-%D0%B4%D0%BD%D0%B5%D1%81-%D1%89%D0%B5%D1%88%D0%B5-%D0%B4%D0%B0-%D0%B5-%D0%BD%D0%B0-85-%D0%B3-news768698.html", "text": "На днешния 27 юли се навършват 85 години от рождението на големия български писател Дончо Цончев. Приживе бе сравняван с американските класици Джек Лондон и Ърнест Хемингуей. Друг майстор на думите - Джеймс Олдридж, бе направил следното признание през 80-те години на 20.век: „Всеки съвременен писател би искал да е автор на някои от разказите на Дончо Цончев“. Той е автор на десетки разкази, новели, повести, драми, издадени в 60 книги. Сценарист е на 4 игрални филма, написал е и 5 театрални пиеси. Творбите му са преведени на 28 езика. Сред незабравимите са: \"Мъже без вратовръзки\" (1966), \"Роман на колелета\" (1970), \"Червени слонове\" (1970), \"Опасни типове\" (1971), \"Почти любовна история\" (1972), \"Принцовете\" (1976; 1991), \"Ако можехме да ги чуем\" (1977), \"Звезден прах\" (1981), \"Къщата на песните\" (1985), \"На Странджа баир душата\", романовата трилогия \"Жълтата къща\" (1982-1986), \"Дневникът на един геолог\" (1989), \"Циганинът\" (1991), \"Ние, децата на голямата лъжа\" (1992) и др. Дончо Цончев е роден на 27 юли 1933 г. в гр. Левски. Завършва геология в Софийския университет. Първо се изхранва като зидар, а после работи като геолог в Родопите и Странджа. По-късно се установява в София и започва работа като учител. След това се връща към геологията с административна дейност в Министерството на горите. На журналистиката се отдава след 1968 г. Бил е завеждащ редакция в издателство \"Народна младеж\", зам. гл. редактор на \"Профиздат\", завеждащ отдел \"Българска литература\" в сп. \"Съвременник\", директор на списание \"Лов и риболов\". През 1991 година е основател и директор на в. \"Наслука\". За големите му заслуги към българската литература и по случай 70-годишнината му, през 2004 г. Дончо Цончев е награден с орден „Стара планина“ I степен. На 14 декември 2007 г. става носител на Голямата награда за литература на Софийския университет. Умира на 22 юли 2010 г., дни преди премиерата на най-новата си книга \"Красивата версия\", която планирал за рождения си ден. По-късно тя е издадена с подкрепата на дългогодишния му приятел Вежди Рашидов. Малко известен факт е, че Дончо Цончев е бил републикански шампион по бокс за 1951 и 1952 г. и републикански шампион по автомобилизъм за 1964, 1965 и 1966 г. През периода 2005-2009 г. е бил депутат в 40-ото Народно събрание. ЛЮБОПИТНО 7 незабравими цитата: Живейте така, че да трябвате Сподели:", "date": "2018.07.27", "title": "Да си спомним за Дончо Цончев - българския Хемингуей, днес щеше да е на 85 г."}
{"url": "http://pik.bg/%D1%81%D1%8A%D0%B4%D0%B1%D0%BE%D0%B2%D0%B5%D0%BD-%D0%B4%D0%B5%D0%BD-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D0%BE%D0%BD%D0%BD%D0%B8%D1%8F%D1%82-%D1%81%D1%8A%D0%B4-%D0%BA%D0%B0%D0%B7%D0%B2%D0%B0-%D1%82%D0%B5%D0%B6%D0%BA%D0%B0%D1%82%D0%B0-%D1%81%D0%B8-%D0%B4%D1%83%D0%BC%D0%B0-%D0%B7%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-news768701.html", "text": "Конституционният съд ще се произнесе дали Истанбулската конвенция съответства на българския основен закон. Днес ще е окончателното гласуване на 12-имата конституционни съдии. ГЕРБ поиска становището за съответствие на Истанбулската конвенция на българската конституция. Под искането се подписаха 75 народни представители. Сподели:", "date": "2018.07.27", "title": "СЪДБОВЕН ДЕН! Конституционният съд казва тежката си дума за Истанбулската конвенция"}
{"url": "http://pik.bg/%D1%84%D0%B0%D1%82%D0%B0%D0%BB%D0%B5%D0%BD-%D0%BA%D1%80%D0%B0%D0%B9-%D1%80%D0%B0%D0%B4%D0%BE-%D1%81%D0%BE%D0%BA%D0%BE%D0%BB%D0%B5%D1%82%D0%BE-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8-%D0%BE%D0%B1%D1%81%D0%B0%D0%B4%D0%B5%D0%BD-%D0%B2-%D0%B1%D0%B0%D1%80%D0%B0%D0%BA%D0%BE%D0%B2%D0%BE-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news768766.html", "text": "Мъж, за който се предполага, че е Радо Соколето, се е самоубил в обсадената къща в Бараково, Кюстендилско. Местният сайт струма.ком пише, че Радослав Стипцаров-Соколето се е самоубил, като това са видели баретите, които са проникнали в обградената къща. Заподозреният за стрелбата тази нощ в Благоевград е с криминално досие, доскоро живял с дъщерята на убитата 58-годишна бизнесдама Снежана в Благоевград. Преди седмица обаче той пребил момичето и оттогава полицията го издирва. Предстои тази версия да бъде потвърдена или отхвърлена от полицията. Стана ясно, че убитата жена е трябвало днес да дава показания в съда заради нападението над дъщеря й. Именно затова не се изключва вероятността убийството да е поради тази причина. а бившия футболист на “Пирин” Христо Христов – Бараката, предаде Струма.бг. По-рано баретите блокираха село Бараково. Специализираният отряд за издирване и задържане отцепи главната улица на селото. По предварителна информация откъм къщата са чути изстрели. Бе повикано и подкрепление. Главният секретар на МВР главен комисар Младен Маринов пристигна в село Бараково. Междувременно стана ясно, че Баретите са извели от къщата в Бараково мъж с белезници. Домът е н Криминално проявеният благоевградчанин Радослав Стипцаров, известен с прякора Соколето, беше арестуван за изнасилване и заплаха за убийство през 2016 г. Тогава стана ясно, че той е изнасилил брутално с изкуствен пенис бившата си приятелка и я е заплашил с убийство. Сподели:", "date": "2018.07.27", "title": "ФАТАЛЕН КРАЙ! Радо Соколето се самоуби обсаден в Бараково!  (ОБНОВЕНА)"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D0%B4%D1%80%D0%B0%D0%BC%D0%B0-%D0%BE%D1%82%D0%B2%D0%BB%D1%8F%D0%BA%D0%BE%D1%85%D0%B0-%D1%80%D0%BE%D0%B4%D0%BD%D0%B8%D0%BD%D0%B0-%D0%BD%D0%B0-%D0%B4%D0%B6%D0%BE%D0%BA%D0%BE%D0%B2%D0%B8%D1%87-%D0%B8%D1%81%D0%BA%D0%B0%D1%82-2-%D0%BC%D0%BB%D0%BD-%D0%B5%D0%B2%D1%80%D0%BE-%D0%BE%D1%82%D0%BA%D1%83%D0%BF-news768699.html", "text": "Сериозна драма се е разразила с дядото на съпругата на Новак Джокович – Йелена, миналата вечер. Милослав Радисавлевич, както се казва въпросният човек, е бил отвлечен и закаран на няколко километра от мястото, където живее. Похитителите са пратили текстово съобщение на Новак, в което са му поискали откуп в размер на 2 млн. евро. Няколко часа по-късно дядото на Йелена е бил намерен край Лийг от местен човек. На този етап няма допълнителна информация какво още се е случило, но важното е, че краят е щастлив. Сподели:", "date": "2018.07.27", "title": "ЖЕСТОКА ДРАМА! Отвлякоха роднина на Джокович, искат 2 млн. евро откуп"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B1%D1%81%D0%BF-%D0%BD%D0%B0%D0%BB%D0%B8%D0%B2%D0%B0-%D0%BC%D0%B0%D1%81%D0%BB%D0%BE-%D0%B2-%D0%BE%D0%B3%D1%8A%D0%BD%D1%8F-%D0%BD%D0%B0-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D0%B3%D0%B5%D0%BE%D1%80%D0%B3%D0%B8-%D1%81%D0%B2%D0%B8%D0%BB%D0%B5%D0%BD%D1%81%D0%BA%D0%B8-%D1%81%D1%82%D1%8A%D0%BB%D0%BA%D0%BD%D0%BE%D0%B2%D0%B5%D0%BD%D0%B8%D0%B5%D1%82%D0%BE-%D0%B2-%D0%BF%D0%B0%D1%80%D0%BB%D0%B0-news768721.html", "text": "Депутати от различни политически сили коментираха края на парламентарния сезон пред БНТ тази сутрин. Според Георги Свиленски от БСП вчерашното стълкновение в парламента е било недопустимо. Това беше позор за българския парламент. Не може да се бият. Парламентът е място за спорове и дебати. В контекста на това не стана ясно какво точно работи българският парламент, какви закони се приемат, каза Свиленски по повод сблъсъка между Валентин Касабов от НФСБ и лидера на \"Атака\" Волен Сидеров. Двамата се сбутаха в стаята на Обединени патриоти, за което след това Сидеров призна пред камерите. Да, бутна ме, но, ако аз исках да го бутна, щеше да изпадне в нокдаун и нокаут, каза той за Валентин Касабов. Свиленски коментира в студиото и хората с увреждания, като посочи, че този проблем е изникнал на дневен ред в обществото и парламента заради усилията и разбирането на БСП. Нещата, които са заложени във визията на БСП трябва да се случат, именно защото са хубави. Затова трябва през следващите 4-5 месеца трябва да видим как могат да бъдат реализирани, допълни народният представител. Ситуацията е стабилна в Патриотичния фронт. Не смятам, че се е случило нищо толкова скандално. Все пак в историята на парламента са се случвали далеч по-страшни неща. Така че продължаваме напред. Това заяви депутатът от ПФ Борис Ячев в сутрешния блок на БНТ, като добави още, че Волен Сидеров е председател на тяхната парламентарна група и така ще остане занапред. По въпроса на хората с увреждания Ячев каза, че проблемът не може да бъде решен на улицата и трябва да се предприемат необходимите сериозни мерки. С приетата реформа в ТЕЛК бих казал, че до някаква степен се погрижихме за хората с увреждания. Вече тя е с по-модерен модел на функциониране, посочи депутатът от ПФ. От своя страна Александър Ненков от ПГ на ГЕРБ заяви, че по отношение на Закона за хората с увреждания трябва да бъде приет достатъчно компромисен вариант за всички заинтересовани страни, както и с участието на финансовия министър. Нека все пак и социалният министър да събере всички мнения и визии по темата, каза още по този въпрос народният представител. Промяната в ставката на ДДС би била пагубна за приходите. А и в крайна сметка визията на БСП за бъдещето на България са само хубави пожелания, но без необходимите финанси да са налице, коментира Ненков относно представената наскоро визия на БСП. Между ГЕРБ и ОП всичко върви по план. Да, всеки има своето его, всеки лидер има своята визия, но в името на България трябва да продължим напред и да загърбим егоизма си, добави още той. Другият гост в студиото на Денят започва беше народният представител от ДПС Халил Летифов, който заяви, че формата на управление между ГЕРБ и ОП е порочна и добави още, че Европа винаги ще гледа на Балканите като бурето с барут, в което винаги ще има етническо разделение. Работи се на парче и под обществен натиск. Държавата има своето социално задължение. Чашата е преляла, може би и и ние не сме имали онази социална чувствителност. Трябва да се разберем помежду си така, че да си свършим работата както трябва. Хората трябва да знаят, че имат закрилата на държавата, заяви Летифов по отношение на Закона за хората с увреждания. За визията на БСП Летифов посочи, че това трябва да е дебат за всички политически сили, защото е за доброто на България. Кръстина Таскова от ПГ на Воля даде да се разбере, че партията ще защитава абсолютно всеки, срещу когото има агресия. След вчерашния инцидент се срамуваме, че сме част от този парламент. Това отвращава обществото, коментира тя и припомни, че Воля е единствената партия, срещу която не е подаден нито един сигнал за корупция. За майките на деца с увреждания Таскова обясни, че в никакъв случай не се работи по парче. Законопроекта на Манолова беше изработен с участието тези майки. Може би те няма да бъдат толкова агресивни, ако им дадем малко по-ясни послания, завърши Кръстина Таскова. Сподели:", "date": "2018.07.27", "title": "ЕКСКЛУЗИВНО! БСП налива масло в огъня на патриотите! Георги Свиленски: Стълкновението в парламента е позор! "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BA%D0%B0%D0%BA%D0%B2%D0%BE-%D0%B2%D0%B5%D1%89%D0%B0%D1%8F%D1%82-%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B7%D0%B0-27-%D1%8E%D0%BB%D0%B8-%D0%B5%D1%82%D0%BE-%D1%8F-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%B0%D1%82%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%BD%D0%B0-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82-news768705.html", "text": "Ето какво вещаят звездите за всяка зодия за днес според хороскопа на топ астроложката Алена: ОВЕН Трудности и неприятности, които сте предизвикали сами са причина емоцията ви отново да победи разума и да се превърне в нападателно поведение и агресия. Постарайте се думите и постъпките ви да не изпреварват мисълта. На работното място ви липсва желание за активна работа, но сте длъжни да докажете, че сте перфектни, въпреки трудностите. ТЕЛЕЦ Преценявайте добре новите делови запознанства, за да си спестите проблемите. Работата ви спори, ако не се разсейвате със странични занимания. Не се доверявайте на непознати хора, които може да ви навредят. Замислено начинание ви вълнува, но не сте в състояние да се справите сами. Горите от силно желание да се захванете с него. БЛИЗНАЦИ Още от сутринта се заемете с досадната, но важна задача да въведете ред в документацията си. Подгответе се за деловите си задължения и евентуалните внезапни проверки от ръководството през следващата седмица. Ако имате свой бизнес, не е изключено да ви посетят данъчни инспектори. На работното място сте разсеяни и заплашени от грешки и пропуски. РАК Вашата интуицията и умението ви да научавате тайните на хората ще ви бъдат от полза. На работното място създайте хармонични отношения с колегите си. Те са от значение за вашите бъдещи успехи. Стабилизирайте постигнатото и не влагайте емоция в думите си. Не се изкушавайте да започнете нови задачи, които не сте обмислили, за да не се провалите заради вашата прибързаност. ЛЪВ Днес е във ваша полза да овладеете емоцията и да бъдете постоянни. Не предизвиквайте разправии в семейството, последвани от взаимни обвинения. Не започвайте нови занимания. Завършете задачите си, за да получите мечтаните похвали. Избягвайте деловите запознанства. Предпазвайте се от импулсивни решения да помогнете с пари на някого, за да избегнете финансовите проблеми. ДЕВА Овладейте вашата чувствителност и стабилността на работното място ще ви донесе успехи. Възможно е да привлечете негативно настроени хора, които ви вредят с песимизма си. Ако премълчавате и уважавате чуждото мнение, ще избегнете проблемите. Покажете, че сте готови да продължите по-нататък и да доведете докрай започнатите служебни задачи и големи проекти. ВЕЗНИ Наблегнете на социалните си контакти, но внимавайте със запознанствата и не се доверявайте на непознати хора, само защото сте решили да блеснете със знанията си. По-добре най-напред ги опознайте. Доверете се на интуицията си. Наясно сте със своята сила и съзнавате, че замислените начинания изискват от вас саможертва и умение да рискувате в рамките на разумното. СКОРПИОН Време е да си отговорете на въпроса дали причината за непрекъснатите проблеми с околните не се крие във вас. Не подхождайте емоционално към ставащото на вашето работно място. Ако не успеете да поставите чувствата си под контрол ще съсипете деня си. Справяте се отлично със служебните си задачи, но сте склонни да избухнете и да развалите отношенията с колегите си без причина. СТРЕЛЕЦ Обхванати сте от странно нетърпение и нежелание да изчакате до вечерта с разговорите у дома за изясняване на отношенията. Наложете си спокойствие. Справяте се добре със задачите си. Не се разсейвайте с мисли за личните проблеми, които можете да разрешите в края на деня. Не проваляйте добрите възможности за изява и не пропускайте да дадете най-доброто от себе си. КОЗИРОГ Денят не е добър за здравето ви заради бликащата емоция, която ви тласка към депресивни състояния. Като добавим и емоциите от предишния ден ставате неуправляеми. Конфликтите са много. Добре е да премълчавате. Обмислете новите си идеи и се отдайте на творчество. Начинанията отложете за друг ден, въпреки намерението да ги стартирате. Служебните си задачи ще завършите в срок. ВОДОЛЕЙ Въпреки умората от предишния ден сте във форма и ще работите с удоволствие днес, а този факт ви дарява успех и добро самочувствие. Напрежението няма да е малко, но ще сте удовлетворени от постигнатото. Бъдете сдържани и предвидливи. Очаква ви финансов успех. Избягвайте доверяване на непознати хора. РИБИ Посещение от чужбина, неочаквано за вас, ще ви изненада приятно. Хората, с които се срещате са интелигентни, заети в различни професионални сфери. Поднасят ви интригуваща информация. Не проявявайте доверчивост, за да си спестите нови разочарования, особено ако още не сте се отърсили от предишните. Сподели:", "date": "2018.07.27", "title": "САМО В ПИК! Какво вещаят звездите за 27 юли? Ето я ексклузивната прогноза на топ астроложката Алена"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%B1%D0%B8%D1%81%D1%82%D1%80%D0%B8-%D1%82%D1%80%D0%B8-%D0%B7%D0%B0%D0%BA%D0%BE%D0%BD%D0%B0-%D0%B8-%D0%B8%D0%B7%D0%BB%D0%B8%D0%B7%D0%B0-%D0%B2%D1%8A%D0%B2-%D0%B2%D0%B0%D0%BA%D0%B0%D0%BD%D1%86%D0%B8%D1%8F---%D0%B3%D0%BB%D0%B5%D0%B4%D0%B0%D0%B9%D1%82%D0%B5-%D0%BD%D0%B0-%D0%B6%D0%B8%D0%B2%D0%BE-news768688.html", "text": "След вчерашния бурен ден, скандалите между Патриотите и ожесточените дебати по ветото на президента Румен Радев, което депутатите подкрепиха, днес парламентът бистри три закона и излиза, препитва шестима министри и излиза във ваканция до 4 септември, когато се събира на първото си извънредно заседание за новата парламентарна сесия. Гледайте на живо по ПИК TV! Сподели:", "date": "2018.07.27", "title": "ИЗВЪНРЕДНО В ПИК TV! Парламентът бистри три закона и излиза във ваканция - гледайте НА ЖИВО!"}
{"url": "http://pik.bg/%D0%BB%D1%8F%D1%82%D0%BE%D1%82%D0%BE-%D0%BE%D1%81%D1%82%D0%B0%D0%B2%D0%B0-%D0%BC%D0%B8%D1%80%D0%B0%D0%B6-%D0%BE%D0%B1%D0%BB%D0%B0%D1%86%D0%B8-%D0%B4%D1%8A%D0%B6%D0%B4-%D0%B8-%D0%B3%D1%80%D1%8A%D0%BC%D0%BE%D1%82%D0%B5%D0%B2%D0%B8%D1%86%D0%B8-%D0%BE%D0%B1%D1%85%D0%B2%D0%B0%D1%89%D0%B0%D1%82-%D1%86%D1%8F%D0%BB%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-news768653.html", "text": "Днес преди обяд ще има разкъсана облачност. Около и след обяд отново ще се развива купесто-дъждовна облачност. Ще има краткотрайни валежи от дъжд с гръмотевици. На места, главно в планинските райони валежите ще са интензивни и значителни по количество. Ще духа слаб до умерен северозападен вятър. Максималните температури ще са между 26° и 31°, за София – около 26°. В планините облачността ще е по-често значителна. Главно в следобедните часове ще има краткотрайни валежи и гръмотевични бури. На места ще са интензивни и значителни по количество. Ще духа до умерен северозападен вятър. Максималната температура на височина 1200 метра ще е около 21°, на 2000 метра – около 15°. По Черноморието облачността ще е предимно значителна, главно в следобедните часове ще има краткотрайни валежи и гръмотевици. Ще духа слаб до умерен северозападен вятър. Максималните температури ще са 26°-30°. Температурата на морската вода е 24°-26°. Вълнението на морето ще бъде 1-2 бала. На 27.07.2018 слънцето ще изгрее в 06:13 часа и ще залезе в 20:53 часа. Продължителност на деня 14:40 часа. На 27.07.2018 луната ще изгрее в 20:43 часа и ще залезе в 05:40 часа. Осветеност на диска в 0h UT 99 %. Фаза на луната: пълнолуние. Сподели:", "date": "2018.07.27", "title": "ЛЯТОТО ОСТАВА МИРАЖ! Облаци, дъжд и гръмотевици обхващат цялата страна "}
{"url": "http://pik.bg/%D0%BA%D0%BD%D1%81%D0%B1-%D0%B8%D1%81%D0%BA%D0%B0-12-%D1%80%D1%8A%D1%81%D1%82-%D0%BD%D0%B0-%D0%B7%D0%B0%D0%BF%D0%BB%D0%B0%D1%82%D0%B8%D1%82%D0%B5-news768727.html", "text": "\"В Агенцията за социално подпомагане, където работят близо 5000 души, искането е за 20 % увеличение\", допълни той. „60% от средните доходи в ЕС би трябвало да бъде целта на България през следващите години. Говорехме за 1000 евро средна заплата, въпреки, че в момента това е 1000 лева. С подобни увеличения на доходите до 2022 г. ние ще се приближим то тези средни стойности в Европа”, завърши Пламен Димитров. Близо 800 милиона лева беше увеличението на заплатите през тази година. В този смисъл този процент не е невъзможен. В различните агенции искат между 10 и 20% увеличение на заплатите, така че 12% е осреднен процент. Това заяви председателят на КНСБ Пламен Димитров в сутрешния блок на БНТ. Сподели:", "date": "2018.07.27", "title": "КНСБ иска 12% ръст на заплатите"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-74-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D0%BE%D1%82%D0%BE%D1%80%D0%B8%D1%81%D1%82-%D1%81%D0%B5-%D0%BF%D0%BE%D1%82%D1%80%D0%BE%D1%88%D0%B8-%D0%B2-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2%D0%BA%D0%B0%D1%80%D0%B0%D1%85%D0%B0-%D0%B3%D0%BE-%D0%B2-%D1%80%D0%B5%D0%B0%D0%BD%D0%B8%D0%BC%D0%B0%D1%86%D0%B8%D1%8F-news768728.html", "text": "лечебното заведение 74-годишен мъж е приет в Отделението по реанимация на МБАЛ “Д-р Иван Селимински“ - Сливен, съобщиха от . Той е получил съчетана травма при удар с кола докато кара мотоциклета си. Пациентът е с разкъсно-контузна рана на главата, с няколко счупени ребра, рани и кръвонасядания по тялото. Състоянието му е стабилизирано. През последните 24 часа спешна помощ са потърсили 41 човека, от които в болницата са приети 20. Извършени са 6 операции и 1 раждане. Сподели:", "date": "2018.07.27", "title": "ОТ ПОСЛЕДНИТЕ МИНУТИ! 74-годишен моторист се потроши в катастрофа, вкараха го в реанимация"}
{"url": "http://pik.bg/%D1%81%D0%B2%D0%B0%D1%82%D0%B1%D0%B0%D1%80%D1%81%D0%BA%D0%B0-%D0%B5%D1%83%D1%84%D0%BE%D1%80%D0%B8%D1%8F-%D0%B2-%D0%B5%D1%84%D0%B8%D1%80-%D0%BA%D0%B0%D0%BC%D0%B5%D0%BD-%D0%B4%D0%BE%D0%BD%D0%B5%D0%B2-%D0%B8-%D1%85%D0%B5%D0%BA%D0%B8%D0%BC%D1%8F%D0%BD-%D1%81%D0%B5-%D0%BF%D0%BE%D0%B4%D0%BA%D0%B0%D1%80%D0%B0%D1%85%D0%B0-%D1%81-%D1%80%D0%B0%D0%BA%D0%B8%D1%8F-%D0%BE%D1%82-%D1%81%D1%83%D1%82%D1%80%D0%B8%D0%BD%D1%82%D0%B0-news768720.html", "text": "Ракия, баница и сватбарски ритми завзеха ефира на Би Ти Ви тази сутрин по време на гостуването на актьора Камен Донев в откритото студио на Антон Хекимян в Русе. След коментари за намръщените физиономии на българите и липса на \"позитивизъм\" Донев, който също е русенец, извади пластмасова половинка кайсиева ракия \"от Краси\" и я поднесе на водещия, който обеща по-късно да се почерпи. Актьорът донесе на Хекимян и баница от майка му Румяна, загъната грижливо в паница. \"Изяж си я после в хотела\", препоръча му Донев, но водещият я отвори, помириса я и я размаха в ефир, като не пропусна да изтъкне, че и самият той върти баници. \"Благодаря, Румяна\", обърна се към майката на актьора от екрана Антон. Кръшно хоро се изви по време на предаването от танцьорите, които участват в представленията на Камен Донев, което допълни почти сватбената еуфория в откритото студио. Днес е последният работен ден на водещия, който излиза във ваканция след турне из страната. От студиото в София Мария Цънцарова му пожела хубаво да си почине и обяви, че сутрешният блок на бТВ минава в по-лек, летен режим, ще започва от 7 ч. Обещавам да си почина добре и ще пускам по-късно телевизора, завърши Хекимян. \"Следващият ми спектакъл ще е в основата на Ниагарския водопад. С Федерер ще направим много дълга сесия. Единият ще удря топчето, а другият в движение ще изписва на него хайку стих. Ще продължи поне 14 часа\", издаде в присъщия си стил Донев бъдещите планове. Сподели:", "date": "2018.07.27", "title": "СВАТБАРСКА ЕУФОРИЯ В ЕФИР! Камен Донев и Хекимян се подкараха с ракия от сутринта"}
{"url": "http://pik.bg/%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D1%81%D0%BB%D0%B5%D0%BF%D0%B8%D1%82%D0%B5-%D1%85%D0%BE%D1%80%D0%B0-%D0%BD%D0%B5-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%82-%D1%81%D1%80%D0%B5%D1%89%D1%83-%D0%BC%D0%B0%D0%B9%D0%BA%D0%B8%D1%82%D0%B5-%D0%BD%D0%B0-%D0%B4%D0%B5%D1%86%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-news768719.html", "text": "\"В контакт съм и със слепите хора, и с глухи и с хората с увреждания. Вчера в Комплекса на слепите се събрахме всички, разбрахме, че слепите не протестират срещу майките. Седнахме на една маса и разговаряхме - ще има пари за всички\", разкри Манолова. \"Социалното министерство преписа стария закон и го представи, нищо ново не включиха. Министър Петков призна, че в този проект реформа няма. Но вчера, проектът, който той донесе в палатките при протестиращите майките бяха отчетени промените\", завърши Мая Манолова. Всички майки на деца с увреждания имат един интерес. Властта действа на принципа \"разделяй и владей\", но се надявам да не успеят. Това заяви омбудсманът Мая Манолова в сутрешния блок на БНТ. Сподели:", "date": "2018.07.27", "title": "Мая Манолова: Слепите хора не протестират срещу майките на деца с увреждания"}
{"url": "http://pik.bg/%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F%D1%82-%D1%81%D1%8A%D1%8E%D0%B7-%D0%BF%D0%BE%D0%B5%D0%BC%D0%B0-%D0%BF%D0%BE%D0%B4-%D1%81%D0%B2%D0%BE%D1%8F-%D0%B7%D0%B0%D1%89%D0%B8%D1%82%D0%B0-%D0%B3%D0%B0%D0%B3%D0%B0%D1%83%D0%B7%D0%B8%D1%82%D0%B5-%D0%B2-%D0%BC%D0%BE%D0%BB%D0%B4%D0%BE%D0%B2%D0%B0-news768683.html", "text": "Европейският парламент е подготвил резолюция, в която призовава Кишинев да приеме закони, гарантиращи функционирането на гагаузската автономия в южната част на страната. Председателят на Народното събрание на Гагаузия Владимир Киса заяви това пред руския вестник Независимая Газета. От момента, в Молдовският парламент през 1994 г. прие закон за създаването на автономията Гагауз Ери (Гагаузка земя) винаги е имало заплаха от прекратяването ѝ. Две трети от депутатите в парламента са достатъчни за това. В проекторезолюцията, изготвена от комисията по международни дела на Европейския парламент, се казва: „Европейският парламент призовава молдовските власти да положат допълнителни усилия, за да гарантират бързото и окончателно приемане на закона за специалния правен статут на Гагаузия“, цитира Фокус. Гагаузия е автономна териториална единица в южната част на Молдова, гъсто населена с 200 хиляди гагаузи (тюркоезични хора от православната вяра). Гагаузската автономия в Молдова се наблюдава внимателно в Турция. Президентът Реджеп Тайип Ердоган се очаква да я посети през август. Европейският съюз също следва събитията в южната част на Молдова, като подкрепя автономията. В началото на 90-те години гагаузите обявяват, че Гагаузската република е независима от Молдова, а след това доброволци от Молдова организират поход на юг, но не се стига до кръвопролитие. По-късно молдовският парламента прие закон за автономията, в резултат на което не се появи втора Приднестровска република. Тогава в Европа те аплодираха решението на Кишинев да позволи автономия. Днес ЕС се интересува от запазването на мира в южната част на Молдова. Освен това Европейският съюз обяви проектът „Южните порти на Молдова са отворени за насърчаване на бизнеса и инвестициите“, който наскоро стартира в гр. Чимишлия. Проектът се финансира от ЕС и обхваща осем района на Южния регион за развитие на страната. Сподели:", "date": "2018.07.27", "title": " Европейският съюз поема под своя защита гагаузите в Молдова"}
{"url": "http://pik.bg/%D0%BF%D1%80%D0%B5%D0%B3%D0%BB%D0%B5%D0%B4%D0%B8-%D0%BF%D1%80%D0%B5%D0%B7-%D0%B4%D0%B2%D0%B5-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B8%D1%82%D0%B5-%D1%81-%D0%BA%D0%BD%D0%B8%D0%B6%D0%BA%D0%B8-news768711.html", "text": "ъзрастните хора ще минават на прегледи през 2 години, в противен случай ще се разделят с книжките си. Пенсионерите, които имат шофьорски книжки и са над 65-годишни, ще се явяват през две години на медицински прегледи. Едва тогава ще могат да си презаверяват свидетелствата за правоуправление. Това предвиждат промените в Закона за движение по пътищата, които все още не са гласувани, но приемането им се очаква в края на годината, предава \"Монитор\". Към момента законодателят е предвидил, че на всеки десет години те трябва да минават прегледи при личния лекар, а с документа, който им се издава, ще могат да си получават новите книжки. Заради зачестилите инциденти с възрастни хора обаче вече се обмисля нов вариант, в който пенсионерите да трябва да представят пълни изследвания, за да получат отново свидетелствата си. Те, както досега, ще струват 10 лева и ще се издават от личния лекар. „Не може книжката да е безсрочна. С всяка изминала година след тази възраст хората получават различни заболявания, сетивата им се притъпяват, а освен това много болести се обострят“, обясниха от МВР пред „Монитор“. От там подкрепиха думите си и със статистика, според която загиналите при катастрофи възрастни хора са 179, а ранените за последната отчетна година са 1297. Като водачи смъртта си са намерили 53-ма души. Само за няколко дни двама пенсионери пометоха пешеходци, а друг пък едва не уби 6-годишно дете, което в момента е с опасност за живота. „Крайно тежко остава състоянието на 6-годишното дете, което беше блъснато на тротоар от автомобил в Сандански. За момента детето е стабилизирано, но опасност за живота му има“, съобщиха вчера на извънреден брифинг в „Пирогов\", където детето е настанено. Момченцето беше блъснато от автомобил на тротоар в Сандански вчера сутринта. Шофьорът на колата  бил 73-годишен мъж, който при катастрофата ударил и два паркирани автомобила. Въпреки че улицата е била затворена за ремонт, водачът не се съобразил със забраната и подкарал по наклонената отсечка с висока скорост. Детето беше транспортирано в болницата в Сандански в тежко състояние и му бе направена спешна операция. Вчера то бе транспортирано в столичната болница „Пирогов“. Състоянието му изисква непрекъснато наблюдение, реанимационни мероприятия и лечение. Има реална опасност за живота му. Момченцето е било оперирано, изваден му е далакът. „Плаках като малко дете, когато научих. Момченцето е много жизнено, постоянно си играе. Моля се на Господ да се оправи, само това искам“, заяви местен жител на Сандански, който познава и възрастния човек зад волана на колата. „С жена му заедно сме израснали. Той е свестен човек. Беше инженер, началник в завода\", посочи той. „Момченцето лежеше в локва кръв. Имаше много кръв. Семейството е добро. Майката е много грижовна“, заяви за Нова тв свидетелка на тежкия инцидент. „През последните години населението във всички индустриално развити страни по света постепенно застарява. България не е изключение от този процес. В следващите години делът на възрастните водачи ще се увеличава пропорционално на дела им в общия брой на населението. Затова те, като особени участници в движението, на които трябва да се обърне специално внимание, е нужно да знаят някои най-основни неща, за да бъдат безопасни участници в движението“, обяснили от МВР за „Монитор“. Тестове за пригодност на водачи на автомобили над 65-годишна възраст искат лекари. Това е належащо, като се има предвид войната по пътищата. За любителите шофьори никога не се е изисквал преглед или тест от психиатър предвид тяхната психологична и психическа устойчивост, реакции и възможност за шофиране, коментира за „Монитор“ психиатърът д-р Цветеслава Гълъбова, директор на Специализираната психиатрична болница „Св. Иван Рилски“, известна повече като „Курило“. Такова изискване има само за професионалните водачи, уточни тя. Според нея такива проверки на психичното състояние и поведенческите реакции трябва да се въведе и за любителите като неизменно изискване при подновяване на шофьорските им книжки, които сега се сменят на всеки десет години. В България липсата на толерантност и уважение на пътя са издигнати почти в култ. Много хора си избиват комплексите, щом седнат зад волана. Дали са обикновени хора или овластени, всеки решава, че на асфалта може да прави каквото си иска. Всички сме свидетели, че дори полицейски автомобили без пуснат буркан не спазват Закона за движение по пътищата, но го отнасят обикновените граждани, коментира още д-р Цветеслава Гълъбова. Ето затова е необходимо затягане на контрола, мотивира се психиатърката. В Сподели:", "date": "2018.07.27", "title": "Прегледи през две години за пенсионерите с книжки"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D1%82%D0%BA%D1%80%D0%B8-%D0%BD%D0%BE%D0%B2-%D1%85%D1%80%D0%B0%D0%BC-%D0%B2-%D0%B1%D1%8F%D0%BB%D0%B0-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BF%D0%B0%D0%BB%D0%B8-%D1%81%D0%B2%D0%B5%D1%89-%D0%BB%D0%B5%D0%BB%D0%BA%D0%B8-%D0%BC%D1%83-%D1%81%D0%B5-%D1%80%D0%B0%D0%B4%D0%B2%D0%B0%D1%82-%D0%B7%D0%B0-%D0%B2%D0%BD%D1%83-news768741.html", "text": "Премиерът Бойко Борисов пристигна в Бяла, Русенско, където открива нов православен храм навръх празника Св. Панталеймон. Храмът е изграден с дарения, включително от премиера. Това е част от неговия подарък за последния му рожден ден. Храмът е първият изграден от последните сто години насам. Харесва ли ви тук, попита хората министър-председателят. Щом на вас ви харесва, значи е добре, коментира той одобрението на местните. Лели го спряха да му се радват и да го поздравят за внуците. Много са сладки, много са сладки, възторгна се лелка.  Единият започва на мене прилича като се мръжи, каза с гордост премиера. До него тръгна поп, който освети храма. Щом поп те съпровожда, не е на добре, коментира той. На добре е, патрахил, когато няма, значи е на добре, успокои го отчето. На мястото се появи и председателят на ПГ на ГЕРБ Цветан Цветанов, който се разцелува с Борисов. \"Дедо съм, какъв чичо съм. Батко, чичо...върви времето\", репликира премиерът на майка, която подкани момиченцата си да му подадат ръка за поздрав. \"Здравейте, господин Борисов, да сте жив и здрав\", не спряха да му се радват и да го благославят местните жени. Присъстваща на церемонията спря Борисов, за да му представи румънски дарители на храма. Сподели:", "date": "2018.07.27", "title": "ПЪРВО В ПИК TV! Борисов откри нов храм в Бяла! Премиерът пали свещ, лелки му се радват за внучетата!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%B0%D0%BA-%D1%84%D0%B8%D0%BD%D0%B8%D1%88%D0%B8%D1%80%D0%B0%D1%82-%D1%81%D0%B5%D0%B7%D0%BE%D0%BD%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D1%81%D0%BB%D0%B5%D0%B4-%D1%84%D0%B8%D0%B0%D1%81%D0%BA%D0%BE%D1%82%D0%BE-%D1%81-%D0%BF%D0%BE%D0%BF%D1%80%D0%B0%D0%B2%D0%BA%D0%B0%D1%82%D0%B0-%D0%B4%D0%BE%D0%BC%D1%83%D1%81%D1%87%D0%B8%D0%B5%D0%B2-%D0%B2%D0%B8%D0%B6%D1%82%D0%B5-%D0%B3%D0%BE%D1%80%D0%B5-news768714.html", "text": "Как финишира сезона парламентът и вчерашните скандали с бой в Народното събрание коментираха пред Би Ти Ви депутати от всички бои в Народното събрание. Парламентът е място за емоции. Но вчера ние подкрепихме ветото на президента, въпреки че с него имаме по-особени отношения. В обществото се наслагва мнение, че става дума за лобистки текст и подкрепихме ветото. Това коментира Тома Биков от ГЕРБ. Може би текстът би помогнал на Домусчиев да си спести 58 милиона, не знам колко точно. Ние прекъснахме съмненията на хората, допълни той и подчерта, че, ако управляващото мнозинство е свързано с Домусчиев, нямаше толкова лесно да подкрепи ветото. Крум Зарков от БСП бе попитан защо опозицията не каза нито дума в зала, когато мина скандалната поправка \"Домусчиев\". 22-ма депутати са били в зала от опозицията, те гласуваха против, посочи той. В студиото бе припомнено, че именно червеният депутат Петър Кънев е председател на комисията по икономика, през която е минала с мнозинство скандалната поправка. Обединените патриоти не са гласували за тази поправка, Емил Димитров е бил подведен и си е изтеглил поправката. Не знам дали има лобизъм, тези 58 милиона са просто една метафора, според мен има едни недобри текстове. ДПС не подкрепя мнозинството, то генерира ежедневно скандали, между коалиционни партньори, между малките коалиционни партньори, посочи Хамид Хамид от ДПС. Министър-председателят засега потиска тези скандали. На мчен ситуацията ми прилича малко на средните векове, когато придворни шутове забавляват гостите. Някой в правителството си има придворни шутове. Обществото ги вижда и се вижда как, когато шутовете прекалят, ги озаптяват, посочи Хамид. ДПС ще подкрепя текстове, които съвпадат с предизборната програма на партията. Ще видите, че днес ще подкрепим текстове, които са внесени от Обединени патриоти, посочи Хамид. Направени са много полезни неща, но те се крият под думата скандал. За това имат вина и медиите, които трябва да показват всички страни, подчерта Искрен Веселинов. По думите му управлението е стабилно. Елена Аксиева от \"Воля\" заяви, че партията й иска да покаже нов морал, който хората очакват да видят от депутатите. Ние подкрепяме народа, отговори тя на въпрос какво подкрепят депутатите от \"Воля\". Ние сме хора, идващи от бизнеса, които вече сме постигнали нещо и не идваме в парламента за постове, посочи тя. Дали ще го бъде парламентът не зависи само от патриотите и ГЕРБ, нито дори от опозицията. Институциите се изпразниха от съдържание и хората се изправиха един срещу друг от въпросите за Пирин до този за хората с увреждания, коментира Крум Зарков. На събори с борби и конни надбягвания ще бъдат народните избраници от ДПС, Искрен Веселинов ще работи над втората си книга. Крум Зарков ще е на вилна зона Златна рибка между Албена и Балчик. В Бургас отива Тома Биков, който е от града и там са родителите му. Биков се надява там да е по-тихо, тъй като и Валери Симеонов му е градски. Сподели:", "date": "2018.07.27", "title": "ИЗВЪНРЕДНО! Как финишират сезона депутатите след фиаското с поправката \"Домусчиев\"? Вижте горещия коментар на политиците и плановете им за ваканцията"}
{"url": "http://pik.bg/%D0%B3%D0%BE%D0%BB%D1%8F%D0%BC%D0%B0-%D1%80%D0%B0%D0%B4%D0%BE%D1%81%D1%82-%D0%B4%D1%8F%D0%B4%D0%BE-%D0%BD%D0%B0%D0%BC%D0%B5%D1%80%D0%B8-%D0%B1%D1%80%D0%B0%D1%87%D0%BD%D0%B0%D1%82%D0%B0-%D1%81%D0%B8-%D1%85%D0%B0%D0%BB%D0%BA%D0%B0-%D0%B7%D0%B0%D0%B3%D1%83%D0%B1%D0%B5%D0%BD%D0%B0-%D0%BF%D1%80%D0%B5%D0%B4%D0%B8-52-%D0%B3%D0%BE%D0%B4%D0%B8%D0%BD%D0%B8-news768718.html", "text": "Еди Стокоу е младоженец от пет месеца, когато през март 1966 г. халката му изчезва, докато играе крикет на игрище близо до дома си в Консет, графство Дърам. \"Бях съкрушен. Търсих халката си навсякъде. Седмици наред ровичках игрището като забулена сова, но безрезултатно\", разказва 73-годишният пенсиониран учител. Дядото впоследствие отказва предложенията на съпругата си Джийн да му подари друга халка за някоя годишнина от сватбата им. \"Оригиналната ми халка е незаменима\", отсича той. Двамата със 75-годишната му съпруга в крайна сметка се прощават с надеждата да намерят пръстена. Поради тази причина изненадата на Еди е огромна, когато 81-годишният му брат Били се обажда с новината, че халката е открита на същото игрище, където я изгубил преди 52 години. \"Когато си я взех и я показах на жена ми, тя се разплака от радост\", казва Еди Стокоу. \"Вече не се разделям с халката и гордо я нося на кутрето си, тъй като ми е отесняла\", допълва дядото. Дядо от Великобритания е на \"седмото небе\" от щастие, след като е намерил изгубената си преди 52 години брачна халка, пише в. \"Дейли експрес\". Сподели:", "date": "2018.07.27", "title": "ГОЛЯМА РАДОСТ! Дядо намери брачната си халка, загубена преди 52 години"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B5%D1%82%D0%BE-%D0%BA%D0%BE%D0%B9-%D0%B5-%D1%81%D0%BE%D0%BA%D0%BE%D0%BB%D0%B5%D1%82%D0%BE-%D1%85%D0%BB%D0%B0%D0%B4%D0%BD%D0%BE%D0%BA%D1%80%D1%8A%D0%B2%D0%BD%D0%B8%D1%8F%D1%82-%D1%83%D0%B1%D0%B8%D0%B5%D1%86-%D0%B8%D0%B7%D0%BD%D0%B0%D1%81%D0%B8%D0%BB%D0%B8%D0%BB-%D0%B1%D0%B8%D0%B2%D1%88%D0%B0%D1%82%D0%B0-%D1%81%D0%B8-%D0%BF%D1%80%D0%B8%D1%8F%D1%82%D0%B5%D0%BB%D0%BA%D0%B0-%D1%81%D0%BD%D0%B8%D0%BC%D0%BA%D0%B8-news768715.html", "text": "Полицията има заподозрян за убийството на собственичката на “Мръсното кебапче” Снежка С., станало към 2 часа тази нощ в благоевградския квартал “Струмско”. Това е Радослав Стипцаров-Соколето, както вече съобщи ПИК. Само седмица преди бруталното убийство Соколето, който е известен със скандалното си поведение и бурен нрав, излежавал е присъда в затвора, преби дъщерята на жертвата си. 36-годишната жена С.Д., която е с висше образование, беше приета за лечение в благоевградската болница. Радослав Стипцаров я примамил за изяснаване на отношениятя помежду им и възникнал спор в автомобила, докато тя шофирала. В района на Покровнишко шосе водачката спряла и била повалена с юмруци от пътуващия в автомобила й Стипцаров. Той се нахвърлил яростно върху нея и й нанесал жесток побой, скубал я за косата, влачил я по земята... Случайно преминаващи шофьори се притекли на помощ на нападнатата жена, която била със синини по лицето, гърба и ръцете. Сигнал е подаден на тел. 112. На място й е оказана първа помощ и с линейка е транспортирана до благоевградската болница. Предприети са спешни действия за овладяване на нараняванията й в областта на главата и шията. След лекарския преглед и изследвания е настанена за лечение в хирургично отделение. Служители от ОД на МВР – Благоевград пристигнали  в болницата за изясняване на обстоятелствата около нападението и побоя. За морална подкрепа  в лечебното заведение пристигнали родственици и приятелки на битата жена. „Пострадалата пациентка е приета с мозъчно сътресение, състоянието й е стабилизирано след проведено лечение и е изписана за домашно лечение”, съобщи тогава директорът на МБАЛ – Благоевград д-р Огнян Митев. Съдебен лекар е издал медицинска експертиза на пострадалата благоевградчанка. Работата по разследване на инцидента продължава. Срещу Соколето има и обвинителен акт за изнасилване на бившата му приятелка. Той беше арестуван през юни 2016 г. след жалба, подадена от нея. Същият е осъден на две години и половина лишаване от свобода през 2009 г. Изходите на Благоевград, както и ГП Е-79, са блокирани от полиция, която претърсва всеки излизащ от града автомобил. Акцията е предприета към 3 ч. тази нощ с цел издирване на заподозрения за тежкото убийство от тази нощ. Към 1.30 ч.  пред бл. 17-Б в жк. „Струмско” беше открита убита 58-годишната собственичка на заведението за бързо хранене, известно на благоевградчани като „Мръсното кебапче”. Снежка е застреляна от упор. Сподели:", "date": "2018.07.27", "title": "ЕКСКЛУЗИВНО! Ето кой е Соколето! Хладнокръвният убиец изнасилил бившата си приятелка (СНИМКИ)"}
{"url": "http://pik.bg/%D0%BA%D0%BE%D0%BD%D0%B3%D1%80%D0%B5%D1%81%D0%BC%D0%B5%D0%BD%D1%8A%D1%82-%D0%B4%D0%B6%D0%B8%D0%BC-%D0%B4%D0%B6%D0%BE%D1%80%D0%B4%D0%B0%D0%BD-%D1%89%D0%B5-%D1%81%D0%B5-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8%D1%80%D0%B0-%D0%B7%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D0%BA%D0%B0%D0%BC%D0%B0%D1%80%D0%B0%D1%82%D0%B0-%D0%BD%D0%B0-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D0%B8%D1%82%D0%B5--news768684.html", "text": "Консервативният конгресмен от Републиканската партия на САЩ Джим Джордан съобщи, че ще се кандидатира за председател на Камарата на представителите, ако партията му запази мнозинството си нея на изборите през ноември, обещавайки да намали федералните разходи и да отмени реформата в здравеопазването на бившия президент Барак Обама, предава Reuters, цитира Фокус. Джордан, който е един от най-влиятелните консерватори в Конгреса, изпрати писмо, в което съобщи за решението си. Настоящият председател – републиканецът Пол Райън заяви, че няма да се кандидатира за преизбиране. По-рано той заяви, че ще подкрепи за поста Кевин Маккати, който има силни връзки с президента Доналд Тръмп. Сподели:", "date": "2018.07.27", "title": "Конгресменът Джим Джордан ще се кандидатира за председател на Камарата на представителите на САЩ"}
{"url": "http://pik.bg/%D0%BC%D0%B0%D0%B9%D0%BA-%D0%BF%D0%BE%D0%BC%D0%BF%D0%B5%D0%BE-%D0%BF%D1%80%D0%BE%D0%B2%D0%B5%D0%B4%D0%B5-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D1%81-%D0%BC%D0%B8%D0%BD%D0%B8%D1%81%D1%82%D1%8A%D1%80%D0%B0-%D0%BD%D0%B0-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-news768682.html", "text": "Държавният секретар на САЩ Май Помпео проведе телефонни преговори с министъра на националното обединение на Южна Корея Чо Мьон-гьн по въпросите за ядреното разоръжаване на Северна Корея, предава РИА Новости, цитира Фокус. „Помпео и Чо проведоха телефонен разговор, по време на който обсъдиха нашироко въпросите, свързани с ядреното разоръжаване и развитието на отношенията между Севера и Юга“, съобщава източник от южнокорейското министерство на националното обединение. Отбелязва се, че обичайно държавният секретар на САЩ общува с външния министър на Южна Корея Кан Гьон-хва и разговорите с министъра на националното обединение са нещо необичайно. Сподели:", "date": "2018.07.27", "title": "Майк Помпео проведе преговори с министъра на обединението на Южна Корея"}
{"url": "http://pik.bg/%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D0%B2-%D0%BD%D0%B0%D0%B4%D0%B5%D0%B6%D0%B4%D0%B0---%D0%BE%D0%BF%D0%B8%D1%82-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D0%BE%D0%B4%D1%85%D0%B2%D0%B0%D0%BD%D0%B0-15-%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D0%BA%D0%BE%D0%B9%D1%82%D0%BE-%D0%BD%D0%B0%D0%BC%D1%83%D1%88%D0%BA%D0%B0--news768723.html", "text": "В рамките на днешния ден 15-годишния младеж, който намушка свой ученик в столицата, ще бъде обвинен в опит за убийство. Това обяви в  Румяна Арнаудова, говорител на главния прокурор. Състоянието на пострадалото 16-годишно момче е тежко, но все пак медиците от „Пирогов” се надяват на „един добър изход” за него. Снимки: bTV До момента се знае, че на стълбите в бл. 326 в „Надежда” младежите се спречкали заради публикация в социалните мрежи. 15-годишният нанесъл множество прободни рани на другото момче и избягал – гол до кръста, опръскан с кръв и с нож в ръка. В района случайно минавал цивилен полицай, който задържал нападателя. Междувременно съседка оказвала първа помощ на жертвата, а децата й се обадили на 112. Снимка: bTV Началникът на клиниката по детска анестезиология и реанимация доц. Румяна Андонова посочи, че нараняванията са в корема и шийната област, с голяма кръвозагуба. Към момента обаче нещата са стабилизирани, подчерта медикът от „Пирогов”. Детето остава под наблюдение в болницата. Преди да бъде задържан, нападналият го младеж разказал за случилото се на свои познати, като думите му са заснети на видео. Прокуратурата разполага с телефона, с който е снимано и ще се прави техническа експертиза и лицево идентификационна експертиза на видеото, посочи Арнаудова. „Вчера състоянието на момчето е било превъзбудено, нямаме данни да е употребявало наркотични вещества или алкохол”, заяви говорителят на главния прокурор. Задържаният ще дава обяснения в присъствието на майка си и на адвокат. Сподели:", "date": "2018.07.27", "title": "Нападението в \"Надежда\" - опит за убийство! Прокуратурата подхвана 15-годишния, който намушка свой съученик"}
{"url": "http://pik.bg/%D1%85%D1%8A%D1%80%D0%B2%D0%B0%D1%82%D0%B8%D1%8F-%D0%BD%D1%8F%D0%BC%D0%B0-%D0%B4%D0%B0-%D0%BF%D1%80%D0%B8%D0%B5%D0%BC%D0%B5-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B8-%D0%B7%D0%B0-%D0%BF%D0%B0%D1%80%D0%B8-news768663.html", "text": "Хърватия отказа предложението на Европейската комисия да получи по 6000 евро за всеки мигрант, който се съгласи да прибере от спасителните лодки и на когото да предложи убежище, предава Eurasia Daily, цитира Фокус. Освен пари ЕК предлага и други преференции за страните, които открият на своя територия „контролни центрове“ за регистриране на мигранти. Хърватското издание Vecernji list съобщава, че правителството на Хърватия остава на позиция, че такива центрове на територията на страната няма да има. Брюксел смята, че подобни центрове в страните на Средиземно море може да снижи количеството нещастни случаи. Всички средиземноморски държави трябва да събират екипи за издирване и спасяване, смята ръководството на ЕС. Сподели:", "date": "2018.07.27", "title": "Хърватия няма да приеме мигранти и за пари"}
{"url": "http://pik.bg/%D0%B8%D0%BC%D0%B0-%D0%BB%D0%B8-%D0%B7%D0%BD%D0%B0%D1%87%D0%B5%D0%BD%D0%B8%D0%B5-%D0%BA%D0%BE%D0%BB%D0%BA%D0%BE-%D0%BC%D1%83-%D0%B5-%D0%B3%D0%BE%D0%BB%D1%8F%D0%BC-news768641.html", "text": "За момчетата големината на мъжкото им достойнство е от голямо значение. Те се вълнуват дали са достатъчно надарени и дали ще успеят да задоволят приятелката си. Но дали наистина размерът на пениса е толкова важен и за жените? Момичета, какви мисли ви минават, преди да правите секс за пръв път с гаджето си? Най-вероятно повечето от вас се вълнуват, освен от това дали изглеждат достатъчно добре, и как изглежда най-интимното му място. Статистиката показва, че най-надарените мъже са от негроидната раса, следвани от латиноамериканската, европеидната и азиатската.В повечето статии се казва, че размерът на мъжкия полов орган не е от значение. Важното било как се използва. Така ли е наистина? Истината е някъде по средата. Големината на пениса има значение за жените. Когато едно момиче се възбуди, влагалището ѝ се овлажнява, разширява и удължава, като по този начин става готово да поеме члена. По време на секс, колкото по-бурен е той, толкова повече се отпуска влагалището. Когато членът е малък, жената не усеща достатъчно добре допира на пениса и поради тази причина не получава достатъчно удоволствие от секса. Колкото по-голям е пенисът, толкова по-голямо удоволствие получава тя. Причината е, че получава стимулация в областта на G-точката, която по последни проучвания се намира в началото на влагалището. Тоест колкото по-голям е пенисът, толкова по-силно жената усеща удоволствие в най-дълбоката част на влагалището си, а колкото по-дебел е, толкова повече се стимулира G-точката. Както при красотата, така и при големината на пениса нещата са субективни. За едни жени е голямо едно, а за други – друго. Това зависи от техния опит, от съпоставките, които могат да направят, както и от това колко стегнат или отпуснат е мускулът им. Средно големият еректирал пенис е 15-18 сантиметра. Всичко под 15 сантиметра се води малко, а над 18 – голямо. Това обаче не пречи среден пенис да бъде възприет от някои жени като малък, а от други като голям. Въпрос на гледна точка. Също така колкото по-възбуден е един мъж, толкова по-голям му става, особено ако не е правил секс скоро. Хубаво е момчетата и момичетата да разберат, че големият размер не е гаранция за невероятно секс изживяване. Мъжете, които имат по-малки пениси могат да компенсират това, стига да се раздават на макс в леглото и да се стараят да задоволяват напълно нуждите на половинката си. Надарените господа пък не бива да разчитат само на това, че имат големи пениси, те трябва също да полагат старания по време на секс. Сподели:", "date": "2018.07.27", "title": "Има ли значение колко му е голям? "}
{"url": "http://pik.bg/%D1%81%D0%BF%D0%BE%D1%80%D0%B5%D0%B4-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D1%81-%D0%B5%D1%81-%D0%B8%D0%BC%D0%B0-%D0%BF%D0%BE-%D0%B3%D0%BE%D0%BB%D1%8F%D0%BC-%D0%BE%D0%B1%D1%85%D0%B2%D0%B0%D1%82-%D0%BE%D1%82-%D0%BE%D1%87%D0%B0%D0%BA%D0%B2%D0%B0%D0%BD%D0%BE%D1%82%D0%BE-news768664.html", "text": "Високопоставен представител на Белия дом заяви пред Reuters , че администрацията на САЩ е получила повече в търговското споразумение с ЕС от очакваното и че двете страни ще се справят заедно със злоупотребите на САЩ на световните пазари, предава Фокус. Президентът на САЩ Доналд Тръмп и председателят на Европейската комисия Жан-Клод Юнкер сключиха в сряда изненадващо споразумение, което намалява риска от пряка търговска война между двете икономически сили. „ЕС се включи в разговора и се оказа, че е открит към предложенията ни за отърваване от тарифи, мита , субсидии и нетарифни ограничения“, заяви служителят на Белия дом, говорейки при условия за запазване на анонимността. Сподели:", "date": "2018.07.27", "title": "Според Белия дом търговското споразумение с ЕС има по-голям обхват от очакваното"}
{"url": "http://pik.bg/%D0%B4%D0%B5%D1%81%D0%B8-%D1%84%D0%BE%D1%82%D0%BE%D1%81%D0%B5%D1%81%D0%B8%D1%8F%D1%82%D0%B0-%D0%B3%D1%80%D1%8A%D0%BC%D0%BD%D0%B0-%D1%82%D0%B0%D0%B7%D0%B3%D0%BE%D0%B4%D0%B8%D1%88%D0%BD%D0%B8%D1%82%D0%B5-%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B8-%D1%81%D0%B0-%D0%BD%D0%B0%D0%B9-%D0%B3%D1%80%D0%BE%D0%B7%D0%BD%D0%B8%D1%82%D0%B5-%D0%B2-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D0%BA%D0%BE%D0%BD%D0%BA%D1%83%D1%80%D1%81%D0%B0-news768665.html", "text": "Скандалната плеймейтка Деси Димитрова скочи на тазгодишните си наследнички. Силиконката направи на пух и прах претендентките за титлата, които ще мерят сили в началото на септември, когато е финалът на конкурса. „Не знам колко момичета участват тази година в конкурса, познавам само две от тях. Това, което виждам и мога да кажа със сигурност е, че никога досега не е имало толкова грозни плеймейтки. Аз съм в шок“, заяви Деси в интервю за Secret.bg и предаването „Famous VOX“. „Хубавите момичета спряха да участват в подобни конкурси, защото не практикуват най-древната професия като мен, аз се подлъгах преди време. Не казвам всички, има изключения, разбира се, но е обществена тайна, че голяма част от тях дават нощни смени. Всъщност може и дневни, не им светя“, скандализира Фотесесията, както стана популярна силиконката. В предаването Деси разказа как е прекарала безсънна нощ в опити да спаси профила си в Инстаграм. След Моника Валериева, Биляна Йотовска, Кристиан Кирилов и Юлиан Вергов, Димитрова бе поредната жертва на турските хакери, но с помощта на познати е успяла да си върне профила. Деси не крие, че напоследък е превърнала в хоби следенето на хейтърските коментари, с които се забавлява. „Хейтърите са моите най-огромни фенове. Благодарение на тях аз съм сред най-търсените модели за реклама“, споделя изкусителката. Сподели:", "date": "2018.07.27", "title": "Деси Фотосесията гръмна: Тазгодишните плеймейтки са най-грозните в историята на конкурса"}
{"url": "http://pik.bg/%D0%B8%D1%80%D0%BB%D0%B0%D0%BD%D0%B4%D1%81%D0%BA%D0%B8%D1%8F%D1%82-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80-%D0%BD%D0%B5-%D0%B2%D0%B8%D0%B6%D0%B4%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D0%B1%D0%B5%D0%B7-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-news768667.html", "text": "Ирландският вицепремиер и външен министър Саймън Кавъни заяви, че твърде много хора „говорят по неправилен начин“ за възможността за Брекзит без сключване на споразумение между Лондон и Брюксел. Същевременно той допълни, че Великобритания трябва да демонстрира повече гъвкавост на преговорите, пише The Guardian, цитира Фокус. „Смятам, че мнозина говорят неправилно за възможността за Брекзит без споразумение. Не смятам, че това е вероятно. Не мисля, че някой иска такъв сценарий и че ще подкрепи това“, заяви Кавъни по време на посещение във Великобритания. „Затова и смятам, че трябва да се фокусираме върху ускоряването на преговорите и да открием начин да вървим напред“, допълни той. Същевременно министърът призова Великобритания към компромиси. „ЕС винаги е казвал, че Великобритания трябва да смекчи своите червени линии и да покаже гъвкавост. Трябва да видим това сега“, допълни той. Сподели:", "date": "2018.07.27", "title": " Ирландският вицепремиер не вижда Брекзит без споразумение"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BF%D0%B0%D0%BD%D0%B0%D0%B8%D1%80-%D0%B7%D0%B0-%D0%BA%D1%80%D0%B0%D1%8F-%D0%BD%D0%B0-%D1%81%D0%B5%D0%B7%D0%BE%D0%BD%D0%B0-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B4%D0%BF%D1%81-%D0%BA%D1%8A%D0%BB%D0%B2%D0%B5-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D1%81-%D1%86%D0%B8%D1%82%D0%B0%D1%82%D0%B8-%D0%BE%D1%82-%D0%B4%D0%BE%D0%B3%D0%B0%D0%BD-%D0%B1%D1%81%D0%BF-%D0%BD%D0%B0-news768706.html", "text": "Остър конфликт в ефир между ДПС и Патриотите закри политическия сезон в ефира на Нова телевизия. Журналистката Велислава Кръстева цитира като Корана почетния председател Ахмед Доган, че \"демокрацията няма алтернатива\" и коментира Валери Симеонов като \"така наречения вицепремиер\". \"От ДПС предупреждавахме за последиците на управляващите. Такъв вид коалиция може да генерира само скандали. ДПС беше последователен в опозицията си и за Закона за шума, само ние не го подкрепихме. Виждаме резултата и скандалите от едно недомислено решение\", коментира мърдо Кръстева, явно добре научила урока си в Сараите. От своя страна Десислав Чуколов от \"Атака\" постави въпроса дали човек като Валентин Касабов от НФС трябва да бъде народен представител. \"Не смятам да правя новина от факта, че когато Касабов и Сидеров се разминават, стават дрязги\", заяви депутатът на Волен Сидеров. \"БСП биха могли да направят скандал и защото аз например не съм с вратовръзка. БСП търсиха скандала през цялото време\", каза още той. Опонира му Александър Симов от БСП, според който това управление не се спрява. \"Демонстрацията е нещо различно, всичко парламентарни групи доказаха, че нямат общо с едрия бизнес. Вчера със сериозно мнозинство се подкрепи президентското вето, тази тема се изясни\", допълни депутатката от ГЕРБ Десислава Атанасова. Сподели:", "date": "2018.07.27", "title": "ГОРЕЩО! Панаир за края на сезона в парламента! ДПС \"кълве\" Патриотите с цитати от Доган, БСП нарочени за скандалджии"}
{"url": "http://pik.bg/%D0%B1%D0%B5%D0%B7-%D1%81%D0%BC%D0%B0%D1%80%D1%82%D1%84%D0%BE%D0%BD%D0%B8-%D0%B2%D1%8A%D0%B2-%D1%84%D1%80%D0%B5%D0%BD%D1%81%D0%BA%D0%B8%D1%82%D0%B5-%D1%83%D1%87%D0%B8%D0%BB%D0%B8%D1%89%D0%B0-news768646.html", "text": "След Гърция, и Франция е на път да забрани със закон носенето на смартфони в училище. От септември ще се наказва всеки ученик, който наруши забраната. Готови ли са и българските училища да последват този пример? Все повече деца в най-крехка възраст разполагат с лични мобилни телефони. В развитите страни данните са стряскащи – 9 от 10 деца имат смартфон или таблет. И у нас – 97 % от българчетата използват интернет през мобилните си телефони, по няколко часа на ден, а и училищата им предоставят тази възможност, защото почти половината от тях разполагат с безплатна wi fi връзка. Дo края на годината всички 2400 училища ще предлагат тази услуга, за която кабинетът ще отпусне 11 милиона лева. Ани Павлова е ученичка в 11 клас. Има смартфон от 5 години. Случвало се е да го ползва и по време на час. „Когато учителят не може да ни привлече вниманието, просто всички прибягваме към смартфоните си, защото ни е скучно и искаме нещо да се разсеем”, казва Ани. Тя не си представя всекидневието без телефон и според нея подобна забрана като тази в Гърция и Франция ще бъде твърде крайна. „Не ми се струва редно. Трябва да се чуваме с близки и с познати, да им казваме къде сме, какво правим”, смята момичето. Родителите също не подкрепят подобна крайна мярка, предава бТВ. „Важно е децата да имат телефоните в тях и когато усетят, че имат нужда, да могат да си послужат с тях, да се обадят на родителите си. Естествено, звънене по време на час е абсолютно недопустимо. Те трябва да знаят кога е редно да ползват телефоните”, заяви Антоанета Василева от Асоциация \"Родители\". В столичното 119-о училище вече 5-а година взимат телефоните на малките ученици в началото на часа и ги поставят в специални кутии. За големите ученици обаче смартфоните са позволени, но с образователна цел. Сподели:", "date": "2018.07.27", "title": "Без смартфони във френските училища"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%84%D0%B8%D0%BB%D0%B8%D0%BF%D0%B8%D0%BD%D0%B8%D1%82%D0%B5-%D0%B4%D0%BE%D0%B3%D0%BE%D0%B2%D0%BE%D1%80%D0%B8-%D0%BF%D1%80%D0%B8%D0%BC%D0%B8%D1%80%D0%B8%D0%B5-%D1%81-%D0%BC%D0%B5%D1%81%D1%82%D0%BD%D0%B8%D1%82%D0%B5-%D0%B8%D1%81%D0%BB%D1%8F%D0%BC%D0%B8%D1%81%D1%82%D0%B8-news768686.html", "text": "Президентът на Филипините Родриго Дутерте подписа закон за създаването на мюсюлмански автономен регион в южните острови на страната, предава Regnum, цитира Фокус. Създаването на региона Бангсаморо се обсъжда вече повече от две десетилетия и трябва да прекрати дългогодишната война с ислямистките групировки на Филипините. Най-голямата ислямистка организация на страната „Фронт за освобождение на Бангсаморо“ съобщи на свой ред, че е готова да предаде оръжие. Нейният главатар Ал Хаджа Мурад Ибрахим заяви, че групировката е готова на „пълно разоръжение“ в отговор на новината, че в южната част на страната се създава автономия. Сподели:", "date": "2018.07.27", "title": "Президентът на Филипините договори примирие с местните ислямисти"}
{"url": "http://pik.bg/%D0%B8%D1%80%D0%B0%D0%BA%D1%81%D0%BA%D0%B8-%D0%BF%D0%B8%D0%BB%D0%BE%D1%82%D0%B8-%D1%81%D0%B5-%D1%81%D0%BA%D0%B0%D1%80%D0%B0%D1%85%D0%B0-%D0%B7%D0%B0%D1%80%D0%B0%D0%B4%D0%B8-%D1%85%D1%80%D0%B0%D0%BD%D0%B0-%D0%B7%D0%B0-%D0%BC%D0%B0%D0%BB%D0%BA%D0%BE-%D0%B4%D0%B0-%D1%81%D0%B2%D0%B0%D0%BB%D1%8F%D1%82-%D1%81%D0%B0%D0%BC%D0%BE%D0%BB%D0%B5%D1%82%D0%B0-news768670.html", "text": "Самолет на иракската авиокомпания Ираки еъруейз, изпълняващ полет от Машад в Иран до иракската столица Багдад с ъс 157 души на борда, едва не катастрофирал заради спор, възникнал между пилота и помощник пилота , предаде АФП, цитира Дарик. Повод за спора между двамата бил поднос с храна, донесен в пилотската кабина. В писмо, адресирано до прякото си ръководство, помощник пилотът разказал, че докато самолетът летял, тонът в пилотската кабина ескалирал. Пилотът възразил стюардеса да донесе на помощник пилота блюдо с храна, тъй като той не му поискал предварително разрешение. Това станало, по думите на помощник пилота, след като пилотът се бил нахранил. Стигнало се до непристойни изказвания от страна на пилота и накрая той ударил и напсувал помощник пилота. Тогава в пилотската кабина дошъл и представител на службите за сигурност, който се намирал в самолета. Сподели:", "date": "2018.07.27", "title": "Иракски пилоти се скараха заради храна, за малко да свалят самолета"}
{"url": "http://pik.bg/%D0%BE%D1%82-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BF%D0%BE%D1%82%D0%B5%D0%B3%D0%BB%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D0%BF%D1%80%D0%B5%D0%BD%D0%B0%D1%81%D1%8F%D1%89-%D0%BE%D1%81%D1%82%D0%B0%D0%BD%D0%BA%D0%B8%D1%82%D0%B5-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B2%D0%BE%D0%B9%D0%BD%D0%B8%D1%86%D0%B8-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B2-%D0%BA%D0%BE%D1%80%D0%B5-news768689.html", "text": "Белият дом съобщи, че американски военен самолет, пренасящ останките на американски военнослужещи, загинали по време на Корейската война е напуснал Северна Корея, предава AFP, цитира Фокус. Останките, които Пхенян се съгласи след срещата между севернокорейския лидер Ким Чен-ун и президента на САЩ в Сингапур, ще се пренесат до американската военновъздушна база „Осан“ в Южна Корея. „Самотетът на ВВС на САЩ С-17, пренасящ останките на падналите военнослужещи е заминал от град Вонсан в Северна Корея“, пише в официално заявление на Белия дом. „Днешното действие представлява важна крачка за завръщането на остнаките от Северна Корея и подновяването на операцията в страната по издирването на приблизително 5300 американци, които не са се върнали у дома“, допълва се в документа. Сподели:", "date": "2018.07.27", "title": "От Северна Корея потегли самолет, пренасящ останките на американски войници, загинали в Корейската война "}
{"url": "http://pik.bg/%D1%81%D0%B5%D0%BB%D1%8F%D0%BD%D0%B4%D1%83%D1%80%D1%89%D0%B8%D0%BD%D0%B0-%D0%BD%D0%B5%D0%B2%D0%B5%D0%BD%D0%B0-%D1%86%D0%BE%D0%BD%D0%B5%D0%B2%D0%B0-%D0%BF%D1%81%D1%83%D0%B2%D0%B0-%D0%BA%D0%B0%D1%82%D0%BE-%D0%BA%D0%B0%D1%80%D1%83%D1%86%D0%B0%D1%80-%D0%B2-%D0%B5%D1%84%D0%B8%D1%80-news768678.html", "text": "Култово участие в шоуто на Слави направи певицата от „Ку-ку бенд“ Невена Цонева. Симатичната дама от Севлиево седна на дивана при Трифонов и разказа комични случки от живота си. Непринудена и непресторена, Невена дори изпсува в ефир. Тъй като шоуто се заснема на запис, продуцентите цензурираха псувните, но въпреки това всички усетиха какво изрича певицата .\"Такава си е Невенчето - нерафинирана. Направете й отделна рубрика, ще пада голям смях\", съветват фенове Слави Трифонов, отбелязва ежедневник. Сподели:", "date": "2018.07.27", "title": "СЕЛЯНДУРЩИНА! Невена Цонева псува като каруцар в ефир"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B2%D1%81%D0%B5-%D0%BF%D0%BE-%D1%87%D0%B5%D1%81%D1%82%D0%BE-%D0%B8%D0%B7%D0%BF%D0%BE%D0%BB%D0%B7%D0%B2%D0%B0-%D0%BE%D0%B3%D0%BD%D0%B5%D1%81%D1%82%D1%80%D0%B5%D0%BB%D0%BD%D0%BE-%D0%BE%D1%80%D1%8A%D0%B6%D0%B8%D0%B5-news768671.html", "text": "Опасността от тероризъм и увеличаващият се брой на престъпленията с употреба на насилие във Великобритания са довели до ръст на операциите на въоръжената полиция с около 20% за последната година, пише The Independent, цитира Фокус. Общият брой на операциите на въоръжената полиция, които включват патрулиране и отзоваване на сигнали от невъоръжените полицейски служители, справящи се с насилствени престъпления, се е увеличил с 19% до 18746 случая – най-големият брой от 2010 г. „Заплахата от тероризъм и увеличаването на случаите на насилствени престъпления допринесоха до ръст в разполагането на въоръжени полицаи“, заяви заместник-началникът на националния полицейски щаб на Великобритания Саймън Честърман. „Голям брой въоръжени полицаи се разполагат като предпазна мяска, например при публични мероприятия, където има събиране на хора, за да може да пазят хората“, допълни той. Повечето операции на въоръжената полиция са извършени в Лондон, следван от Йоркшир. „Употребата на огнестрелно оръжие от полицията се смята за последна мярка, предвид това, че има сериозен риск за сигурността“, уточняват от британската полиция. Близо 90% от британските полицейски служители са невъоръжени. Сподели:", "date": "2018.07.27", "title": "Британската полиция все по-често използва огнестрелно оръжие "}
{"url": "http://pik.bg/%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%B5%D0%B2%D1%80%D0%BE%D1%81%D1%82%D0%B0%D1%80-%D0%BF%D0%BB%D0%B0%D0%BD%D0%B8%D1%80%D0%B0%D1%82-%D1%81%D1%82%D0%B0%D1%87%D0%BA%D0%B0-%D0%B2-%D1%81%D1%8A%D0%B1%D0%BE%D1%82%D0%B0-news768674.html", "text": "Персоналът, обслужващ влаковете Евростар на лондонската гара \"Сейнт Панкрас\", планира да проведе в събота 24-часова стачка в знак на протест срещу шокиращите и опасни по думите им условия на труд, предаде Франс прес, цитиа БНР. Синдикатите очакват в  протеста да се включат 160 служители на гарата, заети с продажбата на билети, проверката или обработката на багажите. Според говорителка на компанията, обаче, всеки стачкуващ ще бъде заменен и стачката няма да  има последици за пътниците. Очаква жп услугите да бъдат извършвани нормално. Сподели:", "date": "2018.07.27", "title": "Служители на Евростар планират стачка в събота"}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D0%BF%D1%80%D0%BE%D1%82%D0%B8%D0%B2-%D0%BD%D0%BE%D0%B2%D0%BE%D1%82%D0%BE-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%BC%D0%B5%D0%B6%D0%B4%D1%83-%D0%B5%D1%81-%D0%B8-%D1%81%D0%B0%D1%89-news768649.html", "text": "Президентът на Франция Еманюел Макрон заяви, че смята за „полезни“ преговорите между неговия американски колега Доналд Тръмп и председателя на Европейската комисия Жан-Клод Юнкер, но допълни, че „не е в полза“ на „ново широко търговско споразумение“ между САЩ и ЕС, предава AFP, цитира Фокус. „Контекстът не позволява подобни преговори“, заяви Макрон по време на днешното си посещение в Мадрид. Той допълни, че би бил доволен да види „белези на деескалация в спора за стоманата и алуминия, върху които Вашингтон наложиха неправомерни мита“, преди да има напредък в търговията между САЩ и ЕС. Сподели:", "date": "2018.07.27", "title": "Макрон против новото търговско споразумение между ЕС и САЩ"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D1%81%D1%8A%D0%B4%D0%B8-%D0%B7%D0%B0%D0%BF%D0%BB%D0%B0%D1%85%D0%B8%D1%82%D0%B5-%D0%BD%D0%B0-%D1%81%D0%B0%D1%89-%D0%B7%D0%B0%D1%80%D0%B0%D0%B4%D0%B8-%D0%BF%D0%B0%D1%81%D1%82%D0%BE%D1%80-%D0%B0%D0%BD%D0%B4%D1%80%D1%8E-%D0%B1%D1%80%D1%83%D0%BD%D1%81%D1%8A%D0%BD-news768647.html", "text": "Правителството на Турция заяви, че не е приемливо САЩ да заплашват със санкции Анкара заради задържания в Измир американски пастор Андрю Брунсън, предава ABC News, цитира Фокус. В заявление, публикувано в четвъртък, прессекретарят на турския президент Реджеп Тайип Ердоган – Ибрахим Калън заяви, че задържането „попада под правомощията на независимата правосъдна система на Турция“. Той призова САЩ „да обмислят начина си на действие и да приемат конструктивна позиция, преди да нанесат допълнителна вреда върху собствените си интереси и съюза си с Турция“. По-рано президентът на САЩ Доналд Тръмп заяви, че страната ще наложи санкции върху съюзника по НАТО Турция и допълни, че Брунсън „е страдал много“ и призова той да бъде освободен. Евангелисткият пастор бе задържан в Турция след неуспешния опит за преврат в страната от 2016 г. Сподели:", "date": "2018.07.27", "title": "Турция съди заплахите на САЩ заради пастор Андрю Брунсън"}
{"url": "http://pik.bg/%D1%83%D1%80%D0%B5%D0%B4%D0%B8-%D1%81%D0%B5-%D0%B4%D0%B8%D0%BB%D1%8F%D0%BD%D0%B0-%D0%BF%D0%BE%D0%BF%D0%BE%D0%B2%D0%B0-%D0%BF%D0%BE%D1%87%D0%B2%D0%B0-%D1%80%D0%B0%D0%B1%D0%BE%D1%82%D0%B0-%D0%B2-%D0%B1%D0%B8-%D1%82%D0%B8-%D0%B2%D0%B8-%D0%BC%D0%B0%D0%BD%D0%B5%D0%BA%D0%B5%D0%BD%D0%BA%D0%B0%D1%82%D0%B0-%D1%81%D1%82%D0%B0%D0%B2%D0%B0-%D0%BA%D0%BE%D0%BB%D0%B5%D0%B6%D0%BA%D0%B0-%D0%BD%D0%B0-%D1%81%D0%B0%D1%88%D0%BA%D0%BE-%D0%BA%D0%B0%D0%B4%D0%B8%D0%B5%D0%B2-news768572.html", "text": "Синеоката красавица Диляна Попова се е ангажирала с нов телевизионен проект, който ще стартира през идната есен. Тя ще води рубриката \"Новото лице\" и ще търси млади момичета с манекенски мерки, имащи желание да се изявяват на модния подиум и пред фотообектива. Своеобразното риалити шоу ще се излъчва в рамките на предаването \"Преди обед\" и се очаква да привлече зрителски интерес. От Би Ти Ви обявиха, че екип от специалисти, начело с Диляна, ще издирва свежи лица, за да ги превърне в топ модели. Подобни формати от десетилетия се въртят в световния ефир, но у нас са новост и тепърва ще пробиват. Според запознати манекенката се надявала \"Новото лице\" да й даде летящ старт в телевизията и да се докопа до собствено предаване като колежката си Мария Силвестър. Тя осъзнавала, че професията на модел е до време и скоро ще се наложи да се \"пенсионира\", затова търсела други варианти за изява. Хубавицата отдавна мечтаела за свое тв шоу и сега е напът да реализира целите си. Сподели:", "date": "2018.07.27", "title": "УРЕДИ СЕ! Диляна Попова почва работа в Би Ти Ви! Манекенката става колежка на Сашко Кадиев"}
{"url": "http://pik.bg/%D0%BD%D0%B5%D0%BC%D1%81%D0%BA%D0%B8-%D0%BB%D0%B5%D0%BA%D0%B0%D1%80%D0%B8-%D0%BF%D0%BE%D0%BC%D0%B0%D0%B3%D0%B0%D1%82-%D0%B7%D0%B0-%D0%B8%D0%B4%D0%B5%D0%BD%D1%82%D0%B8%D1%84%D0%B8%D1%86%D0%B8%D1%80%D0%B0%D0%BD%D0%B5-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%B2-%D0%B3%D1%8A%D1%80%D1%86%D0%B8%D1%8F-news768668.html", "text": "Германската федерална полиция съобщи, че екип от нейни съдебни лекари помагат в Гърция за идентифициране на жертвите от горските пожари в Атика, предаде Асошиейтед прес, цитира БНР. При горските пожари в гръцката област Атика в началото на седмицата загинаха 82 души. Гръцките власти обявиха, че идентифицирането на жертвите е трудно, тъй като много от телата в моргата са силно обгорели. Снощи гръцките власти обявиха, че имат сериозни индикации, че пожарът край Атина е бил причинен умишлено. Изводът е направен след анализ на сателитни кадри и проверки на терен. Сподели:", "date": "2018.07.27", "title": "Немски лекари помагат за идентифициране на жертвите в Гърция"}
{"url": "http://pik.bg/%D0%BA%D1%80%D0%B8%D1%81%D1%82%D0%B8%D0%BD-%D1%80%D0%B0%D0%B7%D0%B4%D1%80%D1%83%D1%81%D0%B0-%D1%81%D0%B8%D0%BB%D0%B8%D0%BA%D0%BE%D0%BD%D0%B0-%D1%81%D0%B8-%D0%BD%D0%B0-%D0%BA%D1%80%D0%B5%D0%B4%D0%B8%D1%82-%D0%B7%D0%B0%D1%80%D0%B0%D0%B4%D0%B8-%D1%80%D0%B0%D0%BF%D1%8A%D1%80-news768673.html", "text": "Моделката Кристин Каменова, която се окичи наскоро с титлата Best Erotic Model, раздруса силикона си в новия клип на рапъра Milioni. По ирония на съдбата той е озаглавен „Третата арабка“. Именно с арабската си приказка Кристин стана изключително популярна – преди няколко месеца тя изтегли кредит за силиконов бюст и екскурзия в Дубай, където срещна бившия си годеник Мохамед. Арабската история е приключена, но явно е вдъхновила рапъра Milioni, който напоследък се затвърждава като хитмейкър и добива изключителна популярност в сайтовете за видео споделяне, пише Secret.bg. В лентата виждаме Каменова в изключително секси пози, докато се опипва страстно върху оранжева спалня. В друга й сцена пък я виждаме в банята, където се къпе, докато точи лиги пред камерата. Сподели:", "date": "2018.07.27", "title": "Кристин раздруса силикона си на кредит заради рапър"}
{"url": "http://pik.bg/%D0%B2%D0%B7%D1%80%D0%B8%D0%B2%D0%BE%D0%BE%D0%BF%D0%B0%D1%81%D0%BD%D0%BE-%D1%84%D0%B8%D0%BA%D0%B8-%D0%B3%D0%BE%D1%82%D0%B2%D0%B8-%D0%BD%D0%BE%D0%B2-%D0%B8%D0%B7%D0%B4%D0%B8%D1%81%D0%BB%D0%B0%D0%B2-news768672.html", "text": "Фики Стораро подготвя нов албум и дует с брат си Емрах, стана ясно тези дни и реакциите не закъсняха. „Дано новият албум не е културен шок, като „Издислав“, коментираха с ирония фенове, визирайки хита от предния албум на Фики. Асоциациата се получи заради спорното произношение на Фики в парчето на английски език, пише седмичник. Затова и сега почитателите тръпнат в очакване да разберат дали и този път Стораро-младши ще ги изненада. Още повече, че самият той обеща именно това. „Аз съм „за“ експериментите. Хората, които следят творчеството ми, знаят, че аз правя постоянно различни проекти. Различната музика винаги ме влече и се старая да представям разнообразни проекти, казва Фики. Сподели:", "date": "2018.07.27", "title": "ВЗРИВООПАСНО! Фики готви нов \"Издислав\""}
{"url": "http://pik.bg/%D0%BA%D1%80%D0%B8%D0%B7%D0%B0-%D0%B2-%D0%BE%D0%BE%D0%BD-%D0%BD%D0%B0-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D1%8F%D1%82%D0%B0-%D0%BD%D0%B5-%D0%B9-%D1%81%D1%82%D0%B8%D0%B3%D0%B0%D1%82-%D1%81%D1%80%D0%B5%D0%B4%D1%81%D1%82%D0%B2%D0%B0%D1%82%D0%B0-news768650.html", "text": "фициалният представител на генералния секретар на ООН Стефан Дюжарик заяви, че Световната организация изпитва недостиг на средства, а причината е, че страните членки плащат вноските си със закъснение, предава РИА Новости, цитира Фокус. „Генералният секретар Антонио Гутереш разпрати на сътрудниците информация за своето притеснение по повод наложилата се финансова ситуация в организацията“, заяви Дюжарик. Той допълни, че „проблемът се заключва в това, че някои вноски от страните членки не са внесени“. Представителят на организацията не знае причините за забавянето, но „всяка страна има своята бюджетна година и график“. Дюжарик отбеляза, че доходът на ООН „никога не е бил толкова нисък“ и допълни, че „генералният секретар е призовал страните да си внасят средствата в пълен обем“. Той допълни, че организацията разглежда възможността да съкрати разходите, но това няма да бъде свързано със заплатите на персонала. Сподели:", "date": "2018.07.27", "title": "КРИЗА В ООН! На организацията не й стигат средствата "}
{"url": "http://pik.bg/%D0%B4%D0%B6%D0%B0%D0%B7-%D0%B4%D0%B8%D0%B2%D0%B0%D1%82%D0%B0-%D0%BC%D0%B8%D1%80%D0%BE%D1%81%D0%BB%D0%B0%D0%B2%D0%B0-%D0%BE%D1%82%D0%BA%D1%80%D0%B8%D0%B2%D0%B0-%D1%84%D0%B5%D1%81%D1%82%D0%B8%D0%B2%D0%B0%D0%BB%D0%B0-%D0%BD%D0%B0-%D0%BF%D0%B5%D1%80%D0%B5%D0%BB%D0%B8%D0%BA-news768651.html", "text": "Над 8000 души се очаква тази събота да превземат връх Перелик и да се насладят на джаз музика под открито небе в сърцето на Родопа планина. Гласът на пловдивската джаз принцеса Мирослава Тодорова ще изпълни с живителен музикален тонус въздуха на поляните под едноименния връх, намиращи се на височина около 2035 метра, точно в 20 часа на 28 юли. Така ще бъде поставено гръмкото 13-тото издание на Международния еко джаз дестивал Перелик. След като публиката бъде замаяна от изящните извивки на 16-годишната финалистката в X factor, предстои няколко гръмки банди да слеят музиката си в невероятна амалгама с горското звучене, предава ТрафикНюз. Една многолика банда, съчетала английска и италианска кръв, „Hetty and the Jazzato Band” (Великобритания, Италия“) ще изпълни класически италиански песни, ромски джаз, суинг, а след нея гласовитото дуо от Австрия Turumtay Zaric ще представи личното си творчество. След старт от безброй съзвучия, на сцената ще се качи групата с българско, перуанско и испанско присъствие Ritmos Negros, а тяхното изпълнение ще бъде последвано от една наистина международна компилация от изпълнители KUHN FU. Кулминацията ще бъде донесена бурно и емоционално от музикантите от култувата „Vivo Montana Brass Band”. Очертава се нощта да бъде звездна във всяко едно отношение. Входът за фестивала е свободен, а хиляди се канят да опънат палатки в близост и да прекарат приключенски уикенд, изпълнен с джаз под луната. Можете да тръгнете с кола, ала е предвиден и транспорт от Смолян. Сподели:", "date": "2018.07.27", "title": "Джаз дивата Мирослава открива фестивала на Перелик  "}
{"url": "http://pik.bg/%D0%BD%D0%B0%D0%B4-130-%D0%BD%D0%B0%D1%85%D0%BE%D0%B4%D0%BA%D0%B8-%D1%81%D0%B0-%D0%BE%D1%82%D0%BA%D1%80%D0%B8%D0%BB%D0%B8-%D0%B4%D0%BE-%D0%BC%D0%BE%D0%BC%D0%B5%D0%BD%D1%82%D0%B0-%D0%B0%D1%80%D1%85%D0%B5%D0%BE%D0%BB%D0%BE%D0%B7%D0%B8%D1%82%D0%B5-%D0%BD%D0%B0-%D0%BF%D0%B5%D1%80%D0%BF%D0%B5%D1%80%D0%B8%D0%BA%D0%BE%D0%BD-%D1%82%D0%BE%D0%B7%D0%B8-%D1%81%D0%B5%D0%B7%D0%BE%D0%BD-news768652.html", "text": "Повече от 130 находки са открили археолозите до този момент при работа си на Перперикон това лято, съобщи проф. Николай Овчаров. Става дума за монети, гривни и нагръдни бронзови и сребърни кръстове. Освен това археолозите са определили, че откритата преди време църква в Южния квартал на Перперикон е от първите десетилетия на 5 век. \"Тази констатация я прави автоматично най-ранната намерена църква в района на Родопите - като датировка. Това е едното. Второто нещо е, че тази датировка я свързва с мисията за покръстване на родопските траки, която е описана от един голям християнски духовник от това време - Павлин Нолански, който прави житие на самия кръстител на Родопите\". Овчаров показа и една от най-ценните им находки досега - бронзов нагръден кръст, информира БНР. Кръстът \"Реликварий\" е с лика на Христос и четиримата евангелисти. \"Имало е и задна половина, тя е изчезнала в края на XII или началото XIII век\", обясни археологът. Вътре в кръста са се носили свети мощи. Тези кръстове се появяват IX-X век, наричат ги палестински заради мощите вътре, акцентира Овчаров и добави, че общо са намерени около 40 нагръдни кръста на обекта. Това ни показва колко християнството е било развито на това място, категоричен е археологът. Проф. Овчаров допълни, че разкопките на Перперикон ще продължат до септември. Сподели:", "date": "2018.07.27", "title": "Над 130 находки са открили до момента археолозите на Перперикон този сезон"}
{"url": "http://pik.bg/%D0%B8%D0%B7%D0%BB%D0%BE%D0%B6%D0%B8%D1%85%D0%B0-%D0%BA%D0%BE%D1%81%D1%82%D1%8E%D0%BC%D0%B8%D1%82%D0%B5-%D0%BD%D0%B0-%D0%BB%D0%B0%D0%BC%D0%B1%D0%BE-%D0%B8-%D0%B0%D0%BF%D0%BE%D1%81%D1%82%D0%BE%D0%BB-%D0%BA%D0%B0%D1%80%D0%B0%D0%BC%D0%B8%D1%82%D0%B5%D0%B2-%D0%B2-%D0%BD%D0%B8%D0%BC-news768525.html", "text": "Костюмите на Стефан Данаилов от филма „Борис I”, на Апостол Карамитев/Коста Цонев от „Сватбите на Йоан Асен” и на Стойко Пеев от „Хан Аспарух” вече могат да бъдат видени в новата специална експозиция - „Историята и българското кино” на Националния исторически музей, посветена на българските игрални филми на историческа тематика от 80-те години на ХХ век, съобщиха от пресцентъра на НИМ. Разкошните облекла са част от златната колекция български игрални филми, които пресъздават едни от най-значимите периоди и събития от средновековната българска история: създаването на Българската държава през 681 г. - във филма „Хан Аспарух” (1981 г.), приемането на Християнството и създаването на Преславската и Охридската книжовна школа през IX в. - „Борис I” (1985 г.), постигането на дълготраен мир и стабилност в началото на XIII в. – „Сватбите на Йоан Асен“ (1975 г.), историята за изписването на Боянската църква през 1259 г. - „Боянският майстор“ (1981 г.) Тези филми са създадени по повод 1300-годишнината на Българската държава и отразяват различни етапи от българската история, свързани най-вече с Първото и с Второто българско царство, с Възраждането и с националноосвободителното движение. Кинопроизведенията стават любими на поколения зрители и са повод за гордост от величието и блясъка на българските победи и от духовното израстване на нацията ни. Облеклата и вещите - костюмите, мебелите, оръжията и пр., са създавани въз основа на археологически и исторически сведения за времето и събитията, с които са свързани. Техническото им изпълнение е съобразено с традициите на съответната епоха, което ги прави максимално близки до първообразите им. Всички те са изработени ръчно и от естествени материали – месинг, кожа, гьон и др. Някои от костюмите са обект на сложна изработка. За направата, например, на костюмите на севастократор Калоян и на севастократорица Десислава художниците са се „допитали“ до стенописите в Боянската църква от XIII в.; тъканите са доставени от Сирия, с изработката им са били ангажирани специалисти от Холандия и Франция, но са довършени в България. На експонатите в експозицията „Историята и българското кино” ще бъдат поставени QR кодове, с които посетителите ще могат да получават повече информация за тях. Снимките и информацията се публикуват за първи път, със съдействието на Българската национална филмотека. От тази есен в експозицията, посветена на българското кино, ще има и специален интерактивен кът като част от музейно-образователната програма на музея. Сподели:", "date": "2018.07.27", "title": "Изложиха костюмите на Ламбо и Апостол Карамитев в НИМ"}
{"url": "http://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D0%B5-%D1%80%D0%B0%D0%B7%D0%BF%D0%BE%D1%80%D0%B5%D0%B4%D0%B8%D0%BB-%D0%BF%D1%80%D0%B5%D0%BC%D0%B0%D1%85%D0%B2%D0%B0%D0%BD%D0%B5%D1%82%D0%BE-%D0%BD%D0%B0-300-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8-%D0%BA%D1%8A%D1%89%D0%B8-%D0%B2-%D1%80%D0%BE%D0%BC%D1%81%D0%BA%D0%B8%D1%8F-%D0%BA%D0%B2%D0%B0%D1%80%D1%82%D0%B0%D0%BB-news768603.html", "text": "Кметът на Пазарджик Тодор Попов е разпоредил да бъдат премахнати на 300 незаконно построени къщи в ромския квартал в града. Проверката на домовете е била извършена по нареждане на прокуратурата. Това е началото на една дълга процедура\", каза Ива Забурдова, началник на кабинета на кмета. Тя допълни, че проверката на незаконните постройки е извършена по разпореждане на Прокуратурата. Оттам очакваме официална информация по-късно. Новината, че ще се премахват незаконни постройки в квартал \"Изток\" създава напрежение в махалата. Някои от собствениците на къщите вече са получили заповеди за доброволно премахване. В източната част на махалата, популярна като \"Токайто\", къщите са една до друга ,няма улици, няма канализация, няма и възможност да се реагира при пожар или друго бедствие. Собствениците на незаконните постройки ще имат срок от един месец да реагират. Сподели:", "date": "2018.07.27", "title": "Кметът на Пазарджик е разпоредил премахването на 300 незаконни къщи в ромския квартал"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D0%BB%D0%B0%D0%B4%D0%BA%D0%B0%D1%80%D1%8F%D1%82-%D0%BD%D0%B0%D0%BF%D1%80%D0%B0%D0%B2%D0%B8%D0%BB-%D0%B5%D0%B4%D0%BD%D0%B0-%D0%BE%D1%82-%D1%82%D0%BE%D1%80%D1%82%D0%B8%D1%82%D0%B5-%D0%B7%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%BD%D0%B0-%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-%D0%B8%D0%B4%D0%B2%D0%B0-%D1%83-%D0%BD%D0%B0%D1%81-%D0%B1%D1%80%D0%B0%D1%82%D1%8A%D1%82-news768578.html", "text": "Майсторът-сладкар Иван Александров, който се прочу със специалната поръчка за сватбата на годината - тази на принц Хари и Меган Маркъл на 19 май, пристига в София. Иван, който живее и работи в Лондон, и е брат на звездата от Народния театър Владо Карамазов, изработи тортата за журналистите, отразили кралския празник. На 2 и 23 септември Александров, който е завършил сладкарство в Техникума по туризъм в Банкя, ще води курсове за изработка на захарна декорация - цвета, в престижното сладкарско училище \"Pastry Academy\". На курсистите сладкарят ще сподели своите тайни за работата със захарно тесто и изработването на ефектна декорация за празнични торти. Вече над 5 години братът на Владо Карамазов изкушава лондончани със своите шедьоври. Такава бе и кралската торта. Сладкишът с вкус на бъз и лимон бе на 5 етажа и тежеше 100 килограма, а в пресцентъра на замъка Уондзор от него вкусиха 300 представители на медиите от цял свят. Иван декорира сватбената торта със захарни цветя, като направата й му отнесе една седмица заедно с технологичното време, печенето и финалното сглобяване на щрихите. Сподели:", "date": "2018.07.27", "title": "ПЪРВО В ПИК! Сладкарят, направил една от тортите за сватбата на принц Хари, идва у нас! Братът на Владо Карамазов издава тайните си "}
{"url": "http://pik.bg/%D0%BD%D0%B0%D1%85%D0%BE%D0%B4%D0%BA%D0%B0-%D0%BE%D1%82%D0%BA%D1%80%D0%B8%D1%85%D0%B0-%D0%B1%D1%80%D0%BE%D0%BD%D0%B7%D0%BE%D0%B2-%D0%BA%D1%80%D1%8A%D1%81%D1%82-%D1%81-%D1%80%D0%B0%D0%B7%D0%BF%D1%8A%D0%BD%D0%B0%D1%82%D0%B8%D1%8F-%D1%85%D1%80%D0%B8%D1%81%D1%82%D0%BE%D1%81-%D0%B2-%D0%BF%D0%B5%D1%80%D0%BF%D0%B5%D1%80%D0%B8%D0%BA%D0%BE%D0%BD-news768585.html", "text": "Бронзов кръст с разпънатия Христос е сред находките от тазгодишната археологическа кампания на Перперикон. Вътрешността му е куха и там са носени свети мощи. Археологическият сезон започна на 25 юни, като през него учените ще проучват църква в т.нар Южен квартал на Перперикон, съобщава БГНЕС. Над 130 находки бяха открити в рамките на няколко седмици. Сред тях са бронзови монети от X -XI век, детски гривни и фибула от IV век, която представлява подобие на щипка за закрепване на тогата на владетеля. Проучва се и добре запазена 22-метрова базилика на два етажа. По думите на проф. Николай Овчаров няма съмнение, че става въпрос за епископска резиденция. \"Според нас това е една от най-ранните епископски резиденции в началото на V век. Там са се извършвали по-голямата част административните и църковните дейности. Перперикон отново доказа, че е енциклопедия за развитието на ранното християнство“, отбеляза Овчаров. Археологът разкри, че в момента се подготвя голяма книга с обем от 500-600 страници, която ще разкаже за цялостната история на комплекса Перперикон. Сподели:", "date": "2018.07.27", "title": "НАХОДКА! Откриха бронзов кръст с разпънатия Христос в Перперикон"}
{"url": "http://pik.bg/%D1%81%D1%85%D0%B5%D0%BC%D0%B0-%D1%88%D1%83%D0%BC%D0%B5%D0%BD%D1%81%D0%BA%D0%B8-%D1%85%D0%BE%D1%82%D0%B5%D0%BB-%D0%BF%D0%BE%D0%BB%D0%B7%D0%B2%D0%B0-%D0%B2%D0%BE%D0%B4%D0%B0-%D0%BD%D0%B0-%D0%B0%D0%B2%D0%B0%D0%BD%D1%82%D0%B0-%D1%86%D1%8F%D0%BB%D0%BE-%D1%81%D0%B5%D0%BB%D0%BE-%D0%B5-%D0%BD%D0%B0-%D1%81%D1%83%D1%85%D0%BE-news768494.html", "text": "Освен че не плащали за ползваната вода, собствениците на комплекса оставили на сухо почти цялото село, до което не стигала нито капчица от живителната течност, съобщава \"Монитор\". Злоупотребата в комплекса била установена случайно при проверка от комисия на 19 юли т. г. В село Черни връх отдавна се оплаквали от липса на вода в тръбите, особено в по-високите части на населеното място. Екипи на ВиК идвали многократно да търсят аварията, която оставя потребителите без вода, но пробив и проблем така и не бил открит. Заради казуса в инвестиционната програма на дружеството била заложена рехабилитация на водопровода в селото, така че да може да се подава по-високо налягане и да няма недоволни клиенти. Междувременно при поредния сигнал, че в крановете няма нито капка, на 19 юли в селото отново дошли техници на \"ВиК - Шумен\". Отбили се в хотелския комплекс, който се намира в най-ниската част на селото. Там заварили истински оазис. От водопадчета се пълнел огромен басейн, имитиращ натурален гьол, поливна инсталация осигурявала вечната зеленина на тревичките, а по стаите бълбукали джакузита. Когато проверяващите стигнали до водомера, устройството за отчитане на потребление не помръдвало, което означавало, че течащата навън вода не минава през водомера. Оказало се, че собствениците на комплекса са си направили байпас от селския водопровод с избягване на водомера. Така въпреки, че се къпели във вода в буквалния смисъл със стотици клиенти, плащали месечни сметки от порядъка на 50-60 кубика за вода. На място бил съставен констативен протокол, а на фирмата-собственик на обекта били начислени по формула, определена в наредба от 2004 година за 12 месеца назад общо 6070.49 лева. Собственичката на обекта първоначално подписала протокола и дори отишла до Шумен да плати първите 1000 лева. После обаче променила мнението си и отказала да внесе разликата. Заради неспазване на постигнатото писмено съгласие за уреждане на сметките на 24 юли водоподаването към имота било спряно принудително. Багер на \"ВиК - Шумен\" е прекъснал тръбите към хотелски комплекс в шуменското село Черни връх, след като се оказало, че комплексът ползва нерегламентирано вода от тайно отклонение преди водопровода. Сподели:", "date": "2018.07.27", "title": "СХЕМА! Шуменски хотел ползва вода на аванта, цяло село е на сухо"}
{"url": "http://pik.bg/%D0%BC%D0%B0%D1%80%D0%BA-%D0%B7%D1%83%D0%BA%D1%8A%D1%80%D0%B1%D1%8A%D1%80%D0%B3-%D0%BE%D0%B1%D0%B5%D0%B4%D0%BD%D1%8F-%D1%81-16-%D0%BC%D0%BB%D1%80%D0%B4-%D0%B4%D0%BE%D0%BB%D0%B0%D1%80%D0%B0-news768644.html", "text": "Марк Зукърбърг обедня с 16 милиарда долара. Акциите на Facebook се сринаха рязко на борсата, като общата стойност на обезценяването надхвърля невероятните 124 милиарда. Спадът е рекорден за компанията. За един ден тя загуби 19% от стойността си. Причината са лоши прогнози за очакваните печалби. Те бяха публикувани от Facebook по-рано днес. Според компанията, печалбите й ще бъдат по-ниски в следващите няколко години заради промените, които се налагат, за да бъде повишена сигурността на личните данни на потребителите, предава Нова. Сподели:", "date": "2018.07.27", "title": "Марк Зукърбърг обедня с 16 млрд. долара"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D1%81%D0%B5%D0%BD%D0%B0%D1%82%D0%BE%D1%80%D0%B8-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8%D1%85%D0%B0-%D0%B5%D0%B2%D1%80%D0%BE%D0%BF%D0%B0-%D0%B4%D0%B0-%D0%BD%D0%B5-%D1%81%D0%B5-%D0%BE%D0%BF%D0%B8%D1%82%D0%B2%D0%B0-%D0%B4%D0%B0-%D0%B7%D0%B0%D0%BE%D0%B1%D0%B8%D0%BA%D0%B0%D0%BB%D1%8F-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D0%BD%D0%B0-%D1%81%D0%B0%D1%89-%D1%81-news768666.html", "text": "Група сенатори от Републиканската партия на САЩ предупредиха европейските нации да не се опитват да заобикалят санкциите на Вашингтон срещу Иран, които скоро ще влязат в сила, след като президентът Доналд Тръмп се оттегли от историческото споразумение за иранската ядрена програма, пише Washington Post, цитира Фокус. 10 сенатори заявиха в писмо до посланиците на Великобритания, Франция и Германия, че няма да приемат добре опитите за заобикаляне или подкопаване на санкциите. Те допълниха, че подобни опити ще се посрещнат с действие от Конгреса. Сенаторите включват Тед Круз от Тексас, Марко Рубио от Флорида и Том Котън от Арканзас, които преди силно критикуваха сделката за ядрената програма на Техеран, сключено по време на администрацията на Барак Обама. Великобритания, Франция и Германия, както и Китай, Русия, ЕС и самият Иран са другите страни от ядреното споразумение. Някои европейски политици, които смятат, че договорът е важен за сигурността на континента, предложиха по-рано да се намери начин за заобикаляне на налаганите от САЩ санкции, за да може той да се запази. Тези санкции биха наказали чуждите правителства или компании, които имат бизнес-отношения с Иран. Сподели:", "date": "2018.07.27", "title": "Американските сенатори предупредиха Европа да не се опитва да заобикаля санкциите на САЩ срещу Иран"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%BF%D0%BE%D1%80%D0%BD%D0%BE-%D0%BA%D0%BB%D0%B8%D0%BF%D0%BE%D0%B2%D0%B5-%D0%B8-%D1%81%D1%80%D0%B0%D0%BC%D0%BD%D0%B8-%D1%81%D0%BD%D0%B8%D0%BC%D0%BA%D0%B8-%D0%BD%D0%B0-%D0%B7%D0%B2%D0%B5%D0%B7%D0%B4%D0%B0-%D0%BE%D1%82-%D1%82%D1%83%D1%80%D1%81%D0%BA%D0%B8%D1%82%D0%B5-%D1%81%D0%B5%D1%80%D0%B8%D0%B0%D0%BB%D0%B8-%D1%80%D0%B0%D0%B7%D1%82%D1%8A%D1%80%D1%81%D0%B8%D1%85%D0%B0-%D1%8E%D0%B6%D0%BD%D0%B0%D1%82%D0%B0-%D0%BD%D0%B8-news768659.html", "text": "Берк Октай, когото българските зрители познават от „Опасни улици“ и „Надежда за обич“, кара най-тъжната ваканция в живота си. Актьорът курортува в Бодрум, където вместо да се радва на усмихнато слънце, гледа сърдито и пиянства до безпаметност. Минорното му настроение се дължи на това, че цяла Турция научи най-съкровените му интимни тайни. Безсрамните детайли за сексуалния живот на Берк излязоха наяве, след като хакери пробиха защитата на смартфона му. От мобилния апарат бяха източени десетки дискретитиращи актьора клипове и снимки, които впоследствие бяха пуснати да циркулират из интернет. На някои от кадрите тв любимецът прави секс с жени, на други мастурбира пред огледалото, а има и такива, от които е видно как уринира в тоалетната. Компрометирането на Октай стана тема №1 в турската жълта преса, но и телевизиите се включиха в обсъждането на случая. На навлизането в личното пространство на звездата бяха посветени цели предавания. Сподели:", "date": "2018.07.27", "title": "СКАНДАЛНО! Порно клипове и срамни снимки на звезда от турските сериали разтърсиха южната ни съседка"}
{"url": "http://pik.bg/%D0%BD%D0%B5%D1%89%D0%B0%D1%82%D0%B0-%D0%B7%D0%B0-%D0%BF%D1%80%D0%B5%D0%B7%D0%B5%D1%80%D0%B2%D0%B0%D1%82%D0%B8%D0%B2%D0%B0-%D0%BA%D0%BE%D0%B8%D1%82%D0%BE-%D0%BD%D0%B5-%D0%B7%D0%BD%D0%B0%D0%B5%D0%BC-news768640.html", "text": "За мнозина презервативът е сред най-великите открития на 21 век. Само че той не е бил открит в този век, а преди много хиляди години. Основната му функция е да предпазва от болести, предавани по полов път и от забременяване и ефективността му в тази насока е на 99 %. Кондомът обаче е имал и други приложения и доста интересна история. Вижте някои забавни факти за него: Около 40 % от презервативите са купувани от жени И цифрата расте! Презервативът вече не е изцяло мъжка отговорност, а и дамите предпочитат да вземат мерки за безопасен секс, за да не бъдат изненадани неприятно. Браво, момичета, само така! Националният ден на презерватива е Свети Валентин Този католически празник на влюбените не е само сърца и бонбони. Според някои данни на 14 февруари се ползват средно около 87 презерватива всяка секунда! Датчаните имат най-дългата и безумна дума за презерватив А именно: SVANGERSKABSFOREBYGGENDEMIDDEL което буквално означава: „средствосрещубременност“. Вероятно само те са осъзнали колко безумно дълга и непрактична е тази дума и са измислили и алтернативен вариант – gummimand. Кондоми се използват от 15 000 години Тази информация е известна покрай старинни рисунки във френската пещера Grotte des Combarrelles, на която е изобразен мъж с презерватив. Според експертите рисунката е на 15 000 години. Най-старите презервативи са били направени от свински черва Такъв може да бъде открит в австрийски музей като той е направен през 1640 г. от шведи. Твърди се, че този вид кондоми са били потапяни в горещо мляко, за да може микробите да се отделят от материята преди употреба. Други материали за направата на презервативи в миналото са били животински пикочен мехур, животински рога, намазана с олио копринена хартия и черупка на костенурка. Войници са използвали презервативи, за да предпазят пушките си от ръждясване Методът е открит през Втората световна война и е служел безотказно. Войниците са поставяли кондоми на дулото на пушките, за да ги предпазят от ръжда. Сподели:", "date": "2018.07.27", "title": "Нещата за презерватива, които не знаем"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%85%D1%8A%D1%80%D0%B2%D0%B0%D1%82%D0%B8%D1%8F-%D1%81%D1%8A%D0%BE%D0%B1%D1%89%D0%B8-%D1%87%D0%B5-%D0%B2-%D0%BC%D0%BE%D0%BC%D0%B5%D0%BD%D1%82%D0%B0-%D1%81%D0%B5-%D0%BE%D0%B1%D1%81%D1%8A%D0%B6%D0%B4%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%BD%D0%B0-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%B2-%D1%81%D1%82%D1%80%D0%B0%D0%BD-news768679.html", "text": "Президентът на Хърватия Колинда Грабар-Китарович заяви, че в момента се обсъжда посещение на държавния глава на Русия Владимир Путин в страната, предава ТАСС, цитира Фокус. „Да говори се за посещение в отговор на моето по време на Световното първенство по футбол в Русия. Разбира се, то зависи от графика на Путин и от моя“, заяви президентът. Те отбеляза пагубната роля на антируските санкции по отношение на двете страни. „Когато става дума за Хърватия, то аз правя максималното за нашата икономика, която в ситуацията на санкциите страда, но ние трябва да намерим алтернативи“, допълни тя. Допълнително на журналистически въпрос дали би се кандидатирала за втори мандат, Грабар-Китаромич отбеляза, че досега не се е замисляла по въпроса. Сподели:", "date": "2018.07.27", "title": "Президентът на Хърватия съобщи, че в момента се обсъжда посещение на Владимир Путин в страната"}
{"url": "http://pik.bg/%D0%B8%D1%81%D0%BF%D0%B0%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D1%80%D0%B0%D0%B7%D1%87%D0%B8%D1%82%D0%B0-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B8-%D0%B8%D0%B7%D0%B1%D0%BE%D1%80%D0%B8-%D0%BF%D1%80%D0%B5%D0%B7-2020-%D0%B3-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news768654.html", "text": "Испанският министър-председател Педро Санчес заяви, че правителството на страната разчита през 2020 г. в страната да се проведат парламентарни избори, предава ТАСС, цитира Фокус. „Разчитаме на демократическа система и изборите ще бъдат проведени навреме по правилник, с други думи, през 2020 г.“, заяви министър-председателят по време на среща с френския президент Еманюел Макрон в Мадрид. Той уточни, че това е „стремежът на правителството“, за да се сплоти страната. Допълнително Санчес заяви, че Париж и Мадрид са съгласни, че миграцията е „глобално предизвикателство“. Във връзка с това той обърна внимание, че миграционната политика „трябва да се опре“ на уважението на човешките права. Освен това министър-председателят заяви, че необходимо сътрудничеството с транзитните страни, както и с държавите, от където идват нелегалните мигранти. Сподели:", "date": "2018.07.27", "title": "Испанският премиер разчита на парламентарни избори през 2020 г. в страната "}
{"url": "http://pik.bg/%D0%BF%D1%83%D1%82%D0%B8%D0%BD-%D0%B8-%D0%B5%D1%80%D0%B4%D0%BE%D0%B3%D0%B0%D0%BD-%D1%81%D0%B5-%D1%81%D1%80%D0%B5%D1%89%D0%BD%D0%B0%D1%85%D0%B0-%D0%B2-%D0%BA%D1%83%D0%BB%D0%BE%D0%B0%D1%80%D0%B8%D1%82%D0%B5-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B2%D1%8A%D1%80%D1%85%D0%B0-%D0%BD%D0%B0-%D0%B1%D1%80%D0%B8%D0%BA%D1%81-news768658.html", "text": "Солидарността между Турция и Русия поражда ревност у някои страни. Това заяви руският президент Реджеп Тайип Ердоган в Йоханесбург, където е поканен за срещата на върха на страните от групата БРИКС, предаде ТАСС, като се позова на Анадолската агенция. Това мнение Ердоган изрази ред руския президент Владимир Путин. Двамата разговаряха в кулоарите на срещата. Путин отбеляза, че е много доволен, че има възможност за тази среща с Ердоган в кулоарите на форума на БРИКС в Йоханесбург. Ердоган пък отвърна, че разчита тази година Турция да бъде посетена от 6 милиона руски туристи. \"Нашите двустранни отношения се намират в подем. Това е съвършено очевидно и в областта на преодоляване на кризите , имам предвид сирийската криза, и в сферата на икономиката. По план се реализират всички наши крупни проекти \", каза Путин. Сподели:", "date": "2018.07.27", "title": "Путин и Ердоган се срещнаха в кулоарите на срещата на върха на БРИКС"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B7%D0%B0%D1%89%D0%B8%D1%82%D0%B8-%D0%BD%D0%B0%D1%87%D0%B8%D0%BD%D0%B0-%D0%BF%D0%BE-%D0%BA%D0%BE%D0%B9%D1%82%D0%BE-%D1%81%D0%B5-%D0%B4%D1%8A%D1%80%D0%B6%D0%B8-%D0%B2-%D0%BD%D0%B0%D1%82%D0%BE-news768662.html", "text": "Президентът на САЩ Доналд Тръмп защити начина, по който се държа със съюзници в НАТО по време на срещата на високо равнище на организацията по-рано този месец и обвини медиите, че са изкривили думите му, предава ABC News, цитира Фокус. По време на среща в щата Илинойс Тръмп заяви, че е погрешно да се смята, че се държи твърде критично с членовете на съюза и че е твърде мил с Русия. Той допълни, че НАТО „е по-добро за Европа, отколкото за САЩ“ и допълни, че е засилил Алианса, заставяйки членовете му да изразходват повече за отбрана. По време на срещата на високо равнище на НАТО Тръмп бе критикуван, дори и от съпартийците си- републиканци, че не вижда стойност в Алианса. Сподели:", "date": "2018.07.27", "title": "Доналд Тръмп защити начина, по който се държи в НАТО"}
{"url": "http://pik.bg/%D0%B1%D0%B5%D0%B7-%D1%80%D0%B5%D0%BA%D0%BB%D0%B0%D0%BC%D0%B8-%D0%B2-%D0%B8%D0%B4%D0%B5%D0%B0%D0%BB%D0%BD%D0%B8%D1%8F-%D1%86%D0%B5%D0%BD%D1%82%D1%8A%D1%80-%D0%BD%D0%B0-%D1%81%D0%BE%D1%84%D0%B8%D1%8F-%D0%BE%D1%82-2020-%D0%B3-news768645.html", "text": "Без реклами в идеалния център на София от 2020 г. Днес общинският съвет в столицата прие строги правила. Какво предвиждат те? В историческия център ще бъдат свалени и рекламите от покривите. Така обаче Студентският дом ще е на минус 36 000 лева годишно. „Етажните собствености, собствениците на магазини на партерните етажи, собствениците на билбордове няма как да останат доволни, защото промяната е свързана с намаляване на рекламата, която агресивно е нахлула в града ни”,обяснява арх. Здравко Здравков, главен архитект на София, предава Нова телевизия. Центърът на София ще отеснее и за рекламите по фасадите. За да отговаря на новите правила, рекламата трябва да се смали и да заема една пета от витрината. За да избегнат глобите, от следващото лято, магазинерите ще трябва да си приберат и фризерите. От рекламни приходи ще се лиши и самата община. „От превозните средства постепенно трябва да се изчистят рекламите”, каза още арх. Здравко Здравков, главен архитект на София. За да станат намеренията факт, общината ще изчака сключените договори да изтекат. После непремахнатите доброволно рекламни носители ще бъдат прибрани принудително. „В историческия център няма да има билбордове”, категоричен е главният архитект на София. Мигащи и светещи пана до булевардите повече няма да се разрешават. Сподели:", "date": "2018.07.27", "title": "Без реклами в идеалния център на София от 2020 г."}
{"url": "http://pik.bg/%D0%B1%D0%B5%D0%B7%D0%BA%D1%80%D0%B0%D0%B9%D0%BD%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D0%BF%D0%BE%D0%BB%D1%88%D0%B0-%D1%81%D1%80%D0%B5%D1%89%D1%83-%D0%B7%D0%B0%D0%BA%D0%BE%D0%BD%D0%BE%D0%B4%D0%B0%D1%82%D0%B5%D0%BB%D0%BD%D0%B8%D1%82%D0%B5-%D0%BF%D1%80%D0%BE%D0%BC%D0%B5%D0%BD%D0%B8-%D0%BD%D0%B0-%D1%81%D1%8A%D0%B4%D0%B5%D0%B1%D0%BD%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-news768675.html", "text": "Не спират протестите в Полша срещу законодателните промени в съдебната система.  Хиляди се включиха снощи в акциите в различни градове срещу подписаните от президента Анджей Дуда  промени в законодателството, с които на практика се позволява на правителството да избере следващия председател на Върховния съд. ЕС, правозащитни организации и полски опозиционни партии смятат, че новите закони и други промени, прокарани от управляващата партия \"Право и справедливост\", подкопават независимостта на съда и основите на демокрацията, отбелязва Ройтерс, цитира БНР. Сподели:", "date": "2018.07.27", "title": "Безкрайни протести в Полша срещу законодателните промени на съдебната система"}
{"url": "http://pik.bg/%D0%BE%D1%81%D1%82%D0%B0%D0%B2%D0%B0-%D1%82%D0%B5%D0%B6%D0%BA%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D0%BD%D0%B0%D1%80%D1%8A%D0%B3%D0%B0%D0%BD%D0%BE%D1%82%D0%BE-%D1%81-%D0%BD%D0%BE%D0%B6-%D0%BC%D0%BE%D0%BC%D1%87%D0%B5-news768694.html", "text": "Тежко остава състоянието на 16-годишното момче, което беше нападнато с нож от свой съученик. Това се случи посред бял ден в столичния квартал „Надежда”. Причината за скандала е публикация в интернет. 15-годишният нападател е задържан. В „Пирогов” беше извършена животоспасяваща операция на момчето. То остава за интензивно лечение и активно наблюдение в Детската реанимация на здравното заведение. Припомняме, че малко след инцидента в интернет се разпространи шокиращо видео. Според източници на Нова на него е именно нападателят, който разказва за това как го е намушкал. Сподели:", "date": "2018.07.27", "title": "Остава тежко състоянието на наръганото с нож момче"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B6%D0%B5%D1%81%D1%82%D0%BE%D0%BA%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%BA%D0%B8%D0%BB%D1%8A%D1%80-%D0%B8%D0%B7%D0%B4%D0%B5%D0%B1%D0%BD%D0%B0-%D0%B6%D0%B5%D0%BD%D0%B0-%D0%B2%D1%8A%D0%B2-%D0%B2%D1%85%D0%BE%D0%B4-%D0%BD%D0%B0-%D0%B1%D0%BB%D0%BE%D0%BA-news768696.html", "text": "Жестоко убийство потресе Благоевград, съобщи преди минути Нова телевизия. Килър е причакал жена късно снощи във вход на блок. Покушението е станало в квартал \"Струмско\". Хората от блока не са чули изстрели, а полицията не съобщава подробности до момента. най-вероятно жената е убита с хладно оръжие. До входа е открита счупена бутилка. Сподели:", "date": "2018.07.27", "title": "ИЗВЪНРЕДНО В ПИК! Жестоко убийство в Благоевград! Килър издебна жена във вход на блок"}
{"url": "http://pik.bg/%D0%BF%D1%80%D0%B5%D0%B3%D0%BE%D0%B2%D0%B0%D1%80%D1%8F%D1%89%D0%B8%D1%8F%D1%82-%D0%BD%D0%B0-%D0%B5%D1%81-%D0%BF%D0%BE-%D0%B1%D1%80%D0%B5%D0%BA%D0%B7%D0%B8%D1%82-%D0%BE%D1%82%D1%85%D0%B2%D1%8A%D1%80%D0%BB%D0%B8-%D0%BF%D0%BB%D0%B0%D0%BD%D0%B0-%D0%BD%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B7%D0%B0-%D0%BC%D0%B8%D1%82%D0%BD%D0%B8%D1%86%D0%B8%D1%82%D0%B5-news768677.html", "text": "Главният преговарящ на ЕС по Брекзит Мишел Барние отхвърли плана на британския министър-председател Тереза Мей за митнически съюз след Брекзит, според който Лондон ще събира допълнителни мита на границата от името на Съюза, предава Daily Mirror, цитира Фокус. „ЕС не може и няма да предостави митническата си политика на срана, която не е страна член и не е подчинена на структурите на ЕС. Споразумение за митниците или митнически съюз, който да намали триенето на границата ще дойде с общата политика за стоките“, заяви Барние. „Великобритания иска да поеме контрола над парите, закона и границите си – нещо което уважаваме. Но ЕС иска да запази контрол над своите пари, закон и граници и Великобритания ще трябва да уважи това“, допълни той. Барние каза, че иска да „донесе нова енергия в преговорите за Брекзит“ през следващите седмици преди срещата на високо равнище на ЕС през октомври, на която се надява да финализира Споразумението за оттегляне и да постигне политическа декларация за бъдещите отношения. Той каза, че предложенията на Великобритания по сигурността означават „реална стъпка напред“ и приветства признанието в Бялата книга на Тереза Мей, че Европейският съд е единственият арбитър на правото на ЕС. Сподели:", "date": "2018.07.27", "title": "Преговарящият на ЕС по Брекзит отхвърли плана на Тереза Мей за митниците"}
{"url": "http://pik.bg/%D0%B3%D0%BE%D0%BB%D1%8F%D0%BC-%D0%BF%D1%80%D0%B0%D0%B7%D0%BD%D0%B8%D0%BA-%D0%B5%D1%82%D0%BE-%D0%BA%D0%BE%D0%B8-%D0%B8%D0%BC%D0%B5%D0%BD%D0%B0-%D1%87%D0%B5%D1%80%D0%BF%D1%8F%D1%82-%D0%B2-%D0%B4%D0%B5%D0%BD%D1%8F-%D0%BD%D0%B0-%D0%BF%D0%B0%D0%BD%D1%82%D0%B0%D0%BB%D0%B5%D0%B9-%D0%BF%D1%8A%D1%82%D0%BD%D0%B8%D0%BA-%D1%86%D1%8A%D1%80%D0%BA%D0%B2%D0%B0%D1%82%D0%B0-%D0%BF%D0%BE%D1%87%D0%B8%D1%82%D0%B0-%D1%81%D0%B2-%D0%BF%D0%B0%D0%BD%D1%82%D0%B5%D0%BB%D0%B5%D0%B9%D0%BC%D0%BE-news768687.html", "text": "На 27 юли Православната църква прославя Свети Великомъченик Пантелеймон и Свети Седмочисленици. Св. Пантелеймон бил от град Никомидия (днес Измит на азиатския бряг на Мраморно море, Турция). Според житието му той бил отначало езичник и носел името Панталеон (от гръцки – Лъв във всичко), а когато се покръстил, приел името Пантелеймон (от гръцки – Всемилостив). Бил ученик на знаменития тогава лекар Евфросин и станал после придворен лекар на император Максимиан, който обаче заповядал да го съсекат, защото отказал да се поклони на езическите богове. Част от мощите на светеца се пазят в светогорския руски манастир \"Св. Пантелеймон\". Още в първата българска държава почитта към св. Пантелеймон е била голяма. Това показват двата манастира, носещи неговото име в Преслав и в Охрид, където били създадени също медицински школи и лечебници. В София паметта на светеца се чества като храмов празник в кварталната църква в Бояна. Също така на няколко места в страната има храмове и параклиси в негова чест, а също и манастири: Присовският край Велико Търново, Обидимският, недалеч от Добринище, и манастирчето край Смолян. Втори храмов празник има и светата обител \"Св. Богородица - Живоприемни източник\", над Гоце Делчев, Неврокопска епархия, посветен на Св. Пантелеймон. Манастирът е женски и през последните години в следствие на неуморните усилия на игуменката сестра София претърпя сериозно развитие. Денят се приема за подходящ за пътуване, откъдето е и името му Пантелей Пътник. Имен ден празнуват: Добрин, Пантелей, Добри, Добрина. На 27 юли се чества и успението на свети Климент Охридски. По древна традиция на този ден Църквата е отредила да се чества паметта на седемте славянски просветители: св. Кирил и Методий, Климент, Наум, Сава, Горазд и Ангеларий. За всеки един от тях в църковния календар има отделен ден, но в този ден те се празнуват заедно под хубавото име Седмочисленици. От стари времена св. Пантелеймон е покровител на Видинска света митрополия и на старопрестолния Видин. По този повод в известния столичен храм \"Св. Седмочисленици\", от 9.00 часа, с благословението на Негово светейшество Българския патриарх и Софийски митрополит Неофит, ще бъде отслужена архиерейска света Литургия, оглавена от Негово преосвещенство Белоградчишки епископ Поликарп, викарий на Софийския митрополит. Сподели:", "date": "2018.07.27", "title": "ГОЛЯМ ПРАЗНИК! Ето кои имена черпят в деня на Панталей Пътник! Църквата почита Св. Пантелеймон и Св. Седмочисленици"}
{"url": "http://pik.bg/%D1%8E%D0%BD%D0%BA%D0%B5%D1%80-%D0%BE%D0%B1%D0%B5%D1%89%D0%B0%D0%BB-%D0%B5%D1%81-%D0%B4%D0%B0-%D0%BA%D1%83%D0%BF%D1%83%D0%B2%D0%B0-%D0%BF%D0%BE%D0%B2%D0%B5%D1%87%D0%B5-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B3%D0%B0%D0%B7-news768681.html", "text": "Пресслужбата на Белия дом съобщава, че страните от ЕС планират на увеличат вноса на втечнен газ от САЩ, както е обещал председателят на Европейската комисия Жан-Клод Юнкер по време на срещата си с американския президент Доналд Тръмп , предава Regnum, цитира Фокус. „Ние се съгласихме да засилим сътрудничеството си в енергийния сектор. Европейският съюз ще изгради още терминали за внос на втечнен природен газ от САЩ. Това е и призив за останалите“, заявил е Юнкер, цитиран от Белия дом. От своя страна Тръмп е подчертал, че доставката на втечнен газ от САЩ ще позволи на ЕС да стане по-малко зависим от вноса на газ от Русия. На 25 юли се проведе среща на президента на САЩ Доналд Тръмп и председателя на Европейската комисия Жан-Клод Юнкер, посветена на търговията. Сподели:", "date": "2018.07.27", "title": "Юнкер обещал ЕС да купува повече американски газ"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D1%8A%D1%80%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D1%82%D1%80%D1%8A%D0%B3%D0%BD%D0%B0-%D0%BF%D0%BE-%D0%B3%D0%BE%D1%80%D0%B5%D1%89-news768700.html", "text": "Първи разкрития за убийството в Благоевград! Полицията тръгна по гореща следа, извършителят вероятно е познат на семейството на 58-годишната жена, която беше нападната във вход на блок в квартал \"Струмско\". Това съобщи пред ималко кореспондентът на Нова телевизия Има версия, че става въпрос за криминално проявен 40-годишен мъж, с присъди за блудство и изнасилване. Той е настигнал жертвата си във входа и вероятно я е убил с нож, защото не са чути изстрели. Жената се е прибирала от работа към 2 часа след полунощ. Входът продължава да е отцепен. По информация на Би Ти Ви убитата е собственичка на заведение за бързо хранене. Има прорезна рана, починала е от кръвозагуба. Сподели:", "date": "2018.07.27", "title": "ОТ ПОСЛЕДНИТЕ МИНУТИ! Първи разкрития за убийството в Благоевград! Полицията тръгна по гореща следа"}
{"url": "http://pik.bg/%D1%81%D1%8A%D1%80-%D0%B5%D0%BB%D1%82%D1%8A%D0%BD-%D0%B4%D0%B6%D0%BE%D0%BD-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0-%D0%B1%D1%80%D0%B5%D0%BA%D0%B7%D0%B8%D1%82-news768680.html", "text": "Британският певец и музикант сър Елтън Джон заяви, че на британците „не им бе казана истината“ преди референдума за Брекзит. Той разкритикува „лудите обещания“ дадени по време на кампанията, пише Daily Express, цитира Фокус. Елтън Джон заяви, че британците, гласували в полза на Брекзит, не са знаели за какво гласуват. Според него процесът по напускане на Европейския съюз е „като да те пуснат в лабиринт със завързани очи, да се завъртят 16 пъти и да те накарат да излезеш“. „Великобритания не знаеше истината за Брекзит. Хората не знаеха за какво точно гласуват. Обещаваха им се пълни безсмислици, които не бяха икономически жизнеспособни“, допълни музикантът. „Има нова зърнена закуска на име „Брекзит“. Първо ядеш, а след това повръщаш“, саркастично отбеляза Елтън Джон. Сподели:", "date": "2018.07.27", "title": "Сър Елтън Джон разкритикува Брекзит"}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B7%D0%B2%D0%B5%D1%80%D1%81%D0%BA%D0%BE%D1%82%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B6%D0%B5%D0%BD%D0%B0%D1%82%D0%B0-%D0%B5-%D0%B7%D0%B0%D1%81%D1%82%D1%80%D0%B5%D0%BB%D1%8F%D0%BD%D0%B0-%D0%BE%D1%82-%D1%83%D0%BF%D0%BE%D1%80-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B8%D1%8F%D1%82-%D0%B6%D0%B8%D0%B2%D0%B5%D0%B5%D0%BB-%D1%81-%D0%B4%D1%8A%D1%89%D0%B5-news768708.html", "text": "Близките на убитата в Благоевград 58-годишна собственичка на заведение са пристигнали на мястото на инцидента, но отказват да застанат пред камерите от страх екзекуторът да не посегне и на тях. По последни данни се знае, че 40-годишният мъж, който се издирва за посегателството, е живеел на семейни начала с 35-годишната дъщеря на убитата. Инцидентът е станал тази нощ, около 2 ч. Знаем причината за смъртта - нараняване с гладкоцевно оръжие от упор, от изключително близко разстояние. Това заяви тази сутрин говорителят на главния прокурор Румяна Арнаудова. Издирва се 40-годишен мъж, който може да е съпричастен към деянието. Преди няколко дни е бил подаден сигнал от дъщерята на починалата жена, че противозаконно е отнет автомобила й, а преди това нейин близък й е нанесъл побой. Доколко има връзка между убийството на майката и побоя на дъщерята тепърва ще изясняваме, посочи говорителят. Тя уточни, че убитата е открита от съседка на стълбите на блока. Започнато е незабавно досъдебно производство след сигнала за откраднатата кола и побоя. Днес майката е трябвало да бъде на разпит. Заподозрян за жестокото убийство е Радослав С. - Соколето, който преди седмица преби 35-годишната дъщеря на убитата тази нощ жена. Дивашките му изпълнения не са от вчера. Към 5 часа тази сутрин са задържани за разпит 61-годишната майка и 42-годишният брат на Соколето, който не е открит тази нощ. Полицейските патрули, разположени на изходите на Благоевград, както и на Е-79 при Антените и жк. \"Струмско\" в посока Симитли, проверяват всички-леки и товарни автомобили, включително и багажниците им. Сподели:", "date": "2018.07.27", "title": "НОВИ РАЗКРИТИЯ ЗА ЗВЕРСКОТО УБИЙСТВО! Жената е застреляна от упор! Издирваният живеел с дъщеря й, пребил я преди дни (СНИМКА НА ВЕРОЯТНИЯ УБИЕЦ)"}
{"url": "http://pik.bg/%D1%85%D0%BE%D1%80%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-%D0%BE%D1%82%D0%BD%D0%BE%D0%B2%D0%BE-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-news768690.html", "text": "Хора с увреждания отново излизат на протест. Този път пред Народното събрание ще се съберат някои от национално представените организации на хората с увреждания. Причина за недоволството е готвената реформа в сектора. Протестиращите настояват готвените законодателни промени да са за всички, а не само за протестиращите майки на деца с увреждания. Ще протестират и майките, които от седмици са на палатков лагер пред парламента, предава Нова. Те се заканват да раздават подаръци на депутатите, които излизат във ваканция. Сподели:", "date": "2018.07.27", "title": "Хора с увреждания отново излизат на протест"}
{"url": "http://pik.bg/%D0%BD%D0%B8%D0%BA%D0%BE%D0%B9-%D0%BD%D0%B5-%D0%B5-%D0%BF%D0%BE%D0%B4%D0%B0%D0%B2%D0%B0%D0%BB-%D0%B6%D0%B0%D0%BB%D0%B1%D0%B8-%D1%81%D1%80%D0%B5%D1%89%D1%83-%D0%BA%D1%83%D1%87%D0%B5%D1%82%D0%B0%D1%82%D0%B0-%D0%BA%D0%BE%D0%B8%D1%82%D0%BE-%D1%80%D0%B0%D0%B7%D0%BA%D1%8A%D1%81%D0%B0%D1%85%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D0%B0-%D1%81%D0%B8-news768717.html", "text": "Нито една жалба не е постъпвала от съседите на 34-годишния мъж от сливенското с. Сотиря, който беше разкъсан от седемте си кучета вчера. Това заяви пред камерата на БТВ кметът Димчо Георгиев. Той призна, че до момента не е имало и информация, че имотът всъщност е развъдник за бойни породи. „Знаех, че момчето отглежда 2-3 кучета, а не 7-8”, посочи Георгиев. Той отбеляза, че не е постъпвал сигнал за регистриране на животновъден обект. Съсед каза, че кучетата не били агресивни – той самият бил влизал в обекта, за да помага на стопанина. Едно от кучетата беше застреляно от човек от селото, а останалите в рамките на вчерашния ден бяха хванати и упоени от ветеринари. Близките на убития са поискали животните да бъдат евтаназирани. Сподели:", "date": "2018.07.27", "title": "Никой не е подавал жалби срещу кучетата, които разкъсаха собственика си"}
{"url": "http://pik.bg/10-%D0%B3%D0%BE%D0%B4%D0%B8%D0%BD%D0%B8-%D0%B1%D1%80%D0%B8%D0%B4%D0%B6%D0%B8%D1%82-%D0%BD%D0%B8%D0%BB%D1%81%D0%B5%D0%BD-%D0%BF%D1%80%D0%B0%D0%B2%D0%B8%D0%BB%D0%B0-%D0%BE%D0%BF%D0%B8%D1%82%D0%B8-%D0%B4%D0%B0-%D0%B7%D0%B0%D1%87%D0%B5%D0%BD%D0%B5-%D0%BF%D0%B5%D1%82%D0%BE%D1%82%D0%BE-%D1%81%D0%B8-%D0%B4%D0%B5%D1%82%D0%B5-news768742.html", "text": "Бриджит Нилсен минава през дълъг и труден път в мечтата си да дари съпруга си с дете. Когато е на 40, тя среща Матиа Деси и решава, че ще замрази яйцеклетки, за да стане майка. Трябват 10 години и куп ин витро процедури, докато най-накрая успява да забременее. И това е истинско чудо! Шансовете, които лекарите й дават, са едва 3-4%. \"Беше един много дълъг и труден път. Искам жените да знаят, че всичко е възможно, въпреки че все пак трябва да бъдеш и реалист. Минах през наистина много разочарования. Не беше лесно, но със съпруга ми толкова много го искахме и то в продължение на толкова години… Най-накрая си имаме нашата малка принцеса\", заявява днес 54-годишната Бриджит пред сп. \"People\". Днес Бриджет и Матиа се радват на малката Фрида, която се появи на бял свят преди месец. Актрисата е категорична, че ще се посвети изцяло на дъщеря си и няма да разчита на чужда помощ за нейното отглеждане. \"Аз съм много по-опитна и способна, по-малко се притеснявам и страхувам. Знам точно какво искам, знам какво да правя с нея, знам на какъв етап от живота си съм в момента\", казва Нилсен. Актрисата има вече 4 пораснали момчета - на 34, на 28, на 25 и на 23 години. Всичките са изключително щастливи, че вече си имат сестричка и дори и за миг не са осъдили желанието на майка им да има още едно дете на тази възраст, пише \"Слава\". Сподели:", "date": "2018.07.27", "title": "10 години Бриджит Нилсен правила опити да зачене петото си дете"}
{"url": "http://pik.bg/%D1%81%D0%BB%D0%B5%D0%B4-%D1%81%D0%B2%D1%80%D1%8A%D1%85%D0%B4%D0%BE%D0%B7%D0%B0%D1%82%D0%B0-%D0%B1%D0%B8%D0%B2%D1%88%D0%B8%D1%8F%D1%82-%D0%BD%D0%B0-%D0%B4%D0%B5%D0%BC%D0%B8-%D0%BB%D0%BE%D0%B2%D0%B0%D1%82%D0%BE-%D0%B1%D0%B4%D0%B8-%D0%BD%D0%B0%D0%B4-%D0%BD%D0%B5%D1%8F-%D0%B2-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-news768743.html", "text": "Бившето гадже на Деми Ловато, Уилмър Валдерама, я е посетил в болницата, съобщи \"Дейли Мейл\". Той е бил първият човек, който лекарите допуснали след като певицата бе приета в болница заради свръхдоза. Вчера 38-годишният актьор е прекарал близо два часа до леглото на Ловато. Веднага щом научил, той искал да види своята стара приятелка, но го направил ден след инцидента. Според информация на работещи в лечебното заведение в Лос Анджелис, той е бил тъжен и с много сериозно изражение на влизане и излизане от стаята. Уилмър Валдерама и Деми Ловато бяха заедно близо 6 години, като накрая се разделяха и сдобряваха на няколко пъти. 25-годишната певица бе открита в безсъзнание в дома ѝ. След като пристигнала линейката, екипът ѝ изразил опасенията си, че най-вероятно тя е взела свръхдоза наркотици. \"Деми е будна, семейството ѝ изказва благодарности на всички за загрижеността\", обяви по-късно говорителят на звездата пред Би Би Си. Сподели:", "date": "2018.07.27", "title": "СЛЕД СВРЪХДОЗАТА! Бившият на Деми Ловато бди над нея в болницата"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D1%82%D0%BE-%D0%B3%D0%BE-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%8F-%D0%BA%D1%80%D0%B0%D0%B9-%D0%BE%D1%82%D0%BC%D0%B0%D0%BD%D0%BB%D0%B8-%D0%B3%D0%B0%D1%80%D0%B4-%D0%BD%D0%B0-%D0%BD%D1%81%D0%BE-%D1%80%D0%B0%D0%B4%D0%BE%D1%81%D0%BB%D0%B0%D0%B2-%D0%B1%D0%B8%D0%BB-%D0%B2-%D0%BA%D0%B0%D0%B7%D0%B0%D1%80%D0%BC%D0%B0%D1%82%D0%B0-%D1%81-%D0%B1%D0%B8%D0%B2%D1%88%D0%B8%D1%8F-%D0%BF%D0%B8%D0%B0-news768745.html", "text": "Трагично загиналият край Отманли гард на НСО е близък приятел с бившия пиар на Ахмед Доган - Любомир Методиев. Това съобщи самият Методиев, който изказа своите съболезнования за смъртта на 37-годишния Радослав Д. , обяви Методиев след новината за кончината на своя приятел. Безжизненото тяло на Радослав изплува вчера, около обяд, на бетонния кей край луксозната резиденция на Отманли, позната преди време като „Палатът на Доган”. Лицето на починалия мъж е било обезобразено, а носът му - счупен. Все още не е ясна причината за смъртта на Радослав, съобщава още \"Флагман\". Основната версия е, че е препил и сутринта е влязъл в морето, след което е получил инфаркт, тъй като е имал сърдечни проблеми. Мистерия е и какво е правил по това време гард на НСО. Ахмед Доган от години не би следвало да има държавна охрана, а такава се полага само на президента, министър-председателя, председателя на Народното събрание и лица, чийто живот е под заплаха за националната сигурност, но е факт, че на Отманли често могат да бъдат забелязани охранители, които явно имат постоянен пост. Сподели:", "date": "2018.07.27", "title": "ИЗВЪНРЕДНО! Ето го загиналия край Отманли гард на НСО! Радослав бил в казармата с бившия пиар на Ахмед Доган (СНИМКА)"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BB%D0%BE%D0%B1%D0%B8%D1%80%D0%B0-%D0%B7%D0%B0-%D0%B5%D1%81-%D0%BE%D1%82%D0%BF%D1%80%D0%B0%D0%B2%D0%B8-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D0%BA%D1%8A%D0%BC-%D0%BA%D0%B8%D1%82%D0%B0%D0%B9-news768724.html", "text": "Die Frankfurter Allgemeine Zeitung, цитиран от Фокус. Държавният глава на САЩ Доналд Тръмп нарече сделката с Европейския съюз за преодоляване на спора истински пробив за намаляване на бариерите пред търговията, като същевременно отправи тежки обвинения срещу Китай, съобщава германският национален ежедневник Американският президент благодари лично на председателя на Европейската комисия Жан-Клод Юнкер за постигнатото споразумение. Той наистина е много упорит, много умен и много добър човек. Разбира се, ако не бях сключил сделка с него, щях да кажа, че е ужасен човек“, призна Тръмп, говорейки в рамките на събитие в Гранит Сити, щата Илинойс. САЩ ще „преосмислят\" митата за внос на стомана и алуминий от страните от Европейския съюз, които на свой ред ще се задължат да увеличат покупките на американска соя и втечнен природен газ, стана ясно след преговорите в Белия дом. Президентът на САЩ обяви, че Вашингтон ще изостави плановете си за налагане на нови тарифи срещу ЕС и ще работят за разрешаване на съществуващите различия в опит да бъде избегната търговската война.„Новата фаза\" в търговските отношения между Вашингтон и Брюксел бе обявена, след като Тръмп се срещна с председателя на Европейската комисия Жан-Клод Юнкер. Той пристигна в Белия дом с екипа си, за да се опита да убеди държавния глава на САЩ да се откаже от налагането на тарифи за вноса на автомобили и авточасти в страната. В съвместно изявление Тръмп и Юнкер също обявиха, че търговските партньори ще работят за премахване на тарифите за всички неавтомобилни промишлени стоки, ще засилят сътрудничеството в областта на закупуването на енергия и ще работят съвместно за реформиране на Световната търговска организация (СТО). Федералният германски министър на икономиката Петер Алтмайер демонстрира облекчение по повод пробива в търговския спор със САЩ. Споразумението, постигнато на срещата между президента на САЩ Доналд Тръмп и председателя на Европейската комисия Жан-Клод Юнкер е добър резултат за просперитета на страните от Общността, но и за целия свят, коментира Алтмайер след новината за постигнатия пробив в преговорите. Сподели:", "date": "2018.07.27", "title": "Тръмп лобира за ЕС, отправи тежки думи към Китай"}
{"url": "http://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3-%D0%BE%D0%B1%D0%B8%D0%BA%D0%BE%D0%BB%D0%B5%D1%82%D0%B5-%D0%B2%D1%81%D0%B8%D1%87%D0%BA%D0%B8-%D1%8A%D0%B3%D0%BB%D0%B8-%D0%B2-%D0%B4%D0%BE%D0%BC%D0%B0-%D1%81%D0%B8-%D1%81%D1%8A%D1%81-%D0%B7%D0%B0%D0%BF%D0%B0%D0%BB%D0%B5%D0%BD%D0%B0-%D1%81%D0%B2%D0%B5%D1%89-news768710.html", "text": "9-ят слънчев ден е на небесната светлина и огън. Препоръчва се в дома да се държи непрекъснато запалена свещ или лампа, пише астрологът Ивелина Пенчева в новия си хороскоп. Хубаво да се поддържа постоянно горящ огън, добавя тя. „Добре е да развивате своята енергетика: идете в храм, използвайте религиозни обреди, физически практики, започване на 21 дневен цикъл на Рейки. Може да се започнат нови и сериозни дела. Постарайте се да не натоварвате другите със своите проблеми. Добре е да се изгори всичко старо и ненужно. Обиколете всички ъгли на стаите по часовниковата стрелка със запалена свещ, за да се изгори натрупаната негативна енергия“, съветва астрологът. „Полезно е да се ходи пеша. Може да се започне цикъл от физически упражнения за укрепване на тялото. Покупки правете само на най-необходимото, т.е. това, което ще ви трябва скоро. Ако в този ден постоянно мръзнете и ви е студено, то значи, че от вас се е отвърнал вашият Ангел-Хранител. Не бива много да се спи, нито да се дреме, малко да се яде. Колкото по-бодри сте, толкова по-добре. Противопоказни са безделието и авантюрите“, предупреждава Ивелина Пенчева. „Не прехвърляйте своите проблеми на други хора. Не завиждайте и не се присмивайте на никого“, добавя тя. „Храна е по-добре да не се приготвя, а да се яде от предния ден, нищо да не се пече и запича. Алкохол може да пийнете. Може да носите нещо блестящо. Подходящи са жълто, тъмно-червено и кафяво. Избягвайте студените тонове“, съветва астрологът. „Добре е, ако нищо не сънувате или забравите за съня си. Счита се, че в този ден трябва повече да бодърствате, отколкото да спите“, добавя тя. Сподели:", "date": "2018.07.27", "title": "Астролог: Обиколете всички ъгли в дома си със запалена свещ!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB%D1%81%D0%BA%D0%BE%D1%82%D0%BE-%D1%81%D0%B5%D0%BB%D0%BE-%D0%B1%D0%B0%D1%80%D0%B0%D0%BA%D0%BE%D0%B2%D0%BE-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BE%D0%B1%D0%B3%D1%80%D0%B0%D0%B4%D0%B8-%D0%BA%D1%8A%D1%89%D0%B0-%D0%BA%D1%8A%D0%B4%D0%B5%D1%82%D0%BE-%D0%BD%D0%B0%D0%B9-%D0%B2%D0%B5%D1%80%D0%BE%D1%8F-news768754.html", "text": "Полицейска операция се провежда на територията на село Бараково. Това съобщи Катя Табачка, говорител на Областна дирекция на МВР – Кюстендил. Полицейската операция се реализира от страна на екипи на Районно управление – Рила. След приключване на дейностите ще бъде представена информация. Най-вероятно операцията е свързана с издирването на 40-годишния Радослав С.-Соколето, който е заподозрян за убийството на 58-годишната майка на своята половинка в Благоевград. Жената е застреляна от упор малко преди 2 ч. Дни преди инцидента Соколето е пребил дъщерята и е отмъкнал колата й. Сподели:", "date": "2018.07.27", "title": "ИЗВЪНРЕДНО! Операция в кюстендилското село Бараково: Полицията обгради къща, където най-вероятно се крие убиецът на 58-годишната жена! "}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B6%D0%B5%D1%81%D1%82%D0%BE%D0%BA%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%80%D0%B0%D0%B7%D1%82%D1%8A%D1%80%D1%81%D0%B8-%D0%BF%D0%BB%D0%BE%D0%B2%D0%B4%D0%B8%D0%B2-%D0%B6%D0%B5%D0%BD%D0%B0-%D1%81%D0%B5-%D1%85%D0%B2%D1%8A%D1%80%D0%BB%D0%B8-%D0%BE%D1%82-%D0%B1%D0%BB%D0%BE%D0%BA-%D0%B2-%D0%BA%D1%8E%D1%87%D1%83%D0%BA%D0%B0-news768747.html", "text": "Жестока трагедия разтърси пловдивския квартал Кючук Париж тази сутрин, съобщава \"Марица\". На разсъмване жена реши да сложи край на живота си, като се хвърли от междустълбищната площадка на жилищен блок. Сигналът за нещастния инцидент е бил подаден на тел. 112 в 6,10 ч. сутринта, съобщиха от полицията за сайта ни. Загиналата жена е на 40 години. Засега не са ясни причините, довели до трагедията. По тялото й не са открити следи от насилие. Тялото на жертвата било открито от съседи пред входа на блок на ул. „Димо Хаджидимов“, близо до глухата жп линия, разделяща Кючука от Остромила. На мястото от сутринта има полиция, криминалисти нищят причината за самоубийството на жената. Сподели:", "date": "2018.07.27", "title": "ОТ ПОСЛЕДНИТЕ МИНУТИ! Жестока трагедия разтърси Пловдив! Жена се хвърли от блок в Кючука"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%BA%D0%B0%D0%BA-%D0%B2%D0%BE%D0%BB%D0%B5%D0%BD-%D0%B8-%D0%B2%D0%B0%D0%BB%D0%B5%D1%80%D0%B8-%D0%B7%D0%B0%D1%80%D0%BE%D0%B2%D0%B8%D1%85%D0%B0-%D1%82%D0%BE%D0%BC%D0%B0%D1%85%D0%B0%D0%B2%D0%BA%D0%B8%D1%82%D0%B5-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BE%D0%B1%D0%B5%D1%89%D0%B0-%D0%B4%D0%B0-%D1%81%D1%8A%D0%B4%D0%B5%D0%B9%D1%81%D1%82%D0%B2%D0%B0-%D0%B7-news768752.html", "text": "Въпрос за златната концесия в Челопеч зададе към вицепремиера Валери Симеонов лидерът на \"Атака\" и председател на ПГ на ОП Волен Сидеров. \"След като знам вашата настоятелност и настъпателност, какво пречеше да извадите този договор, да го донесете тук и цялото общество и аз след 18 години да разбера какъв договор е сключила българската държава с една съмнителна фирма. Това е ваше задължение като вицепремиер. Ако искате да направим проверки на тези концесии, аз съм готов да участвам. Челопеч е най-голямото находище на злато в цяла Европа. Добавяме мед, сребро, които се изнасят напълно безконтролно. Договорът в Челопеч може да се прекрати веднага, имам достатъчно аргументи, макар и късно\", каза от трибуната Сидеров. Валери Симеонов отговори, че в своята дейност винаги стриктно се е придържал към своите правомощия. \"По отношение на проверките по морето, които стават лайтмотив втори сезон, това са проверки на контролните органи, които получават подкрепа от мен. Нито съм организатор, нито нищо. Но поемам ангажимент да поискам този договор за концесия през колегата ми Томислав Дончев\", отговори Симеонов. Нямам правомощията да отговоря на въпроса. Това каза вицепремиерът Валери Симеонов в пленарна зала в отговор на въпрос на председателя на ПГ на „Обединени патриоти“ Волен Сидеров за концесиите на злато в страната . „Правомощията, свързани с концесиите за добив на подземни богатства, са делегирани на министъра на енергетиката“, обясни той, но обеща да отправи запитване до колегите си по въпроса. „Дейността на министъра на енергетиката е в ресора на заместник министър-председателя Томислав Дончев“, заяви Симеонов. „Въпросите, свързани с подземните богатства, в това число злато, златодобив и други метали, са регламентирани със Закона за подземните богатства. Този закон е специален по отношение на Закона за концесиите, а аз председателствам Координационния съвет по концесии на основание чл. 38 ал. 3 от Закона за концесиите“, обясни вицепремиерът Сподели:", "date": "2018.07.27", "title": "ПЪРВО В ПИК! Ето как Волен и Валери заровиха томахавките! Вицепремиерът обеща да съдейства за договора за златната концесия"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%B7%D0%B0%D0%BF%D0%BE%D1%87%D0%BD%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%BD%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%B2-%D0%B1%D0%BB%D0%B0%D0%B3%D0%BE-news768757.html", "text": "Под наблюдението и надзора на Окръжна прокуратура – Благоевград е започнато досъдебно производство за извършено престъпление по чл. 115 от Наказателния кодекс, съобщиха от там. Около 01,16 ч. на 27.07.2018 г., на ул. „Струма“ в гр. Благоевград, била умишлено умъртвена С.Д. (на 58 години). Провеждат се активни действия по разследването, разпитват се свидетели, извършват се претърсвания и изземвания. Понастоящем няма привлечен в качеството на обвиняем по досъдебното производство. Сподели:", "date": "2018.07.27", "title": "ОТ ПОСЛЕДНИТЕ МИНУТИ! Прокуратурата в Благоевград започна разследване на убийството в Благоевград "}
{"url": "http://pik.bg/%D0%B7%D0%B2%D0%B5%D0%B7%D0%B4%D0%BD%D0%B8-%D0%B2%D0%BE%D0%B9%D0%BD%D0%B8-%D0%B0%D0%BD%D0%B4%D0%B6%D0%B5%D0%BB%D0%B8%D0%BD%D0%B0-%D0%B4%D0%B6%D0%BE%D0%BB%D0%B8-%D1%81%D0%B5-%D1%81%D0%BC%D1%80%D0%B0%D0%B7%D0%B8-%D1%81-%D0%B4%D0%B6%D0%BE%D1%80%D0%B4-%D0%BA%D0%BB%D1%83%D0%B8%D0%BD%D0%B8-%D0%B7%D0%B0%D1%80%D0%B0%D0%B4%D0%B8-%D0%B1%D1%80%D0%B0%D0%B4-%D0%BF%D0%B8%D1%82-news768755.html", "text": "Холивудската красавица Анджелина Джоли има черен списък с врагове, на които готви отмъщение. В него влиза колегата ѝ Джордж Клуни, който е подкрепил бившия ѝ съпруг Брад Пит по време на бурния им развод. Тефтерчето на срама е пълно със знаменитости, за които тя смята, че са я предали по време на раздялата. Източниците споделят пред в. \"Сън\", че първи в списъка е Клуни, а веднага след него се нарежда съпругата му Амал. Причината - Анджелина очаквала Джордж да подкрепи дългогодишния си приятел, но от адвокатката очаквала женска солидарност. По техни думи фактор е и фактът, че Анджи смята Амал за конкуренция в светските среди. Феновете побързаха да сравнят дъщерята на Джон Войт с героинята ѝ Злодеида, а последвалите епитети са \"побъркана\", \"невротична\" и прочие, пише \"Монитор\". Припомняме, че наскоро се заговори, че Джордж Клуни се опитва да събере отново Пит и бившата му Дженифър Анистън. \"Джордж винаги е мразил Анджи и изобщо не одобряваше начина, по който тя контролираше Брад по време на брака им. Той обичаше Брад и Джен като двойка и беше съкрушен от раздялата им, особено когато разбра, че е заради Анджи. Затова Джордж беше първият, който свърза отново Джен и Брад\", издаде тогава близък до Пит. Сподели:", "date": "2018.07.27", "title": "ЗВЕЗДНИ ВОЙНИ! Анджелина Джоли се смрази с Джорд Клуини заради Брад Пит"}
{"url": "http://pik.bg/%D0%B2%D0%B7%D1%80%D0%B8%D0%B2-%D0%BE%D1%82-%D0%B3%D0%B0%D0%B7%D0%BE%D0%B2%D0%B0-%D0%B1%D1%83%D1%82%D0%B8%D0%BB%D0%BA%D0%B0-%D1%80%D0%B0%D0%BD%D0%B8-63-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-news768789.html", "text": "съобщиха от ОДМВР-Шумен. Сигналът за инцидента е приет в 07.50 часа. На място са изпратени екипи на пожарна, спешна помощ и полиция. Изяснено било, че взривът е предизвикан от загазоване на стаята от угаснал газов котлон. След взрива пострадалият М.Б. (63г.) е откаран в болнично заведение с изгаряния. От взрива са изместени пет стени и покрив на къща в местността „Под манастира“. Избит е прозорец на имота. Извършен бил оглед, образувано е досъдебно производство за извършено престъпление по чл. 134 ал. 1 т.2 от НК. 63-годишен мъж е пострадал след взрив на газова бутилка, Сподели:", "date": "2018.07.27", "title": "Взрив от газова бутилка рани 63-годишен мъж"}
{"url": "http://pik.bg/%D0%B3%D0%BE%D1%80%D0%B5%D1%89%D0%B8-%D0%BD%D0%BE%D0%B2%D0%B8%D0%BD%D0%B8-%D0%BF%D0%B8%D1%80%D0%BE%D0%B3%D0%BE%D0%B2-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%B4%D0%B0%D0%BD%D0%BD%D0%B8-%D0%B7%D0%B0-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D1%80%D0%B0%D0%BD%D0%B5%D0%BD%D0%B8-%D0%B4%D0%B5%D1%86%D0%B0-news768712.html", "text": "Засега всичко е преминало благоприятно, продължава наблюдението над детето, на този етап не се планират операции. Надяваме се на един добър изход. Няма как да се дадат подробни сведения за операциите. Няколко часа е продължила интервенцията. Това обявиха от \"Пирогов\" по случая с наръганото 15-годишно момче вчера. Детето от Сандански, на 6 г., което бе блъснато от кола, пък е било с голяма кръвозагуба, на този етап нещата са стабилизирани, допълниха от болницата. Сподели:", "date": "2018.07.27", "title": "ГОРЕЩИ НОВИНИ! \"Пирогов\" с последни данни за състоянието на ранени деца"}
{"url": "http://pik.bg/%D0%BF%D0%B5%D0%BD%D1%82%D0%B0%D0%B3%D0%BE%D0%BD%D1%8A%D1%82-%D0%BE%D1%82%D0%B4%D0%B5%D0%BB%D1%8F-10-%D0%BC%D0%BB%D1%80%D0%B4-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D0%BE%D0%B1%D0%BB%D0%B0%D1%87%D0%BD%D0%B8-%D1%83%D1%81%D0%BB%D1%83%D0%B3%D0%B8-news768722.html", "text": "Министерството на отбраната на САЩ обяви дългоочакваната обществена поръчка за изграждане на всеобхватна облачна услуга . Очаква се през следващите десет години Пентагона да отпусне около 10 млрд. долара за целта. Технологични гиганти като „Амазон“ и „Майкрософт“ от месеци лобират, за да спечелят престижната и доходоносна поръчка. Обединената отбранителна инфраструктура, по-известна като JEDI Cloud Program, има за цел да свърже информационните системи на всички родове войски. В момента флота, военновъздушните сили и армията използват отделни облачни системи и според експерти ползите от тяхното обединяване ще бъдат значителни. Пилотите от ВВС например ще имат незабавен достъп до информацията, събрана сухопътните войски на терен или до данните от даден безпилотен апарат, опериран от кораб на флота. От Пентагона се обръщат към външни изпълнители, тъй като не разполагат с необходимия собствен капацитет, за да изградят облак от подобен гигантски мащаб. Въпреки че JEDI ще има централна роля в информационната политика на Пентагона, собствените облачни системи на отделните родове войски ще продължат да функционират. През последните седмици, големите американски технологични компании от мащабите на „Майкрософт“ „Амазон“ проведоха истински рекламни кампании, за да убедят Министерството на отбраната в предимствата на техните продукти. Обществената поръчка е за две години, с възможност за допълнително удължение за още осем години. Победителят ще получи до 10 млрд. долара, както и възможността за достъп до сърцето на Пентагона и потенциални нови изгодни поръчки. Сближаването между американските технологични гиганти и военните обаче среща сериозна опозиция в Силициевата долина. Хиляди IT специалисти се обявяват срещу участието на компаниите си в подобни дейности. През май служители на Google изготвиха петиция срещу разработките на изкуствен интелект, предназначени за подобряване ефективността на безпилотните апарати на Пентагона. Сподели:", "date": "2018.07.27", "title": "Пентагонът отделя 10 млрд. долара за облачни услуги"}
{"url": "http://pik.bg/%D0%BA%D0%BE%D0%B9-%D0%BB%D1%8A%D0%B6%D0%B5-%D0%B2-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D0%B7%D0%B0-%D0%B3%D0%B5%D1%80%D0%B8-%D0%BD%D0%B8%D0%BA%D0%BE%D0%BB-%D0%B8-%D0%B1%D1%83%D0%B7%D0%BB%D1%83%D0%B4%D0%B6%D0%B0-%D0%BF%D0%B5%D0%B2%D0%B8%D1%86%D0%B0%D1%82%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8---%D1%81%D1%82%D0%B0%D0%BD%D0%B0%D0%BB%D0%B0-%D0%B6%D0%B5%D1%80%D1%82%D0%B2%D0%B0-news768799.html", "text": "Певицата Гери-Никол разпространи официално писмо до медиите, в което казва, че е станала жертва на фалшиви новини и, че няма да пее на събора на БСП на Бузлуджа. „От няколко дни с учудване забелязвам, че в няколко публично известни медии забъркват името ми във фалшиви новини. Вероятно въпросните медии не си дават сметка за вредите, които нанасят върху моята репутация”, пише певицата и във „Фейсбук” страницата си, и в официалното си писмо до медиите. Тя публично опровергава появилите се в медиите твърдения, че е ще пее на събора на БСП на Бузлуджа, както и, че кметът на Варна Иван Портних я е заплашвал – публикации, от последните дни. „Не познавам лично г-н Портних, нито някога съм общувала с него”, посочва певицата. „Надявам се името ми повече да не бъде замесвано в манипулативни материали. В противен случай ще бъда принудена да потърся правата си по съдебен ред”, посочва Гери-Никол. Накрая официалното писмо завършва с това, че името ѝ се използва само с цел да се предизвика сензация. В същото време обаче в официалното събитие на събора на Бузлуджа все още стои публикация с официалната програма, в която името на Гери-Никол фигурира като изпълнител. Сподели:", "date": "2018.07.27", "title": "Кой лъже в скандала за Гери-Никол и Бузлуджа!? Певицата проговори - станала жертва..."}
{"url": "http://pik.bg/%D0%B2%D0%BC%D1%80%D0%BE-%D1%81%D0%BF%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%D0%B5-%D0%BF%D0%BE%D0%B1%D0%B5%D0%B4%D0%B0-%D0%B7%D0%B0-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-news768797.html", "text": "Спирането на Истанбулската конвенция – победа за ВМРО, победа за Патриотите! Това съобщиха в позиция от пресцентъра на ВМРО. Ето какво се казва в прессъобщението: \"Спирането на Истанбулската конвенция – победа за ВМРО, победа за Патриотите! Това стана ясно след днешното заседание на най-висшия съд в България, който беше сезиран от ГЕРБ за съответствие на Конвенцията на Съвета на Европа за превенция и борба с насилието над жени и домашното насилие, известна като Истанбулската конвенция, с основния закон на страната ни. На своето заседание конституционалистите се произнесоха, че документът е несъвместим с Конституцията на Република България с 8 на 4 гласа. Днес съдиите от Конституционния съд на Република България показаха своя висок морал и чувство за дълг към Родината. Със своето решение те се доказаха като истински патриоти. Официалното спиране на документа е голяма победа за Патриотите от ВМРО, които поведоха битката срещу скандалната Истанбулска конвенция. Припомняме, че още декември месец миналата година заместник министър-председателят по обществен ред и сигурност, министър на отбраната и лидер на ВМРО – Българско национално движение Красимир Каракачанов предотврати гласуването на документа в Министерски съвет, което беше предвидено точно в навечерието на Рождество Христово. След сериозни противоречия, въпреки, че патриотите и част от министрите на мандатоносителя гласуваха „против“, в началото на годината спорната Конвенция стигна до парламента. Патриотите обаче бяхме категорични в искането си Истанбулската конвенция да бъде изтеглена и под наш натиск това стана факт. След консултации с водещи юристи, ние от ВМРО изказахме своите аргументи и обърнахме внимание, че при ратифицирането ще се наложат не само законодателни промени (в над 20 закона), но и на фундаментални текстове от Конституцията на Република България, чиято промяна може да направи само ВНС (като чл. 6 от КРБ). Изкарахме „на светло“ скандални моменти като въвеждането на джендър като понятие, легитимирането на транс и интерсексуалността като терминология, финансовите ангажименти, които държавата поема, легитимирайки документа, както и недопустимото въвеждане на джендър образование в детските градини и училищата. С отрицателна позиция излезе и Българската православна църква, която е била толкова категорична последно през далечната 1943-та година, при спасяването на българските евреи. Битката на Патриотите от ВМРО се превърна и в обща битка на Обединени патриоти, а в последствие и на цялото българско общество. През своята 125-годишна история ВМРО – БНД винаги е бранило българщината, ценностите и морала, дълбоко вкоренени в традициите и нравите на българския народ. Ето защо ние поведохме битката и срещу скандалната Истанбулска конвенция, която чрез своята философия директно „посяга“ на устоите на българското общество и поставя под съмнение бъдещето на децата ни. Ето, че Патриотите от ВМРО спечелиха още една битка в името на Майка България! България над всичко!\", написаха от ВМРО. Сподели:", "date": "2018.07.27", "title": "ВМРО: Спирането на Истанбулската конвенция е победа за Патриотите"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%B3%D0%B4%D0%B1%D0%BE%D0%BF-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B0%D0%B2%D0%B0-%D0%B7%D0%B0-%D1%81%D0%BF%D0%B0%D0%BC-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-news768748.html", "text": "В имейлите се твърди, че киберпрестъпниците са компрометирали компютърната конфигурация и знаят парола, ползвана от потребителя, като притежават позорящи видео материали, които заплашват да разпратят до всички контакти на жертвата. Спам кампанията е опит за бързо незаконно облагодетелстване на киберпрестъпници, които разчитат на наивността и неинформираността на интернет потребителите, като умело използват елементи на социален инженеринг. За спам кампанията са използвани неправомерно придобити данни за пощенски кутии и пароли, с която потребители са се регистрирали в „нелегитими“ сайтове за запознанства, онлайн игри и други. Експертите съветват потребителите да не отварят съмнителни съобщения, да не извършват плащания за подобни откупи, да се снабдят с надеждни антивирусни решения, легитимни операционни системи и програми. За всеки киберинцидент да информират съответната фирма доставчик на IT услуги или компетентните структури на МВР. В края на месец юли в отдел „Киберпрестъпност“ при ГД „Борба с организираната престъпност“ са регистрирани множество сигнали от интернет потребители за получени имейли с текст на английски език и искане за заплащане с виртуална валута биткойн на сума, възлизаща на около 3000 американски долара. Сподели:", "date": "2018.07.27", "title": "ВНИМАВАЙТЕ! ГДБОП предупреждава за спам кампания"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B7%D0%B0%D0%B4%D1%8A%D1%80%D0%B6%D0%B0-%D0%B7%D0%B0-72-%D1%87%D0%B0%D1%81%D0%B0-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D1%87-%D0%BD%D0%B0-14-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5-news768756.html", "text": "Софийска районна прокуратура задържа за 72 часа лице за противозаконно проникване в лек автомобил и за кражба на вещи от него. Това съобщиха от пресцентъра на Прокуратура на Република България. Под ръководството и надзора на Софийска районна прокуратура е образувано и се води досъдебно производство за това, че на 25 юли 2018 г. около 08.00 часа в ж.к. „Младост“, в апартамент Р. Петров се съвкупил с 14-годишната М., като употребил за това сила; след което извършил блудствени действия спрямо същото лице, отново чрез употреба на сила. Извършителят и пострадалата се познавали, като Петров имал интимна връзка с майката на М. - Х. В деня на извършване на престъплението Х. уведомила обвиняемия, че е бременна и очаква дете от него. Петров не е осъждан, спрямо него има налагано административно наказание „глоба“. Предвид високата обществена опасност на деянието и извършителя, наблюдаващият прокурор е постановил задържането на Петров за срок до 72 часа, като е разпоредено привеждането му в сградата на СРС на 28 юли 2018 г. – за разглеждане на искане за вземане спрямо него на мярка за неотклонение „Задържане под стража“. Сподели:", "date": "2018.07.27", "title": "Прокуратурата задържа за 72 часа изнасилвач на 14-годишно момиче"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%B8-%D0%B8%D0%B7%D0%B1%D0%BE%D1%80%D0%B8-%D0%B8-%D1%81%D0%BA%D0%B0%D0%BD%D0%B4%D0%B0%D0%BB%D0%B8-%D0%BA%D0%BE%D0%B0%D0%BB%D0%B8%D1%86%D0%B8%D1%8F%D1%82%D0%B0-%D0%B5-%D1%81%D1%82%D1%80-news768801.html", "text": "Нали вие пускате социологическите проучвания. За какво да правим предсрочни избори. Това коментира премиерът Бойко Борисов пред журналисти в град Бяла в отговор на въпрос дали слуховете за предсрочни избори са преувеличени . „От 100 години няма църква в Бяла. Тук сме направили църквата, парка. Айде да отиде Корнелия да ми покаже БСП по време на нейното управление от 90-ата година насам ето това направихме ние, това направихме ние. Дори магистралите, които ходиха да откриват на Лозен, на „Тракия“, ги бяхме построили ние“, коментира Борисов. На въпрос как успява да потуши страстите в управленската коалиция, той отговори: „Ами тя си е страстна коалиция, събрани са всички войводи на едно място. Аз, дето се вика, не мога да се направя на войвода от тях“. „Ние ако мислим еднакво, ще сме в една партия, ние сме диаметрално противоположни и то между всички партии е проблемно да направят коалиция. С коя си приличаме ние, за да направим коалиция и обратното. Ето го коалиционното споразумение, изпълнява ли се - изпълнява се. Хайде сега всеки, каквото иска допълнително първо ще минава през председателски съвет и тогава ще го пращаме до парламентарните групи, за да не се карат там. Това е прочитът“, допълни премиерът. Сподели:", "date": "2018.07.27", "title": "ИЗВЪНРЕДНО В ПИК! Борисов с горещ коментар за предсрочни избори и скандали: Коалицията е страстна, събрани са всички воеводи! (СНИМКИ)"}
{"url": "http://pik.bg/%D0%B0%D0%BA%D1%86%D0%B8%D1%8F-%D1%82%D1%80%D0%B8%D0%BC%D0%B0-%D0%B0%D0%B2%D1%82%D0%BE%D0%B4%D0%B6%D0%B0%D0%BC%D0%B1%D0%B0%D0%B7%D0%B8-%D1%81%D0%B0-%D1%81%D0%BF%D0%B8%D0%BF%D0%B0%D0%BD%D0%B8-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news768758.html", "text": "МВР Задържани са трима мъже за кражби на автомобили. Това съобщиха от пресцентъра на . Специализираната полицейска операция срещу престъпни посегателства над моторни превозни средства е реализирана на територията на ОДМВР – Варна, съвместно със служители на ГД „Национална полиция” и ТСБОП. В хода на полицейските действия, в местността Манастирски рид бил арестуван 45-годишен варненец, криминално проявен и осъждан, установен като извършител на кражба на лек автомобил „Фолксваген” в к.к. Златни пясъци. При последвалите оперативно-издирвателни дейности бил задържан и 37-годишен от Ловеч, съпричастен към извършеното престъпление. На два адреса в града и в два автомобила, ползвани от задържаните, са намерени и иззети множество приспособления за отключване и привеждане в движение на МПС. Открит е и откраднатият автомобил. Работата по документиране и доказване на престъпната дейност продължава под надзора на Районна прокуратура – Варна. С повдигнато обвинение и мярка за неотклонение до 72 часа е 45-годишният мъж, 37-годишният е задържан с полицейска мярка до 24 часа. В ареста е и 38-годишен мъж, криминално проявен и осъждан, който откраднал лек автомобил „Фиат”, паркиран на паркинг на бул. „Княз Борис I” в областния град. Автомобилът е намерен и върнат на собственика. По случая е образувано досъдебно производство. Сподели:", "date": "2018.07.27", "title": "АКЦИЯ! Трима автоджамбази са спипани във Варна"}
{"url": "http://pik.bg/%D0%B8%D0%BB%D0%B8%D0%B0%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D0%B8-%D1%8F%D0%B2%D0%BE%D1%80-%D0%BD%D0%BE%D1%82%D0%B5%D0%B2-%D0%BD%D0%B0%D0%B3%D1%80%D0%B0%D0%B4%D0%B8%D1%85%D0%B0-%D1%83%D1%87%D0%B0%D1%81%D1%82%D0%BD%D0%B8%D1%86%D0%B8%D1%82%D0%B5-%D0%B2-%E2%80%9E%D1%81%D0%B5%D0%B4%D0%BC%D0%B8%D1%86%D0%B0-%D0%BD%D0%B0-%D0%B8%D0%B7%D0%BA%D1%83%D1%81%D1%82%D0%B2%D0%B0%D1%82%D0%B0-%D0%B1%D0%BE%D1%80%D0%BE%D0%B2%D0%B5%D1%86-2018%E2%80%9C-news768820.html", "text": "Областният управител на Софийска област Илиан Тодоров и Заместник-председателят на Народното събрание Явор Нотев наградиха лауреатите и участниците в фестивала „Седмица на изкуствата Боровец 2018“. Фестивалът се проведе под патронажа на Областния управител на Софийска област г-н Илиан Тодоров. По време на награждаването, Проф. Гьорчев – председател на журито в раздел „Класика” благодари на Тодоров за подкрепата, като заяви, че това награждаване ще остане в паметта на наградените и когато един ден станат звезди, ще си спомнят за оказаната подкрепа. Явор Нотев и Илиан Тодоров отличиха с грамоти за принос в организацията и провеждането на фестивала акад. Милчо Василев – ректор на АМТИИ – Пловдив, Проф. д-р Тони Шекерджиева - Новак -зам. ректор на АМТИИ гр. Пловдив, Доц. д-р Зорница Петрова - преподавател в АМТИИ гр. Пловдив, Проф. д-р Ростислав Йовчев - ръководител катедра в НМА „Панчо Владигеров\", Проф. д-р Емил Куков - зам. декан на факултета по изкуства в ЮЗУ гр. Благоевград и други. Индивидуални изпълнители и танцови състави, носители на награда “Grand Prix” и първи награди бяха отличени с грамоти за участие. Заместник-председателят на Народното събрание Явор Нотев и Областния управител Илиан Тодоров пожелаха на всички лауреати много успехи и награди в творческата им дейност. Сподели:", "date": "2018.07.27", "title": "Илиан Тодоров и Явор Нотев наградиха участниците в „Седмица на изкуствата Боровец 2018“"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%B3%D0%BE%D1%82%D0%B2%D0%B8-%D0%BB%D0%B8-%D1%81%D0%B5-%D0%BF%D1%80%D0%B5%D0%B2%D1%80%D0%B0%D1%82-%D0%BD%D0%B0-%D0%B2%D0%BB%D0%B0%D1%81%D1%82%D1%82%D0%B0-%D0%B8-%D0%BA%D0%BE%D0%B9-%D0%B8%D0%BC%D0%B0-%D0%B8%D0%BD%D1%82%D0%B5%D1%80%D0%B5%D1%81-%D0%BE%D1%82-%D0%B5%D0%BA%D1%88%D1%8A%D0%BD%D0%B8%D1%82%D0%B5-%D0%B2-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0----news768693.html", "text": "Шефът на Института за дясна политика Георги Харизанов и главният редактор на Информационна агенция ПИК Звездомира Мастагаркова правят остър коментар на екшъните в политиката в края на сезона. Траен ли е мирът сред патриотите, стабилна ли е управляващата коалиция, накъде ще тръгне БСП след Бузлуджа, ще се укротят ли политическите страсти след лятната ваканция на депутатите? Знае се от доста време сюжетът, че Елена Йончева има фирма с Цветан Василев, компанията уж е трябвало да се занимава с продуцентство в ТВ7. Това е една от компаниите, която усърдно е източвала КТБ. Нямам представа къде са отивали тези пари. Дори и по разценките на ТВ7 това са доста пари и нека тя да каже къде са отишли тези пари. Ако си закичил брошката \"борец за правда и свобода\" трябва да можеш да обясниш това, коментира Георги Харизанов. Ако сигналът на Йончева попада по предназначение към специализираната прокуратура, ще попадне там, а Йончева не може да го праща там, коментира още той на въпрос за \"Кумгейт\" и твърденията на депутатката, че случаят е в спецпрокуратурата. По темата за сблъсъка Волен Сидеров-Валери Симеонов Харизанов посочи, че активизирането на Сидеров се дължи най-вече на наближаващите евроизбори и реденето на листите при патриотите, както и рейтингът на Валери Симеонов. Той успява да си намери битки, чрез които да попадне във фокуса на общественото внимание и да се хареса на хората. Но г-н Симеонов необяснимо се вторачи в едни предприемачи от Слънчев бряг. Фиксацията му там започна да дразни и хората започнаха да питат защо тормози точно този предприемач. Според мен, той трябваше на откриването да каже: Тихо ли е, тихо е. А не изведнъж да се сети, че са и незаконни, коментира Харизанов. Битката срещу шума му донесе висок рейтинг и хората го подкрепят, така че той с право я води, коментира Звездомира Мастагаркова. Да, но той трябваше там да спре, отсече Харизанов. Ако става дума за листи, няма нужда Волен Сидеров да се кара за това, листите за евроизборите са преференциални и всеки може да стане пръв и да замине за ЕС, както стана с Момчил Неков, коментира още главният редактор на ПИК. Тя припомни, че първо ПИК вчера съобщи, че именно това е причината за противоречията между патриотите. Дано още да спадне адреналинът, надява се Харизанов. Може ли всеки ден Борисов да ги помирява като пъдар воеводите, възмути се Мастагаркова. Очевидно той с някаква сопа трябва да ги вкарва в правия път, може ли това да се издържи още 3 години, попита реторично тя. Според Мастагаркова управлението трябва да спре да се фиксира в политическо дребнотемие, за да има време да работи по-важните икономически теми. Има два варианта. Премиерът  да бъде трудно достъпен и да бъде обграден от умни хора. Така беше с Иван Костов, но пък покрай това капсулиране се появиха Бисеровци, Самоковци и т.н. Другата философия е, че премиерът трябва да знае всичко и да се занимава с всичко, за да не си разиграват коне под него разни люде. Така прави Борисов. Щом издържа психически, аз не бих, и щом може, нека така да продължи, посочи гостът в студиото. Мисля, че от вътрешните драми в коалицията няма да им остане време за съществените проблеми, смята гл. редактор на ПИК и посочи, че именно тези дразги дават храна на опозицията и извънсистемните играчи да бунят стабилността на управлението. Сега ние не се занимаваме с големите проблеми, а се занимаваме с пет кози, три пръча и едно яре, възмути се Харизанов. Той подчерта, че тези животни едва ли биха умрели от естествена смърт, тъй като така или иначе са отглеждани за клане. По въпроса за политиката на БСП и визията им за България, Мастагаркова припомни фалшивите новини, които се бълват от страна на червените, за което самата Йончева без да иска се изпусна. \"То не бяха острови, Хасково, огради, скандал след скандал, зад който накрая се оказва, че няма нищо. Заради такива екшъни обаче хората се отвращават от политиката и системните партии девалвират, а рейтингът на парламента гони рекорди по дъното\", каза още тя. Чакам да видя корупционна схема в Хасково от година и половина, то не бяха огради, не беше чудо - не може да се хвърлят така твърдения, заяви Харизанов. Ако сайтът няма адрес и кореспондент, няма материално отговорно лице, значи можеш да си пуснеш една молбичка и този сайт веднага да се спре. Докладваш го сайтът в КРС, проверяват го дали има собственици в България, има ли срещу кого да заведеш дело, толкова е постичко - ако няма, го закриват, отсече шефът на Института за дясна политика. Досега няма политика на БСП, която да им носи доверие или да показва, че могат да сменят ГЕРБ във властта, посочи още той. Звездомира Мастагаркова пък цитира последното проучване на Агенция \"ПИК\", според което ГЕРБ води на БСП с 12%, като инкасира 36 на 24%. Харизанов пък заяви, че днес е празник, тъй като мнозинството в КС реши, че Истанбулската конвенция е противоконституционна. Всичките пет жени в КС са гласували против конвенцията, заяви гостът. Мастагаркова обобщи, че Борисов и Цветанов не бива да допускат подобни грешки, като тази с поправката \"Домусчиев\" или с яхването на вълната срещу конвенцията от страна на БСП и Румен Радев. Водещата Ива Николова припомни как Цветанов е държал половин час реч пред журналистите как до края на европредседателството конвенцията ще бъде приета. Такива грешки водят до това, че градят основи на извънсистемни играчи като Румен Радев, посочи Мастагаркова. Всяка страна има право да каже, че не искаме \"Гревио\" да ни надзирава, че ние сме държава на 1300 години, каквито те не са, че почиваме на християнските ценности и ако обичат да си вземат документа и да си отиват, казва Харизанов. \"Това го знаят всички и не беше нужно управляващите да чакат Конституционният съд да им го каже и да дават храна за опозицията. Аз мисля, че президентът Румен Радев няма да се поколебае да си послужи с натиск при първата сериозна грешка на управляващите. Целта е да падне правителството и страната да бъде управлявана от служебен кабинет\", посочи Мастагаркова. \"Хубаво е, че управлението на страната е стабилно. Бойко Борисов допуска грешки, само когато не успява да усети \"Пулса на народа\". Рядък пример за това е Истанбулската конвенция\", допълни Мастагаркова. Сподели:", "date": "2018.07.27", "title": "САМО В ПИК TV! Готви ли се преврат на властта и кой има интерес от екшъните в политиката - Георги Харизанов и Звездомира Мастагаркова с остър коментар в края на сезона (ОБНОВЕНА)"}
{"url": "http://pik.bg/%D1%81%D0%B0%D0%BC%D0%BE-%D0%B7%D0%B0-%D0%B3%D0%BE%D0%B4%D0%B8%D0%BD%D0%B0-%D0%BF%D1%80%D1%8A%D0%BA%D0%BD%D0%B0%D1%85%D0%B0-%D1%81%D0%B5-49-%D0%B1%D0%B3-%D0%BC%D0%B8%D0%BB%D0%B8%D0%BE%D0%BD%D0%B5%D1%80%D0%B8-%D0%BE%D1%82-%D1%85%D0%B0%D0%B7%D0%B0%D1%80%D1%82-news768709.html", "text": "Хазартният бранш у нас върти огромни обороти. Изплатените печалби от български компании в размер на над 5000 лв. на \"късметлии\", играли хазарт у нас през 2017 г., са общо 627 млн. лв. Това става ясно от отговор на НАП на запитване на \"Медиапул\". Общо 13 447 българи са спечелили от хазарт над 5000 лв. през миналата година. Най-големият късметлия е спечелил колосалните 9 815 422 лв., като не става ясно какъв е видът на играта, която е донесла такава печалба. На второ място е участник, спечелил 7.9 млн. лв., а на трето - друг с печалба от 5.7 млн. лн. Всеки от останалите късметлии в топ 10 е взел между 4 млн. лв. и 5 млн. лв., става ясно от справката. Общо 49 българи са станали милионери от хазарт през миналата година, тъй като са получили над 1 млн. лв. от участието си в игри на щастието, става ясно още от данните. 80 българи са взели между 500 хил. лв. и 1 млн. лв. Най-много хора - 12 395 души, са получили между 5000 лв. и 100 000 лв. \"Националната лотария\" е платила печалби над 5000 лв. на 6209 души по официални данни на НАП. \"Евробет\" е осигурил такива награди на 259 души, \"Ню геймс\" - на 672 лица, а спортният тотализатор - на 507 души. \"Националната лотария\" отчита 38 милионери през 2017 г., тъй като им е изплатила печалби или залози от 1 млн. лв. или повече, докато спортният тотализатор може да се похвали с 4-ма милионери. Инициираните от вицепремиера Валери Симеонов законови промени с цел ограничаване на рекламата и продажбата на лотарийни билети срещнаха сериозна съпротива от хазартното лоби. Сподели:", "date": "2018.07.27", "title": "САМО ЗА ГОДИНА! Пръкнаха се 49 БГ милионери от хазарт"}
{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B8-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BE%D1%82-%D0%BD%D1%84%D1%81%D0%B1-%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D1%82-101-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%B3%D0%B5%D0%BD-news768818.html", "text": "Вицепремиерът Валери Симеонов и народните представители от Националния фронт за спасение на България ще присъстват на отбелязването на 101 години от смъртта на легендарния български пълководец генерал-лейтенант Иван Колев, което ще се състои на 29 юли 2018 г. от 10.00 ч. в Добрич. Името на ген. Колев остава изписано със златни букви в българската история. Той е сред онези бележити личности, произлезли от бесарабските българи и дали много на Отечеството ни. Един от големите български пълководци, наричан „Освободителят на Добруджа“, свързал името си с героичната Добричка епопея, когато българската конница разгромява опитващите се да превземат града и надвишаващи я по численост съюзени руски, румънски и сръбски части. Припомняме, че паметникът на един от най-големите ни пълководци бе изграден в Добрич с личното съдействие и активното спомоществователство на лидера на НФСБ Валери Симеонов, който предоставя по-голямата част от средствата. Скулптурата на Александър Хайтов е вдигната в Добрич след почти 100 години опити за издигане на паметник на ген. Колев. Сподели:", "date": "2018.07.27", "title": "Вицепремиерът Валери Симеонов и депутатите от НФСБ отбелязват 101 години от смъртта на ген. Колев"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D1%84-%D0%BC%D0%B8%D1%85%D0%B0%D0%B8%D0%BB-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD%D0%BE%D0%B2-%D1%80%D0%B0%D0%B7%D0%BA%D1%80%D0%B8%D0%B2%D0%B0-%D0%BA%D0%B0%D0%BA-%D1%89%D0%B5-%D1%81%D0%B5-%D1%80%D0%B0%D0%B7%D0%B2%D0%B8%D1%8F%D1%82-%D1%81%D0%BA%D0%B0%D0%BD%D0%B4%D0%B0%D0%BB%D0%B8%D1%82%D0%B5-%D0%B2%D1%8A%D0%B2-%D0%B2%D0%BB%D0%B0%D1%81%D1%82%D1%82%D0%B0-%D0%B8-%D0%B8%D0%BC-news768564.html", "text": "Сподели:", "date": "2018.07.27", "title": "САМО В ПИК! Проф. Михаил Константинов разкрива как ще се развият скандалите във властта и има ли опасност от преврат в държавата"}
{"url": "http://pik.bg/%D1%82%D0%B5%D0%B6%D1%8A%D0%BA-%D1%83%D0%B4%D0%B0%D1%80-%D0%B2%D1%82%D0%BE%D1%80%D0%B8-%D1%81%D1%8A%D0%B4%D0%B5%D0%B1%D0%B5%D0%BD-%D1%81%D1%8A%D1%81%D1%82%D0%B0%D0%B2-%D0%BF%D1%80%D0%B8%D0%B7%D0%BD%D0%B0-%D0%B3%D0%B5%D0%BD-%D0%BA%D0%B8%D1%80%D1%87%D0%BE-%D0%BA%D0%B8%D1%80%D0%BE%D0%B2-%D0%B7%D0%B0-%D0%B2%D0%B8%D0%BD%D0%BE%D0%B2%D0%B5%D0%BD-news768817.html", "text": "Отново беше потвърдена от десетгодишната присъда срещу  бившия директор на Националната разузнавателна служба генерал Кирчо Киров, съобщиха от прокуратурата. На 24 юли друг състав на Военно-апелативния съд, след повторно  разглеждане на делото потвърди присъдата в основната и част, касаеща вината и размера на наказанието. Съобразно този размер и разпоредбата на закона, срокът за лишаване от правото ген. Киров да заема ръководна длъжност е намален от 15 на 13 години. Отново е уважен гражданския  иск на Националната разузнавателна служба за присвоената сума  от  над 4 милиона и 700 хиляди лева, с присъдените лихва и разноски по делото. Присъдата може да бъде обжалвана пред Върховния касационен съд. Сподели:", "date": "2018.07.27", "title": "ТЕЖЪК УДАР! Втори съдебен състав призна ген. Кирчо Киров за виновен"}
{"url": "http://pik.bg/%D0%BC%D0%B0%D1%89%D0%B0%D0%B1%D0%BD%D0%B0-%D0%B0%D0%BA%D1%86%D0%B8%D1%8F-%D0%BD%D0%B0-%D0%BD%D0%B0%D0%BF-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BF%D0%BE%D0%BA%D0%B0%D0%B7%D0%B0%D1%85%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B8%D1%82%D0%B5-news768784.html", "text": "Хотелите в най-големия ни Черноморски курорт Слънчев бряг показват добра финансова дисциплина и отчитат реалната запълняемост на легловата база. С малки изключения, няма сериозни пропуски при отчитането на оборотите, това показват резултатите от мащабни контролни действия на НАП спрямо хотелската база на територията на целия курортен комплекс. Екипи на звеното „Фискален контрол“ Бургас извършиха едновременна проверка на 18 хотела. Контролните действия обхванаха както отчитането на оборотите, така и инспекция по отношение на осигурителното законодателство и сключените трудови договори с наетите за сезона лица. В пет хотелски комплекса са установени пропуски във връзка с несвоевременно отчитане на дневния и месечен оборот, за което ще бъдат съставени пет акта, съобщава \"Флагман\". В хода на контролните действия и след контролни покупки, екипите на „Фискален контрол“ иззеха атрактивни развлекателни съоръжения от типа боксова круша и висилка, с които се извършва търговска дейност по централната алея на курорта Слънчев бряг. Причина за мярката бе работа без касови апарати и неизяснена собственост. Въпреки че се забелязват и драстични нарушения на данъчното законодателство, фискалната дисциплина по Южното Черноморие се подобрява и контролната кампания на НАП дава резултат. Освен ръст на оборотите, от приходното ведомство в морския град на база резултатите от проверките през месец юли отчитат и спад в нарушенията. Сигнали за неиздаване на касови бележки и данъчни нарушения могат да се подават на телефона на НАП 0700 18 700 или по електронната поща на infocenter@nra.bg . Сподели:", "date": "2018.07.27", "title": "Мащабна акция на НАП в Слънчев бряг! Ето какво показаха проверките "}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%B6%D0%B5%D1%81%D1%82%D0%BE%D0%BA%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%BD%D0%B0-%D0%BE%D0%B2%D1%87%D0%B0%D1%80-news768790.html", "text": "Овчар от шуменското село Зайчино ореше е бил пребит до смърт и зарязан в нива край населеното място. 72-годишният К.И. бил намерен от местни хора след като стадото не се върнало от паша. За фаталния побой преди ден е арестуван 43-годишен мъж от същото село. По първоначални данни той е пребил възрастния си колега със сопа и го е оставил да умре в агония. В петък ОДМВР-Шумен свиква брифинг, за да информира за тежкото криминално престъпление. Сподели:", "date": "2018.07.27", "title": "Разкриха жестоко убийство на овчар"}
{"url": "http://pik.bg/%D1%82%D0%B5%D0%B7%D0%B8-%D0%B4%D0%B2%D0%B5-%D1%81%D1%8A%D1%81%D1%82%D0%B0%D0%B2%D0%BA%D0%B8-%D1%81%D0%BC%D1%8A%D0%BA%D0%B2%D0%B0%D1%82-%D0%BA%D1%80%D1%8A%D0%B2%D0%BD%D0%BE%D1%82%D0%BE-%D0%B7%D0%B0-%D1%81%D0%B5%D0%BA%D1%83%D0%BD%D0%B4%D0%B8-news768786.html", "text": "Когато говорим за вашето здраве, всяко природно, алтернативно лечение, което има някаква научна основа за лечение на предварително съществуващо състояние, винаги е добре дошло. В тази статия ще ви предложим списък с натурални средства за високо кръвно налягане. Те ще ви помогнат да лекувате хипертония. Ще видите колко лесни са за приготвяне. И ще видите, че проблемите ви започват да изчезват. Задържането на вода никога не е добър знак. Това е особено вярно, ако страдате от високо кръвно налягане. Лимонът има фантастични свойства за това. Лимоновият сок е чудесен източник на витамин С. Това е съединение, което е чудесно в борбата с токсините и другите елементи, които се натрупват, когато задържате течности. Също така ключовите свойства на лимоновия сок са неговите диуретични и филтриращи способности. Не забравяйте, че като добър плод, той съдържа големи количества вода. Това означава, че това е идеалната съставка за естествено и безопасно прочистване на тялото. Трябва да пиете една или две чаши лимонов сок без захар всеки ден.Ако го правите за закуска, тя помага да се подготви тялото ви за прочистване. Той премахва вещества, които могат да причинят стрес. Превенцията и дисциплината са много важни. Сподели:", "date": "2018.07.27", "title": "Тези две съставки смъкват кръвното за секунди"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B3%D0%B5%D0%BE%D1%80%D0%B3%D0%B8-%D0%BC%D0%B0%D1%80%D0%BA%D0%BE%D0%B2-%D0%B7%D0%B0-%D0%BE%D1%82%D1%85%D0%B2%D1%8A%D1%80%D0%BB%D1%8F%D0%BD%D0%B5%D1%82%D0%BE-%D0%BD%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%D0%BF%D0%BE%D0%BA%D0%B0%D0%B7%D0%B0%D1%85%D0%BC%D0%B5-%D0%BD%D0%B0-%D1%81%D0%B2%D0%B5%D1%82%D0%B0-%D1%87%D0%B5--news768873.html", "text": "\"С отхвърлянето на Истанбулската конвенция показахме, че сме суверенна държава. Това, че сме членове на ЕС, не означава, че сме си загубили суверенитета. Властта принадлежи на народа и не зависи от Вашингтон, Брюксел или Москва. Пет страни не признават Косово, шведите не приемат еврото, а вишеградците не признават мигрантските квоти, но с това не са станали по-малко европейци\", каза пред ПИК депутатът от ГЕРБ и бивш конституционен съдия Георги Марков, който пръв сред всички политици алармира за вредата от документа (ВИЖТЕ В ОЩЕ ПО ТЕМАТА). Той поздравил лично председателя на Конституционния съд Борис Велчев. \"Казах му, че в цялата история на съда не е имало по-съдбоносно решение. Затова и то е историческо\", поясни Марков. \"Предотвратихме навлизането на джендър идеологията в България и разрушаването на нормалното семейство, каквото наблюдаваме в някои европейски страни. Истанбулската конвенция почина, Бог да я прости. Никога в историята си 80% от народът ни не се е обединявал срещу нещо, както стана с конвенцията. Обединиха се всички вероизповедания. Ние сме православна страна и няма нужда Истанбулската конвенция да ни казва какво е пол. Не не искаме премиерът ни да е женен за мъж. Слава богу Бойко харесва жени\", каза Георги Марков. Решението на КС спряло навлизането на зловещия комитет ГРЕВИО в българските училища. \"Той щеше да облъчва децата ни с джендър идеологията.  Съгласно чл. 47 от нашата конституция родителите отговарят за възпитанието на децата си до навършването на пълнолетие\", поясни депутатът. \"Защо трябваше да се слуша мнението на ПЕС, която е губеща партия. И сега ще загуби изборите\", категоричен е Георги Марков. Той благодари на ПИК, че му е дала възможност да изрази гражданската си позиция за Истанбулската конвенция още по времето, когато вървяха дебатите \"за\" или \"против\". Сподели:", "date": "2018.07.27", "title": "САМО В ПИК! Георги Марков за отхвърлянето на Истанбулската конвенция: Показахме на света, че сме суверенна държава, а премиерът ни е мъж!"}
{"url": "http://pik.bg/%D0%BC%D0%B0%D1%80%D0%B8%D1%8F-%D0%B8%D0%BB%D0%B8%D0%B5%D0%B2%D0%B0-%D0%BF%D0%BE%D0%BA%D0%B0%D0%B7%D0%B0-%D0%BC%D0%B0%D0%BB%D0%BA%D0%B8%D1%8F-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%BD%D0%B0-%D1%81%D0%B2%D0%B0%D1%82%D0%B1%D0%B0-%D1%81%D0%BD%D0%B8%D0%BC%D0%BA%D0%B0-news768707.html", "text": "Мария Илиева показа бебето Александър, който вече е на половин годинка. Фотото е в инстаграм историята на нейна близка, на която певицата е била на сватба заедно със сина си, пише Хот Арена. Близка на изпълнителката на „Всичко“ държи Алекс в ръцете си, докато майка му и булката позират от двете им страни. Поп дивата е облечена в червена рокля, а рожбата й с бяла ризка, папионка, тиранти и черен панталон, съчетани с бели кецове. Напомняме, че малкият се роди на 25 януари тази година. Той е първият наследник на Мария, а татко му е 26-годишният Георги. Сподели:", "date": "2018.07.27", "title": "Мария Илиева показа малкия Александър на сватба (СНИМКА)"}
