{"url": "http://pik.bg/%D0%B8%D0%B7%D0%BF%D1%80%D0%B0%D1%82%D0%B8%D1%85%D0%BC%D0%B5-%D1%84%D1%80%D0%B5%D0%B3%D0%B0%D1%82%D0%B0-%E2%80%9E%D0%B4%D1%80%D1%8A%D0%B7%D0%BA%D0%B8%E2%80%9D-%D0%B2-%D0%BE%D0%BF%D0%B5%D1%80%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%BD%D0%B0%D1%82%D0%BE-news696725.html", "text": "В пункт за базиране Бургас се проведе военен ритуал по официалното изпращане на фрегата „Дръзки”, от състава на Дивизион патрулни кораби, за участие в операцията на НАТО „SEA GUARDIAN 2017”. Това съобщиха от пресцентъра на Военноморските сили (ВМС). На ритуала присъстваха командирът на ВМС на Република България контраадмирал Митко Петев, командирът на Флотилия бойни и спомагателни кораби флотилен адмирал Мален Чубенков, близки и роднини на екипажа на кораба. Командира на ВМС контраадмирал Митко Петев поздрави екипажа на фрегата „Дръзки” и им пожела успешно и безаварийно изпълнение на мисията. Отец Стилиян от църквата „Св. Никола” – град Черноморец отслужи водосвет за здраве и успешно плаване на екипажа.", "date": "2017.10.11", "title": "Изпратихме фрегата „Дръзки” в операцията на НАТО"}
{"url": "http://pik.bg/%D1%86%D0%B8%D0%B3%D0%B0%D0%BD%D0%B8%D0%BD-%D1%81%D0%BA%D0%BE%D1%87%D0%B8-%D0%BD%D0%B0-%D1%88%D0%BE%D1%84%D1%8C%D0%BE%D1%80-%D0%BD%D0%B0-%D1%83%D1%87%D0%B8%D0%BB%D0%B8%D1%89%D0%B5%D0%BD-%D0%B0%D0%B2%D1%82%D0%BE%D0%B1%D1%83%D1%81---%D0%B7%D0%B0%D1%89%D0%BE-%D1%81%D0%B2%D0%B0%D0%BB%D0%B8%D0%BB-%D0%B4%D0%B5%D1%82%D0%B5%D1%82%D0%BE-%D0%BC%D1%83-%D0%BE%D1%82-%D1%80%D0%B5%D0%B9%D1%81%D0%B0-news696730.html", "text": "Той е с инициали Г.Н., съобщиха от Областната дирекция на МВР в града. Саморазправата е станала към 7,30 часа вчера близо до автобусна спирка в ромската махала. Полицейски патрул пристигнал на мястото на саморазправата и задържал бащата. Той е осъден да плати глоба по бързата процедура. Ежедневно от квартал \"Кошарник\" към различни училища в Монтана с училищни автобуси пътуват 192 деца. Мъж на 27 години от ромския квартал на Монтана \"Кошарник\" е нападнал шофьор на училищен автобус, превозващ деца към различни училища в града. Мъжът спрял автобуса като застанал пред него и се нахвърлил с юмруци върху шофьора. Той искал обяснение защо предишния ден неговото дете е било свалено от училищния автобус, след като се скарало с друго дете за място.", "date": "2017.10.11", "title": "Циганин скочи на шофьор на училищен автобус - защо свалил детето му от рейса "}
{"url": "http://pik.bg/%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B7%D0%B0%D0%BF%D0%BE%D0%B7%D0%BD%D0%B0-%D1%84%D1%80%D0%B5%D0%BD%D1%81%D0%BA%D0%B8%D1%8F-%D0%B2%D0%BE%D0%B5%D0%BD%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%84%D0%BB%D0%BE%D1%80%D0%B0%D0%BD%D1%81-%D0%BF%D0%B0%D1%80%D0%BB%D0%B8-%D1%81-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D1%82%D0%B5%D0%BB%D1%81%D1%82%D0%B2%D0%B0%D1%82%D0%B0--news696755.html", "text": "В рамките на официалното си посещение във Франция, министърът на отбраната Красимир Каракачанов проведе среща днес, 11 октомври, с министъра на въоръжените сили на Френската република Флоранс Парли. По време на разговорите министър Каракачанов заяви, че след посещението на президента на Френската република Еманюел Макрон в нашата страна двустранното сътрудничество между двете държави е еволюирало и е придобило нов решителен тласък. Българският министър на отбраната запозна своя домакин с приоритетите в трите основни направления в отбранителната политика на правителството – модернизация и превъоръжаване на въоръжените сили, подобряване на социалния статус на военнослужещите и принос на България към отбранителните способности на НАТО и Европейския съюз. Той изтъкна решимостта за преодоляване на проблемите в областта на отбраната. Министър Красимир Каракачанов запозна своя колега Флоранс Парли с предизвикателствата пред сигурността за Западните Балкани и изтъкна, че това е един от приоритетите на България по време на председателството на Съвета на Европа. Той очерта основните групи въпроси – териториални, етнически и религиозни като подчерта, че последните ескалират в резултат на разпространението на радикалния ислям. За укрепването на стабилността на Балканите България вече е направила първата крачка с подписването на договора за сътрудничество с Македония. Нашата страна ще продължи да подкрепя евроатлантическата интеграция на западната си съседка, както и на останалите държави в региона, посочи министър Каракачанов. Министърът на въоръжените сили на Френската република Флоранс Парли изрази задоволство от усилията, които България полага и заяви подкрепата на Франция в областта на обраната по време на европредседателството. Тя изрично подчерта, че на България се полага главната роля да лансира регламентиращата база за бъдещата обща европейска отбрана. Във връзка с това Франция се ангажира да бъде най-близко до България за ускоряване на процесите и постигане на пълна мобилизация на отбранителните ресурси на Европейския съюз за постигане на адекватна превенция на заплахите. На срещата двамата министри обсъдиха и темата за доброволчеството в армията. Беше посочено, че във Франция след терористичните атаки доброволчеството е набрало скорост, докато в България има отлив и трудности в набирането на кадри за служба в армията.", "date": "2017.10.11", "title": "Красимир Каракачанов запозна френския военен министър Флоранс Парли с предизвикателствата на Балканите  "}
{"url": "http://pik.bg/%D0%B1%D0%BB%D0%B0%D0%B3%D0%BE%D1%80%D0%BE%D0%B4%D0%BD%D0%BE-%D0%BC%D0%B0%D1%80%D0%B8%D1%8F-%D1%81%D0%BF%D0%BE%D0%BD%D1%81%D0%BE%D1%80%D0%B8%D1%80%D0%B0-%D1%81%D0%BE%D1%84%D0%B8%D0%B9%D1%81%D0%BA%D0%B8-%D0%BA%D1%83%D1%87%D0%BA%D0%B0%D1%80%D0%BD%D0%B8%D0%BA-%D0%B6%D0%B8%D0%B2%D0%BE%D1%82%D1%8A%D1%82-%D0%BD%D0%B0-67-%D0%B1%D0%B5%D0%B7%D0%B4%D0%BE%D0%BC%D0%BD%D0%B8%D1%86%D0%B8-%D0%B2%D0%B8%D1%81%D0%B8-%D0%BD%D0%B0-%D0%B2%D1%80%D0%B0%D1%82%D0%B0-%D0%B9-news696678.html", "text": "Фолк певицата Мария е сред редовните спонсори на един от приютите за бездомни животни в София. Това разкри нейната майка Йорданка Кирова. Докато живя в Къщата на \"ВИП Брадър\" пайнерката дари 3000 лева за благотворителна кауза. \"Мисля, че са малко хората, които в днешно време дават средства за благотворителност. Тя не го е направила, за да кажат хората - ето я, има много пари и ги дава ей така. На нея това не й е за първи път. Тя в София се грижи за един голям кучкарник. Съвсем скоро бе намерила на пътя кученце, което излекуваха доста трудно. Тя се грижи за 67 кучета, носи им постоянно храна, освен това е давала пари и за детски домове, за ремонти. Но това е нещо, с което Мария не се хвали, това го знаем близките й хора\", призна за голямото сърце на дъщеря си Йорданка.", "date": "2017.10.11", "title": "БЛАГОРОДНО! Мария спонсорира софийски кучкарник! Животът на 67 бездомници виси на врата й"}
{"url": "http://pik.bg/%D1%80%D0%B5%D0%B4-%D1%81%D1%8A%D0%BB%D0%B7%D0%B8-%D0%B8-%D1%81%D0%BE%D0%BF%D0%BE%D0%BB%D0%B8-%D0%BA%D0%BE%D0%B9-%D0%BE%D1%84%D1%8A%D0%BA%D0%B0-%D0%B4%D0%B6%D1%83%D0%BB%D0%B8%D0%B0%D0%BD%D0%B0-%D0%B3%D0%B0%D0%BD%D0%B8-%D1%81%D0%B8%D0%BB%D0%B8%D0%BA%D0%BE%D0%BD%D0%BA%D0%B0%D1%82%D0%B0-%D1%81%D0%B5-%D1%81%D1%8A%D0%B4%D1%80%D0%B0-%D0%BE%D1%82-%D1%80%D0%B5%D0%B2-news696753.html", "text": "Страшна мисия е измислил Биг брадър за ВИП-овете в Къщата. Съквартирантите са облечени като китайски монаси и имат задачата да се смирят и откажат от суетата си. Сред първите, паднали жертва на поредната мисия, бе силиконката Джулиана Гани. Гордостта на пластичната хирургия бе призована да се откаже от екстеншъните си (които тя упорито нарича \"екстейшъни\"). Задачата се оказа твърде болезнена за Джулиана и тя заяви: \"Биг брадър, не съм се разделяла с косата си от години. Много ще ми е мъчно. Но в името на останалите, ще изпълня мисията. Само да знаете, че косата ми е зашита\". За да бъдат свалени изкуствените кичури, на помощ на силиконката се притече и коафьор. През цялото време Джулиана не спря да реве. Аплодисментите на съквартирантите и окуражителните думи на Биг брадър я успокоиха и тя намери сили да се усмихне. Още повече, когато участта й последва Мегз. Която също бе накарана да се отрече от суетата си - да свали екстеншъните и да остане без грим. Жените не пропуснаха да пошушукат по темата като Джулиана направо ожали Мегз, че на нищо не прилича без козметичните екстри по себе си. Най окаяни до момента се оказаха Сашка Васева и Алфредо Торес, които трябваше да се разделят със страстта си към спането. Късното ставане и на двамата поспаланковци се набива на очи на всички съквартиранти. Сашка и Алфредо имат задачата не само да стават рано, но и да вият срещу луната, а след подаден специален сигнал, трябва да се показват през една капандура и да пеят. Тото бе накаран да обръсне брадата си, а Ваня Щерева - да се откаже от цигарите за цяла седмица. Мисията обаче вместо да донесе ефекта на смирението, отново скара ВИП-овете, като най-настървена се оказа Мегз, която отказа да носи оранжевите монашески дрехи. Между нея и Енджи избухна люта свада. А Сашка отказа да вие срещу луната и се съгласи да гладува само и само да не се излага \"пред съучениците на децата си\". Алфредо обаче прие мисията присърце. След подадения сигнал той се метна на тревата и зави срещу луната. Постъпката му трогна до сълзи Тото, който коментира пред Енджи: \"Аз съм много емоционален. Това е такава постъпка! Мъжка! Той има осем деца, разбираш ли! И не го е срам, а Сашка...\". Рапърът отдавна не понася Дупнишката Мадона, но този път капризите й му дойдоха в повече.", "date": "2017.10.11", "title": "РЕД СЪЛЗИ И СОПОЛИ! Кой офъка Джулиана Гани? Силиконката се съдра от рев "}
{"url": "http://pik.bg/%D0%B2%D1%80%D1%8A%D1%89%D0%B0-%D0%BB%D0%B8-%D1%81%D0%B5-%D0%B8%D0%B2%D0%BE-%D1%82%D0%BE%D0%BD%D0%B5%D0%B2-%D0%B2-%D0%BB%D0%BE%D0%BA%D0%BE-%D1%81%D0%BE%D1%84%D0%B8%D1%8F-%D0%B1%D0%B8%D0%B2%D1%88%D0%B8%D1%8F%D1%82-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%B2-%D0%BB%D0%B5%D0%B2%D1%81%D0%BA%D0%B8-%D1%81%D0%BA%D1%8A%D1%81%D0%B0%D0%BB-%D1%81-%D1%84%D1%83%D1%82%D0%B1%D0%BE%D0%BB%D0%B0-%D0%B7%D0%B0%D0%B2%D0%B8%D0%BD%D0%B0%D0%B3%D0%B8-news696721.html", "text": "Преди няколко дни в медийното пространство се завъртя информацията, че Иво Тонев може да се завърне в Локомотив (София) като ръководител. Както е известно за последно той бе директор в Левски. Президентът на \"железничарите\" Иван Василев обаче опроверга тези слухове и обясни защо Тонев не смята на този етап да се занимава отново с футбол. \"Иво ми е приятел, с него сме били 17 години в Локомотив. За мен той, заедно с Наско Сираков бяха най-добрите ръководители в Левски в последните години. Аз ще бъда най-щастливия човек, ако Иво Тонев се завърне при нас. Аз съм го канил, но след това, което преживя в Левски, той не иска да се занимава с футбол. Ако той се върне, няма кой да ни спре, повярвайте ми! Ние сме бизнес партньори. Аз знам характера и възможностите му, но на този етап той не се интересува от завръщане в Локомотив\", каза Василев пред \"Спортал\".", "date": "2017.10.11", "title": "Връща ли се Иво Тонев в Локо (София)? Бившият директор в Левски скъсал с футбола завинаги"}
{"url": "http://pik.bg/%D0%B0%D1%83%D1%82%D0%BE%D0%BF%D1%81%D0%B8%D1%8F-%D0%BE%D1%82%D0%B2%D0%BE%D1%80%D0%B8%D1%85%D0%B0-%D0%BC%D0%BE%D0%B7%D1%8A%D0%BA%D0%B0-%D0%BD%D0%B0-%D1%87%D1%83%D0%B4%D0%BE%D0%B2%D0%B8%D1%89%D0%B5%D1%82%D0%BE-%D0%BE%D1%82-%D0%B2%D0%B5%D0%B3%D0%B0%D1%81-%D0%BA%D0%B0%D0%BA%D0%B2%D0%BE-%D0%BE%D1%82%D0%BA%D1%80%D0%B8%D1%85%D0%B0-%D0%BF%D0%B0%D1%82%D0%BE%D0%B0%D0%BD%D0%B0%D1%82%D0%BE%D0%BC%D0%B8%D1%82%D0%B5-news696673.html", "text": "Американски патоанатоми отвориха мозъка на чудовището Стивън Падок, който откри брутален огън по стотици невинни хора в Лас Вегас, съобщава \"Ню Йорк Таймс\". Лекарите са били заинтригувани от думите на брата на стрелеца, който предположил, че Стивън е имал тумор в мозъка, което е провокирало агресията у него. \"Това, което евентуално можехме да намерим там, не бе открито\", пояснява шерифът на окръг Кларк Джо Ломбардо. Полицаят не изключва, че причината за масовия разстрел така и няма да бъде установена. Припомняме, че на 1 октомври Стивън Падок откри огън по зрителите на кънтри фестивал в Лас Вегас. В резултат на стрелбата загинаха 59 души и над 500 бяха ранени. Отначало \"Ислюмска държава\" пое отговорност за кървавото нападение, но ФБР ги опроверга, и заяви, че терористите нямат никакво отношение към бруталната касапница.", "date": "2017.10.11", "title": "АУТОПСИЯ! Отвориха мозъка на чудовището от Вегас! Какво откриха патоанатомите?"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B6%D0%B5%D0%BD%D0%B8%D1%82%D0%B5-%D0%BE%D0%B1%D0%BE%D0%B6%D0%B0%D0%B2%D0%B0%D1%82-%D1%82%D0%BE%D1%87%D0%BD%D0%BE-%D1%82%D0%B5%D0%B7%D0%B8-%D0%BF%D0%B5%D1%82-%D0%BC%D1%8A%D0%B6%D0%BA%D0%B8-%D0%BA%D0%B0%D1%87%D0%B5%D1%81%D1%82%D0%B2%D0%B0-news696683.html", "text": "През последните години запознанството в интернет се превърна в един от най-популярните начини за намиране на потенциален партньор. И докато част от мъжете се справят в тази насока, за други остава чуденето защо не съумяват да се реализират успешно. Оказва се, че неуспешните търсачи на половинки в мрежата обикновено допускат грешки, когато се описват. От полза за тях може да бъде ново проучване, разкриващо вълшебните думички за привличане на дамско внимание, пише в. \"Дейли стар\". Допитването на сайта за запознанства иХармъни показва, че мъжете, които използват пет определени думи, почти гарантирано си намират дами за среща. Вълшебните думички са \"в добра физическа форма\", \"схватлив\", \"спонтанен\", \"отзивчив\" и \"позитивен\". Проучването е установило, че най-прекият път към спечелването на дамското внимание - в 96 процента от случаите, е профилът на мъжа да съдържа описанието \"в добра физическа форма\". Жените харесват представители на силния пол, които забелязват дребни неща, така че ако търсачът на половинка се описва като \"схватлив\" или \"възприемчив\", вероятността да си намери дама за среща надхвърля 50 процента. Мъжете, определящи се като \"спонтанни\", \"отзивчиви\" и \"позитивни\" или \"оптимистично настроени\", също са с по-големи шансове да бъдат откроени от дамите сред мнозинството. Препоръката на експертите към мъжете, които не отговарят на тези описания, е въпреки всичко да бъдат откровени, тъй като едно от най-отблъскващите за жените неща е неискреността.", "date": "2017.10.11", "title": "ВАЖНО! Жените обожават точно тези пет мъжки качества"}
{"url": "http://pik.bg/%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-64-%D0%BC%D0%BB%D1%80%D0%B4-%D0%BB%D0%B5%D0%B2%D0%B0-%D1%81%D0%B0-%D0%BF%D1%80%D0%B8%D1%85%D0%BE%D0%B4%D0%B8%D1%82%D0%B5-%D0%BE%D1%82-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%B5%D0%BD-%D1%82%D1%83%D1%80%D0%B8%D0%B7%D1%8A%D0%BC-%D0%B7%D0%B0-2016-%D0%B3%D0%BE%D0%B4%D0%B8%D0%BD%D0%B0-news696676.html", "text": "По данни на БНБ миналата година приходите само от международен туризъм, не говорим за вътрешен туризъм, са 6,4 млрд. лева. Това каза министърът на туризма Николина Ангелкова в отговор на въпрос каква част от БВП са приходи от туризъм, съобщава Фокус. „Данните показват, че това е 13% от БВП, приходите от туризъм плюс свързаните с него индустрии директно и индиректно“, поясни тя. В отговор на въпрос откъде Министерството на туризма черпи статистическите си данни по повод разминавания в данните министърът уточни: „Информацията, която ползва Министерството на туризма, се основава на данни на НСИ, който работи с ясни правила и методики, базирани на регламента на ЕВРОСТАТ, како всяка страна-членка е длъжна да прави“. „Във връзка с некоректното тълкуване на данните от страна на определени представители на туристическия бранш, в момента излизаме с обща позиция с НСИ. Работим с официални данни, които са изработени от официална институция, каквато е НСИ“, каза още Николина Ангелкова.", "date": "2017.10.11", "title": " Ангелкова: 6,4 млрд. лева са приходите от международен туризъм за 2016 година"}
{"url": "http://pik.bg/%D0%BF%D0%BE-10-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BD%D0%B0-%D0%B4%D0%B5%D0%BD-%D0%B1%D1%8F%D0%B3%D0%B0%D1%82-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news696750.html", "text": "Всеки ден по 10 мигранти доброволно бягат от България като напускат центровете на Държавната агенция за бежанците (ДАБ). Това показват данните на МВР, предоставени на „Монитор“. Само за август самоволно напусналите центровете на ДАБ към Министерски съвет са били 262-ма души. Такива, които са си тръгнали от страната ни с предоставена закрила, пък са 177. Цифрите от началото на годината са още по-фрапиращи. Мигрантите, които са си събрали доброволно багажа и са си тръгнали от лагерите, са 4343-ма общо. Причината е, че тук те не откриват никаква реализация и правят всичко възможно да стигнат в някоя страна от Западна Европа. Така потокът се е насочил основно към границата ни със Сърбия, както и тази с Гърция. Тенденцията е забелязана и от Международната организация на миграцията, която в свой доклад от преди дни констатира, че интересът на мигрантите към България става все по-малък. Освен масовото напускане се забелязва и все по-нисък праг на влизащите. Организацията посочва в свой доклад, че бежанците в България опитват да напуснат страната дори и да нямат валидни документи за самоличност. Голяма част от тях са прихванати на границите със Сърбия - 1700 души, и Румъния - 116 души. Към края на август 1200 бежанци в България все още нямат официален статут. Капацитетът на бежанските центрове в България е 6300 места, като към края на август в тях има 1800 бежанци, показват още данните. Това ще рече, че претъпканите до скоро центрове сега са запълнени едва на 25%. Данните от Гранична полиция също са показателни. 6671 чужденци са опитали да преминат незаконно на територията на България в периода между 1 януари и 30 септември 2017 година, съобщиха от вътрешното министерство. Сравнението със същия период на миналата година показва значително намаление на миграционния натиск - тогава е имало 36 496 незаконни имигранти, задържани от българските власти. Тоест натискът е намалял шест пъти.", "date": "2017.10.11", "title": "По 10 мигранти на ден бягат от България"}
{"url": "http://pik.bg/%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D0%BF%D0%BE%D0%BB%D1%83%D1%87%D0%B8%D1%85%D0%B0-%D0%BC%D0%B5%D0%B6%D0%B4%D1%83-%D1%82%D1%80%D0%B8-%D0%B8-%D0%BF%D0%B5%D1%82-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-news696764.html", "text": "Четирима българи на възраст между 35 и 51 години бяха осъдени във Франция на затвор от 3 до 5 години заради транзакции на стойност над 2 милиона евро, извършени с кредитни карти, чиито данни били откраднати във Франция, предаде Франс Прес, цитирани от Би Ти Ви. Издадени са заповеди за ареста на четиримата, които се явиха пред съда във вторник, но не присъстваха на произнасянето на присъдата вчера. Властите са получили сигнал за престъпленията с международен елемент през 2007 г. след серия оплаквания на жители на Западна Франция. Те сигнализирали за подозрителни преводи, извършени от техните сметки в Южна Африка. Разследването показало, че данните на кредитните им карти са били откраднати на бензиностанции, където на автоматичните устройства били поставени скимиращи устройства, позволяващи да се копира информацията от магнитната лента на картата. След това престъпниците записвали данните на празни карти и извършвали транзакции в Южна Африка, Италия, Гърция и на други места. Благодарение на научните изследвания в областта на мобилните комуникации френската жандармерия открила мрежа от престъпници, които вече действали в Дания и в Германия. Освен това били открити двайсетина бензиностанции във Франция, използвани за кражба на данни. След обиски в Германия и в България били открити 5 340 фалшиви кредитни карти и 10 633 извършени незаконни транзакции на стойност 2,04 милиона евро. Обвинението смята, че 46-годишният Георги Мартинов, строителен предприемач, е бил финансистът на групата. Съдът в Рен му наложи присъда от 5 години затвор и глоба от 100 000 евро. 35-годишният Мартин Златарев получи присъда от 3 години затвор и 15 000 евро. 49-годишният Елин Елин, представил се като мениджър, беше осъден на 4 години затвор и глоба от 80 000 евро. 51-годишният Веселин Милушев, който се представя като студент, е бил осъден на 4 години затвор и глоба от 30 000 евро.", "date": "2017.10.11", "title": "Четирима българи получиха между три и пет години затвор във Франция"}
{"url": "http://pik.bg/%D0%BF%D1%80%D0%B0%D0%B2%D1%8F%D1%82-%D0%BF%D1%8A%D1%82%D0%BD%D0%B0-%D0%BA%D0%B0%D1%80%D1%82%D0%B0-%D0%B7%D0%B0-%D0%BE%D1%82%D0%BF%D0%B0%D0%B4%D0%B0%D0%BD%D0%B5-%D0%BD%D0%B0-%D1%82%D0%B0%D0%BA%D1%81%D0%B8%D1%82%D0%B5-%D0%B7%D0%B0-%D1%80%D0%BE%D1%83%D0%BC%D0%B8%D0%BD%D0%B3-%D0%B7%D0%B0-%D1%81%D1%82%D1%80%D0%B0%D0%BD%D0%B8%D1%82%D0%B5-%D0%BE%D1%82-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-news696703.html", "text": "Работим по пътна карта за отпадане на таксите за роуминг за страните от Западните Балкани. Това заяви на работна среща в Брюксел с посланиците на шестте балкански страни българският еврокомисар Мария Габриел, проведена по нейна инициатива, съобщи пресслужбата на Европейската комисия, цитирана от БТА. \"Сега е моментът. Това е възможност за Балканите, за Европейския съюз и за България, която ще поеме председателството на Съвета на ЕС през януари\", подчерта комисарят по цифрова икономика и общество. Тя посочи, че цифровата интеграция на Западните Балкани е неин приоритет и информира посланиците, че работи по идеята в бъдеще европейската инициатива wifi4eu да обхване и балканските страни. Очакването на комисаря е първите хиляда ваучера по инициативата да бъдат предоставени в европейските държави след януари 2018 г. Целта е между 6 и 8 хиляди общини от целия ЕС да имат безплатен интернет достъп на обществени места, като библиотеки, училища, болници. Разширяването на тази инициатива в посока Западните Балкани би била уникална възможност за всяка една от нашите страни, категорични бяха в своята подкрепа и шестимата посланици. Те се обединиха, че битката за падането на роуминг тарифите е обща, но разчитат основно на подкрепата на България и на Мария Габриел за нейното спечелване. \"Имате нашата пълна, ентусиазирана подкрепа. За нас е изключително важно това, което правите. Изключително сме ви благодарни\", заяви посланикът на Косово Бернард Никай. \"Това ще е огромно постижение. Ще покажем на гражданите си, че са европейци и те реално ще го почувстват\", допълни посланикът на Черна Гора Боян Шаркич. \"Това ще е сигнал към всички страни от региона\", отбеляза от своя страна македонският посланик Влатко Станковски. А посланичката на Босна и Херцеговина Лидия Топич и заместник-ръководителят на мисията на Република Сърбия Милош Тодорович, споделиха, че цифровата икономика е приоритет за тези две страни и ще разчитат на еврокомисар Мария Габриел за допълнителна помощ в тази област. \"Ако направите така, че роумингът за Западните Балкани да отпадне, ще останете запомнена\", категорична бе посланичката на Албания Янина Суела. \"Искам страните от региона да се включат във всички цифрови инициативи на Европейския съюз като Европейската седмица на програмирането, както и в Коалицията за цифрови умения и работни места. Свързаността на страните ни, киберсигурността и развитието на дигиталните умения на хората - това са мои ясни задачи. Имате моята подкрепа\", подчерта в заключение българският еврокомисар.", "date": "2017.10.11", "title": "Правят пътна карта за отпадане на таксите за роуминг за страните от Западните Балкани"}
{"url": "http://pik.bg/%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D0%BD%D0%B5-%D1%81%D0%BF%D0%B8%D1%80%D0%B0%D1%82-%D0%BD%D0%B0-%D0%B7%D0%BD%D0%B0%D0%BA-%E2%80%9E%D1%81%D1%82%D0%BE%D0%BF%E2%80%9D-%D0%B3%D1%83%D0%B1%D1%8F%D1%82-%D0%BA%D0%BD%D0%B8%D0%B6%D0%BA%D0%B8%D1%82%D0%B5-%D1%81%D0%B8-news696731.html", "text": "Шофьорите, които не спрат на знак „Стоп” да остават без книжка и да си я връщат след издържан психотест. Отделно от това нарушителите ще губят и 13 контролни точки от талона си. Това е едно от предложенията, обсъдени на последното заседание на Консултативната комисия по проблемите на безопасността на движението. Другото предложенията гласи, че глобата за шофьора ще се увеличава за всеки допълнителен пътник, който вози в колата. Максимално позволената скорост в населените места пък може да спадне до 30 км. в час. Предложението все още не се е превърнало в законопроект, а с него се цели предизвикване на обществена дискусия, коментира за Дарик секретарят на Консултативната комисия по проблемите не безопасността на движението – Алекси Кесяков: \"Целта е да направим една широка дискусия, защото сега ще ревем за книжката за този, който не спира на \"Стоп\", а няма да ревем за тези, които убиха жените си, защото не спряха на \"Стоп\", обясни Кесяков, цитиран от Дарик. Друго от предложенията е глобата за шофьора да се увеличава за всеки допълнителен пътник, който превозва, като заложеният минимум да е 50 лева. Така например при трима други пътници в колата в одачът може да получи минимум 150 лева увеличение. Според Алекси Кесяков предложението отново цели да заостри вниманието на шофьорите, които превозват свои близки. Други обсъждани предложения са максималн ата позволена скорост в населените места да спадне до 30 км. ч. Предлага се и шофьорите, които навлизат в насрещното платно и причиняват катастрофа също да оставт без книжка и да си я получават след наново изкарани шофьорски курсове и издържан изпит. Същото предложение се отнася и за шофьорите, които излизат от пътя и самокатастрофират.", "date": "2017.10.11", "title": "Шофьорите, които не спират на знак „Стоп”, губят книжките си?"}
{"url": "http://pik.bg/%D0%BA%D0%B0%D1%81%D1%82%D0%B8%D0%BD%D0%B3-%D0%B7%D0%B0-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8-%D0%B2%D1%8A%D0%BD%D1%88%D0%BD%D0%BE-%D1%81%D0%B8-%D1%82%D1%8A%D1%80%D1%81%D0%B8-%D0%BC%D0%BB%D0%B0%D0%B4%D0%B5%D0%B6%D0%B8-%D0%B7%D0%B0-%D1%81%D1%82%D0%B0%D0%B6%D0%B0%D0%BD%D1%82-%D0%B0%D1%82%D0%B0%D1%88%D0%B5%D1%82%D0%B0-news696675.html", "text": "Министерството на външните работи обявява общ конкурс за назначаване на 15 държавни служители на длъжност \"стажант-аташе\". Желаещите могат да внесат документите си за кандидатстване до 24 октомври. Това съобщиха от МВнР. Целта е да бъдат привлечени повече млади хора в българската дипломатическа служба, които ще имат възможност един ден да отстояват интересите на страната ни в чужбина или като градят външната ни политика от София. \"Българската дипломатическа служба се нуждае от подмладяване. Освен конкурсите за стажант-аташета, обмисляме и по-бърз кариерен ръст на младите дипломати\", коментира по-рано по този повод вицепремиерът и министър на външните работи Екатерина Захариева. За да бъдат допуснати до конкурса, кандидатите трябва да отговарят минимум на следните условия: • да са български граждани и да нямат друго гражданство, освен на държава-членка на ЕС; • да имат завършено висше образование със степен \"магистър” в хуманитарни науки, социални, стопански и правни науки, сигурност и отбрана; • да владеят най-малко два чужди езика, поне единият от които да е официален за ООН или работен за Европейската комисия (английски, френски, немски, руски, арабски и китайски); • да притежават компютърна грамотност; • да не страдат от хронично психическо заболяване; • да отговарят на другите изисквания за заемане на държавна служба по чл.7, ал.1 и ал.2 от Закона за държавния служител. Онези кандидати, които владеят езици като албански, арабски, гръцки, иврит, италиански, китайски, корейски, румънски, руски, скандинавски езици, турски, фарси, хинди, холандски и японски, имат предимство при равни резултати с техни конкуренти от писмената и устната част от изпита. Писмената част включва три етапа. Първият е решаване на тест от затворен тип за проверка на общата култура, както и тест от психолог. Следва разработване на аналитично есе по външнополитическа тема от въпросите в конспекта. Третата част е аналитично есе на един от езиците, с които се кандидатства. Текстът трябва да е с обем половин страница. Устната част включва развиване на въпрос от същия конспект, както и отговор на въпроси от членове на изпитната комисия. Конспектът от теми, по които кандидатите трябва да се подготвят за изпитите, както и необходимото заявление за кандидатстване и длъжностна характеристика могат да бъдат намерени на", "date": "2017.10.11", "title": "Кастинг за дипломати! Външно си търси младежи за стажант-аташета"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B8-%D1%81%D0%BF%D0%B5%D1%86%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D0%BE%D0%BA%D0%BE%D0%BB%D0%BE-%D0%BD%D0%B0%D0%B4%D0%BF%D0%B8%D1%81%D0%B0-%E2%80%9E%D1%81%D0%BE%D1%84%D0%B8%D1%8F%E2%80%9C-%D0%BD%D0%B0-%D0%BD%D0%B4%D0%BA-%D0%B4%D0%BE%D0%BA%D1%83%D0%BC-news696671.html", "text": "И Спецпрокуратурата разследва скандала около надписа „София“ на НДК! Това съобщиха до ПИК от Агенцията за държавен финансов надзор (АДФИ). Както ПИК писа преди време, за надписа, който се появи през 2016-а около НДК, не е проведена Обществена поръчка. Според наша информация за него са платени около 90 000 лева, но от НДК ни отговориха, че били само 25 000. След като се разрази скандалът около НДК, няколко институции – сред които и АДФИ, се заеха да проверяват казуса. Преди време от АДФИ излязоха със становище, че има нарушения около изграждането на надписа, но без да конкретизира. За целта трябваше да се изиска докладът според Закона за достъп до обществена информация. И след като пуснахме писмо, получихме отговор, че към момента не може да ни бъде предоставен, защото материалите са под наблюдението на Специализираната прокуратура. Респективно трябва да се иска разрешение от тях. Припомняме, че надписът „София“, който е поставен до НДК, е излязъл доста солено. Различните видове дейности са разбити на отделни пера, за да не попаднат в обхвата на Обществените поръчки. След като писахме по темата, от НДК ни изпратиха официално становище, в което се казва: За надписа „София“ не е правена Обществена поръчка! Съоръжението струва 25 хил. лева! За Cityscape знакът SOFIA не е обявявана обществена поръчка. Взети са три оферти и е избрана тази с най-ниска предложена цена. Общите размери на надписа са 120/500 см. Разположение: Запад от Главен вход на НДК. Монтажът е върху твърда основа над леха, без да се засягат зелените насаждения. Знакът е поставен след одобрение на Главния архитект на град София. Знакът е застрахован срещу вреди. Сумата за изграждането му е 25 000 лева. Огромният надпис SOFIA светна до Националния дворец на културата официално на празника на София 17 септември 2016-а и бе представен като подарък на НДК към Столична Община. Целта бе да бъде подобрена градската среда в столицата, с оглед предстоящото европейско председателство на България през 2018 г. На събитието тогава присъстваха кметът на София Йорданка Фандъкова и изпълнителният директор на НДК Мирослав Боршош.", "date": "2017.10.11", "title": "ИЗВЪНРЕДНО В ПИК! И Спецпрокуратурата разследва скандала около надписа „София“ на НДК! (ДОКУМЕНТ)"}
{"url": "http://pik.bg/%D0%B1%D0%B5%D1%82%D0%BE%D0%BD%D0%B5%D0%BD-%D0%BA%D1%8A%D1%81-%D0%BF%D0%B0%D0%B4%D0%BD%D0%B0-%D0%BE%D1%82-%D0%B6%D0%B8%D0%BB%D0%B8%D1%89%D0%B5%D0%BD-%D0%B1%D0%BB%D0%BE%D0%BA-%D0%B2-%D1%81%D0%BB%D0%B8%D0%B2%D0%B5%D0%BD-%D0%B2-%D1%87%D0%B0%D1%81-%D0%BF%D0%B8%D0%BA-news696749.html", "text": "Жители на Сливен недоволстват заради опасни жилищни блокове. По-рано днес парчета бетон и мозайка са се откъснали от жилищен блок в областния град. Отломките се стоварили пред входа на блока в пиков час. Няма пострадали хора. Жителите на блока твърдят, че сградата се руши отдавна. Те искат да сложат около блока обезопасителна лента за преминаване, за да няма инциденти в бъдеще, съобщава Би Ти Ви. Парчетата бетон са паднали от височина 20 метра. Един от най-големите късове бетон тежал около 2 килограма. Сградата е на повече от 40 години и не е ремонтирана отдавна. Според разкази на жителите на блока той е бил одобрен по програма за саниране преди две години, но по въпроса не се случвало нищо. Само минута преди инцидента жена с бебешка количка минала пред входа на блока, за да се прибере.", "date": "2017.10.11", "title": "Бетонен къс падна от жилищен блок в Сливен в час пик"}
{"url": "http://pik.bg/%D0%BE%D0%B1%D1%89%D0%B8%D0%BD%D0%B8%D1%82%D0%B5-%D0%BA%D0%BE%D0%BD%D1%84%D0%B8%D1%81%D0%BA%D1%83%D0%B2%D0%B0%D1%82-%D0%BA%D1%8A%D1%89%D0%B8%D1%82%D0%B5-%D0%BD%D0%B0-%D0%BB%D0%BE%D1%88%D0%B8-%D1%81%D1%82%D0%BE%D0%BF%D0%B0%D0%BD%D0%B8-%D0%BF%D1%8A%D1%80%D0%B2%D0%B0%D1%82%D0%B0-%D0%B5-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-news696666.html", "text": "Столична община ще отнема къщи – паметници на културата, от собствениците им, ако те не се грижат за тях и ги оставят да се разрушат и да застрашават минувачите, пише „Телеграф”. Вече е набелязана една такава сграда в центъра на София, на която предстои да бъде направена законова ипотека. Това означава, че къщата ще се ипотекира, а с парите общината ще я ремонтира и реставрира. След това собственикът ще трябва да плаща вноските по ипотеката в банката, а ако не го прави, сградата ще му бъде секвестирана. Законът предвижда такава възможност, но досега не бяхме прибягвали до крайна мярка, обясниха от кметството. От там засега отказват да назоват коя е къщата, като уточняват, че тя е била определена измежду няколко културни паметника, които са в много тежко състояние. На собствениците на четири такива сгради е наложена максимална санкция от 100 000 лева.Едната от тях е някогашната Захарна фабрика, която вече е почти разрушена. Собственикът й вече е платил една глоба от 50 000 лева, но са му наложени още две за по 100 000 лева, които обжалва в съда. Наказателно постановление за 100 бона е съставено през миналата година и за къщата на арх. Фингов на ул. „Шипка”, която е един от образците на сецесиона у нас, но от години се руши необитаема, а преди време имаше мераци на нейно място да се вдигне 8-етажна сграда. Максималната глоба от 100 000 лева е наложена за къщата музей на Пейо Яворов на ул. „Раковски”, както и емблематичната сграда на бул. „Македония” 42, която е паметник на архитектурата от местно значение. И в трите случая обаче собствениците на къщите също оспорват в съда наложената им максимална санкция.   Промени в Закона за устройството  и застрояването на Столична община предвиждат тя да бъде увеличена двойно – 200 000 лева.  ", "date": "2017.10.11", "title": "Общините конфискуват къщите на лоши стопани, първата е в центъра на София"}
{"url": "http://pik.bg/%D0%B8%D1%81%D0%BF%D0%B0%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%B4%D0%B0%D0%B4%D0%B5-%D0%BF%D0%B5%D1%82-%D0%B4%D0%BD%D0%B8-%D0%BD%D0%B0-%D0%BA%D0%B0%D1%82%D0%B0%D0%BB%D1%83%D0%BD%D1%81%D0%BA%D0%B8%D1%8F-%D0%BB%D0%B8%D0%B4%D0%B5%D1%80-%D0%B4%D0%B0-%D0%B8%D0%B7%D1%8F%D1%81%D0%BD%D0%B8-%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D1%81%D0%B8-%D0%B7%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81-news696747.html", "text": "Испанският премиер Мариано Рахой даде пет дни на сепаратисткия лидер на Каталония да изясни позицията си, дали ще обяви независимост или не, предава AFP, позовавайки се на източник от испанското правителство Според източника на агенцията, ако регионалния лидер на Каталония Карлес Пучдемон потвърди отцепването на автономната област от Испания, то централното правителство ще му даде пет дни, до 19 октомври, да преосмисли решението си, преди да отнеме автономията на Каталуния, допълва Фокус.", "date": "2017.10.11", "title": "Испанският премиер даде пет дни на каталунския лидер да изясни позицията си за независимостта"}
{"url": "http://pik.bg/%D1%82%D0%B5%D0%B7%D0%B8-7-%D0%BD%D0%B5%D1%89%D0%B0-%D0%BD%D0%B0%D0%BC%D0%B0%D0%BB%D1%8F%D0%B2%D0%B0%D1%82-%D0%B4%D1%80%D0%B0%D1%81%D1%82%D0%B8%D1%87%D0%BD%D0%BE-%D0%B6%D0%B5%D0%BD%D1%81%D0%BA%D0%BE%D1%82%D0%BE-%D0%BB%D0%B8%D0%B1%D0%B8%D0%B4%D0%BE-news696658.html", "text": "Намаленото либидо е липса на желание за секс. То може да се прояви както при жените, така и при мъжете. Скорошно проучване на Американската асоциация за сексуално поведение е открило, че 26-43 % от жените в световен мащаб страдат от понижено либидо, пише Тялото.бг. Каква е причината? 1. Семейна ограниченост Ако растете в семейство, където сексът е считан за табу или за нещо „мръсно“ и „срамно“, то има вероятност да израснете с погрешно усещане за този акт. Културните и религиозни традиции относно интимността между жената и мъжа могат да поддържат едно ниско либидо у жената. 2. Ниско самочувствие Когато една жена не се харесва, тя няма как да се наслади на секса, изискващ в общия случай тя да е гола. Срамът от собственото тяло е причина много жени да не се отпускат и никога да не достигат до оргазъм. 3. Лош опит или сексуална травма Ако свързвате секса с болка, дискомфорт, неудобство заради предишни преживявания, логично вие не се нуждаете от него и нямате желание да го практикувате. 4. Понижен тестостерон Изследвания доказват, че тестостеронът е голям двигател за женското либидо, тъй като повишава желанието, лубрикацията, усещането и възбудата. Когато нивата на този хормон са понижени, дамите не изпитват желание за секс. 5. Заболявания Различни здравни проблеми могат да повлияят на либидото, включително хронични заболявания, проблеми с щитовидната жлеза, хронична болка, рак и лечение на рак и голямо разнообразие от лекарства, сред които орални контрацептиви, антидепресанти и лекарства за кръвно налягане. 6. Стрес и прекалена заетост Много жени буквално не намират време за секс. А той е полезен за здравето, тонуса, самочувствието и настроението. да не говорим, че носи огромно удоволствие и е естествено болкоуспокояващо и средство за намаляване на стреса. 7. Липса на доверие Много психолози твърдят, че „сексът е отражение на връзката“. И ако една жена има съмнения спрямо половинката си без значение за какво, то тя не търси интимност. В такъв момент няма никакво желание за секс.", "date": "2017.10.11", "title": "Тези 7 неща намаляват драстично женското либидо"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BE%D1%82-%D0%B8%D0%B7%D1%82%D0%BE%D1%87%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B8%D1%85%D0%B0-%D1%83%D1%81%D0%B8%D0%BB%D0%B8%D1%8F%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0-%D0%B8%D0%BD%D1%82%D0%B5%D0%B3%D1%80%D0%B0%D1%86-news696707.html", "text": "Вицепремиерът и министър на външните работи Екатерина Захариева получи пълна подкрепа от колегите си от Вишеградската четворка и от Западните Балкани за по-бърза интеграция на региона в Европейския съюз по време на Българското председателство на Съвета на Европейския съюз, съобщи пресцентърът на МВнР. Захариева е в Будапеща на среща на първите дипломати на Унгария, Полша, Чешката република, Словакия, Румъния, България, Словения, Сърбия, Албания, Босна и Херцеговина, Черна гора, Косово, Албания и Република Македония. Всички те изразиха надежди за ускоряване на предприсъединителните процеси на страните от Западните Балкани по време на Българското председателство през първата половина на 2018 г., а румънският външен министър Теодор Мелешкану подчерта, че договорът за приятелство между България и Република Македония е пример за целия регион. \"Стабилността и просперитетът на Западните Балкани е дългогодишен външнополитически приоритет на България и нямаше как да не е във фокуса и на нашето председателство. Призивът към нашите приятели е: Правете реформите заради вашите граждани, не само заради бъдещото ви членство в Европейския съюз\", заяви вицепремиерът Екатерина Захариева. \"Твърдо вярваме, че без Западни Балкани в ЕС европейският проект няма да е завършен и Европа няма да е достатъчно стабилен и сигурен континент. Нашата цел е догодина на срещата на върха на ЕС в София да имаме ясен план за всяка една от балканските страни - допълни още българският първи дипломат. - Ние сме балканска държава и аз се гордея с това. Когато оставим историята в миналото, гледаме напред в бъдещето, и сме честни и открити за проблемите си ще постигнем много по-бързо напредък.\" Захариева подчерта, че освен политическата подкрепа за шестте страни от региона, които искат да се присъединят към ЕС, трябва да бъде оказана техническа и експертна помощ в преговорния процес. Тя подчерта и колко е важно да се инвестира в инфраструктура и свързаност във всички аспекти. Тя представи и идеята на българския комисар Мария Габриел за премахване на роуминга с ЕС в тези държави. \"Не може да сме богати, демократични и развити, ако съседите ни не са. Може да разчитате на нас за всякакъв вид помощ\", обърна се Захариева към колегите си от Западните Балкани. \"Искаме дата за започване на преговори за Република Македония и Албания и то не по-късно от първото тримесечие на 2018 г.\", каза унгарският външен министър Петер Сиярто, домакин на форума, в подкрепа на намеренията на Българското председателство. Чешкият зам.- външен министър Якоб Дюр изтъкна: \"Надявам се Българското председателство да има водеща роля в процесите по европейска интеграция на Западните Балкани. Стискаме палци на София за организирането на неформалния съвет на лидерите от ЕС и приветстваме ролята ви да бъдете адвокат на тези държави в ЕС\". Захариева е в Будапеща на среща на първите дипломати на Унгария, Полша, Чешката република, Словакия, Румъния, България, Словения, Сърбия, Албания, Босна и Херцеговина, Черна гора, Косово, Албания и Република Македония. Всички те изразиха надежди за ускоряване на предприсъединителните процеси на страните от Западните Балкани по време на Българското председателство през първата половина на 2018 г., а румънският външен министър Теодор Мелешкану подчерта, че договорът за приятелство между България и Република Македония е пример за целия регион. \"Стабилността и просперитетът на Западните Балкани е дългогодишен външнополитически приоритет на България и нямаше как да не е във фокуса и на нашето председателство. Призивът към нашите приятели е: Правете реформите заради вашите граждани, не само заради бъдещото ви членство в Европейския съюз\", заяви вицепремиерът Екатерина Захариева. \"Твърдо вярваме, че без Западни Балкани в ЕС европейският проект няма да е завършен и Европа няма да е достатъчно стабилен и сигурен континент. Нашата цел е догодина на срещата на върха на ЕС в София да имаме ясен план за всяка една от балканските страни - допълни още българският първи дипломат. - Ние сме балканска държава и аз се гордея с това. Когато оставим историята в миналото, гледаме напред в бъдещето, и сме честни и открити за проблемите си ще постигнем много по-бързо напредък.\" Захариева подчерта, че освен политическата подкрепа за шестте страни от региона, които искат да се присъединят към ЕС, трябва да бъде оказана техническа и експертна помощ в преговорния процес. Тя подчерта и колко е важно да се инвестира в инфраструктура и свързаност във всички аспекти. Тя представи и идеята на българския комисар Мария Габриел за премахване на роуминга с ЕС в тези държави. \"Не може да сме богати, демократични и развити, ако съседите ни не са. Може да разчитате на нас за всякакъв вид помощ\", обърна се Захариева към колегите си от Западните Балкани. \"Искаме дата за започване на преговори за Република Македония и Албания и то не по-късно от първото тримесечие на 2018 г.\", каза унгарският външен министър Петер Сиярто, домакин на форума, в подкрепа на намеренията на Българското председателство. Чешкият зам.- външен министър Якоб Дюр изтъкна: \"Надявам се Българското председателство да има водеща роля в процесите по европейска интеграция на Западните Балкани. Стискаме палци на София за организирането на неформалния съвет на лидерите от ЕС и приветстваме ролята ви да бъдете адвокат на тези държави в ЕС\".", "date": "2017.10.11", "title": "Външните министри от Източна Европа подкрепиха усилията на България за европейска интеграция на Западните Балкани"}
{"url": "http://pik.bg/%D0%B7%D0%B4%D1%80%D0%B0%D0%B2%D0%BA%D0%BE-%D0%BE%D1%82-%D1%80%D0%B8%D1%82%D0%BE%D0%BD-%D0%B8%D0%B7%D0%BE%D1%81%D1%82%D0%B0%D0%B2%D0%B8-%D0%BA%D0%B0%D1%82%D1%8F-%D0%B7%D0%B0%D1%80%D0%B0%D0%B4%D0%B8-%D0%B1%D0%B0%D0%BB%D0%B5%D1%80%D0%B8%D0%BD%D0%B8-news696724.html", "text": "Здравко от \"Ритон\" изостави Катя, за да прекара миналия уикенд с няколко кръшни балерини. Дуетът трябваше да гостува в пълен състав в предаването \"Денят започва\", но в студиото на Георги Любенов се появи само Катя. Тя обясни, че сценичната й и житейска половинка е отказал в последния момент да я придружи до \"Сан Стефано\" и е предпочел компанията на момичетата от балета им. \"Здравко се почувства несигурен в някои хореография за предстоящия ни юбилей и предпочете да отиде на репетиция с балерините, за да отрепетират отново танците\", извини го Катя. Здравко има седмица до големия концерт в Зала 1 на НДК, за да се стикова с балета. \"След 40 години на сцена, смятаме да пеем поне още 20 и да продължаваме да правим хубави хитове. За новия ни албум записахме 10 песни, от които ще излязат поне 4 хита\", прогназира Катя.", "date": "2017.10.11", "title": "Здравко от \"Ритон\" изостави Катя заради балерини"}
{"url": "http://pik.bg/%D1%81%D0%BE%D1%84%D0%B8%D1%8F%D0%BD%D1%86%D0%B8-%D0%B2%D0%B5%D1%87%D0%B5-%D1%89%D0%B5-%D0%BC%D0%BE%D0%B3%D0%B0%D1%82-%D0%B4%D0%B0-%D0%B7%D0%B0%D0%BF%D0%B0%D0%B7%D0%B2%D0%B0%D1%82-%D1%87%D0%B0%D1%81%D0%BE%D0%B2%D0%B5-%D0%BF%D1%80%D0%B8-%D0%BB%D0%B5%D0%BA%D0%B0%D1%80-%D0%BE%D0%BD%D0%BB%D0%B0%D0%B9%D0%BD-news696709.html", "text": "Софиянци вече ще ходят на лекар, след като го изберат по интернет. Новият здравен портал на Столична община дава възможност да намерим специалист, да проверим работното му време и място, а след това и да си запишем час за преглед. В онлайн платформата на сайта на общината са включени 37 здравни заведения и близо 800 лекари. За да се ползва услугата, първо е необходима регистрация. Един потребител може да си запази най-много пет прегледа при специалист и има право да откаже също пет. При посещението съответния час се маркира от лекаря като посетен. Ако пациент не изпълни нито една от направените резервации и умишлено блокира часове, профилът му ще бъде премахнат.Зам.-кметът по финанси и здравеопазване Дончо Барбалов заяви, че по този начин се ограничават дългите опашки в болничните коридори. \"Порталът представлява една система, през която всеки регистриран потребител може да получи информация за общинските лебечни заведения в града, може да получи информация за специалистите, да си запази час на който да отиде на преглед при специалистите и да можем да избегнем струпването на хора, чакането, неудобството\", обясни Барбалов. Общината планира да покани и джипитата да се присъединят към платформата.", "date": "2017.10.11", "title": "Софиянци вече ще могат да запазват часове при лекар онлайн"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BA%D0%BE%D0%B9-%D1%80%D0%B0%D0%B7%D1%80%D0%B5%D1%88%D0%B8-%D0%BD%D0%B0-%D1%84%D0%B8%D0%BA%D0%B8-%D1%81%D1%82%D0%BE%D1%80%D0%B0%D1%80%D0%BE-%D0%B4%D0%B0-%D1%82%D1%80%D0%BE%D0%B2%D0%B8-%D1%81-%D0%BD%D0%B0%D1%80%D0%B3%D0%B8%D0%BB%D0%B5-%D0%B1%D0%B0%D1%80-%D0%BD%D0%B0-20-%D0%BC%D0%B5%D1%82%D1%80%D0%B0-%D0%BE%D1%82-%D1%83%D1%87%D0%B8%D0%BB%D0%B8%D1%89%D0%B5-news696534.html", "text": "освен музикална кариера развира и успешен бизнес. След семейната сладкарница, която отвори в , певецът вече е собственик на наргиле бар в центъра на София. До тук - нищо лошо, но само ако заведението не се намира в непосредствена близост до столично училище. Любимецът на вероятно залага именно на това. Децата следват примера на своите любими звезди и съвсем естествено ще посещават бара, където щедро ще предлага от , с която да съсипва здравето на учениците и да пълни джоба си. Странно е кой е издал разрешително за това заведение в непосредствена близост до школото. за звездния статут на фамилията няма закони, наредби и правилници. Фики Стораро Княжево тийнейджърите Стораро отровата Вероятно Стораро Едва ли е чувал, че според Световната здравна организация димът от наргилето по съдържание на никотин, и въглероден окис превишава много повече цигарения дим, а една употреба на наргиле дневно се равнява на десет изпушени цигари, пише ХотАрена. Освен всички пресметнати рискове, димът от наргилето съдържа и редица допълнителни вещества, каквито няма дори в цигарения дим. Пушенето на наргиле развива привличане към наркотиците! По данни на американски изследователи 20% от учениците, употребяващи марихуана най-напред са я изпробвали чрез наргиле. Е, , ще спиш ли спокойно, че убиваш здравето и живота на толкова деца - потенциални твои клиенти. Фики канцерогени канцерогенни Фики", "date": "2017.10.11", "title": "СКАНДАЛ! Кой разреши на Фики Стораро да трови с наргиле бар на 20 метра от училище?"}
{"url": "http://pik.bg/%D1%88%D0%B5%D1%84-%D0%BF%D0%B5%D1%82%D1%80%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D0%B7%D0%B0-%D0%B2%D0%B0%D0%BD%D1%8F-%D1%89%D0%B5%D1%80%D0%B5%D0%B2%D0%B0-%D1%80%D1%8F%D0%B4%D0%BA%D0%BE-%D0%BD%D0%B5%D0%BF%D1%80%D0%B8%D1%8F%D1%82%D0%BD%D0%B0-%D0%BC%D0%B0%D0%B9%D0%BC%D1%83%D0%BD%D0%B0%E2%80%A6-news696752.html", "text": "Неприязънта между шеф Петров и Ваня Щерева явно преминава на ново ниво. Двамата открито показаха, че не може да мелят брашно заедно, но почти монолог на готвача разкри какво мисли за всестранно развитата дама. Ходейки по пътеката във фитнеса, шеф Петров сподели размисли и страсти с Джулияна Гани, която бе яхнала колелото до него. „Рядко неприятна маймуна е Ваня…Хвърля си сутиена навсякъде. С едни дънки ходи, ужас. Просто нямам думи“, започна да нарежда топ готвачът. Гани само му подхвърли, че все пак има дете. „Ми някой се е излъгал. Много антипатично същество е“, добави Петров.", "date": "2017.10.11", "title": "Шеф Петров изригна за Ваня Щерева: Рядко неприятна маймуна…"}
{"url": "http://pik.bg/%D0%BC%D0%B2%D1%80-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D1%82%D0%B0%D1%80%D1%82%D0%B8%D1%80%D0%B0-%D1%80%D0%B5%D0%BA%D0%BB%D0%B0%D0%BC%D0%BD%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D1%81%D1%80%D0%B5%D1%89%D1%83-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%B8%D1%82%D0%B5-%D1%80%D0%B0%D0%B7%D0%B4%D0%B0%D0%B2%D0%B0-10-000-%D0%B1%D1%80%D0%BE%D1%88%D1%83%D1%80%D0%B8-news696714.html", "text": "На листовките са изброени разпространените схеми за измама - искане на средства за болен роднина, освобождаване на колетни пратки от чужбина, както и зачестилата напоследък версия за съдействие на полицията при залавянето на телефонни измамници. Мними полицейски служители до момента са излъгали много възрастни хора в Пловдив и региона, като са им поискали да им бъдат предоставени наличните парични суми и ценни вещи, които впоследствие щели да им бъдат върнати. Важно е да се знае, че няма държавна институция, която да иска предоставяне на пари по телефона или да се хвърлят през тераса, или да се оставят на определени места на улицата, подчертават от Областната дирекция на МВР. Листовките ще бъдат разпространявани в пощенски клонове, лечебни заведения и социални служби. От полицията препоръчват и банковите служители да ги информират при случаи, при които възрастни хора искат да изтеглят инцидентно значителни суми от спестяванията си. Междувременно полицията в Благоевград алармира за нов вид телефонни измами, уж с участието на социални работници. Поредната жертва е 92-годишна жена, която е била посетена от двама мъже, представили се за полицай и социален работник. Те й казали, че съседът й има намерения да я ограби и за да предотвратят това, трябвало да даде парите на тях, за да бъдат описани в полицията. Възрастната жена е предала на престъпниците около 2150 лева. По случая се води разследване. МВР - Пловдив организира информационна кампания срещу телефонните измами. 10 000 брошури с предупреждения и препоръки как да се действа при подобни опити ще бъдат разпространени на местата, посещавани от най-честите жертви - възрастните хора.", "date": "2017.10.11", "title": "МВР-Пловдив стартира рекламна кампания срещу ало-измамите, раздава 10 000 брошури"}
{"url": "http://pik.bg/%D0%B7%D0%B2%D0%B5%D1%80%D1%81%D0%BA%D0%B8-%D0%B0%D1%82%D0%B5%D0%BD%D1%82%D0%B0%D1%82-%D0%B2-%D0%B4%D0%B0%D0%BC%D0%B0%D1%81%D0%BA-%D0%B4%D0%B2%D0%B0%D0%BC%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D1%81%D0%B5-%D0%B2%D0%B7%D1%80%D0%B8%D0%B2%D0%B8%D1%85%D0%B0-%D0%B5%D0%B4%D0%BD%D0%BE%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D0%BF%D1%80%D0%B5%D0%B4-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D1%82%D1%80%D0%B5%D1%82%D0%B8-%D0%B2-%D0%BC-news696751.html", "text": "Двама терористи, опасани с колани с експлозиви, са се взривили пред Районно управление на полицията в Дамаск, насред оживена улица в центъра на града. Трети атентатор, носещ колан с експлозиви, се е взривил на входа на магазин за дрехи втора употреба, отново в Дамаск, в близост до другия атентат, предаде сирийската държавна агенция Сана нюз, позовавайки се на думите на източник от Министерството на вътрешните работи на страната, съобщава Фокус. Според източника, двама души са загинали, в резултат от атентатите, а други са ранени, като техния брой засега не е известен.", "date": "2017.10.11", "title": "ЗВЕРСКИ АТЕНТАТ В ДАМАСК! Двама терористи се взривиха едновременно пред полицията, трети в магазин"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%BD%D0%B8%D0%BA%D0%B8-%D0%BC%D0%B8%D1%85%D0%B0%D0%B9%D0%BB%D0%BE%D0%B2-%D1%82%D1%80%D0%B5%D0%BD%D0%B8%D1%80%D0%B0-%D1%81-%D0%BE%D1%82%D0%B1%D0%BE%D1%80-%D0%BE%D1%82-%D0%BF%D1%80%D0%B5%D0%BC%D0%B8%D1%8A%D1%80-%D0%BB%D0%B8%D0%B9%D0%B3-news696712.html", "text": "Николай Михайлов е провел тренировъчен камп с отбора от английскта Премиър лийг - Кристъл Палас. Лагерът се е провел в Лондон по време на паузата за мачовете на националните отбори. Вратарят е заминал за английската столица със съдействието на агенти. На този етап не става дума за проби при \"орлите\" или преговори за договор, съобщават от \"Дарик\" Михайлов продължава да бъде свободен агент и да чака оферта, която да го удовлетвори. За последно той бе част от турския Мерсин. Преди време се заговори, че вратарят може да се завърне в родния си Левски, но това не стана.", "date": "2017.10.11", "title": "ИЗНЕНАДА! Ники Михайлов тренира с отбор от Премиър лийг"}
{"url": "http://pik.bg/%D0%BC%D0%B0%D0%B4%D1%80%D0%B8%D0%B4-%D0%BD%D0%B0%D1%81%D1%82%D0%BE%D1%8F%D0%B2%D0%B0-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-%D1%8F%D1%81%D0%BD%D0%BE-%D0%B4%D0%B0-%D0%B7%D0%B0%D1%8F%D0%B2%D0%B8-%D0%BE%D0%B1%D1%8F%D0%B2%D1%8F%D0%B2%D0%B0-%D0%BB%D0%B8-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82-%D0%B8%D0%BB%D0%B8-%D0%BD%D0%B5-news696702.html", "text": "Мадрид поиска от Каталуния ясно да заяви дали обявява независимост или не. На сесията си снощи регионалният парламент подписа декларация за независимост, но отложи обявяването й за по-късно. След извънредно заседание на правителството тази сутрин премиерът Мариано Рахой обеща да действа „предпазливо и отговорно” през следващите дни. Една от възможностите, наричана „ядрена опция”, е като крайна мярка националният парламент да отнеме автономния статут на Каталуния. Такова решение може да бъде взето или не в зависимост от отговора на властите в Барселона. „Това искане предхожда всички необходими мерки, които правителството може да предприеме в съответствие с член 155 на конституцията, и има за цел да гарантира на гражданите сигурността и яснотата, които този толкова важен въпрос изисква”, отбеляза Рахой.", "date": "2017.10.11", "title": "Мадрид настоява Каталуния ясно да заяви обявява ли независимост или не"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B6%D0%B5%D0%BD%D0%B0%D1%82%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B0-%D0%B2-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BD%D0%B0%D0%B2%D0%BB%D1%8F%D0%B7%D0%BB%D0%B0-%D0%B2-%D0%BD%D0%B0%D1%81%D1%80%D0%B5%D1%89%D0%BD%D0%BE%D1%82%D0%BE-%D0%B8-%D0%BD%D0%B0%D1%86%D0%B5%D0%BB%D0%B8%D0%BB%D0%B0-%D0%B4%D0%B6%D0%B8%D0%BF%D0%B0-news696739.html", "text": "Десетки работници са видели първи мелето край Пловдив. Сблъсъкът, при който загина жената, управлявала пикапа, е станал на 30 метра от табелата на село Кадиево, до бензиностанцията. В момента тя е затворена за реконструкция. Десетки работници са били на обекта и първи са видели какво се случва на пътя. „Чухме силен трясък. Отидохме и видяхме, че жената е починала. За мен или е заспала или е имала проблем с колата”, коментира един от работниците. По първоначална информация, пикапът е навлязъл в лентата за насрещно движение и така се е стигнало до челния удар. „Просто влезе в моята лента и ме блъсна. Не знам каква е причината за отклонението. При удара колата ми излетя и влязох в банкета\". Това разказа пред трафикнюзбг шофьорът на джипа от тежката катастрофа. Предполага се, че жената е била на пазар в Пловдив, тъй като пикапът е натоварен с продукти за бита. Джипът се е движил в обратна посока.", "date": "2017.10.11", "title": "ТРАГЕДИЯ! Жената, загинала в катастрофата в Пловдив, навлязла в насрещното и нацелила джипа"}
{"url": "http://pik.bg/%D1%85%D0%B0%D1%81%D0%B0%D0%BD-%D0%B0%D0%B4%D0%B5%D0%BC%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%B7%D0%B0%D1%89%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D0%BD%D0%B0%D1%80%D1%83%D1%88%D0%B8-%D0%B7%D0%BB%D0%B0%D1%82%D0%BD%D0%BE%D1%82%D0%BE-%D1%88%D0%B2%D0%B5%D0%B9%D1%86%D0%B0%D1%80%D1%81%D0%BA%D0%BE-%D0%BF%D1%80%D0%B0%D0%B2%D0%B8%D0%BB%D0%BE-%D0%B7%D0%B0-%D0%BF%D0%B5%D0%BD%D1%81%D0%B8%D0%B8%D1%82%D0%B5-news696740.html", "text": "Големият проблем през годините е, че липсва дългосрочна политика по доходите. Това заяви пред БНТ Хасан Адемов от ДПС. Според него, ако има стройна такава политика на управляващото мнозинство по отношение на политиката на доходите, нещата биха имали друга насока. \"Хората са притеснени, работещите полицаи и учители са притеснени за числа, за които няма отговор\", отбеляза той. Адемов заяви, още, че освободените от администрацията още квалифицирани служители ще се прелеят в частния сектор, в структурите на пазара на труда, които в момента изпитват глад от квалифицирана работна ръка. \"Въпросът е актуален, той е деликатен и всяко едно правителство започва с идеята да намали администрацията. Но в края се оказва, че тя не е намалена, а нараснала\". Адемов заяви още, че всички парламентарни групи са имали в предизборната платформа заложено повишение на пенсиите. \"Правителството предлага за следващата година осъвременяване на пенсиите с 3,9%. Но имайки предвид факта, че средният осигурителен доход е нараснал почти два пъти, това предполага едно увеличение на пенсиите, което не отчита ръста на осигурителния доход. Затова ние предлагаме промяна на т.нар. златно швейцарско правило 50 - 50 ръст на доходите и ръст на инфлацията. Ние предлагаме това да е 75 - 25 - ръст на осигурителния доход към инфлацията. Защото в момента имаме една крещяща неравнопоставеност в увеличаването на пенсиите. Нашето предложение ще бъде обсъдено в НОИ, в Народното събрание\", заяви икономистът. \"Аргументът: \"Няма пари\" в този случай не е релевантен... В Тристранния съвет позициите са поляризирани, за голямо съжаление, и това също създава трудности\", заяви Адемов.", "date": "2017.10.11", "title": "Хасан Адемов разкри защо трябва да се наруши златното швейцарско правило за пенсиите "}
{"url": "http://pik.bg/%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BD%D1%8F%D0%BC%D0%B0-%D0%BF%D1%80%D0%BE%D1%88%D0%BA%D0%B0-%E2%80%93-%D0%B1%D0%B5%D0%B6%D0%B0%D0%BD%D1%86%D0%B8%D1%82%D0%B5-%D1%81%D0%B5-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0%D1%82-%D0%BF%D0%BE%D1%81%D1%82%D0%BE%D1%8F%D0%BD%D0%BD%D0%BE-%D1%81%D0%BD%D0%B8%D0%BC%D0%BA%D0%B8-news696737.html", "text": "В Германия няма прошка – бежанците се проверяват постоянно. Този сигнал изпрати до ПИК българин, който в момента е в немско. „Мерките за сигурност са строги, а полицията проверява мигрантите постоянно. В повечето случаи нещата се разминават само с проверка на документите за самоличност, но бежанците са наясно, че са по под постоянно наблюдение“, твърди мъжът. В Германия бежанците вече са 2 милиона, а в Мюнхен са над 40 000.", "date": "2017.10.11", "title": "В Германия няма прошка – бежанците се проверяват постоянно (СНИМКИ)"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D0%BE%D0%B2%D0%B4%D0%B8%D0%B3%D0%BD%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5-%D0%BD%D0%B0-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB%D1%8F-%D0%BD%D0%B0-%D0%BB%D0%B5%D0%BA%D0%B0%D1%80%D0%B8-%D0%BE%D1%82-%D0%BA%D0%BE%D1%81%D1%82%D0%B8%D0%BD%D0%B1%D1%80%D0%BE%D0%B4-news696694.html", "text": "Прокуратурата повдигна обвинение на нападателя на екипа на Спешна помощ в Костинброд. Обвинението е за причинена лека телесна повреда на лекар-ординатор и повреждане на линейка, съобщиха от прокуратурата. За случая ви разказахме вчера. Екипът е бил изпратен на адрес по сигнал за безпомощен пациент на 78 години в квартал „Фондови жилища” в Костинброд. Лекарят е нападнат още преди да слезе от линейката. Докторът установил, че пациентът е починал. Обидите от внука му обаче продължили. От Спешното твърдят, че линейката е пристигнала за 7 минути. Според близките обаче медиците закъснели, което изнервило нападателя. За престъплението, случило се на 10 октомври, е обвинен Д.О.А. Мъжът е задържан за 72 часа в ареста. Разследването по случая продължава.", "date": "2017.10.11", "title": "Прокуратурата повдигна обвинение на нападателя на лекари от Костинброд"}
{"url": "http://pik.bg/%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D1%88%D0%B5%D1%84-%D0%B7%D0%B0%D0%BC%D0%B5%D1%81%D0%B5%D0%BD-%D0%B2-%D1%81%D1%85%D0%B5%D0%BC%D0%B0-%D0%B7%D0%B0-%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B8-%D0%B8%D0%B7%D0%BC%D0%B0%D0%BC%D0%B8-news696693.html", "text": "Полицейски служител на Трето районно управление на МВР в Пловдив е задържан в ареста. Това съобщи за Радио „Фокус”-Пловдивстарши комисар Атанас Илков, директор на ОДМВР-Пловдив. Има и образувано следствено дело по описа на Окръжна прокуратура. Старши комисар Илков не пожела да оповести името на полицейския служителя, длъжността, която заема, както и дали задържането му е свързано с участие в схема за телефонни измами. „Няма да кажа повече заради следствената тайна”, каза Илков и добави, че утре прокуратурата ще даде повече информация по случая на официален брифинг. Неофициално се твърди, че задържаният е зам.-началникът на Трето районно управление на МВР в Пловдив Стоян Павлов.", "date": "2017.10.11", "title": "БЕЛЕЗНИЦИ! Арестуваха полицейски шеф, замесен в схема за телефонни измами"}
{"url": "http://pik.bg/%D0%B4%D0%BE-4-%D0%B3%D0%BE%D0%B4%D0%B8%D0%BD%D0%B8-%D0%BC%D0%B5%D1%82%D1%80%D0%BE%D1%82%D0%BE-%D1%82%D1%80%D1%8A%D0%B3%D0%B2%D0%B0-%D0%BA%D1%8A%D0%BC-%E2%80%9E%D1%81%D0%BB%D0%B0%D1%82%D0%B8%D0%BD%D0%B0%E2%80%9D-%D0%B8-%E2%80%9E%D0%B3%D0%B5%D0%BE-%D0%BC%D0%B8%D0%BB%D0%B5%D0%B2%E2%80%9D-news696741.html", "text": "До четири години започва строителството на метрото, което ще стига до столичните квартали„Слатина” и „Гео Милев”. Планира се това да бъде разширение на линия 3, която в момента се изгражда. Шефът на „Метрополитен” инж. Стоян Братоев посочи, че в момента се готви проект за нови 7 км, като отново ще се търси финансиране от Оперативна програма „Транспорт”. \"Готвим проект за 7 км за участъка \"Гео Милев\" - \"Слатина\" за третата линия на метрото, което го готвим с финансиране от Оперативна програма „Транспорт\", обясни Стоян Братоев. След като стана ясно, че станции ще изграждат \"Люлин\" и \"Обеля\", Братоев сподели, че има готов проект за спирка при \"ИКЕА\". Собствениците на веригата обаче не са потвърдили, че ще осигурят финансиране. \"Там също има такава нагласа, но до този етап те са осигурили финансиране на проектирането, там е направен проект, но нищо повече\", допълни още той.", "date": "2017.10.11", "title": "До 4 години метрото тръгва към „Слатина” и „Гео Милев”"}
{"url": "http://pik.bg/%D0%BF%D1%80%D0%BE%D0%BA%D0%BE%D0%B1%D0%B0-%D0%B2-%D0%BA%D1%8A%D1%89%D0%B0%D1%82%D0%B0-%D0%BD%D0%B0-%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80-%D1%82%D1%80%D0%B8-%D0%B7%D0%B2%D0%B5%D0%B7%D0%B4%D0%B8-%D0%B2%D0%B5%D1%87%D0%B5-%D0%B1%D1%8F%D1%85%D0%B0-%D0%B7%D0%B0%D1%81%D1%82%D0%B8%D0%B3%D0%BD%D0%B0%D1%82%D0%B8-%D0%BE%D1%82-news696667.html", "text": "Черна прокоба, свързана с фаталното число 13, надвисна над Къщата на \"ВИП Брадър\". Един от креватите в общата спалня на звездите носи нещастие на всеки, спал върху него. \"Това е креват №13. Всички, които го ползваха, вече напуснаха формата\", разкри Даниел Петканов в един от специалните си видео репортажи, които снима в Къщата за \"Vbox7\". В началото на предаването фаталното легло се е паднало на близначките Влади и Алекс, които бяха изгонени първи. След напускането им Дани Милев си го присвоил, но само седмица по-късно последва къдрокосите певици. Вече никой не иска да ползва креват 13, с изключение на един - самият Даниел Петканов. Лудия репортер или не вярва в суеверията, или е сигурен, че скоро няма да излезе от Къщата. Упорито се мълви, че щурият Даниел е фаворит за победител във формата.", "date": "2017.10.11", "title": "Прокоба в Къщата на \"ВИП Брадър\"! Три звезди вече бяха застигнати от... "}
{"url": "http://pik.bg/%D0%B1%D1%83%D1%80%D0%B3%D0%B0%D0%B7%D0%BB%D0%B8%D0%B9%D0%BA%D0%B0-%D0%BD%D0%B0%D1%82%D1%80%D1%83%D0%BF%D0%B0-%D1%81-%D0%BC%D0%B0%D0%B3%D0%B8%D1%8F-52-%D0%BB%D0%B5%D0%B2%D0%B0-%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B0-%D1%81%D0%BC%D0%B5%D1%82%D0%BA%D0%B0-%D0%B7%D0%B0-%D1%81%D0%B0%D0%BC%D0%BE%D0%BB%D0%B5%D1%82%D0%B5%D0%BD-%D1%80%D0%B5%D0%B6%D0%B8%D0%BC-%D0%B2-%D1%81%D1%82%D1%80%D0%B0%D0%BD%D0%B4%D0%B6%D0%B0-news696711.html", "text": "За надписана сметка на мобилния си телефон се оплаква бургазлийката Красимира Йонкова. В средата на септември месец Красимира е била на екскурзия в Странджа, близо до границата с Турция. Предвидливо е изключила интернета на телефона си, а по съвет на друга участничка в групата дори е активирала и самолетния режим на мобилното устройство, като застраховка да не може да получава входящи повиквания, така и тя самата да не се обажда. За голяма нейна изненада обаче, прибирайки се у тях Красимира установява, че сумата по сметката и е нарастнала с 52,51 лева или по-точно с 63,02 лева с ДДС, съобщава \"Бургас Инфо\". \"Включих отново телефона си чак, когато се върнахме при колите. От 15,00 часа до 17,00 часа телефонът ми беше в джоба. През това време не съм го ползвала. Според справката в сайта на оператора във времето между 16,19 часа и 16,53 часа през телефона ми е ползван роуминг, което не е така. По това време аз слизах от връх Голямо градище и не съм ползвала телефона. Първо отидох до офиса на Теленор, за да се оплача от проблема. От там ми казаха, че турските излъчватели са силни, като радиостанциите. Само че когато аз слушам турска радиостанция не плащам 50 лв. на час. Отчело е потребление на роуминг партньор. Това е все едно аз да ям пилешка супа, а на съседната маса да ядат пържоли и аз да плащам за това, че мириша тяхната гозба. Теленор не защитават интересите на клиентите си, за тях е важно да ми вземат парите, независимо от обстоятелствата\", разказва пред репортер на БургаИнфо Красимира Йонкова. След като среща безсилието на служителите да помогнат в местните офиси на Теленор, следващата ѝ стъпка е да подаде писмена жалба през сайта на оператота. Отговорът от там гласи, че от номера е отразено реално потребление. \"При извършената проверка на потреблението от номер 35989...... установихме, че на 17.09.2017 г. са отчетени реално ползвани интернет сесии в роуминг през оператор от държава в Зона други държави в Европа, таксувани съгласно стандартни цени за роуминг, като на номера са изпратени съобщения от роуминг-инфо, които са ви информирали за цените на роуминг услугите в съответната държава и това че ползвате мобилен интернет в роуминг на стандартни цени. Информация за ползваната услуга имаме в нашата тарифираща система, както и от записите, които са ни изпратени от роуминг партньора ни, предоставил роуминг услуги. В тази връзка, за Вашия номер е отразено реално потребление. Обръщаме внимание, че ползването на мобилен интернет от устройството се контролира от потребителя чрез настройките на самото устройство. При включени мобилни данни напълно възможно е да генерира интернет трафик, който се таксува съгласно обявените цени за мобилен интернет в роуминг\". \"Видно е, че сутринта съм си спряла мобилните данни преди да тръгна и съм ги включила след 17,06 ч, когато вече съм се прибирала в близост до Бургас, тъй като около 17,30 часа си бях у нас. Начислените МВ са от 16,19 ч - до 16,53 ч. което за мен е абсолютно необяснимо. Нито съм включвала фейсбук, не съм публикувала нищо на този ден, снимки съм качвала вечерта след 20,00 ч, нито месинджър съм ползвала, имам писани съобщения сутринта в 7,30 и вечерта в 18,00. Ще продължавам да търся доказателства за своята теза, защото смятам, че е недопустимо това да се случва и на други хора и да има ужилени с такива суми, равняващи се на няколко мои месечни сметки примерно. Едва ли трезвомислещ човек на 50 г. като мен няма да си дава сметка за действията си и умишлено ще полза скъпоструваща услуга. Надявам се на обективност, или ще си търся правата по всички възможни други начини\", каза смаяната жена.", "date": "2017.10.11", "title": "Бургазлийка натрупа с \"магия\" 52 лева телефонна сметка за самолетен режим в Странджа!"}
{"url": "http://pik.bg/%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0---%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B8-%D0%B0%D0%BC%D0%B1%D0%B8%D1%86%D0%B8%D0%B8-%D1%86%D1%81%D0%BA%D0%B0-%D0%B4%D0%B5%D1%82%D1%80%D0%BE%D0%BD%D0%B8%D1%80%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-news696646.html", "text": "Гриша Ганчев е невероятен човек, истински лидер. Той обича ЦСКА и иска да го върне там, където му е мястото. Там, където заслужава. Той е упорит и ще го постигне! Ако мисля, че не можем да станем шампиони, значи нямам място в ЦСКА. Този отбор го заслужава, феновете му го заслужават - те са фантастични. Искам да спечеля титлата и ще се боря с всички сили за това\", заявява Рубен Пинто пред \"Гол\". Шампионските амбиции на \"Армията\" явно са големи. Отборът вече разполага със сработено ядро лидери. \"Червените\" търсят и подсилване на своята селекция. Подготовката пък е насочена така, че \"армейците\" тепърва да са в оптимална форма. След изиграването на 11 кръга \"червените\" са втори във временното класиране на първенството. С точка пасив спрямо Лудогорец. На трето място е Левски, \"сините\" към момента са на 6 точки разлика от \"орлите\".", "date": "2017.10.11", "title": "На \"Армията\" - шампионски амбиции! ЦСКА детронира Лудогорец?"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BE%D1%82%D0%BD%D0%B5%D1%81%D0%BE%D1%85%D0%B0-%D0%B4%D1%8F%D0%B4%D0%BE-%D0%BD%D0%B0-%D0%BF%D0%B5%D1%88%D0%B5%D1%85%D0%BE%D0%B4%D0%BD%D0%B0-%D0%BF%D1%8A%D1%82%D0%B5%D0%BA%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news696733.html", "text": "87-годишен мъж е бил блъснат на пешеходна пътека в Пловдив от лек автомобил, около 16 часа . Това съобщи за Фокус говорителят на ОДМВР-Пловдив. Инцидентът е станал на кръстовището на ул. „Владивосток” и бул.„Шести септември”. Водачът на лекия автомобил е 37-годишен. Пострадалият възрастен мъж е закаран в болница. По първоначални данни не е сериозно пострадал.", "date": "2017.10.11", "title": "ИНЦИДЕНТ! Отнесоха дядо на пешеходна пътека в Пловдив"}
{"url": "http://pik.bg/%D0%B8%D1%81%D0%BF%D0%B0%D0%BD%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%B8-%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D1%81%D0%B5-%D0%BE%D0%B1%D0%B5%D0%B4%D0%B8%D0%BD%D0%B8%D1%85%D0%B0-%D1%81%D1%80%D0%B5%D1%89%D1%83-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-news696681.html", "text": "Националното правителство в Мадрид и опозиционната Испанската социалистическа работническа партия (ИСРП) на Педро Санчес са постигнали съгласие да проучат възможностите за реформа на Конституцията, за да бъде преодоляна каталунската криза, предава AФП, цитирани от Фокус. „Споразумението, което имам с министър-председателя, е, че ще открием политическия път, пътя на конституционната реформа\", заяви Педро Санчес пред репортери и добави, че дебатът ще се съсредоточи върху това „как Каталуния да остане в Испания, а не как да я напусне\".", "date": "2017.10.11", "title": "Испанското правителство и опозицията се обединиха срещу Каталуния"}
{"url": "http://pik.bg/%D0%B4%D1%80%D0%B0%D0%BC%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D1%81%D0%BF%D0%B0%D1%81%D0%B8%D1%85%D0%B0-%D0%BD%D0%B5%D0%B0%D0%B4%D0%B5%D0%BA%D0%B2%D0%B0%D1%82%D0%B5%D0%BD-%D0%BC%D1%8A%D0%B6-%D0%B8%D1%81%D0%BA%D0%B0%D0%BB-%D0%B4%D0%B0-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8%D0%B5-news696732.html", "text": "Мъж в неадекватно състояние е открит в дерето в района на бул. „Цар Освободител“ и ул. „Струга“ във Варна. Това съобщиха от пресцентъра на ОДМВР – Варна. Съобщението е получено в 16.28 часа. На мястото е установен около 50-годишен мъж, който имал рани на главата, бил видимо неадекватен и с намерение за самоубийство. Два екипа с полицейски служители, екип на Първа ПБЗН Варна и екип на ЦСМП са взаимодействали в спешен порядък и в 17:15 ч. лицето е извадено от дерето и транспортирано до болница. Работата по изясняването на случая продължава.", "date": "2017.10.11", "title": "ДРАМА! Във Варна спасиха неадекватен мъж, искал да се самоубие"}
{"url": "http://pik.bg/%D1%81%D0%B5%D0%BB%D0%B5%D0%BA%D1%86%D0%B8%D0%BE%D0%BD%D0%B5%D1%80%D1%8A%D1%82-%D0%BD%D0%B0-%D0%BC%D0%BB%D0%B0%D0%B4%D0%B5%D0%B6%D0%B8%D1%82%D0%B5-%D0%BF%D1%80%D0%B5%D0%B4-%D1%83%D0%B2%D0%BE%D0%BB%D0%BD%D0%B5%D0%BD%D0%B8%D0%B5-%D0%B5%D1%82%D0%BE-%D0%BA%D0%BE%D0%B9-%D0%B3%D0%BB%D0%B0%D1%81%D1%8F%D1%82-%D0%B7%D0%B0-%D0%BF%D0%BE%D1%81%D1%82%D0%B0-%D0%BD%D0%B0-%D1%81%D1%83%D1%85%D0%B8%D1%8F-news696682.html", "text": "Гостуването на Казахстан може да се окаже последно за селекционера на младежите Антони Здравков. Усилено се говори, че след завръщането на отбора в България, той ще бъде освободен от поста заради поредицата от слаби резултати. За негов наследник е гласен Ангел Стойков, който класира България на европейското първенство до 19 години. България все още няма в своята група 9, записвайки две ремита срещу Казахстан и загуба от Люксембург, пише \"Меридиан \".", "date": "2017.10.11", "title": "Селекционерът на младежите пред уволнение! Ето кой гласят за поста на Сухия"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA%D0%B2%D0%BE-%D1%81%D0%B0-%D1%81%D0%B8-%D0%B3%D0%BE%D0%B2%D0%BE%D1%80%D0%B8%D0%BB%D0%B8-%D0%BD%D0%B0-%D0%B3%D1%80%D1%83%D0%BF%D0%B0-%D0%B7%D0%B0-%D0%B0%D0%BD%D1%82%D0%BE%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D0%B4%D0%B5%D0%BF%D1%83%D1%82%D0%B0%D1%82%D0%BA-news696715.html", "text": "Гласувах \"за\" оставката на Антон Тодоров. Това заяви пред Би Ти Ви Цвета Караянчева, зам.-председател на Народното събрание и депутат от ГЕРБ. След снощния разговор с групата и доводите, които той изложи, говорихме с колегите, че е по-добре Антон Тодоров да избере друго поприще\", заяви още тя. Караянчева направи паралел между понятието \"свобода на словото\" и тълкуванието му от страна на БСП. \"Тези хора да говорят за свобода на словото, малко повечко ми дойде\", отбеляза тя. \"Когато се натрупат много емоции, в рамките на една седмица лавинообразно започнат да те атакуват. Например, че нямаше официална номинация за господин Тодоров за председател на Комисията по досиетата... Да се говори, че депутатите сме \"боклуци\", аз не съм съгласна с това нещо. Защото всеки от нас е оставил своята професия и ако имаме по-открит диалог с журналистите, ще видите, че всеки от нас се е изявил в определена сфера\", заяви Караянчева. Тя отбеляза, че жестът на Антон Тодоров за напускане на парламента, е \"достоен\". Помолена за паралел между оставките на Тодоров и Делян Добрев, тя заяви, че Добрев остава депутат и ще бъде изключително пореден за работата както на Народното събрание, така и на парламентарната група. \"Аз ги наричам \"костиндбродчета\". Търси се омаскаряването, не дали има реално нарушение - на обществени поръчки например... Не може така да се хвърлят обвинения, да се лъже откровено. И по този начин БСП да се опитат да ни направят злото, което настъпва\", коментира емоционално нападките на социалистите към действията на групата на ГЕРБ и на кабинета за роднинските назначения във властта. Караянчева призова колегите си от БСП: \"Нека спрем с това! Ако се върнем назад, спомняте ли си техните назначения по формулата 3-8- Те търсят всякакъв начин да ни омаскарят. Но ние няма да се вържем на тази връзка. Защо не дойдат и да се замеряме с политики? Те се хващат за елементарното омаскаряване. Това е много лесно, не се налага да го докажеш! Това е най-лесният вариант\". \"Последният път, когато правеха кампанията, те се довериха на Кирчо Добрев и се провалиха. Нека не го забравят това. Именно той заложи на \"троловете\" как да очернят някого... Тази теория на конспирацията върви много отдавна и те са специалисти по това нещо. Волът като рие, си го хвърля на гърба. Нека се занимаваме с реални политики, защото председателството, което предстои, е много важно и ние трябва да се заемем с това\", заяви Цвета Караянчева.", "date": "2017.10.11", "title": "ИЗВЪНРЕДНО! Цвета Караянчева разкри какво са си говорили на група за Антон Тодоров! Депутатката скочи на БСП: Замерят ни с нови костинбродчета "}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B2%D0%BE%D0%B5%D0%BD%D0%B5%D0%BD-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D1%81%D0%B5-%D1%80%D0%B0%D0%B7%D0%B1%D0%B8-%D0%B2-%D1%8F%D0%BF%D0%BE%D0%BD%D0%B8%D1%8F-%D0%B2%D0%B8%D0%B4%D0%B5%D0%BE-news696685.html", "text": "Американски военен хеликоптер CH-53 Sea Stallion се разби в южната част на Япония. За тежкия авиоинцидент съобщават местните медии. От разпространеното в интернет видео се вижда, че разбилата се машина е обхваната от пламъци. В момента се уточняват данните за загиналите и причините за инцидента.", "date": "2017.10.11", "title": "ТРАГЕДИЯ! Американски военен хеликоптер се разби в Япония (ВИДЕО)"}
{"url": "http://pik.bg/%D0%B0%D0%BB%D0%B1%D0%B0%D0%BD%D0%B8%D1%8F-%D1%81%D0%B5-%D0%BF%D1%80%D0%B5%D0%B4%D0%B0%D0%B4%D0%B5-%D0%BF%D1%80%D0%B8%D0%B7%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B7%D0%B0-%D0%BC%D0%B0%D0%BB%D1%86%D0%B8%D0%BD%D1%81%D1%82%D0%B2%D0%BE-news696734.html", "text": "Албанското правителство призна българите за малцинство в Албания, след като външния министър на страната Дитмир Башати изостави позицията си, че такова малцинство не съществува в страната, предава албанското електронно издание Aлбаниан дейли нюз, цитирани от Фокус. След исторически доказателства, представени от България, както и „натиск“ от страна на членове на Парламентарната комисия по юридически въпроси, която гласува в полза на закон, целящ да повиши статута и правата на малцинствата в Албания, албанското правителство се реши на мярката. В момента в Албания има девет признати малцинствени групи – македонци, власи, черногорци, сърби, бошняци, цигани, египтяни и българи.", "date": "2017.10.11", "title": "Албания се предаде, призна българите за малцинство "}
{"url": "http://pik.bg/%D1%89%D0%B0%D1%81%D1%82%D0%BB%D0%B8%D0%B2%D0%B8%D1%8F%D1%82-%D0%B1%D1%80%D0%B0%D0%BA-%D0%BD%D0%BE%D1%81%D0%B8-%D0%B4%D1%8A%D0%BB%D0%B3%D0%BE%D0%BB%D0%B5%D1%82%D0%B8%D0%B5-%D0%BD%D0%B0-%D0%BC%D1%8A%D0%B6%D0%B5%D1%82%D0%B5-news696583.html", "text": "Мъжете , чиито бракове са щастливи , имат по-здравословни показатели на холестерола и кръвното налягане , отколкото тези, които не се разбират с половинките си , показва ново проучване на британски учени. Те са помолили 600 мъже във Великобритания да оценят своите бракове в два етапа от тях – когато децата им са били на три години и отново, когато са на девет. Доброволците са могли да избират между определения за брака си като постоянно добър, постоянно лош, подобряващ се или влошаващ се. След 12 години изследователите са направили оценка на общото здраве на участниците в експеримента. Те са измерили кръвното налягане, сърдечният ритъм, теглото, холестерола, както и кръвната захар. Мъжете, описващи семейния си живот като „подобряващи се“, са с по-добри показатели на холестерола и теглото , показва изследването. В същото време двойки с „влошаващи се“ отношения показват по-лоши резултати. „Промените в качеството на брачните отношения изглежда предсказва за риск от сърдечносъдови болести“, заключава проучването. Но ако това е така, то „брачните консултации за двойки с влошени връзки може да има допълнителни ползи по отношение на физическото здраве“, смятат те. Заключенията им подкрепят тези на предишни изследвания, според които омъжените мъже средно имат по-малък риск от развитие на сърдечносъдови болести. Учените обаче са забелязали , че се наблюдават малки разлики между мъжете с постоянно лош или постоянно добър брак, което според тях се дължи на привикването към ситуацията. Те обаче предупреждават, че заключенията им са наблюдения и няма гаранция, че подобряването на брака непременно ще доведе до по-добро здраве.", "date": "2017.10.11", "title": "Щастливият брак носи дълголетие на мъжете"}
{"url": "http://pik.bg/%D1%82%D1%80%D0%B8-%D1%81%D0%B5%D0%BB%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE-%D0%BF%D0%BB%D0%B0%D0%BC%D0%BD%D0%B0%D1%85%D0%B0-%D1%81-%D1%85%D0%B5%D0%BF%D0%B0%D1%82%D0%B8%D1%82-news696691.html", "text": "Пациенти от три села напълниха Клиниката по инфекциозни болести на УМБАЛ „Св. Георги”, научи „Марица. бг”. Заболелите от хепатит А са 45 души от Катуница, Боянци и Белозем. Сред тях са деца и възрастни. Според началника на клиниката проф. д-р Марияна Стойчева причините за заразата са три. Тя се предава чрез замърсена вода, храна или чрез директен контакт. Един от пациентите от Катуница се оплакал пред персонала на лечебното заведение, че в последните дни водата в селото е била с тиня. „Възможно е да се предаде заразата, ако нечиста вода се смеси с питейната”, каза проф. Стойчева. Също така храната може да бъде заразена, ако е пипната от човек с немити ръце след ходене до тоалетна, обясни проф. Стойчева. Другата възможност за пренос на болестта е чрез допир или пипане на заразени повърхности и предмети. Болните остават под наблюдение в клиниката за седмица. Лечението е с витамини и хепатопротектори – медикаменти, облекчаващи работата на черния дроб. Пациентите остават на специална диета. Препоръките са да си почиват повече. След това лечението продължава в домашни условия. Следващите три месеца преболедувалите хепатит А трябва да спазват специален хранителен режим като избягват пържени храни и алкохол. Зобаляването може да протече по-тежко при хора, които имат чернодробни проблеми или заболявания на кръвта.", "date": "2017.10.11", "title": "Три села в Пловдивско пламнаха с хепатит"}
{"url": "http://pik.bg/%D0%B3%D1%8A%D1%80%D1%86%D0%B8%D1%82%D0%B5-%D1%81%D0%B5-%D0%B0%D0%BB%D0%BA%D0%BE%D1%85%D0%BE%D0%BB%D0%B8%D0%B7%D0%B8%D1%80%D0%B0%D1%82-%D0%B7%D0%B4%D1%80%D0%B0%D0%B2%D0%BE-%D0%B2%D1%81%D0%B5-%D0%BF%D0%BE-%D1%87%D0%B5%D1%81%D1%82%D0%BE-%D0%BF%D0%BE%D1%81%D1%8F%D0%B3%D0%B0%D1%82-%D0%BA%D1%8A%D0%BC-%D1%87%D0%B0%D1%88%D0%BA%D0%B0%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D0%BA%D1%80%D0%B8%D0%B7%D0%B0%D1%82%D0%B0-news696687.html", "text": "Загрижени сме за увеличаването на прекомерната потреба на алкохол сред юношите и за тежката употреба като цяло, особено в провинциалните райони. Това каза гръцкият министър на здравеопазването Андреас Ксантос. Министърът подчертава нарастването на зависимостта от алкохола в Гърция по време на икономическата криза, особено в по-ниските социални слоеве. Той каза, че прекомерното използване на алкохол допринася за социално неравенство, маргинализация и социално изключване. Гръцкият министър на здравеопазването обаче отбеляза, че потреблението на алкохол на глава от населението в Гърция е сравнително по-ниско от средното за Европа. По отношение на действията, предприети от Министерството на здравеопазването по този въпрос, Ксантос заяви, че министерството насърчава план за реорганизация на институционалната рамка за зависимости, включително алкохол, и разработването на единен национален стратегически план за предотвратяване и справяне със зависимости .", "date": "2017.10.11", "title": "Гърците се алкохолизират здраво, все по-често посягат към чашката заради кризата"}
{"url": "http://pik.bg/%D1%86%D1%8A%D1%80%D0%BA%D0%B2%D0%B0%D1%82%D0%B0-%D0%B4%D0%B0%D1%80%D1%8F%D0%B2%D0%B0-%D0%B0%D0%BF%D0%B0%D1%80%D0%B0%D1%82%D0%B8-%D0%BD%D0%B0-%D0%BA%D0%BB%D0%B8%D0%BD%D0%B8%D0%BA%D0%B0%D1%82%D0%B0-%D0%B7%D0%B0-%D0%BE%D0%BD%D0%BA%D0%BE%D0%B1%D0%BE%D0%BB%D0%BD%D0%B8-%D0%B4%D0%B5%D1%86%D0%B0-%D0%B2-%D0%B8%D1%81%D1%83%D0%BB-news696696.html", "text": "Три инфузоматни помпи за регулиране на вливките на онкоболните деца, бяха закупени със средствата, набрани от кампанията \"Деца рисуват за деца\", организирана от Културно-просветния отдел при Светия Синод на Българската православна църква. Това съобщиха от пресцентъра на Светия синод. Апаратите официално ще бъдат предадени на Клиниката в ИСУЛ на 12 октомври 2017 г (четвъртък) от 11:30 ч. През 2017 г. Св. Синод благослови да бъде направена благотоворителна изложба-базар с натрупаните през годините от 2014 до 2017 год. рисунки и фотографии от Национален конкурс \"Възкресение Христово\". На 31 май 2017 г. в х-л \"Маринела\" беше открита изложбата-базар \"Деца рисуват за деца\" в помощ на Клиниката за лечение на деца с онкохематологични заболявания към ИСУЛ, която остана разположена в лобито на хотела до средата на м. август 2017 г. От кампанията бяха събрани около 10 000 лв. с помощта на които бяха закупени така необходимите апарати.", "date": "2017.10.11", "title": "Църквата дарява апарати на клиниката за онкоболни деца в ИСУЛ"}
{"url": "http://pik.bg/%D0%BA%D1%83%D0%BB%D1%82-%D0%BD%D0%BE%D0%B2%D0%B0-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F-%D0%B5-%D0%B2-%D0%BA%D1%80%D0%B8%D0%B7%D0%B0---%D0%BD%D0%B5-%D1%80%D0%B0%D0%B7%D0%BF%D0%BE%D0%B7%D0%BD%D0%B0%D0%B2%D0%B0-%D0%BF%D0%BE%D0%BB%D0%B8%D1%82%D0%B8%D1%86%D0%B8%D1%82%D0%B5-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%BD%D0%B0%D1%82%D1%8A%D0%BA%D0%BC%D0%B8%D1%85%D0%B0-%D0%BD%D0%B8%D0%BD%D0%BE%D0%B2%D0%B0-%D0%BA%D0%B0%D1%82-news696742.html", "text": "Нова телевизия или страда от липса на кадри, които познават политиците или най-малко от коя партия са, или спят по всяко време на деня. Само преди по-малко от седмица същата медия издигна Корнелия Нинова до председател, но не на БСП каквато е всъщност, а на ... ГЕРБ. В централните новини на Нова телевизия изписаха Нинова като лидер на ГЕРБ. Не им стигна този гаф, а тази сутрин изписаха Александър Симов като депутат от ДПС. Случката се разигра в сутрешния блок \"Здравей България\" във времето, когато репортерите на телевизията щъкат за коментари от депутати в куоларите на парламента. Тази сутрин темата бе оставката на Антон Тодоров и сред анкетираните за гласуването бе известният Александър Симов, който от години е ляв журналист, а после и политик от БСП. Дори беше в Изпълнителното бюро на партията. Депутатът обаче \"смени\" парламентарната си група за кратко и без да знае. Ако от медията продължават да пришиват социалисти към други партии, то скоро БСП може да остане без народни представители.", "date": "2017.10.11", "title": "КУЛТ! Нова телевизия е в криза - не разпознава политиците! Журналистите натъкмиха Нинова като лидер на ГЕРБ, а най-червения депутат Александър Симов пратиха в ДПС (СНИМКИ)"}
{"url": "http://pik.bg/%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B0%D1%82%D0%B0%D0%BA%D0%B0%D1%82%D0%B0-%D1%81%D1%80%D0%B5%D1%89%D1%83-%D0%BC%D0%B5%D0%BD-%D0%BC%D0%B8%D0%BD%D0%B0%D0%BB%D0%B8%D1%8F-%D0%BF%D0%B5%D1%82%D1%8A%D0%BA-%D0%B1%D0%B5-%D0%BA%D0%BE%D0%BE%D1%80%D0%B4%D0%B8%D0%BD%D0%B8%D1%80%D0%B0%D0%BD%D0%B0---4-%D1%87%D0%B0%D1%81%D0%B0-%D0%BD%D1%8F%D0%BC%D0%B0%D1%88%D0%B5-%D0%BD%D0%B8%D1%89%D0%BE-%D0%B8-%D0%B8%D0%B7%D0%B2-news696744.html", "text": "Отговорна ли е властта за състоянието на медиите, за кадруването, което идва от разни неизвестни ъгли? Въпросът зададе Люба Кулезич към вицепремиера Валери Симеонов, който бе неин гост. Тези зависимости и плащания, които са по европрограми, не минават през мен, аз съм от пет месеца във властта. И държавна помощ е към медиите, но и задължение по оперативните програми. Телевизия СКАТ не е получила нито една стотинка, посочи вицепремиерът. Той заяви, че не си обяснява защо Нова тв и Би Ти Ви трябва да получават милиони, а БНТ е доста надолу в списъка. Парите отиват в села и паланки. Но може да се използва и като форма на плащане, за да се вдигне рейтингът на кмет, посочи той. Спомняте ли си \"Илиадата\", там има Терсит Хлевоусти, кривоглед и гърбав, аз такъв ли ви изглеждам, контрира водещата Симеонов, когато тя го нарече \"хлевоуст\". Победителят в случая с Елена Йончева съм аз. Съдът не приема нейните думи за оградата за посегателство на националната сигурност, защото оградата все още не е обект на националната сигурност. Смятам, че не съм сбъркал, защото тази жена обикаляше непрекъснато телевизиите и изнасяше лъжи и информации, които не трябва да се изнасят. Оградата ще стане обект на националната сигурност и днес имахме съвещание по тази тема. В сигнала, който съм подал до прокуратурата, посочвам точните думи на Йончева. Тя казва, че е взела номерата на пирамидите от стенограма, но в стенограмата нямаше такова нещо. Аз знам, че трудно щях да я осъдя, но исках да спра тази логорея. Но има още една точка в моя сигнал - кашони с документация за оградата са изнесени от областните управи в Ямбол и Хасково и са занесени в президентството. Те са изнасяни без разписки и част от тях е копирана във външни центрове. Нека видя как са отговорили на това от прокуратурата. На шофьорите са им дадени инструкции да карат и да разтоварват, разкри Валери Симеонов. Познавам свидетели на тези действия, има фактура за разпечатването, посочи той. Все пак Йончева е разпитвана няколко пъти от ДАНС, снети са показания, мен също са ме разпитвали, разкри вицепремиерът. И допълни, че това е изиграло отрезвяваща роля на Елена Йончева. Има неща, за които не трябва да се говори много, за ЕМКО също не трябваше технически да се говори - за калибри и търговски сделки, смята Симеонов. На въпрос как се отнася към искането за неговата оставка, която бе поискана и днес, а и от ДПС в парламента, вицепремиерът отговори, че политическа сила в опозиция има пълното право да иска оставка. Това е форма за атакуване на управляващите, смята той. Направи ми впечатление, че точно, когато внесохме сигнала до Главна прокуратура за промяната на приватизационните условия на БМФ буквално след един час ме нападнаха с въпроса за заплахите и пр. Намирам връзка, тъй като сутрешният блок на Нова с Виктор Николаев беше в 8,30, а първите информации се появиха по обед чак. Това беше координирана атака - в интервала между 8,30 до 12 се изнасяха заглавия по същество за БМФ. И след това всичко се обърна и тази информация изчезна, смята Симеонов. Не мога да съм сигурен, че г-н Домусчиев влияе, но забелязах това. Не знаех, че и Нова тв и Би Ти Ви, че и медиите са в КРИБ, изненада се Симеонов. И допълни - странно е как 4 часа нищо не става, а после се появи една тема, която стана номер 1. По думите му БМФ е причината за атаката срещу него. Чепат човек съм, така живея, създавам си врагове, призна лидерът на Патриотите.", "date": "2017.10.11", "title": "Валери Симеонов: Атаката срещу мен миналия петък бе координирана - 4 часа нямаше нищо и изведнъж ме заляха с обвинения! "}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%B8%D0%B7%D1%80%D0%B8%D0%B3%D0%BD%D0%B0-%D0%B3%D1%8E%D0%BB%D0%B5%D0%BD%D0%B8%D1%81%D1%82%D0%B8%D1%82%D0%B5-%D1%89%D0%B5-%D0%B1%D1%8A%D0%B4%D0%B0%D1%82-%D0%B8%D0%B7%D0%BA%D0%BE%D1%80%D0%B5%D0%BD%D0%B5%D0%BD%D0%B8-%D0%BE%D1%82-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-news696745.html", "text": "Турският президент Реджеп Таийп Ердоган се закани, че последователите на проповедника Фетулах Гюлен ще бъдат „изкоренени“ от Балканите, предава турското издание Хюриет, цитирайки думите на турския лидер, изказани по време на реч в сръбския град Нови Пазар, където се намира като част от двудневното си посещение в Сърбия. „Ще изкореним тази предателска групировка, наречена (Фетулахистка терористическа организация) ФЕТО, от Балканите, точна така, както го направихме в нашата страна“, каза Ердоган, допълва Фокус.", "date": "2017.10.11", "title": "Ердоган изригна: Гюленистите ще бъдат изкоренени от Балканите"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BC%D0%B8%D0%BB%D0%B8%D0%BE%D0%BD%D0%B5%D1%80-%D0%B1%D0%B8-%D1%88%D1%83%D1%82%D0%B0-%D0%BD%D0%B0-%D1%86%D0%B5%D1%86%D0%B8-%D0%BA%D1%80%D0%B0%D1%81%D0%B8%D0%BC%D0%B8%D1%80%D0%BE%D0%B2%D0%B0-%D1%81%D0%B8%D0%BD%D1%8A%D1%82-%D0%BD%D0%B0-%D1%86%D0%BE%D0%BB%D0%BE-%D0%B2%D1%83%D1%82%D0%BE%D0%B2-%D1%85%D0%B2%D0%B0%D0%BD%D0%B0%D0%BB-%D0%B1%D0%B8%D0%B2%D1%88%D0%B0%D1%82%D0%B0-%D0%BD%D0%B0-%D1%81%D0%B0%D0%BC-news696690.html", "text": "Владимир Цолов - синът на един от най-заможните родни бизнесмени Цоло Вутов, е зарязал Цеци Красимирова преди около две седмици. Милионерският наследник бил шута на бившата топ манекенка след серия от лъжи и изневери от нейна страна. Синът на олигарха обаче нито за миг не съжалявал и не тъгувал по Красимирова. Пред приятели дори споделил, че тъкмо навреме се е отървал. Двамата имаха бурна връзка, а доскоро дори се коментираше, че планират сватба. Синът на милионер №1 се държеше с Цеци като с истинска принцеса. Известен с щедростта си и галантните си маниери, Влади Цолов позлатил Цеци от главата до петите, а екзотичните почивки им били ежедневие. Според столичен седмичник Красимирова така и не успяла да избяга от тъмното си минало и продължавала да сменя мъжете, въпреки сериозната си връзка. Владимир неведнъж я хващал в лъжи, а когато подозренията му за изневяра се оказали верни, директно взел решение да прекрати връзката си.", "date": "2017.10.11", "title": "ЕКСКЛУЗИВНО! Милионер би шута на Цеци Красимирова! Синът на Цоло Вутов хванал бившата на Самоковеца в изневяра"}
{"url": "http://pik.bg/%D0%BF%D1%80%D0%B5%D0%BC%D0%B0%D1%85%D0%B2%D0%B0%D1%82-%D1%83%D0%BD%D0%B8%D0%BA%D0%B0%D0%BB%D0%BD%D0%B8-%D0%BF%D0%B0%D0%B2%D0%B5%D1%82%D0%B0-%D0%B2-%D1%80%D1%83%D1%81%D0%B5-news696668.html", "text": ", съобщи bTV по сигнал на граждани. По случая е подаден сигнал и до Министерството на културата. По времето на социализма улицата е асфалтирана. За историците по-ценни са не толкова самите гранитни блокове, а историята около доставката им в края на 19-ти век. - до момента, в който започва ремонт по европейски проект. От общината са категорични, че имат всички необходими разрешителни от министерство на културата. Въпреки желанието на част от русенци старата настилка да се запази, това е невъзможно. От общината обясниха, че . В Русе премахват уникални павета, произведени преди повече от 100 години Улица \"Славянска\" е една от най-старите в Русе, свързвала някога пристанището с центъра на града. Паветата лежат под асфалта години паветата няма да бъдат унищожени, а ще се съхранят, за да се използват при оформяне на градската среда", "date": "2017.10.11", "title": "Премахват уникални павета в Русе"}
{"url": "http://pik.bg/%D0%B1%D0%BE%D0%B6%D0%B8%D0%B4%D0%B0%D1%80-%D0%BB%D1%83%D0%BA%D0%B0%D1%80%D1%81%D0%BA%D0%B8-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0-%D0%B2%D1%80%D1%8A%D0%B7%D0%BA%D0%B0%D1%82%D0%B0-%D0%B3%D0%B5%D1%80%D0%B1%E2%80%93%D0%BF%D0%B0%D1%82%D1%80%D0%B8%D0%BE%D1%82%D0%B8-%D0%B8-%D0%B7%D0%B0%D1%89%D0%BE-%D0%B8-%D1%81%D0%B4%D1%81-%D0%BF%D0%BE%D0%B3%D0%BB%D0%B5%D0%B6%D0%B4%D0%B0-%D0%BA%D1%8A%D0%BC-%D1%82%D1%8F%D1%85%E2%80%A6-news696743.html", "text": "Политиката е работа, а там хората не се събират да се обичат. Не мисля, че това е полезно за държавата да има приятелство в политиката. Това обяви лидерът на СДС Божидар Лукарски пред БНТ. Попитан за проваления Консултативен съвет по национална сигурност при президента, то каза: „Борисов няма война с Радев, ГЕРБ води такава с държавния глава. Дата на КСНС бе обявена много рано, винаги може да пратиш заместник. На всеки се случва да му изникне ангажимент. Просто трябва да подходи нормално.“ Лукарски коментира и трусовете във военно-промишления комплекс, за който отговаря Министерството на икономиката, което той оглавяваше в кабинета „Борисов“ 2. „Военно-промишленият комплекс не е място за трусове. Виждаме там завой в политиката. Договорите на „Емко“ не може да минат във ВМЗ, защото не са в номенклатурата на завода. Цялото това нещо не бе добре за системата“, каза той. Лукарски добави, че има разлика в управлението в последните два кабинета на Борисов. „Има и прилика, има и разлики, разбира се. ГЕРБ- Патриоти и ГЕРБ-Реформатори са различни като идеи. В този смисъл предвиждам лош край за патриотите. От тази конфигурация по-ощетените ще са те“, сподели още лидерът на СДС. Преди дни именно от СДС обявиха, че в едно бъдещо определение може да се мисли на идейна основа за съюз с патроитично консервативния сектор. „СДС малко загърби патриотичното и има логика за сближаване. Емил Кабаиванов разработва стратегия“, завърши Лукарски.", "date": "2017.10.11", "title": "Божидар Лукарски коментира връзката ГЕРБ–Патриоти и защо и СДС поглежда към тях…"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BE%D1%82%D1%81%D0%B5%D1%87%D0%B5-%D0%B8%D1%81%D0%BA%D0%B0%D0%BC-%D0%B4%D0%B5%D1%81%D0%B5%D1%82%D0%BE%D1%80%D0%BD%D0%BE-%D1%83%D0%B2%D0%B5%D0%BB%D0%B8%D1%87%D0%B5%D0%BD%D0%B8%D0%B5-%D0%BD%D0%B0-%D1%8F%D0%B4%D1%80%D0%B5%D0%BD%D0%B8%D1%8F-%D0%B0%D1%80%D1%81%D0%B5%D0%BD%D0%B0%D0%BB-%D0%BD%D0%B0-%D1%81%D0%B0%D1%89-news696699.html", "text": "Президентът на САЩ Доналд Тръмп е поискал десетократно увеличение на американския ядрен арсенал по време на среща с ръководителите на службите за сигурност на страната миналото лято, предава американската новинарска телевизия NBC News, позовавайки се на информация от трима служители на администрацията, които са били в стаята по време на въпросното заседание. Според служителите на Белия Дом, коментарите на Тръмп са били направени в отговор на кратка презентация, която е показала плавното намаляване на ядрения арсенал на Съединените щати от 60-те години на XX век насам. Той е заявил, че иска увеличение на бройката на атомните оръжия и че иска да сложи край на намаляването им. Присъствали свидетелстват, че съветниците на американския държавен глава, сред тях представители на Генералния щаб и Държавния секретар Рекс Тилърсън са били изненадани. Служителите са обяснили юридическите и практически пречки за увеличаването на брой на този вид оръжия и че моментното състояние на въоръжените сили е по-добро от всякога. Те са успели да разубедят американския президент от подобен ход. В интервюта за NBC, свидетелите са описали срещата от 20 юли като дълга и в моменти напрегната. Точно във въпросната среща, близкостоящи свидетели са чули Рекс Тилърсън да нарича Доналд Тръмп „глупак“.", "date": "2017.10.11", "title": "Тръмп отсече: Искам десеторно увеличение на ядрения арсенал на САЩ"}
{"url": "http://pik.bg/%D0%BF%D0%B0%D1%81%D0%B5-%D0%BA%D0%BE%D1%80%D1%83%D0%BF%D1%86%D0%B8%D1%8F%D1%82%D0%B0---%D0%B3%D0%BE%D0%BB%D1%8F%D0%BC%D0%BE-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%B7%D0%B0-%D0%B2%D1%8A%D1%80%D1%85%D0%BE%D0%B2%D0%B5%D0%BD%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BF%D1%80%D0%B0%D0%B2%D0%BE%D1%82%D0%BE-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news696697.html", "text": "Корупцията остава голямо предизвикателство за върховенството на правото в България. Това е едно от заключенията в доклад, представен пред Парламентарната асамблея на Съвета на Европа, предаде Би Ти Ви. Препоръчва се продължаване на реформата на Висшия съдебен съвет, съдебната система и прокуратурата, както и създаване на агенция за противодействие на корупцията. Документът разглежда случаи в България, Румъния, Полша, Молдова и Турция.", "date": "2017.10.11", "title": "ПАСЕ: Корупцията - голямо предизвикателство за върховенството на правото в България"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D1%81%D1%80%D0%B5%D1%89%D1%83-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F%D1%82%D0%B0-%D0%BD%D0%B0-%D0%B4%D0%BE%D0%BC%D1%83%D1%81%D1%87%D0%B8%D0%B5%D0%B2-%D0%B7%D0%B0-%D0%B1%D0%BC%D1%84-%D0%B7%D0%B0-%D0%BA%D1%83%D0%BC%D0%B3%D0%B5-news696736.html", "text": "Вицепремиерът Валери Симеонов отговори на Кирил Домусчиев по обвиненията му, че за приватизационната сделка на БМФ е говорил на 90 процента лъжи. Не съм си позволил лични нападки към г-н Домусчиев. Вчера чух, че това, което съм говорил, е на 90 процента лъжа, че по всички теми съм говорил неподготвен, възмути се Валери Симеонов пред БНТ. ПИК припомня, че Кирил Домусчиев заяви снощи пред БНТ, че не е вярно твърдението, че са си купили 12- метрова яхта за 60 милиона и си я били завели в балансите. \"Ако вицепремиерът я намери, му я подарявам. Ще му заведа дело, защото цяло лято слушам щуротии. Той се опитва да влияе на съда. Смятам, че вицепремиерът Симеонов има някакви подбуди, за да ни атакува, защото се съмнявам ние да сме проблемна сделка\", коментира Домусчиев. Той допълни, че му е странно вицепремиерът да се фокусира върху БМФ, тъй като имало много други нередовни предпирятия. Оставете яхтата, нека видим сериозните обвинения. Той ме обвинява, че цяло лято съм говорил лъжи за тяхната фирма. Искам да разбера кое беше лъжата, след като той снощи призна, че за всички съкращения са си платили неустойката по приватизационния договор. Когато се приватизира БМФ, има 2851 работещи в предприятието, попита Симеонов. В началото на 2016 БМФ има 124 човека, 2727 души са съкратени и семействата им са оставени без препитание. Домусчиев не обори това, а потвърди, че за всички уволнения са платени неустойки. Аз завеждам дело и повеждам тази ненужна за мен битка, защото искам да защитя националните интереси. Когато едно предприятие се приватизира, в договорите се залагат параметри, които трябва да се спазват. Та това ли е лъжата?, попита реторично Симеонов. Второ, купуват предпирятие с конкретна изместимост на корабите. Към началото на 2016 г. те имат намаляване на това нещо. Към настоящия момент почти всички кораби на БМФ са на офшорни фирми. Не знам, ако се развали сделката, как държавата ще си върне корабите. Има нещо неясно и съмнително в изявлението на Домусчиев снощи. Въпросът е защо с решението на Арбитражния съд от март 2017 г. са поискали 880 бруто регистър тона, коментира вицепремиерът. Арбитражният съд на БТПП се е произнесъл. Той е удовлетворил \"Меритайм шипинг\" като е намалил тонажа на 807 бруто регистър тона. Какво иска той да каже - че българският съд е независим и че един вицепремиер може да диктува решенията. Как ще повлияя аз на това?, възмути се вицепремиерът. Означава ли, че аз, като разбера нещо, не трябва да сезирам прокуратурата, попита реторично Симеонов. На въпрос защо точно сега става това, той посочи, че сега е трябвало да се вземе решение за обжалване от страна на държавата към ВКС да потвърди или да отхвърли решението на Арбитражния съд, обясни той. Няма смисъл всичко да се върти около Борисов. Премиерът си е премиер, вицепремиерът си има задължения, но естествено, като е влязло решението на МС, там се коментира и този въпрос, каза вицепремиерът. На въпрос казал ли му е някой, че участието му в телевизията при Виктор Николаев е гаф, той отсече: Не. Това, което бе приложено спрямо мен е клевета и тя не беше насочена към Валери Симеонов, а към вицепремиера. И всички упреци бяха в качеството ми на вицепремиер. Този упрек ми беше отправен от всички медии, че съм заплашвал журналист, посочи Симеонов. Когато някой ме упреква, че съм извършил престъпление по НК аз съм в правото си да изисквам извинение, и, ако не го получа, завеждам дела. Заплаха към журналисти няма, бе категоричен той. Добрите новини бяха помрачени от \"кумгейт\"- скандала, който е измислен и несъстоятелен. И повишаването на пенсиите потъна в този скандал. Срещата в Евксиноград също бе помрачена. Не трябва винаги да се търси скандал, жълтина, обвинение, каза вицепремиерът. И в думите на Антон Тодоров няма заплаха, няма да могат да го осъдят за това, смята той. Никой не попита Виктор Николаев дали се е почувствал заплашен и дали аз съм го заплашвал, отсече Симеонов. По думите му в България има диктат на медиите, които отправят призовки и човек трябва да изтърпи унижения. Отказвал съм на Нова телевизия, но тогава склоних поради настойчивостта на продуцентката, после съжалих, че отидох. Тази телевизия е отправяла към мен изключително грозни нападки. Какви звучи да ви нарекат \"пудел\"?, попита гостът. Той смята, че трябва да се промени \"доста деформираната\" медийна обстановка. Ръководствата на телевизиите трябва да преразгледат начина, по който се канят гости и се малтретират. Често сме свидетели по студията политици да бъдат малтретирани. Не приемам, че това е нормално, посочи Симеонов. Не лазим на четири крака да ви дойдем по студията. Не търсим минути слава, а идваме да споделим някакви тези, обясни той.", "date": "2017.10.11", "title": "ИЗВЪНРЕДНО! Валери Симеонов с горещ коментар срещу обвиненията на Домусчиев за БМФ, за \"кумгейт\" и скандалите с медиите! Вицепремиерът отсече: Някои телевизии малтретират политиците"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BC%D0%B8%D1%81%D1%82%D0%B5%D1%80%D0%B8%D1%8F%D1%82%D0%B0-%D1%81%D0%B5-%D0%B7%D0%B0%D0%BF%D0%BB%D0%B8%D1%82%D0%B0-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-%D0%B2%D1%80%D0%B8-%D0%B8-%D0%BA%D0%B8%D0%BF%D0%B8-%D0%B7%D0%B0%D1%80%D0%B0%D0%B4%D0%B8-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%BD%D0%B8%D0%BA%D0%BE%D0%BB%D0%BE%D0%B2-%D0%BC-news696653.html", "text": "В социалните мрежи ври и кипи заради измамника Александър Николов, който завлече десетки души с пари за самолетни билети. Припомняме, че схемата беше разкрита от ГДБОП, а по непотвърдена информация истинското име на мъжа е Спас Василев, който е родом от Кочериново. Историята на Александър или Спас започва през 2013 година, когато измамникът създава профил в социалната мрежа Туитър (@tourbg), където основно коментира политическата обстановка по това време. Профилът се радва на голяма популярност и бързо се сприятелява с много хора. \"Може да се каже, че се радваше на голямо внимание, защото за кратък период успя да се скара с няколко политици, да даде достоверни прогнози и адекватни коментари за случващото се в България. Претендира да знае перфектен френски и да е бил част от предизборните щабове на френски кандидат-президенти от ранга на Саркози и пр.\", пише в блога си Боян Георгиев. След като популярността му спада в Туитър, Александър решава да се присъедини към Фейсбук. През 2015 година той излиза на светло, разкривайки своята самоличност (фалшива), снимки, семейство и месторабота (фалшиви). Профилът на Александър Николов във Фейсбук бързо набира популярност. Той се представя като 35-годишен, живее в Париж, обикаля редовно света, защото работи в компании като \"Еърбъс\" като специалист по сигурността. Стотици журналисти, политици, общественици са негови приятели. Нещо повече. Александър разработва сайта chr.bg, който по-късно става chronicle.bg. Мистериозният мъж има стотици материали, публикувани от онлайн издания, като дори се включва на живо в БНТ, но под претекст, че Скайпът му е счупен, говори единствено по телефона. Александър успява да оплете в мрежите си и няколко души, които създават фирмата \"Еспас медия\" ООД. Тя разработва сайта e-spaces.eu, а част от собствениците дори посещават Брюксел безплатно, тъй като изданието е номинирано за eu Web Awards. След продажбата на chronicle.bg Александър Николов продължава да се изявява в сайта, както и в Webcafe.bg, където публикува статии доскоро. Основната дейност на Александър Николов е била свързана с продажбата на самолетни билети и техника. Чрез продажбата на билети измамникът се сдобива с всички необходими данни, за да източва кредитни карти или да взима парични заеми. По непотвърдена информация Спас Василев, човекът за когото се смята, че стои зад фалшивия профил във Фейсбук, през 2012 година е бил забъркан също в подобна схема със самолетни билети. Известно време няма никакви проблеми с билетите, които \"приятелите\" на Александър получават от него. След като е блокирана сметката на \"Еспас медия\" ЕООД заради проверка по настояване на собствениците (сред тях не съществува името на Александър Николов), започват и първите измами. Предполага се, че мъжът е използвал средствата по сметката, за да купува билети, а когато тя е блокирана, следват молби за парични заеми от известни лица във Фейсбук. Фалшивата самоличност на Александър Николов тотално е разобличена към края на лятото, когато след редица сигнали започва разследване на ГДБОП. Именно от началото на август датира и последната активност на фалшивия профил във Фейсбук. След разкритията десетки хора споделиха чрез социалните мрежи, че са измамени със самолетни билети или че са с източени кредитни карти. Други твърдят, че Александър е искал пари назаем от тях, които щял да върне до дни. Трети обаче продължават да твърдят, че мъжът зад профила е добър и интелигентен човек, който дори предоставил безплатен самолетен билет за болно момче, което се нуждаело от лечение в чужбина. Остава пълна загадка обаче на кого всъщност са снимките в профила на Александър Николов, сам ли е действал и как е успял да оплете толкова души в схемите си, без да се срещне лично с нито един от тях. Психолози подозират, че основната цел на мъжа зад профила не е била измамите, а създаването на паралелен живот. Други директно го определят като социопат, а трети - като гениален измамник. Ето и част от многобройните коментари за Александър Николов във Фейсбук.", "date": "2017.10.11", "title": "ЕКСКЛУЗИВНО В ПИК! Мистерията се заплита! Във Фейсбук ври и кипи заради Александър Николов! Мъжът зад профила - от посредствен измамник до гениален социопат (СНИМКИ)"}
{"url": "http://pik.bg/%D0%BE%D0%BA%D0%BE%D0%BB%D0%BE-25-%D1%81%D0%B0-%D1%81%D0%B2%D0%BE%D0%B1%D0%BE%D0%B4%D0%BD%D0%B8%D1%82%D0%B5-%D0%BC%D0%B5%D1%81%D1%82%D0%B0-%D0%B7%D0%B0-%D0%BF%D0%B0%D1%80%D0%BA%D0%B8%D1%80%D0%B0%D0%BD%D0%B5-%D0%B2-%D0%BD%D0%BE%D0%B2%D0%B8%D1%82%D0%B5-%D1%87%D0%B0%D1%81%D1%82%D0%B8-%D0%BD%D0%B0-%E2%80%9E%D0%B7%D0%B5%D0%BB%D0%B5%D0%BD%D0%B0%E2%80%9C-%D0%B7%D0%BE%D0%BD%D0%B0-news696706.html", "text": "Центърът за градска мобилност очаква близо 25% свободни места за паркиране в присъединените части на зелената зона, съобщиха от пресцентъра на ЦГМ. Това ще даде възможност на всеки, който има работа в района да намери място, за да паркира в разрешените общо 4 часа. Предвижда се и изграждане и обновяване на площадки за паркиране в комплекса „Яворов“ с обща площ от 4 620 кв.м. Това ще прекрати практиката шофьори да оставят колите си в зелените терени на комплекса., за каквито нарушение в ЦГМ вече постъпиха множество сигнали. По прогнозна стойност разходите по цялостното техническо обособяване на двете части на зоната в районите „Средец“ и „Лозенец“ са 1 123 077 лева, като тук се включват поставянето на пътни знаци, антипаркинг стълбчета и пътна маркировка. Стойността е прогнозна, тъй като работата по обособяването на терените за платено паркиране е общо до 6 месеца. Очакваните прогнозни годишни приходи са общо 4 630 937 лева. Почти половината от тези средства отиват за покриване на задълженията към транспортните оператори, които ЦГМ има към тях за покриване на разходите по превоза на пътниците в обществения транспорт. С останалата част се осигурява издръжката на самите зони.", "date": "2017.10.11", "title": "Около 25% са свободните места за паркиране в новите части на „зелена“ зона"}
{"url": "http://pik.bg/%D0%BE%D1%82%D0%BF%D1%83%D1%81%D0%BA%D0%B0%D1%82-158-%D0%BC%D0%BB%D0%BD-%D0%BB%D0%B5%D0%B2%D0%B0-%D0%BE%D1%82-%D0%B1%D1%8E%D0%B4%D0%B6%D0%B5%D1%82%D0%B0-%D0%B7%D0%B0-%D0%BF%D1%8A%D1%82%D1%8F-%D1%81%D0%BE%D1%84%D0%B8%D1%8F---%D0%BA%D0%B0%D0%BB%D0%BE%D1%82%D0%B8%D0%BD%D0%B0-news696652.html", "text": "Правителството взе решение да бъде поет ангажимент за осигуряване на допълнителни финансови средства от държавния бюджет в размер до 158 292 784 лв. за модернизация на пътя Калотина – Софийски околовръстен път. Предвижда се проектът да бъде изпълнен със средства по Механизма за свързване на Европа и от държавния бюджет. Планираната обща стойност е 177 милиона лева. Финансовият ресурс по механизма е 47 374 227 лв. Републиканският път ГКПП „Калотина“-СОП е част от основната трансевропейска транспортна мрежа и осигурява връзка към трансевропейски коридор „Ориент/Източно Средиземноморски“. Трасето е част от направлението Лондон – Будапеща – Белград – Ниш – София – Пловдив – Истанбул – Калкута, което е най-краткият път, свързващ Западна Европа с Близкия и Средния Изток. Модернизацията на пътния участък ще подобри трансграничната връзка между България и Сърбия, ще помогне за постигане в голяма степен на завършеност на магистралната мрежа по направлението запад – изток на българска територия, ще се намали времето за пътуване и ще се осигурят комфортни и безопасни условия за движение. Участъкът, който предстои да бъде модернизиран, включва строителство на автомагистрала с дължина 14,5 км и габарит 25,5 м, както и множество съоръжения като мостове, надлези, подлези, пътни възли и тунели за преминаване на едри бозайници.", "date": "2017.10.11", "title": "Отпускат 158 млн. лева от бюджета за пътя София - Калотина"}
{"url": "http://pik.bg/%D1%81%D1%82%D0%B0%D0%BD%D0%B8%D1%88%D0%B5%D0%B2-%D1%81%D1%8A%D0%B1%D0%B8%D1%80%D0%B0-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B8-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BD%D0%B0-%D0%B4%D0%B8%D1%81%D0%BA%D1%83%D1%81%D0%B8%D1%8F-%D0%B7%D0%B0-%D0%B5%D0%B2%D1%80%D0%BE%D0%BF%D0%B0-news696708.html", "text": "Лидерът на ПЕС Сергей Станишев събира президента Румен Радев и премиера Бойко Борисов на дискусия за ролята на България за общата отбрана на Европа. В нея ще участва и вицепремиерът и военен министър Красимир Каракачанов, лидерът на БСП Корнелия Нинова, председателят на парламентарната комисия по отбрана ген. Константин Попов, представители на целия политически спектър. След като на 5 юни организира дискусията „Европа отново на път“ по повод на петте сценария за бъдещето на ЕС в Бялата книга на Жан-Клод Юнкер, сега Сергей Станишев е инициатор на разговор по темата „Заедно в сигурността. Ролята на България в общата европейска сигурност“. Тя ще се проведе на 16 октомври в Централния военен клуб. Растящата нестабилност в съседните на Европа региони и в света, както и новите заплахи, произтичащи от икономически, екологични и технологични фактори, дават на сигурността и отбраната по-важна роля в бъдещето на европейския проект, убедени са организаторите на форума. Съорганизатори на дискусията са Академията за леви европейски политики, Атлантическия клуб в България, Института за дясна политика, ПанЕвропа България, Сдружението „Българска отбранителна индустрия“, Фондация „Фридрих Еберт“ – бюро България, Софийския форум за сигурност, Центъра за изследване на отбраната и сигурността и Центъра за изследване на политиките в отбраната.", "date": "2017.10.11", "title": "Станишев събира Бойко Борисов, Румен Радев и Корнелия Нинова на дискусия за Европа"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B1%D0%B0%D0%BD%D0%B4%D0%B8%D1%82%D0%B8-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%BA%D0%B0%D1%81%D0%B8%D0%B5%D1%80%D0%BA%D0%B0-%D0%BD%D0%B0-%D0%BC%D0%B0%D1%80%D0%B5%D1%88%D0%BA%D0%B8-%D1%81%D0%B2%D0%B8%D1%85%D0%B0-30-%D0%B1%D0%BE%D0%BD%D0%B0-%D0%BE%D1%82-%D0%BE%D0%B1%D0%BE%D1%80%D0%BE%D1%82%D0%B0-%D0%BD%D0%B0-%D0%B0%D0%BF%D1%82%D0%B5%D0%BA%D0%B8%D1%82%D0%B5-news696680.html", "text": "30 хиляди лева от оборота на аптеки „Марешки“ са били присвоени при екшън в Асеновград. Касиерка на аптечната фирма пътувала с автомобил към банка, за да внесе парите от оборота по сметка на дружеството. По пътя обаче жената била блъсната от автомобил, от който излезли обирджиите и прехвърлили парите в колата си, след което опрашили с мръсна газ в неизяснена посока, съобщава \"Трафик нюз\". Полицията и прокуратурата работят по случая. Издирват се всички очевидци, които могат да дадат показания по случая или разполагат с информация за престъпниците.", "date": "2017.10.11", "title": "ИЗВЪНРЕДНО! Бандити нападнаха касиерка на Марешки! Свиха 30 бона от оборота на аптеките "}
{"url": "http://pik.bg/%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D0%B3%D0%BB%D0%B0%D0%B2%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BF%D1%80%D0%B8%D0%B5-%D1%81%D0%B4%D1%80%D1%83%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BE%D0%B1%D1%89%D0%B8%D0%BD%D0%B8%D1%82%D0%B5-%D0%B2%D1%80%D1%8A%D1%87%D0%B8-%D0%BD%D0%B0%D0%B3%D1%80%D0%B0%D0%B4%D0%B8-news696679.html", "text": "Със своето единство в името на благополучието на гражданите Националното сдружение на общините в Република България (НСОРБ) се утвърди като активна и надеждна организация с незаменима експертиза. НСОРБ е незаобиколим фактор в отношенията между централната и местната власт. Това заяви президентът Румен Радев, който на „Дондуков“ 2 се срещна с Управителния съвет на НСОРБ. Това съобщиха от прессекретариата на държавния глава. „Развиването на ефективно местно самоуправление е ключът към връщането на хората към гражданската активност и към убеждаването им, че оставайки в родните места, те имат перспективи за развитие“, заяви държавният глава. На срещата беше обсъдена темата за финансовата децентрализация с оглед на ефективното управление на местно ниво. Румен Радев беше категоричен, че трябва да има баланс между растящите задължения на общините и бюджетното обезпечаване на изпълнението на тези задължения. Президентът и представителите на НСОРБ се съгласиха, че трябва в най-кратък срок да бъде формулирана ефективна национална политика за развитие на регионите, с която да се спре обезлюдяването на българските общини и да се стимулират младите хора да се връщат в родните си места. След края на разговорите с НСОРБ държавният глава Румен Радев удостои с Почетен знак изпълнителния директор на Сдружението Гинка Чавдарова за приноса й в утвърждаване на местното самоуправление в Република България и дългогодишната й работа за развитието на българските общини. „Във време, в което в България се ширеше разединение и разруха, с Вашата активна и всеотдайна работа беше създадена организация, която съзиждаше и обединяваше. В резултат на Вашите 21-годишни усилия като директор на тази организация, днес имаме 265 общини в България, обхванати в единно и всеотдайно работещо тяло“, заяви държавният глава по време на церемонията. По думите на президента членовете на НСОРБ, като мажоритарно избрани кандидати, са натоварени с изключителната отговорност да защитават ежедневно гласуваното им от гражданите доверие и да бъдат най-близо до тях в решаването на проблемите. „Вие доказахте, че можете да работите заедно в интерес на гражданите, независимо от политическата си принадлежност. Вие давате пример за единство във време, когато на най-високо институционално ниво се говори с езика на омразата и разделението“, каза още Румен Радев и оцени високо конструктивния подход на НСОРБ и предлаганите от тях решения за възстановяване на ролята на регионалната политика. „Солидарността между общините е на лице и е силна. Именно българската община е институцията с най-стари и здрави исторически корени у нас, но нейната роля все още не се получава достатъчно признание. Именно в общините и местните общности има огромна позитивна енергия и идеен заряд, на които трябва да се дава пространство и изява“, заяви Гинка Чавдарова по време на церемонията. Румен Радев прие под негова егида да бъде организиран форум за диалог по въпросите, свързани с местната власт, в който да участват представители на изпълнителната и законодателната власт.", "date": "2017.10.11", "title": "Държавният глава Румен Радев прие сдружението на общините, връчи награди "}
{"url": "http://pik.bg/%D1%82%D0%B5%D0%BC%D0%B5%D0%BD%D1%83%D0%B6%D0%BA%D0%B0-%D0%BF%D0%B5%D1%82%D0%BA%D0%BE%D0%B2%D0%B0-%D0%BF%D0%BE%D0%B4%D0%BF%D0%B8%D1%81%D0%B2%D0%B0%D0%BC%D0%B5-%D0%BD%D0%BE%D0%B2-%D0%B4%D0%BE%D0%B3%D0%BE%D0%B2%D0%BE%D1%80-%D1%81-%D1%80%D1%83%D1%81%D0%B8%D1%8F-%D0%B7%D0%B0-%D0%B0%D0%B5%D1%86-%D0%B1%D0%B5%D0%BB%D0%B5%D0%BD%D0%B5-news696729.html", "text": "Компанията-доставчик на оборудването за втората атомна централа трябва да го консервира преди да го достави. Преговорите най-вероятно ще продължат до края на годината. България трябва да подпише нов договор с Русия заради оборудването на АЕЦ \"Белене\". Това съобщи пред журналисти министърът на енергетиката Теменужка Петкова. По думите ѝ, все още не е ясно колко пари ще струва на държавата съхраняването на мощностите за втората атомна централа. Преговорите с Москва най-вероятно ще продължат до края на годината, информира БНТ. По-рано днес премиерът Бойко Борисов се срещна с представители на руската държавна компания \"Росатом\", които са на посещение у нас. Петкова обясни, че не се изключва възможността Русия да бъде привлечена за инвеститор в централата, чието строителство беше замразено през 2013 г. Конкретни преговори по този въпрос обаче не са водени. България до момента е изхарчила над 3 млрд. лева за доставката на оборудване за АЕЦ \"Белене\". Реакторите за двата блока на централата са изработени и платени от страната ни, след като България беше осъдена по арбитражно дело от Русия. Окончателно оборудването трябва да бъде доставено у нас до края на годината, но също така то трябва да бъде консервирано, за да се запази. Досега интерес към изграждането на АЕЦ \"Белене\" са проявили три компании, една от които - държавната китайска енергийна корпорация.", "date": "2017.10.11", "title": "Теменужка Петкова: Подписваме нов договор с Русия за АЕЦ \"Белене\""}
{"url": "http://pik.bg/%D1%82%D1%80%D1%8A%D0%B3%D0%B2%D0%B0%D1%82-%D0%BC%D0%B0%D1%81%D0%BE%D0%B2%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B8-%D0%BD%D0%B0-%D0%B4%D0%B6%D0%B0%D0%BA%D1%83%D0%B7%D0%B8%D1%82%D0%B0%D1%82%D0%B0-%D0%B2-%D0%B7%D0%B8%D0%BC%D0%BD%D0%B8%D1%82%D0%B5-%D1%81%D0%BF%D0%B0-%D0%BA%D1%83%D1%80%D0%BE%D1%80%D1%82%D0%B8-news696638.html", "text": "Започват масови проверки на джакузита в зимните спа курорти. След инцидентите с пострадали деца и през това лято, държавата стриктно ще следи за изправността на съоръженията, които се ползват особено често през студения сезон. През лятото са проверени 85 търговски обекта за продажба на джакузита в цялата страна. Установените нарушения са свързани предимно със задължителната документация, съпътстваща всеки продукт. След приключване на проверката спрени от продажба са 18 хидромасажни вани от търговската мрежа. Проверени са и 48 джакузита в хотели и спа-центрове, но при тях не са констатирани нарушения.", "date": "2017.10.11", "title": "Тръгват масови проверки на джакузитата в зимните спа курорти"}
{"url": "http://pik.bg/%D1%82%D0%BE%D0%BF-%D0%B3%D0%BE%D1%82%D0%B2%D0%B0%D1%87-%D1%80%D0%B0%D0%B7%D0%BA%D1%80%D0%B8-%D0%BC%D1%80%D1%8A%D1%81%D0%BD%D0%B8-%D1%82%D0%B0%D0%B9%D0%BD%D0%B8-%D0%B7%D0%B0-%D0%BB%D1%83%D0%BA%D1%81%D0%BE%D0%B7%D0%BD%D0%B8%D1%82%D0%B5-%D1%80%D0%B5%D1%81%D1%82%D0%BE%D1%80%D0%B0%D0%BD%D1%82%D0%B8-%D0%B8-%D0%B1%D0%B0%D1%80%D0%BE%D0%B2%D1%86%D0%B8%D1%82%D0%B5-news696627.html", "text": "Известният в цял свят британски готвач и телевизионен водещ Гордън Рамзи призна, че посетителите на луксозните ресторанти редовно употребяват кокаин по време на храненето си.  Според думите на Рамзи, този наркотик се явява \"мръсна малка тайна на индустрията\". Кулинарът заяви, че дори лично него клиентите са го молили да посипе кокаин върху суфле, като го смеси със захар преди това, но  Рамзи не се съгласявал на това. Топ шеф готвачът също така споменава пред изданието, че е намирал следи от кокаин в тоалетните на всеки един от неговите 31 ресторанта, открити по целия свят, освен в един. В един от случаите, клиентите занесли в тоалетната чиния от масата си, за да приемат кокаина, а след това помолили сервитьора да им смени съда с чист. Рамзи, който е водещ на популярни кулинарни тв шоута във Великобритания, е решил да посвети на наркотика цяло предаване, като то ще бъде излъчено скоро. Един от най-близките сътрудници на Рамзи, шеф готвачът Дейвид Демпси, почина от употребата на кокаин през 2003 год. Братът на Гордън също е наркоман, който се намираше в Португалия, но от известно време не се знае местоположението му.", "date": "2017.10.11", "title": "Топ готвач разкри мръсни тайни за луксозните ресторанти и баровците"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%82%D1%83%D1%80%D0%BA%D0%BC%D0%B5%D0%BD%D0%B8%D1%81%D1%82%D0%B0%D0%BD-%D0%BA%D0%B0%D1%82%D0%BE-%D0%B1%D0%BE%D1%80%D0%B8%D1%81%D0%BE%D0%B2---%D0%BF%D0%BE%D0%B4%D0%B0%D1%80%D0%B8-%D0%BA%D1%83%D1%87%D0%B5%D0%BD%D1%86%D0%B5-%D0%BD%D0%B0-%D0%BF%D1%83%D1%82%D0%B8%D0%BD-%D0%B2%D0%B8%D0%B4%D0%B5%D0%BE-news696672.html", "text": "Руският президент Владимир Путин получи неочакван и пухкав подарък от президента на Туркменистан, с когото се срещна в Сочи. Той получи като дар малко куче, носещо името Верний. Кутрето е закъснял подарък за 65-тия рожден ден на Путин. Руският президент с радост гушна и погали най-новия си любимец преди да започне официалната среща с туркменистанския държавен глава. До този момент Путин се грижи за две кучета, които са му подарък от негови дипломатически срещи. Сред тях е българската овчарка Бъфи – дар от премиера Бойко Борисов. Руският президент се радва и на акита, наречена Юме, която му е подарък от японска делегация в знак на благодарност за помощта след земетресението и цунамито, връхлетели страната през 2011 г.", "date": "2017.10.11", "title": "Президентът на Туркменистан като Борисов - подари кученце на Путин! (ВИДЕО)"}
{"url": "http://pik.bg/%D1%81%D0%B2%D0%B5%D1%82%D0%BE%D0%B2%D0%B5%D0%BD-%D0%BB%D0%B8%D0%B4%D0%B5%D1%80-%D0%BE%D1%82%D0%B2%D0%B0%D1%80%D1%8F-%D0%B7%D0%B0%D0%B2%D0%BE%D0%B4-%D0%B7%D0%B0-50-%D0%BC%D0%B8%D0%BB%D0%B8%D0%BE%D0%BD%D0%B0-%D0%BB%D0%B5%D0%B2%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news696629.html", "text": "Гepмaнcĸият пpoизвoдитeл нa ocвeтитeлни тeлa \"Осрам\" oбяви, чe e инвecтиpaл 50 милиoнa лeвa в пъpвия cи зaвoд в Бългapия. Toй ce нaмиpa в близocт дo Πлoвдив и щe бъдe oфициaлнo oтĸpит пpeз cлeдвaщaтa ceдмицa. Oбявeнoтo влoжeниe e мaлĸo пo-гoлямo oт пъpвoнaчaлнo плaниpaнoтo. Πpeз минaлaтa гoдинa oт ĸoмпaниятa cъoбщиxa, чe пpoeĸтът щe бъдe нa cтoйнocт 45 милиoнa лeвa. Cлeд oфициaлнoтo oтĸpивaнe фaбpиĸaтa тpябвa дa дaдe paбoтa нa повече от 900 дyши, пишe caйтът ЅееNеwѕ. Бaзиpaнaтa в Mюнxeн \"Осрам\"e cпeциaлизиpaнa в пpoизвoдcтвoтo нa ocвeтитeлни тeлa, LЕD лaмпи и \"yмни\" пpoдyĸти. Πpиxoдитe нa ĸoмпaниятa зa 2016 гoдинa възлизaт нa 3,785 милиapдa eвpo, a пeчaлбaтa й e 471 милиoнa eвpo. Πpeз минaлaтa ceдмицa излeзe инфopмaция, чe инжeнepният гигaнт \"Сименс\" e пpoдaл дeлa cи в \"Осрам\". Kopпopaциятa дъpжeшe 17% oт фиpмaтa, ĸaтo изтъpгyвa aĸциитe cи зa 1,2 милиapдa eвpo. Гoдинa пo-paнo пъĸ \"Осрам\" ce cбoгyвa c чacт oт бизнeca cи, чийтo coбcтвeниĸ cтaнa ĸитaйcĸи ĸoнcopциyм. Cдeлĸaтa бeшe зa 500 милиoнa дoлapa. Днec oтдeлeнaтa фиpмa paбoти пoд мapĸaтa \"Ледванс\".", "date": "2017.10.11", "title": "Световен лидер отваря завод за 50 милиона лева в Пловдив"}
{"url": "http://pik.bg/%D0%B8%D0%B2%D0%B0%D0%BD%D0%B0-%D0%B8%D0%B7%D0%BC%D0%B8%D1%81%D0%BB%D0%B8%D0%BB%D0%B0-%D1%85%D0%B8%D1%82%D0%BE%D0%B2-%D0%BF%D1%80%D1%8F%D0%BA%D0%BE%D1%80-%D0%BD%D0%B0-%D1%82%D1%80%D1%8A%D0%BC%D0%BF-%D0%BC%D0%B8%D1%81%D1%82%D0%B5%D1%80%D0%B8%D0%B8%D1%82%D0%B5-%D0%BE%D0%BA%D0%BE%D0%BB%D0%BE-%D0%BB%D0%B8%D1%87%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%BF%D1%8A%D1%80%D0%B2%D0%B0%D1%82%D0%B0-%D0%B4%D0%B0%D0%BC%D0%B0-%D0%BD%D0%B0-%D0%BF%D1%80%D0%B5%D0%B7%D0%B8%D0%B4-news696701.html", "text": "\"Още в началото на брака им Ивана измисля прякора The Donald (Доналдът), който Тръмп харесва и носи с гордост години наред.\" Ивана е на равнището на богаташа, когато става дума за слава, егоцентризъм и желание за показност. Тя притежава не по-малък нюх от неговия за създаването на популярен публичен образ. Това става ясно от биографията на Майкъл Д \"Ивана е родена в комунистическа Чехословакия след войната. Но може да е родена и в Австрия. Когато се омъжва в Ню Йорк през април 1977 година, името й е записано като Винклмайер, в резултат на фиктивен брак по взаимно съгласие с австриец, с цел да получи паспорт.  Но понякога се представя и с моминското си име, Зелникова, а в един вестник в Монреал пише, че Ивана има и друг съпруг, чех на име Джордж Сироватка, професионален скиор, избягал на запад по време на ски състезания. Наред с родното място и името, има и много други неясноти. Тя може да е била състезателка от отбора на Чехослоквакия, изпратена на Зимната олимпиада през 1972 година в Сапоро, Япония, или да е била в резервния състав, или пък просто да е добра скиорка, която няма нищо общо с олимпийските игри. В Монреал е най-търсената манекенка или една от многото млади жени, които от време на време са позирали на модния подиум, снимали са се за каталози в производствените зали на фабриките за облекло или пък от време на време са попадали по страниците на вестниците. Зависи кой разказва историята й. Ранният живот на Ивана Тръмп е пълен с въпросителни. Един от подводните камъни, на които се натъкват, и за които не бива да се споменава в никакъв случай, е история с автомобилна катастрофа, в която приятелят й загива. Това за смъртта на момчето е вярно. Но това, което Ивана разказва, че е получила счупвания и травми в гърба, не е истина. Независимо от всичко, образът, който тя представя пред света – на красива, успяла и най-вече желана млада жена – е последователен. Още от първия път, когато в пресата се споменава за съществуването й (Montreal Gazette, 1975), Ивана е описана като многостранно развита, преуспяла жена.  Манекенството е само един от аспектите на живота й, и то съвсем не най-важният. „За мен това е просто работа, а не кариера,” казва тя, сякаш за да създаде у хората впечатление, че не държи на работата си. „Имам си социален живот, съпруг и дом.” Съпругът, когото има предвид, е Сироватка. С него не са женени, но живеят заедно. На фона на строгите католически нрави в Монреал през 1975 година със сигурност е по-лесно човек да твърди, че е женен, а и тя наистина се чувства омъжена, докато не среща Доналд. Годината вероятно е 1976. Ивана работи в Ню Йорк, участва в модно дефиле с цел реклама на предстоящите летни олимпийски игри. Възможно е Доналд да я е забелязал на едно от модните ревюта\" Първата среща на Ивана и Тръмп е в компания, в ресторант, в който \"поп звезди се появяват в компанията на гангстери, а кокаинът се консумира толкова масово, че е чудно защо не е включен в менюто.\" След месеци на ухажване и пътувания между Канада и САЩ, Доналд й предлага брак. Почти веднага започват остри преговори за подписване на предбрачен договор. Ивана защитава със зъби и нокти правата си. Стремежът й е да може да скъта \"пари за черни дни\" при евентуален развод. \"Над 200 гости пристигат на венчавката им. По всичко личи, че господин и госпожа Тръмп са щастливи. Особено след като се ражда първородният им син, Доналд младши. Фамилията Тръмп обича да кани журналисти в дома си и се вълнува от скъпите търговски марки, още преди дори терминът да е измислен. И двамата обичат да отговарят на въпроси за произхода на мебелите и дрехите си. Тогава пред медиите Доналд заявява, че Ивана, която е живяла в Монреал около 4 години, е била „супермодел номер едно” в града в продължение на осем години.\" Важността, а не истинността на фактите са водещото при създаването на публичен образ, затова и неяснотите остават. 'антонио, издание на \"Милениум\". Авторът разказва множество интригуващи, любопитни подробности за първия брак на днешния американски президент, наред с всички важни и определящи факти за живота му. От книгата ще научите много и за личността на Ивана Тръмп, около чието име се разшумя вчера във връзка с това, че е издала собствена автобиографична книга, посветена на брака й с Тръмп, и дори по този повод на шега и предизвиквайки скандал тя се осмели да се определи като \"първа дама\" на президента. Около личността на първата съпруга, но не и първа дама на САЩ, и досега витаят не малко мистерии, става ясно от биографията на носителя на \"Пулицър\" Майкъл Д'антонио.", "date": "2017.10.11", "title": "Ивана измислила хитов прякор на Тръмп. Мистериите около личността на \"първата дама\" на президента остават неразгадани "}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%BD%D0%B0-%D0%BF%D0%BE%D0%B7%D0%B8%D1%82%D0%B0%D0%BD%D0%BE-20-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D1%81%D1%8E%D1%80%D0%BF%D1%80%D0%B8%D0%B7%D0%B8%D1%80%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D1%81-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%B5%D0%BD-%D0%BA%D0%BE%D0%BD%D0%B3%D1%80%D0%B5%D1%81-%D0%B2-%D0%BA%D1%80%D0%B0%D1%8F-%D0%BD%D0%B0-%D0%BE%D0%BA%D1%82%D0%BE%D0%BC-news696700.html", "text": "Това е обаче официалният мотив за насрочването на заседанието по предложена Корнелия Нинова, а зад него стои желанието на соцлидера да даде думата и на вътрешната опозиция, и на поддръжниците си с крайната цел да излезе парата от свирката и да потърси консолидация. Така тълкуват вляво неочакваната стъпка на Нинова. На нейна страна е изненадата, защото по устав всяка година партията трябва да прави заседание на конгреса, но последното беше в началото февруари 2017 г., тоест дори срокът не е изтекъл и няма уставно изискване за по-ранното му провеждане. Повечето леви очакват по този начин партията да се освободи от натрупаното напрежение, а лидерът й да получи един вид вот на доверие. Никой не смята, че опонентите на Нинова ще й поискат оставката, още повече, че те имат само броени дни за организация на отпора. Според последните уставни промени конгресът не може да я свали, а само да реши за провеждането на общопартиен вот. Самата Корнелия Нинова уведомила за намерението си членовете на ИБ на БСП във вторник, на редовното заседание на ръководството. Повечето от тях останали сюрпризирани, че след две седмици ги чака конгрес. Заседанието ще бъде еднодневно и ще се проведе най-вероятно на 28 октомври в НДК. Червените планирали то да се състои в първия уикенд на ноември, но отбелязването на Архангелова задушница точно тогава ги накарало да променят плана си. Предложението й е, че на този етап не е рационално от финансова гледна точка столетницата да се нагърбва с отговорността за нова електронна медия. Решението обаче не е окончателно, защото последната дума имат членовете на Националния съвет. От заявки на соцлидера се очакваше червената телевизия да е готова през октомври. БСП свиква изненадващ конгрес в края на октомври, предаде Канал 3. Основните теми на заседанието на 49 конгрес на партията ще бъдат Бюджет 2018 и подготовката ни за европредседателството, като доклад по темата ще изнесе президентът на ПЕС Сергей Станишев. Не на последно място социалисти изтъкват, че досега столетницата никога не се е събирала на конгрес, за да обсъжда бюджет, и то когато е в опозиция. Очаква се обаче окончателното решение за насрочването на конгреса да бъде взето в събота на пленум на социалистите. Освен насрочването на конгреса, червените ще бистрят актуалната политическа обстановка, както и становището на работната група за това дали БСП трябва да прави своя телевизия.", "date": "2017.10.11", "title": "ИЗНЕНАДА НА \"ПОЗИТАНО\" 20: Корнелия сюрпризира червените с извънреден конгрес в края на октомври"}
{"url": "http://pik.bg/%D0%BF%D1%8A%D0%BB%D0%BD%D0%B0-%D0%BB%D1%83%D0%B4%D0%BD%D0%B8%D1%86%D0%B0-%D0%B2%D1%81%D0%B5%D0%BA%D0%B8-%D1%87%D0%B5%D1%82%D0%B2%D1%8A%D1%80%D1%82%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D0%B5%D1%86-%D0%B3%D0%BE%D1%82%D0%BE%D0%B2-%D0%B4%D0%B0-%D0%BF%D1%80%D0%B0%D0%B2%D0%B8-%D1%81%D0%B5%D0%BA%D1%81-%D1%81-%D1%80%D0%BE%D0%B1%D0%BE%D1%82-news696648.html", "text": "Една четвърт от американците от мъжки пол не биха имали нищо против да встъпят в сексуално сношение с робот, установи изследване на социологическата агенция YouGov. А според 49 на сто от пълнолетните жители на САЩ в близките 50 години сексът с роботи ще стане норма. В анкетата взели участие 1146 респонденти. От нея станало видно, че едва 9 процента от жените били готови да преспят с андроид. Мъжете по-охотно гледали на тези секс практики, като една четвърт от тях били готови за тях. Външността на робота се оказала решаващ фактор при мнозинството от запитаните. Петдесет и две на сто от тях заявили, че роботът обезателно трябва да има човешки черти. Тридесет и две на сто от анкетираните изказали мнение, че киберсексът при наличието на партньор, трябва да се счита за изневяра.", "date": "2017.10.11", "title": "ПЪЛНА ЛУДНИЦА! Всеки четвърти американец готов да прави секс с робот"}
{"url": "http://pik.bg/%D0%B1%D0%B5%D0%BA%D1%8A%D0%BC-%D0%BF%D0%B5%D1%87%D0%B5%D0%BB%D0%B8-%D0%BF%D0%BE-35-%D1%85%D0%B8%D0%BB%D1%8F%D0%B4%D0%B8-%D0%BB%D0%B8%D1%80%D0%B8-%D0%BD%D0%B0-%D0%B4%D0%B5%D0%BD-%D0%B5%D1%82%D0%BE-%D0%BA%D0%B0%D0%BA-news696657.html", "text": "Дейвид Бекъм отдавна се оттегли от футбола, който го превърна в звезда и благодарение на който захранваше със сериозни суми банковата си сметка. Но откакто се пенсионира от активната си спортна кариера съпругът на Виктория Бекъм май изкарва дори повече пари, продавайки лицето и тялото си за реклами. Само от рекламни кампании, в които участва, за последните 12 месеца Дейвид печели над един милион английски лири месечно, което пък раздробено на дневна база е по 35 000 на ден, пише \"Ева\". А ако се чудите на колко възлиза цялото му богатство в момента, то сумата е 165 милиона английски лири.", "date": "2017.10.11", "title": "Бекъм печели по 35 хиляди лири на ден! Ето как..."}
{"url": "http://pik.bg/%D0%B0%D0%BB%D0%B8%D1%81%D0%B8%D1%8F-%D1%81%D0%B5-%D0%B7%D0%B0%D0%B1%D1%8A%D1%80%D0%BA%D0%B0-%D1%81-%D1%82%D0%BE%D1%82%D0%BE-%D0%BE%D1%82-%D1%81%D0%BA%D0%B0%D0%BD%D0%B4%D0%B0%D1%83-news696662.html", "text": "Фолк певицата Алисия се оказа една от най-предприемчивите и хитри изпълнителки във фолк бранша. Звездата отрано е оплела кошницата с последния си проект, който притежава всички предпоставки да стане хит. Бившата изгора на Валери Божинов записа през 2015 дует с група \"Скандау\", а наскоро е реализирала и втори проект с тяхно участие. Очаква се до месец парчето да излезе в мрежата, а няма по-добра реклама за него от влизането на Тото във \"ВИП Брадър\", пише „Телеграф”. Още когато се заговорило, че рапърът ще участва във формата, Алисия се свързала с дуета и им предложила да направят дует. А както се вижда Тото е фаворит на публиката и дори го спрягат за победител. Шоуто е отлична възможност за реклама на групата. През 2015 година изпълнителката и дуетът направиха изключително успешно парче, напомня \"Телеграф\".", "date": "2017.10.11", "title": "Алисия се забърка с Тото от \"Скандау\""}
{"url": "http://pik.bg/%D1%81%D1%82%D1%8E%D0%B0%D1%80%D0%B4%D0%B5%D1%81%D0%B0-%D0%BE%D1%80%D0%B8%D1%81%D0%B0-%D1%80%D0%B0%D0%B4%D0%B8%D0%BE-%D0%BF%D1%80%D0%B5%D0%B4%D0%B0%D0%B2%D0%B0%D0%BD%D0%B5-%D0%B7%D0%B0-%D0%BF%D1%8A%D1%82%D0%B5%D1%88%D0%B5%D1%81%D1%82%D0%B2%D0%B8%D1%8F-news696656.html", "text": "Ако се чудите каква може да е връзката между  пера от екзотични птици, гайдарят Петър Янев, почетен консул на България в Конго и предаване по БНР, отговорът е още по-озадачаващ – пътешествията! Журналистката Магдалена Гигова представи „Покана за пътуване”, което тръгва на 5 ноември по националното радио по характерния за нея пъстър и нестандартен начин в новото арт-пространство на столицата  - Къщата на София, дом пропит от неповторимата атмосфера на стария „Лозенец”, в който е изживяла последните си дни легендарната актриса от Народния театър  Адриана Будевска. След като обясни идеята предаването „Покана за пътуване” да отвежда слушателите в неустоимо красиви и интересни, но неизвестни кътчета от България, да ги запознава с важни за нас места, извън страната и да кани събеседници, които да разказват за незнайни земи от първо лице, Маги Гигова, облечена в костюм за танца гарба от индийския щат Гуджарат, покани носителката на „Златна игла” от Академията за мода Мерлин Арно. В тон с тематиката на предаването тя бе избрала марокански костюм.  Атрактивната дама  призна, че е създала част от колекцията с тоалети от пера специално за представянето и идеята й била те да бъдат показани от стюардеси, но графикът компанията осуетил намеренията й  и от всички летящи красавици на земята се оказала само една - стюардесата Ана Тодорова, която ориса тематично предаването. С фееричните костюми от пера на ему, щраус, бойни петли и птицата феникс дефилираха телевизионни водещи и се оказа, че при желание спокойно могат да вземат хляба на всеки топмодел. Ева Кикерезова от БНТ, Кристияна Стефанова от Канал 3, Гери Дончева и и стюардесата Ана Тодорова предизвикаха масова завист у дамите и вълна от неосъществени желания у господата. „Птиците са най-големите пътешественици. Затова колекцията е изключително подходяща за представянето на „Покана за пътуване”, заяви Мерлин Арно. Магдалена Гигова не пропусна да благодари на Националното радио, че й е дало възможност, на половинката си Николай, че подкрепя и най-щурите й идеи и на д-р Милен Врабевски, с когото осъществява и новия си проект. В унисон с етно-лайтмотива на вечерта и почетният консул на България в Конго, Теодора Игнатова, бе облечена в стилизирана африканска носия. Напук на представата за екзотика, тя обяви, че след 20 години живот в странство, е усетила магията и сакралното звучене на гайдата. Затова подпомага с всички средства създаването на школа по гайда и основаването на Национална асоциация на гайдарите.  Тогава Петър Янев, гайдарят на Валя Балканска засвири и… въздухът затрептя с онази особена омая, която само народната музика може да създаде. Разговорите секнаха и присъстващите ако не осъзнаха с умовете си, то почувстваха със сърцата си , че мелодията на гайдата, свещеният инструмент на траките, е закодирана в гените ни.", "date": "2017.10.11", "title": "Стюардеса ориса радио предаване за пътешествия"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BA%D0%BE%D0%BC%D1%88%D0%B8%D0%B8-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D1%83%D0%B1%D0%B8%D0%BB%D0%B8-%D0%B3%D1%80%D1%8A%D1%86%D0%BA%D0%B8%D1%8F-%D0%BB%D0%B5%D0%BA%D0%B0%D1%80-%D1%85%D0%B2%D1%8A%D1%80%D0%BB%D0%B8%D1%85%D0%B0-%D0%BD%D0%BE%D0%B2%D0%B0-%D0%B1%D0%BE%D0%BC%D0%B1%D0%B0-%D0%B5%D1%82%D0%BE-%D0%BA%D0%BE%D0%B9-%D1%81%D1%82%D0%BE%D0%B8-%D0%B7%D0%B0%D0%B4-%D0%BF-news696637.html", "text": "Иванка - майката на Десислава (Дешка) Говедарова, е забъркала пъкления план за убийството на критския лекар, пише \"Телеграф\". В това са убедени съселяни на семейството от казанлъшкото село Копринка, според които баба Иванка била \"истински пожар\" и откъдето мине, трева не никне. 35-годишната Десислава и приятелят й, 37-годишният Красимир Карчев, са задържани за убийството на на съпруга й - 62-годишният лекар кардиолог от Сития Христодулу Каландзаки. Днес съдът в град Неаполи на о-в Крит ще гледа мярката за неотклонение. \"Тази жена е завлякла мнозина през живота си, тя няма никакви скупули. Тя първа замина за Крит малко след като почина вторият й съпруг Георги, който хранеше семейството, като отглеждаше прасета. След години повика при себе си първо по-малкия си син, а след това и дъщеря си Деси, която първоначално започнала като домашна прислужница. Впоследствие става секретарка на доктора, докато го разведе и се омъжи за него. Мнозина знаят, че ако нещо трябва да им се уреди на острова - трябва да търсят нея.\", разказват под сурдинка копринчани. Те не вярват Десислава да е измислила сама пъкления план за разстрела на съпруга си. \"Дешка и гаджето й Красимир Карчев са били маши, те само са изпълнявали онова, което им е разпореждала Иванка\", настояват близки познати на задържаните и очакващи съдбата си на гръцкия остров мъж и жена. На този етап Иванка Говедарова не е привлечена като обвиняем. Тя е била разпитана и пусната да гледа 3-годишното си внуче, дете на убития лекар и дъщеря й, лаконично отбелязаха от полицията в Неапол.", "date": "2017.10.11", "title": "ЕКСКЛУЗИВНО! Комшии на българите, убили гръцкия лекар, хвърлиха нова бомба! Ето кой стои зад пъкления план на остров Крит"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BE%D0%B1%D1%8F%D1%81%D0%BD%D0%B8-%D0%B8%D0%B7%D0%B2%D1%8A%D1%80%D1%88%D0%B8%D0%BB%D0%B0-%D0%BB%D0%B8-%D0%B5-%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8%D0%B5-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-news696669.html", "text": "Няма извършено престъпление от страна на Елена Йончева – информацията, разпространена от нея в телевизионен ефир не е класифицирана. Това каза на пресконференция говорителят на главния прокурор Румяна Арнаудова . „По сигнала на Валери Симеонов веднага се започна проверка. Разпитани са повече от 15 лица. Изискана е документация и всички записи от участия на Елена Йончева в Би Ти Ви и Нова телевизия. Имаме становище на ДКСИ, имаме становище от ГД „Гранична полиция”. Категорично считаме, че информация, която Елена Йончева е разпространила, не представлява класифицирана информация по смисъла на закона. Тази информация, която тя е предоставила в медиите, покрива отговора на министъра на вътрешните работи, който той е дал в отговор на запитване на народните представители на 3 май”, обясни Арнаудова. „Така че няма извършено престъпление, включително и разгласяване на тайна, защото тази информация не е държавна тайна, нито пък разгласяване на информация, която е станала известна или поверена по служба във вреда на държавата”, каза още Румяна Арнаудова.", "date": "2017.10.11", "title": "Прокуратурата обясни извършила ли е престъпление Елена Йончева"}
{"url": "http://pik.bg/%D0%BD%D0%BE%D0%B2%D0%BE-20-%D0%BF%D1%8A%D0%BB%D0%BD%D0%BE%D0%B7%D1%8A%D1%80%D0%BD%D0%B5%D1%81%D1%82%D0%B8%D1%8F%D1%82-%D1%85%D0%BB%D1%8F%D0%B1-%D0%B5-%D0%BE%D0%BF%D0%B0%D1%81%D0%B5%D0%BD-news696401.html", "text": "Пълнозърнестият хляб не е полезен за хората със стомашно-чревни заболявания, а те в България са милион и половина души. На страдащите от гастрит и язва се препоръчва бял хляб . Това каза доц. Светослав Ханджиев от Българското сдружение за проучване на затлъстяването и съпътстващите го заболявания и поясни, че здравословното хранене се определя индивидуално за всеки човек, съобщава \"Дарик\". Сред основните проблеми на българите той посочи малката консумация на мляко и прекалената употреба на сол . „България е на последно място по консумация на прясно мляко в ЕС. Недостатъчно се консумира и нашето кисело мляко. Имаме около 60-70 мл прясно мляко на глава от населението. В Дания и Холандия, където пият по литър-литър и половина на ден или в Щатите, това е много и вредно, но пък при нас е много малко“, каза доц. Ханджиев. „Средностатистическият българин консумира два пъти и половина повече сол , отколкото е необходимо. Лошото нещо е, че той започва да соли, преди да вкуси ястието“, допълни още специалистът.", "date": "2017.10.11", "title": "НОВО 20! Пълнозърнестият хляб е опасен"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%BE%D0%BD%D1%8F-%D0%BA%D0%BE%D0%BB%D1%82%D1%83%D0%BA%D0%BB%D0%B8%D0%B5%D0%B2%D0%B0-%D0%B7%D0%B0-%D1%81%D0%B2%D0%BE%D0%B1%D0%BE%D0%B4%D0%B0%D1%82%D0%B0-%D0%BD%D0%B0-%D1%81%D0%BB%D0%BE%D0%B2%D0%BE%D1%82%D0%BE-%D0%B7%D0%B0%D1%89%D0%BE-%D0%BD%D0%B8%D0%BA%D0%BE%D0%B9-%D0%BD%D0%B5-%D0%B7%D0%B0%D1%89%D0%B8%D1%82%D0%B8-%D0%B8%D0%B2%D0%B0-%D0%BD%D0%B8%D0%BA%D0%BE%D0%BB%D0%BE%D0%B2%D0%B0-%D0%BE%D1%81%D1%8A%D0%B4-news696716.html", "text": "„Измамникът Александър Николов е бил е задържан в Русе преди 5 години. Не е неизвестен, а е известен. Цивилни са го хванали“, добави Николова. Срамно е за журналистите, че никой не защити Ива Николова, която бе осъдена на 40 хил. лв. от Томислав Дончев за два въпроса! Това обяви журналистката Соня Колтуклиева по телевизия БИТ. Тя гостува в предаването \" еМисия България LIVE \"заедно с водещата от ПИК TV Ива Николова, за да коментират свободата на словото. По този повод Колкуклиева заяви, че истински репресираните журналисти като Николова, не са били защитени (ВИЖТЕ В ОЩЕ ПО ТЕМАТА). \"Нея я осъди вицепремиерът Томислав Дончев за два въпроса. Но никой тогава не я защити! А че някой бил погледнат накриво, се прави протест. Затова и не отидох на този протест, въпреки че ме питаха много колеги. Мен ми проверяват сметките и ме преследват, има осъдени колеги, но не те са на протеста, а някакви други\", заяви Колтуклиева. Двете коментираха и вътрешно-политическата обстановка в страната. Попитани дали очакват да се разбута управляващата коалиция, Ива Николова коментира: „Няма да се разбута коалицията. Нашата махленщина ни пречи да виждаме важните тези, които са на дневен ред. ДПС занимава европарламента с патриотите от първия момент на управлението, но тезата им не издържа.“ Николова посочи, че би се подписала на празен лист, че всички скандали около властта ще спрат с настъпването на европредседателството. Журналистката коментира и случая с измамника от Фейсбук, представил се като Александър Николов. „Когато са го хванали, хората са били цивилни. Те са го закарали в полицията. Тогава пак е ставало въпрос за измами“, сподели още Николова и добави, че скоро в ПИК ще има разтърсващи материали по темата.", "date": "2017.10.11", "title": "ИЗВЪНРЕДНО! Соня Колтуклиева за свободата на словото: Защо никой не защити Ива Николова, осъдена на 40 хил. лв. от Томислав Дончев за два въпроса?"}
{"url": "http://pik.bg/%D0%BF%D0%BB%D1%8A%D0%B7%D0%BD%D0%B0-%D1%81%D0%BB%D1%83%D1%85-%D1%87%D0%B5-%D1%81%D0%BF%D0%B0%D1%81-%D0%BE%D1%82-%D0%BA%D0%BE%D1%87%D0%B5%D1%80%D0%B8%D0%BD%D0%BE%D0%B2%D0%BE-%D0%B5-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD-%D0%BC%D0%B2%D1%80-%D0%BE%D1%82%D1%80%D0%B8%D1%87%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news696710.html", "text": "Измамникът, който се представя като Александър Николов, е арестуван днес в Пловдив, предаде БНТ. От МВР обаче опровергаха новината и заявиха, че плъзналата по сайтовете новина не отговаря на истината. Става дума за Спас Василев от Кочериново, който успял да измъкне над 20 хил. лв. от 40 души, които са подали сигнали в полицията. \"По случая се работи, но няма задържан\", добавиха от МВР. Както е известно, много хора са станали жертва на \"Александър Николов\" в социалните мрежи. Измамникът, който се представя като Александър Николов, е арестуван днес в Пловдив, предаде БНТ. От МВР обаче опровергаха новината и заявиха, че плъзналата по сайтовете новина не отговаря на истината. Става дума за Спас Василев от Кочериново, който успял да измъкне над 20 хил. лв. от 40 души, които са подали сигнали в полицията. \"По случая се работи, но няма задържан\", добавиха от МВР. Както е известно, много хора са станали жертва на \"Александър Николов\" в социалните мрежи. Измамникът, който се представя като Александър Николов, е арестуван днес в Пловдив, предаде БНТ. От МВР обаче опровергаха новината и заявиха, че плъзналата по сайтовете новина не отговаря на истината. Става дума за Спас Василев от Кочериново, който успял да измъкне над 20 хил. лв. от 40 души, които са подали сигнали в полицията. \"По случая се работи, но няма задържан\", добавиха от МВР. Както е известно, много хора са станали жертва на \"Александър Николов\" в социалните мрежи.", "date": "2017.10.11", "title": "Плъзна слух, че Спас от Кочериново е арестуван! МВР отрича (ОБНОВЕНА)"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BB%D0%BE%D0%BA%D0%BE-%D1%81%D0%BE%D1%84%D0%B8%D1%8F-%D0%BE%D0%B1%D1%8F%D0%B2%D0%B8-%D0%B7%D0%B0-%D0%BA%D0%BE%D0%B3%D0%BE-%D1%89%D0%B5-%D0%B3%D0%BB%D0%B0%D1%81%D1%83%D0%B2%D0%B0-%D0%BD%D0%B0-%D0%BA%D0%BE%D0%BD%D0%B3%D1%80%D0%B5%D1%81%D0%B0-%D0%B7%D0%B0-%D1%88%D0%B5%D1%84-%D0%BD%D0%B0-%D0%B1%D1%84%D1%81-news696692.html", "text": "Президентът на Локомотив (София) Иван Василев е категоричен в позицията си да подкрепи Борислав Михайлов на предстоящия конгрес на БФС. Според собственика на \"железничарите\" легендарният вратар е без алтернатива. \"Твърдо подкрепям Борислав Михайлов. Независимо дали срещу него застане някой като Любо Пенев, Наско Сираков или който да е\", обяви Василев пред \"Спортал\". \"Овен това смятам, че ако имаше друга сериозна кандидатура, досега трябваше да е обявена официално. Не смятам, че Боби Михайлов е отговорен за резултати, които постигнахме в световните квалификации. Става въпрос за наличните футболисти\", добави той.", "date": "2017.10.11", "title": "Шефът на Локо (София) обяви за кого ще гласува на конгреса за шеф на БФС"}
{"url": "http://pik.bg/%D1%81%D0%B0%D1%88%D0%BA%D0%B0-%D0%B2%D0%B0%D1%81%D0%B5%D0%B2%D0%B0-%D0%B7%D0%B0-%D0%B0%D0%BF%D0%B5%D1%82%D0%B8%D1%82%D0%B0-%D1%81%D0%B8-%D1%8F%D0%BC-%D0%BA%D0%B0%D1%82%D0%BE-%D0%BC%D1%8A%D0%B6-%D0%BD%D0%B5-%D0%BC%D0%BE%D0%B3%D0%B0-%D0%B4%D0%B0-%D1%81%D0%B5-%D0%BE%D0%B7%D0%B0%D0%BF%D1%82%D1%8F-news696665.html", "text": "Сашка Васева продължава да учудва съквартирантите във \"ВИП Брадър\" с количеството храна, което поглъща. Фолк легендата яде на корем - от началото на формата основното й занимание е да гали небцето с питателни ястия. Дупнишката Мадона през ден е тема на разговор сред останалите звезди, които не спират да се чудят на завидния й апетит. Най-редовно Сашка поглъща по 3 чинии храна. \"Постоянно ми се яде. Не знам защо имам такъв вълчи апетит, но казват, че апетитът е символ на здраве, значи съм си здрава. Ям като мъж, не мога да се озаптя\", не се стеснява да признае Васева.", "date": "2017.10.11", "title": "Сашка Васева за апетита си: Ям като мъж, не мога да се озаптя!"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D1%81%D0%BF%D0%B8-%D0%BA%D1%80%D0%B0%D0%B4%D1%86%D0%B8-%D0%BD%D0%B0%D1%85%D0%BB%D1%83%D1%85%D0%B0-%D0%B2-%D0%B4%D0%BE%D0%BC%D0%B0-%D0%BD%D0%B0-%D0%BB%D0%B5%D0%B9%D0%B4%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news696660.html", "text": "журналистката и носителка на титлата \"Лейди България\" Елизабет Методиева, съобща самата тя в своя \"Фейсбук\". Чораджиите са атакували дома й миналата нощ. Благодарение на домашния любимец на Елизабет покъщнината й е на мястото си. Въпреки многократните опити на Методиева да се свърже с полицията, органите на реда така и не се отзовали на сигнала й, подаден на тел. 112. \"За пореден път се убедих,че от нашата държава не става нищо и аз определено НЕ желая да живея тук! След като в 2:30 след полунощ бе направен опит да се влезе в апартамента ми от крадци, благодарение на кученцето ми, което се разлая, те се стреснаха и тръгнаха по етажите на блока... Веднага се обадих на спешен център 112 и ме увериха, че е изпратен екип на Полиция... до 2:50 нямаше и следа от органите на реда... Обадих се повторно и ми казаха, че е предаден сигнала, след което ми затвориха телефона... същото се повтори в 3:11... 3:30 още няма Полиция... отказах се да звъня, вече... ще будувам тази нощ и ще се надявам са не се върнат\", гласи среднощният пост на Елизабет. \"Само искам да попитам...това нормално ли е? Мили полицай, това утре може да е вашата дъщеря... Ето затова има изнасилени, убити и пребити хора... същата работа като с Бърза помощ... Нямам думи да опиша колко съм отвратена... във всяка една цивилизована страна, полиция идва на мига... тук чакаме на амин и евентуално, ако благоволят да се появят... срамна работа... И най-лошото е, че все по-често ме е срам, че живея тук, защото никой не прави нищо за сигурността на един народ... Тази случка само ми показа за пореден път, че изходът остава Терминал 2 и надеждата поне децата ми да не живеят в този абсурд!!!\", възмутена е Методиева\". Крадци се опитаха да влязат с взлом в апартамента на", "date": "2017.10.11", "title": "ПОЛИЦИЯТА СПИ! Крадци нахлуха в дома на \"Лейди България\""}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BE%D1%81%D1%82%D0%B0%D0%B2%D0%BA%D0%B8%D1%82%D0%B5-%D0%BD%D0%B0-%D0%B0%D0%BD%D1%82%D0%BE%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D0%B8-%D0%B4%D0%B5%D0%BB%D1%8F%D0%BD-%D0%B4%D0%BE%D0%B1%D1%80%D0%B5%D0%B2-%D0%BF%D1%80%D0%BE%D0%B2%D0%B0%D0%BB-news696590.html", "text": "Всеки политик, когато допусне грешка, трябва да може да носи отговорност. Най-добрият отговор за това е подаването на оставка. Антон Тодоров постъпи точно така. Никой не трябва да остава сянка на съмнение, че въздейства върху работата на журналистите. Това каза столичният кмет Йорданка Фандъкова в ефира на Би Ти Ви. На въпрос дали се мери с двоен аршин в ГЕРБ, зам.-председателят на ГЕРБ каза: \"Важно е какви са конкретните случаи. Подкрепих г-н Добрев в лично качество, като професионалист. Благодарна съм и подкрепям всеки, който работи за каузите на София\". По отношение на обвиненията, че ГЕРБ са бламирали КСНС при президента, кметът на София заяви: „Със сигурност трябва да има успокояване на страстите. За хората важни са решаването на техните проблеми. За да се случи това трябва да има спокойна обстановка. Важно е да има разграничаване на функциите на институциите и да има диалог. Колегите от БСП са много добри във внушенията. Трябва да е ясно, че политическата воля за борба с корупцията я има. Това се вижда и от внесения законопроект. Аз проверявам абсолютно всеки сигнал за корупция, дори и анонимен. Когато има основание сезирам компетентните органи, за да разследват“. Във връзка с политическите назначения Фандъкова увери, че никой от нейното семейство не работи в Столична община. „Те не са на управленски позиции, въпреки, че имат качества за това. Провеждаме редовно конкурси в общината. В ръководствата на дружествата се влиза след конкурс“. За новата наредба за обществения ред в столицата, кметът призна, че действително текстовете в нея не са много ясни и тепърва ще се обсъждат. \"Има наредба, която е много стара и не отговаря на съвременната ситуация. Важно е основният контролен орган - полицията да има в ръцете си инструмент, с който да си вършат работата. Не е въпросът само да се забранява, а как ще се контролира“, подчерта тя.", "date": "2017.10.11", "title": "ЕКСКЛУЗИВНО! Фандъкова с горещ коментар за оставките на Антон Тодоров и Делян Добрев, проваления КСНС и политическите назначения"}
{"url": "http://pik.bg/%D1%88%D0%B2%D0%B5%D0%B9%D1%86%D0%B0%D1%80%D1%86%D0%B8-%D0%B8%D0%B7%D0%BC%D1%8A%D0%BA%D0%BD%D0%B0%D1%85%D0%B0-%D1%81%D0%BA%D0%B8-%D1%84%D0%B8%D0%BD%D0%B0%D0%BB%D0%B8-%D0%BE%D1%82-%D0%B1%D0%B0%D0%BD%D1%81%D0%BA%D0%BE-news696602.html", "text": "Швейцарският зимен център Ленцерхайде ще приеме финалите на Световната купа в алпийските ски през 2021 г. Това ще е рекорден 6-ти път, в който курортът ще бъде последна спирка на Белия керван. Ленцерхайде бе предпочетен пред Банско на срещата на Международната ски федерация (ФИС) в Цюрих (Швейцария). Директорите на Световната купа при мъжете и жените извършиха подробна инспекция на съоръженията в двата курорта. В Цюрих бе представен и календарът за предстоящия сезон, който приключва в Оре (Швеция), а финалите ще бъдат тест за съоръженията преди световното първенство през 2019 г. Дебют като домакин на състезание от Световната купа прави норвежката столица Осло, която ще приеме градско състезание на 1 януари. В Гармиш Партенкирхен пък ще се проведе първото в историята спускане в два манша.", "date": "2017.10.11", "title": "Швейцарци измъкнаха ски финали от Банско"}
{"url": "http://pik.bg/%D0%BC%D0%B5%D1%87%D0%B5-%D0%B8%D0%B7%D0%BA%D0%B0%D1%80%D0%B0-%D0%B0%D0%BA%D1%8A%D0%BB%D0%B0-%D0%BD%D0%B0-%D0%B4%D1%8A%D1%80%D0%B2%D0%B0%D1%80%D0%B8-news696608.html", "text": "Мече изкара акъла на дървари край родопското село Арда, което се намира близо до границата с Гърция. Малкото не се плашило от присъствието на хора и слизало все по-близо до селото. Горските работници видели и снимали мечето на екопътеките по път за връх Ком. Разказват, че мечето проявявало абсолютно безразличие към тях, седяло кротко на пътеката, без да се стряска и бяга. Групата обаче се притеснила, тъй като очаквала майката да е някъде наоколо. Според запознати не е изключено мечето да е отделено и оставено съвсем скоро от майка си и трудно да се храни, и това да е причината да слиза все по-близо до хората. В района на Арденското корито казват, че тази година мечките са се увеличили, тъй като местните все по-често виждали следи от тях в гората, съобщава \"Марица\". Според тях основна причина е обезлюдяването. В махалите по границата вече почти не живеят хора, земята в района не се обработва, няма и хора за бране на гъби. Дърводобивът също секнал и меците се чувствали като в резерват. Междувременно мечето Джими, което преди четири месеца бе спасено от бракониерска примка, тези дни бе засечено да броди около връх Бузлуджа в Стара планина. От 7 юни, когато служители на Национален парк Централен Балкан го откриха заклещен в бракониерски капан и го пуснаха на свобода, досега Джими навъртял 600 километра в Балкана. Всяка крачка от неговите разходки е записана от GPS, който парковите служители му сложиха на шията, а след това го пуснаха на свобода. Оттогава сигналите, които изпраща мечето, разказват за неговите странствания. След като прекара известно време край горите между Подбалканския път и границата на парка, мечето предприе пътешествия във високата планина. През август Джими  разузна дебрите на резерват „Джендема“. В началото на септември той изпрати сигнали от  Тъжанското ждрело, после се изкачи чак  до Кадемлийското пръскало и продължи до района,  южно от масива Триглав. След няколко дни Джими пресече пътя с. Тъжа - гр. Априлци и се  озова край Острешка река. Около седмица се задържа в района между Острец и Видима, след което се отправи на изток и за  14 часа се озова в горите край Батошевския манастир, оттам хвана  към Габровския Балкан. През втората половина на септември Джими смело прехвърли  билото на планината и обходи южните склонове под връх Бузлуджа.   Сега продължава на югоизток и обикаля в горите край селата Горно и Долно Изворово и Селце. В първите дни на октомври отново се върна  във високата планина, южно от връх Бузлуджа. За времето от 7 юни досега мечето пътешественик е преминало над 600 км, сочат данните от  GPS-GSM предавателя.", "date": "2017.10.11", "title": "Мече изкара акъла на дървари"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%86%D0%B0%D1%87%D0%B5%D0%B2%D0%B0-%D1%81%D0%BA%D0%BE%D1%87%D0%B8-%D0%BD%D0%B0-%D0%BD%D0%B8%D0%BD%D0%BE%D0%B2%D0%B0-%D0%B7%D0%B0-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F%D1%82%D0%B0-%D0%BD%D0%B5%D0%BE%D0%B1%D1%8F%D1%81%D0%BD%D0%B8%D0%BC%D0%BE-%D0%B5-%D0%BA%D0%B0%D0%BA-%D1%8E%D1%80%D0%B8%D1%81%D1%82--news696635.html", "text": "Правосъдният министър Цецка Цачева скочи остро на твърденията на БСП, че има неясноти и неправилни понятия в законопроекта за корупционния закон на Министерски съвет. \"Във връзка с тенденциозно и некоректно извадени фрази от доклада, който представих на Консултативния съвет по национална сигурност при президента, относно необходимостта от законодателни предложения за противодействие и борба с корупцията, които некоректно извадени от контекста, свързани в изречение, правят неистинско съждение, искам да поясна следното. За мен е необяснимо юрист и бивш следовател да поставя знак за равенство между понятието корупция и корупционни престъпления\", заяви Цачева, визирайки лидерът на БСП Корнелия Нинова. \"Вторите са състави от наказателния кодекс, част от материалното наказателно право. Със заповед на главния прокурор на републиката от 2014 г. е въведен каталог на корупционните престъпления. Действащото ни наказателно право има нужда от актуализация на съставите на тези престъпления и в момента в Министерство на правосъдието се работи по предложения за изменение и допълнение на НК, където се предвижда различна формулировка на активните и пасивните подкупи. За пример - длъжностното пристояване не само за длъжносни лица, но и за частния сектор, например банките. Но да се върна на общоо понятие - корупция, защото документите, с които различните държавни структури боравим като Националната стратегия за провитодействие на корупцията, а корупционните престъпления са само част от него. За да стане ясно, как отделни фрази са извадени от доклада, ще си позволя да цитирам пред вас части от доклада, който не е секретен - абзаците, за които става дума и касае определението на понятието корупция, с каквото докританата в момента не разполага. Най-близо за целите на закона внесен от МС в НС сме ползвали дефиницията на \"Трансперънси интернешънъл\". По този повод в доклада само един фрагмент от него се казва следното: За да е успешно противодействието на корупцията е необходимо да се даде отговор на въпроса защо до този момент борбата срещу корупцията в държавата до голяма степен е неефктивна. Този въпрос има повече от един отговор, но една от основните причини е това, че на практика липсва ясна дефиниция на понятието корупция. Не може успешно да се противодейства на явление, което още няма такава дефиниция. В това отношение проекта за проекта на закон за противодействие на корупцията и отнемане на незаконно придобито имущество прави крачка напред като предлага легална дефиниция за няждите на закона. След, което следващият абзац гласи, че предимство на законовото определение е, че дава ясен отговор на въпроса дали корупцията се изразява във формата на престъпление или има и други форми. Корупцията има различни форми и някои от тях излизат от рамките на престъпна дейност - винаги обаче тя има за цел неследващата се материална и нематериална облага. С отнемане на незаконно придобитото имущество са възстановява справедливостта в обществото, независимио от възмездието в наказателното производство срещу лицето или свързаните с него лица. Относно въпроса кой трябва да назначава ръководството на корупционния орган ние считаме, че това задължително трябва да бъде колектвен орган. На второ място той може да бъде избран и структуриран само от Народното събрание, защото само там може да се проведе открита и публична процедура, както и да се извършва контрол върху функционирането на такъв независим орган, който в проекта на Министерски съвет се нарича комисия. Този орган трябва да бъде равноотдалечен от властите и на първо място от изпълнителната власт, тъй като там се отчита, че се генерира корупция. По време на парламентарни кризи държавният глава назначава служебно правителство и за времето, когато не функционира парламента, правителството е в тясна връзка с президента. Затова, ако такъв орган се назначава от държавния глава, то за тези отрязъци от време, а напоследък имаше доста такива, в такъв случай органът ще е пряко зависимо от изпълнителната власт. Нещо, което логиката на правителствения законопроект не допуска. Що се отнася до подхвърлената фраза, че главният прокурор не бил съгласен с основните положения в законопроекта, може да се обърнете към него, има и стенограма. Той е опитен юрист, който в никакъв случай не би поставил знак за равенство между корупционни престъпления и корупция. Призовавам и неправителствените организации, които участвата в изработването на проекта, да обяснят пред вас каква е разликата.\", завърши Цачева.", "date": "2017.10.11", "title": "ИЗВЪНРЕДНО В ПИК TV! Цачева скочи на Нинова за закона за корупцията: Необяснимо е как юрист не прави разлика между основни правни понятия"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%87%D0%B5%D0%BD%D0%B3%D0%B5%D1%82%D0%BE-%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%BF%D0%BE%D0%B5-%D1%86%D1%8F%D0%BB%D0%B0%D1%82%D0%B0-%D0%B2%D0%B8%D0%BD%D0%B0-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B3%D1%80%D1%8A%D1%86%D0%BA%D0%B8%D1%8F-%D0%BB%D0%B5%D0%BA%D0%B0%D1%80-%D0%B0%D0%B7-%D0%B3%D0%BE-%D1%83%D0%B1%D0%B8%D1%85-news696704.html", "text": "Малко преди 11,30 часа днес, пред следовател за разпит бе изправен 37-годишния Красимир Карчев от Казанлък обвинен в ужасното убийство, което се случи в събота сутринта на остров Крит с жертва 62-годишния кардиолог Христодулос Калантзакис. Разпитът продължи около два часа. „Аз го убих, получавах заплахи“ е казал Карчев, цитиран от \"Български новини\". Според адвоката му, обвиняемия изцяло е поел отговорността за убийството и твърди, че приятелкаа му няма връзка с убийството. Що се касае до съобщенията, които са разменили двамата помежду си, той твърди, че нямат нищо общо със засадата, а касаят отношенията помежду им. След разпита българинът бе откаран в затвора на остров Крит и предстои екстрадирането му в затвора Коридалос в Атина. В затвора на остров Крит бе изпратена и 38-годишната Дешка Говедарова от Казанлък, срещу която има повдигнато обвинение за съучастничество в хладнокръвното убийство на 62-годишния й съпруг, кардиолога Христодулос Калантзакис. Обвиняемата заяви, че съобщенията, които са обменени с българина Карчев, са лични и нямат нищо общо с плана за убийство на лекаря.", "date": "2017.10.11", "title": "ИЗВЪНРЕДНО! Ченгето Красимир пое цялата вина за убийството на гръцкия лекар: \"Аз го убих\""}
{"url": "http://pik.bg/%D0%BD%D0%B0%D1%81%D0%BA%D0%BE-%D0%BA%D1%83%D1%80%D0%B4%D0%BE%D0%B2-%D0%B8%D0%B7%D0%B3%D0%BE%D0%BD%D0%B5%D0%BD-%D0%BE%D1%82-%D0%BD%D0%B0%D0%B4%D0%B5%D0%B6%D0%B4%D0%B0-%D0%B7%D0%B0%D1%80%D0%B0%D0%B4%D0%B8-%D0%BB%D0%BE%D1%88%D0%B0-%D0%B4%D0%B8%D1%81%D1%86%D0%B8%D0%BF%D0%BB%D0%B8%D0%BD%D0%B0-news696718.html", "text": "Юношата на Левски Атанас Курдов започна сезона като футболист на Локомотив (София), но скоро бе освободен. Президентът на клуба Иван Василев разкри, че причина за изгонването му е несериозното отношение в тренировъчния процес. \"Когато ни го предложиха, аз бях резервиран. Не заради футболните му качества, а заради неговата несериозност по отношение на тренировъчния процес. Имахме Илия Димитров, но той замина за Израел за известно време и трябваше да го вземем. Крудов има много добри качества, но манталитет - несериозен. Опасенията се оправдаха и след мача с Врaца се разделихме. Аз няма да търпя своеволия, аз обичам да има дисциплина. На който не му изнася, да се напуска\", коментира Василев пред \"Спортал\".", "date": "2017.10.11", "title": "Наско Курдов изгонен от \"Надежда\" заради лоша дисциплина"}
{"url": "http://pik.bg/%D0%B7%D0%B0%D0%BF%D0%BE%D1%87%D0%B2%D0%B0-%D1%80%D0%B5%D0%BC%D0%BE%D0%BD%D1%82%D1%8A%D1%82-%D0%BD%D0%B0-%D0%B7%D0%B8%D0%BC%D0%BD%D0%B8%D1%8F-%D0%B4%D0%B2%D0%BE%D1%80%D0%B5%D1%86-%D0%BD%D0%B0-%D1%81%D0%BF%D0%BE%D1%80%D1%82%D0%B0-%D1%81%D0%BD%D0%B8%D0%BC%D0%BA%D0%B8-news696642.html", "text": "Ремонтът на Зимния дворец на спорта в София, който не е бил обект на сериозна реконструкция от пускането си в експлоатация през 1983 г., стартира в понеделник. На 25 септември за изпълнител на обществената поръчка бе избран консорциум \"Зимен дворец 2017\" ДЗЗД, а на 9 октомври изтече срокът за обжалването. Изпълнителят вече е поканен за сключване на договор и в понеделник съоръжението затваря за старт на ремонтните дейности. Графикът на ремонта е съгласуван с Българската федерация по кънки, а състезателите от националните отбори по фигурно пързаляне и шорттрек ще получат възможност да провеждат подготовка там. Ремонтът включва въвеждане на енергоефективни мерки и строително-монтажни дейности по основната и тренировъчна зала на двореца. Стойността на реконструкцията е 4 млн. лв без ДДС, от които 3 млн. лв. по договор с гарантиран резултат (ЕСКО ДОГОВОР) за енергийна ефективност и 1 млн. лв. 10-годишен кредит за строително-монтажни дейности. Още по време на първия си мандат през 2016 г. министърът на младежта и спорта Красен Кралев пое ангажимент да бъдат осигурени средства за реконструкция на съоръжението. Ремонтът е наложителен, тъй като климатичната и отоплителна инсталации от години функционират неефективно и с огромни загуби на енергия. Покривната част не е топлоизолирана, има течове, разходите за нормално функциониране на спортния комплекс са огромни. Затова в изпълнението на енергоефективни мерки се предвижда топлоизолация и ремонт на покрива, подмяна на дограмата, топлоизолация на външните стени и подмяна на осветлението с енергоефективно. Системата за климатизация също ще бъде модернизирана, като се изгради нова с възможност за бързо и ефективно затопляне и охлаждане на залата. Ще бъдат обновени и съблекалните, фоайето и коридорите към основната и малката зала. След приключване на ремонта се очаква разходите на електроенергия и топлоенергия да паднат с около 40%. Зимният дворец е поредният спортен обект, стопанисван от търговското дружество „Академика 2011“ с принципал Министерство на младежта и спорта, който се реконструира. Напълно реновирани бяха зала „Фестивална“, която след подписване на спонсорски договор вече носи името „Асикс Арена“ и спортен комплекс „Академика“ IV км.", "date": "2017.10.11", "title": "Започва ремонтът на Зимния дворец на спорта (СНИМКИ)"}
{"url": "http://pik.bg/%D1%81%D0%B8%D0%BD%D0%BE%D0%BF%D1%82%D0%B8%D1%86%D0%B8%D1%82%D0%B5-%D1%81-%D0%BB%D0%BE%D1%88%D0%B8-%D0%BD%D0%BE%D0%B2%D0%B8%D0%BD%D0%B8-%D1%87%D0%B0%D0%BA%D0%B0%D1%82-%D0%BD%D0%B8-%D0%BE%D0%B1%D0%BB%D0%B0%D1%86%D0%B8-%D0%B8-%D0%B4%D1%8A%D0%B6%D0%B4-news696595.html", "text": "През деня над страната ще има временни увеличения на облачността, по-значителни над източните и планинските райони, но само на отделни места ще превали слаб дъжд. В сутрешните часове на места около водните басейни ще се образува мъгла. Ще духа слаб северозападен вятър. Максималните температури ще са между 17° и 22°. Такава е прогнозата за времето на Националния институт по метеорология и хидрология (НИМХ) към БАН, съобщи дежурният синоптик. Атмосферното налягане е и ще се задържи по-високо от средното за октомври. Над Черноморието ще има временни увеличения на облачността, но само на изолирани места слабо ще превали. Ще духа слаб вятър от запад-северозапад. Максимални температури на въздуха: 17 – 19°. Температурата на морската вода е 19°. Вълнението на морето ще бъде 1 – 2 бала. Над планините ще има по-значителни увеличения на облачността и на отделни места ще превали слаб дъжд, над 2300 метра – слаб сняг. Ще духа до умерен северозападен вятър. Максимална температура на височина 1200 метра около 12°, на 2000 метра – около 5°.", "date": "2017.10.11", "title": "Синоптиците с лоши новини! Чакат ни облаци и дъжд"}
{"url": "http://pik.bg/%D0%B2%D0%B8%D0%BA%D1%82%D0%BE%D1%80%D1%87%D0%BE-%D0%B7%D0%B0%D1%89%D0%BE-%D1%82%D0%B5-%D0%B5-%D1%81%D1%82%D1%80%D0%B0%D1%85-%D0%BE%D1%82-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B8-%D0%BA%D0%BE%D1%80%D0%BD%D0%B5%D0%BB%D0%B8%D1%8F-news696644.html", "text": "Сутрешният блок на Нова телевизия все повече се превръща в развлекателно-приспивно предаване. Мисля даже, че спокойно може да си сменят местата с нещо от типа на „Лека нощ, деца“. Водещият Викторчо Николаев така приспива гостите с удобните си въпроси, че въобще не знам как половин България отива на работа. Тази велика негова журналистика лъсва най-ярко, когато гости в студиото му са лидерите на партиите или парламентарните групи. И се почват едни диалози тип „мяу-мяу“ – Цецо Цветанов е бял и добър борец за демокрация и национален просперитет. Известната на целия народ като Мадам Лъжа Корнелия Нинова пък ще ни разплаче с истините за това как съпругът й е напуснал доходната държавна служба като митничар и се е цанил на работа в частна компания „Лукойл“ - само и само да не я компрометира като председател на БСП. И тоя захарен шербет се сипе ли сипе от екрана, а Викторчо Николаев кима ли клима одобрително и разбиращо. И за да не са новините фалшиви, а искрени и лични, даже умниците, които му нашепват в слушалките, си траят като комунисти на разпит. Че то иначе току-виж пиарите от съответните партии никога повече няма да им пратят такива височайши гости. Да ви имам телевизията, да ви имам пиарите, четвъртата власт и демокрацията. И, Викторчо, защо не изгони от студиото Антон Тодоров, който те заплаши в ефир?", "date": "2017.10.11", "title": "Викторчо, защо те е страх от Цветанов и Корнелия"}
{"url": "http://pik.bg/%D0%BF%D0%B0%D1%80%D0%B0%D0%B7%D0%B8%D1%82%D0%B8-%D1%83%D0%B1%D0%B8%D1%85%D0%B0-%D0%B2%D0%B5%D0%BA%D0%BE%D0%B2%D0%BD%D0%B8%D1%8F-%D0%B4%D1%8A%D0%B1-%D0%BD%D0%B0-%D1%84%D0%B5%D1%80%D0%B4%D0%B8%D0%BD%D0%B0%D0%BD%D0%B4-%D0%BD%D0%B0-%D0%B1%D1%83%D0%BD%D0%B0%D1%80%D0%B4%D0%B6%D0%B8%D0%BA%D0%B0-news696634.html", "text": "Един от най-красивите и най-стари дъбове на Бунарджика е поразен тежко от паразити и вероятно ще бъде отсечен. Кората му пада и половината ствол вече е оголен. Отдолу се вижда проядена дървесина, която е на големи дупки. Дървото е на повече от 100 години и според Евгени Бялков от “Градини и паркове” това е едно от най-старите дървета, засаждани в парка. “Дървото отдавна е имало проблеми и това се вижда от многото странични клони, които са махани през годините. Те са изсъхвали и са изрязани, за да не паднат върху хората при бури. Оставяна е само зелената му част”, обяснява той. Всички озеленители на парка знаят дървото като “Дъба под Малкия Бунарджик”, пише в. \"Марица\". То бе една от зелените атракции на полегатата поляна, която отива към булеварда. Сега кората му пада и на височина 3-4 метра големи парчета от нея висят над разхождащите се отдолу. Под дъба е пътеката, където собствениците на кучета от квартала ги разхождат. Впечатлява с дебелината на ствола си. Предстои да бъде назначена комисия, която да огледа дъба и да реши дали трябва да бъде рязан. След това решението ще бъде изпратено до София, откъдето ще се чака одобрение за рязането му. “Състоянието на ствола е такова, че едва ли ще се вземе друго решение, освен дъбът да бъде отрязан. В същото време дървото показва, че има много здрави корени”, казва Евгени Бялков. На Бунарджика има десетина вековни дъбови дървета. Четири от тях са около детската площадка в подножието на хълма. Те са здрави и не показват признаци на изсъхване. Другите са отстрани на алеята, която води към императорския паметник на върха. Хората ги наричат “Дъбовете на Фердинанд”, защото се смята, че са засадени по времето на този цар.", "date": "2017.10.11", "title": "Паразити убиха вековния дъб на Фердинанд на Бунарджика"}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D1%87%D0%B5%D0%BD%D0%B3%D0%B5%D1%82%D0%BE-%D1%83%D0%B1%D0%B8%D0%B5%D1%86-%D0%BE%D1%82-%D0%BE%D1%81%D1%82%D1%80%D0%BE%D0%B2-%D0%BA%D1%80%D0%B8%D1%82-%D0%B5%D0%B4%D0%B2%D0%B0-%D0%BD%D0%B5-%D1%83%D0%B4%D1%83%D1%88%D0%B8%D0%BB-%D1%84%D1%83%D1%82%D0%B1%D0%BE%D0%BB%D0%B5%D0%BD-%D1%82%D1%80%D0%B5%D0%BD%D1%8C%D0%BE%D1%80-%D0%B4%D0%B8%D0%BD%D0%BA%D0%BE-%D1%81%D0%BB%D0%B0%D0%B2%D0%BE%D0%B2-%D0%B1-news696581.html", "text": "Полицаят Красимир Карчев, обвинен за убийството на гръцкия кардиолог на остров Крит, има тъмно минало. Той едва не е удушил футболен треньор преди 9 месеца. Динко Славов, който води отбора на Раднево разказа пред Прес ТВ за инцидента преди гостуването на енинския Бузлуджа.. След спорна ситуация,  полицаят Красимир Карчев се нахвърлил срещу него с думите „В Енина имам право само аз да говоря на играчите и никой друг“ след което го е хванал за гушата, повалил го на скамейката и се е опитал да го души. От там нататък  Динко Славов нищо не помни, изпаднал в безсъзнание за близо 5 минути. В последствие подал жалба с надеждата да бъде заведено дело.  Въпреки, че имал много свидетели и съдебно медицинско свидетелство, бил предупреждаван, че това е „известен местен полицай“ и нищо няма да се получи. Девети месец вече Славов не знае какво се случва с неговата жалба. По рано днес ви информирахме, че казанлъшките обвинители си направили отвод и производството било прехвърлено на прокуратурата в Сливен. Христодулу Каландзаки", "date": "2017.10.11", "title": "НОВИ РАЗКРИТИЯ! Ченгето убиец от остров Крит едва не удушил футболен треньор! Динко Славов бил 5 минути в безсъзнание - вижте ВИДЕО от ареста на Красимир Карчев в Гърция"}
{"url": "http://pik.bg/%D0%BF%D0%B0%D1%82%D1%80%D0%B8%D0%B0%D1%80%D1%85%D1%8A%D1%82-%D0%BE%D1%81%D0%B2%D0%B5%D1%89%D0%B0%D0%B2%D0%B0-%D0%BD%D0%BE%D0%B2-%D1%85%D1%80%D0%B0%D0%BC-%D0%B2-%D0%BB%D0%BE%D0%B7%D0%B5%D0%BD%D0%B5%D1%86-%D0%BD%D0%B0-%D1%80%D0%BE%D0%B6%D0%B4%D0%B5%D0%BD%D0%B8%D1%8F-%D1%81%D0%B8-%D0%B4%D0%B5%D0%BD-news696621.html", "text": "Mатриарх Неофит, който е и Софийски митрополит ще освети нов храм на рождения си ден в неделя, съобщиха от Синодалната палата. На 15 октомври той навършва 72 години. Новата черква се намира в кв. „Лозенец” и е посветена на Светия и Животворящ Кръст Господен. Патриарх Неофит ще оглави първата света Литургия, която ще бъде отслужена в  него от 7.30 часа в неделя, а освещаването ще започне в 8.00 часа. Ще служат и митрополитите на Светия Синод, епископи и свещеници. След литургията ще бъде отслужен и молебен за патриарх Неофит. Новият храм е изграден на мястото, наричано от старите софиянци Кръста, където през 1878 г. на Възнесение Господне – Спасовден, столичани са издигнали Кръст в памет на Освобождението на България. Поради високото място на което се намирал и незастроената по онова време околност паметникът се е виждал отдалече. След няколкократно местене, до преди дни каменния кръст, обявен за паметник на културата, се съхраняваше в близкия храм „Преображение Господне”. Сега, той е поставен върху постамент в непосредствена близост до мястото, където е бил издигнат през 1878 г. – до олтара на новопостроеният храм, посветен на Честния кръст. Строежът на църквата на ъгъла на булевардите „Джеймс Баучер\" и „Черни връх\" е започнат през 1998 г. от т. нар. Алтернативен Синод, но в последствие е замразен. След няколко годишна сага по узаконяването му, Софийска св. Митрополия, със съдействието на Столична община, едва през 2015 г. поема изграждането му, като след сериозни преустройства, наложили се поради канонични и архитектурни неточности, довършителни работи и вътрешно оформление, днес храм „Въздвижение на Светия Кръст Господен” е готов да заработи като енорийски храм за нуждите на православните християни от околните квартали. Енорийски свещеници при новоосветения храм ще бъдат свещ. Божидар Маринов и свещ. Константин Цанков - доскоро служили в храма при Софийската семинария, намираща се в столичния кв. Лозенец.", "date": "2017.10.11", "title": "Патриархът освещава нов храм в \"Лозенец\" на рождения си ден"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D1%81%D0%BF-%D0%B7%D0%B0%D0%BF%D0%BE%D1%87%D0%BD%D0%B0-%D0%B8%D0%BD%D0%B8%D1%86%D0%B8%D0%B0%D1%82%D0%B8%D0%B2%D0%B0-%D0%B8-%D0%B7%D0%B0-%D0%B7%D0%B4%D1%80%D0%B0%D0%B2%D0%BD%D0%B8%D1%8F-%D0%B1%D1%8E%D0%B4%D0%B6%D0%B5%D1%82-news696645.html", "text": "Членовете на БСП към здравна комисия продедоха среща с председателя на Българския лекарски съюз Венцислав Грозев. Темата на разговора е била частта здравеопазване в предстоящия Законопроект за държавния бюджет. Според зам.-председателят на здравна комисия и депутат от БСП оставало общо впечатление, че той се внася в полунощ, че не може да се правят съществени промени, тъй като те няма да бъдат приети и виждат много затруднения в съдбата на българските медици за години напред. \"Стигнахме до консенсус и до основни моменти, като най-важния е, че се нуждаем от дълго обществено обсъждане в сектор здравеопазване. В него трябва да бъдат определени много неща, стоността на труда медицинските специалисти, правата на пациентите и системата на здравеопазване в нашата страна\", заяви Йорданов. От своя страна Грозев допълни, че са срещнали разбиране в лицето на БСП относно финансовата рамка и мотивите, които те са приложили към нея. \"Тези мотиви са ясни, предложението и становището за бюджета на НЗОК е публикувана още на 26 юли\", заяви председателят на БЛС. По думите му след проведените разтовори с всички парламентарни групи те срещали подкрепа най-много в лицето на БСП. Според д-р Грозев доминото тръгва и след болницата във Враца и Ловеч ще има още, като даде за пример тази в Девин, която е обявена за публична продан.", "date": "2017.10.11", "title": "ИЗВЪНРЕДНО В ПИК TV! БСП започна инициатива и за здравния бюджет "}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B8%D0%BD%D1%84%D0%B0%D1%80%D0%BA%D1%82-%D0%BF%D0%BE%D0%BA%D0%BE%D1%81%D0%B8-%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8%D0%BD-%D0%BD%D0%B0-%D1%81%D0%BF%D0%B8%D1%80%D0%BA%D0%B0-%D0%B2-%D0%BA%D1%8E%D1%87%D1%83%D0%BA%D0%B0-news696647.html", "text": "Мъж е починал на автобусна спирка в квартал „Кючук Париж” в Пловдив. Човекът е издъхнал, вероятно докато е чакал рейс, съобщиха очевидци. По тялото му не са открити данни за насилие, съобщиха разследващи. Вероятната причина е влошено здравословно състояние. Може би мъжът е получил инфаркт или инсулт. Инцидентът е станал на улица „Даме Груев“, съобщава още \"Марица\". Очевидци се подали сигнал, но медиците от Спешна помощ само са констатирали смъртта на човека. Аутопсия ще покаже причината за трагедията.", "date": "2017.10.11", "title": "ТРАГЕДИЯ! Инфаркт покоси пловдивчанин на спирка в Кючука"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%83%D0%B4%D0%B0%D1%80%D1%8A%D1%82-%D0%BD%D0%B0-%D0%B4%D0%B5%D0%BD%D1%8F-%D0%B3%D1%80%D0%B8%D1%88%D0%BE-%D1%80%D0%B0%D0%B7%D1%82%D1%80%D0%B5%D1%81%D0%B5-%D0%BA%D0%BE%D1%80%D1%82%D0%B0---%D0%BD%D0%B5%D0%B2%D1%8A%D0%B7%D0%BC%D0%BE%D0%B6%D0%BD%D0%B0-%D1%82%D0%BE%D0%BF%D0%BA%D0%B0-%D0%B2%D0%B8%D0%B4%D0%B5%D0%BE-news696633.html", "text": "Български магьосник, когато Гришо е на корта, дори невъзможното се превръща в реалност. На Мастърса в Шанхай, в мач с един от най-класните американци, Димитров накара всички - публика, опонент, коментатори да ръкопляскат. Григор победи драматично с 2:1 сета Райън Харисън в двубой от втория кръг на престижното състезание. 3:6, 6:3, 7:6 (6) за Гришо. Димитров отрази 3 поредни мачбола в решителния тайбрек, а една от точките в срещата буквално удиви. Насладете се на световна класа в изпълнение на Григор Димитров. Намеса на мрежата и... вълшебство от Гришо:", "date": "2017.10.11", "title": "ЕКСКЛУЗИВНО! Ударът на деня! Гришо разтресе корта - невъзможна топка (ВИДЕО)"}
{"url": "http://pik.bg/%D0%BF%D0%BE%D0%B7%D0%BD%D0%B0%D0%B2%D0%B0%D1%82%D0%B5-%D0%BB%D0%B8-%D1%82%D0%BE%D0%B7%D0%B8-%D0%BC%D1%8A%D0%B6-%D1%82%D0%BE%D0%B2%D0%B0-%D0%B5-%D0%B8%D1%81%D1%82%D0%B8%D0%BD%D1%81%D0%BA%D0%B0%D1%82%D0%B0-%D1%81%D0%B0%D0%BC%D0%BE%D0%BB%D0%B8%D1%87%D0%BD%D0%BE%D1%81%D1%82-%D0%BD%D0%B0-%D0%B3%D0%BE%D0%BB%D0%B5%D0%BC%D0%B8%D1%8F-%D0%B8%D0%B7%D0%BC%D0%B0%D0%BC%D0%BD%D0%B8%D0%BA-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%BD%D0%B8%D0%BA%D0%BE%D0%BB%D0%BE%D0%B2-news696591.html", "text": "Старателно изграден образ във Фейсбук е успял да измами с големи суми десетки потребители. Случаят е без прецедент в България до момента. Предлага и осигурява евтини самолетни билети, трупайки солидна база с лични данни. Някои плащат, но не получават нищо, предава Би Ти Ви. Александър Николов е на 35 години, никой досега не го е виждал на живо, защото такъв човек, и според разследващите, няма. Александър всъщност е Спас и не живее в Париж, а в Кочериново. Следи водят към това, че Александър Николов е Спас Василев. Той не е открит в дома си, а баща му твърди, че не го е виждал от поне 4 години, но потвърждава, че е бил забъркан в проблеми със самолетни билети. „Беше във Франция, оттам се прибра, някакъв офис да откриват и какво стана, що стана... Преди време беше станал един случай, дадох сумата. Възстанових, за самолетни билети на едно момиче, Теодора, и това е”, каза баща му Димитър Мурджов. Александър Николов е изключително активен в социалните мрежи – изгрява там по врeме на големите протести през 2013 г. Внимателно изгражда образа си - превръща се в коментатор в медии, без да се показва, създава уеб проекти. За себе си твърди, че живее в Париж, че е бил в щабовете на френски кандидат-президенти, а в последните няколко години, че е служител в компании като \"Еърбъс\". Започва да предлага и да осигурява евтини самолетни билети, трупайки солидна база с лични данни. Някои плащат, но не получават нищо. Габриела и Александър Стоименови \"изгарят\" с 4000 лева за билети до Мексико. Билети не е имало, не е имало резервация, абсолютно нищо. Излъгани са над 40 души. Има измамени освен със самолетни билети, с източване на кредитни карти, продаване на мобилни телефони и на лаптопи. Сред измамените е и Кирил Иванов, който живее във Великобритания. Загубил е около 300 паунда. Сред измамените са мениджъри, адвокати, журналисти. В началото на август част от тях се свързват помежду, осъзнават истината и сигнализират МВР. Полицията казва, че е установила измамника и вероятно ще го обяви за издирване. „Очевидно си е изградил легенда, с която е подвел хората, има подход към измамите”, съобщи Ивайло Спиридонов, директор на ГДБОП. Една от последните жертви живее в Лондон. „Не мога да си обясня какъв тип човек е това, Травмата, която ми нанесе с изиграното доверие... това е нещото, което не мога да превъзмогна\", казва тя. Телефонната връзка с него от дни е невъзможна.", "date": "2017.10.11", "title": "ПОЗНАВАТЕ ЛИ ТОЗИ МЪЖ? Това е истинската самоличност на големия измамник Александър Николов (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%B0%D0%B1%D0%B8%D0%BD%D0%B5%D1%82%D1%8A%D1%82-%D1%81-%D0%BE%D0%B1%D1%8F%D1%81%D0%BD%D0%B5%D0%BD%D0%B8%D0%B5-%D0%B7%D0%B0-%D0%B5%D0%BA%D1%88%D1%8A%D0%BD%D0%B0-%D1%81-%D1%84%D0%BB%D0%BE%D1%82%D0%B0%D1%82%D0%B0-%D0%BD%D0%B0-%D0%BD%D0%B0%D1%82%D0%BE-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%B5-%D0%BD%D0%B0%D1%8F%D1%81%D0%BD%D0%BE-news696650.html", "text": "\"Няма планове за създаване на постоянно присъствие на военноморски сили на НАТО в Черно море. Във връзка с поставения въпрос за създаване на постоянна флотилия на НАТО ще отговоря аз, тъй като министър Красимир Каракачанов е в чужбина. Не се предвижда, няма планове за създаване на постоянно присъствие на военноморски сили на НАТО в Черно море. Изпълняват се плановете от срещите на високо равнище на НАТО във Варшава и се формира в Румъния многонационална бригада. Това решение е старо от миналага година“, коментира зам.-министърът на отбраната Атанас Запрянов по повод питане на БСП в парламента, които призоваха премиерът Борисов да се яви пред депутатите за обяснение (ВИЖТЕ в ОЩЕ ПО ТЕМАТА). „Цялата информация за това какви учения се осъществяват на територията на страната, как участваме заедно като страна членка, я има в президентството“, добави министърът на вътрешните работи Валентин Радев. „Ако нещо е останало, което не е ясно на опозицията, на г-жа Нинова или на други представители от парламента, нека ни попитат“, коментира той. По думите му има начини за това - закрити заседания на комисиите в парламента. Да бъдат добри, ако имат въпроси и неща, които не са ясни, да запитат там и ще бъде отговорено подробно, каза още Валентин Радев.", "date": "2017.10.11", "title": "ИЗВЪНРЕДНО В ПИК TV! Кабинетът с обяснение за екшъна с флотата на НАТО: Президентът е наясно с всички планове и учения на армията"}
{"url": "http://pik.bg/%D1%82%D0%BE%D0%B2%D0%B0-%D0%B2%D0%B8%D0%B4%D0%B5%D0%BE-%D0%B2%D0%B7%D1%80%D0%B8%D0%B2%D0%B8-%D0%BD%D0%B5%D1%82%D0%B0-%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%BD%D0%B8-%D0%B2-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%B8%D0%BB%D0%B8-%D0%B8%D0%B7%D0%BC%D0%B0%D0%BC%D0%B0-%D0%B2%D0%B8%D0%B4%D0%B5%D0%BE-news696576.html", "text": "Шокиращ видеоклип, сниман от китайски турист, на който се вижда как хуманоид с голяма глава стои на покрива на Белия дом, предизвика бурна дискусия в социалните мрежи. Според уфолози няма съмнение, че съществото на кадрите е извънземно. Какво прави обаче то върху сградата, в която е настанен американският президент? Вероятно Доналд Тръмп има тайно споразумение с представителите на извънземната цивилизация, съобщава esoreiter.ru. Вероятно извънземните са поставили под контрол американското ръководство, за да намалят риска от избухването на Трета световна война, която може да се води с атомни оръжия. Според скептици видеоклипът е монтаж. Туристът, снимал извънземното, разказва как докато се разхождал, видял, че някой се движи на покрива. Той включил веднага камерата си и впоследствие забелязал, че съществото е с прекалено голяма глава.", "date": "2017.10.11", "title": "Това ВИДЕО взриви нета! Извънземни в Белия дом или измама?! (ВИДЕО)"}
{"url": "http://pik.bg/%D0%B5%D0%BC%D0%B8%D0%BB-%D0%B4%D0%B6%D0%B0%D1%81%D0%B8%D0%BC-%D0%BA%D0%BE%D0%B9%D1%82%D0%BE-%D1%81%D0%BC%D1%8F%D1%82%D0%B0-%D1%87%D0%B5-%D0%BB%D0%B5%D0%B2%D1%81%D0%BA%D0%B8-%D0%B5-%D0%BB%D0%B0%D0%B9%D0%BD%D0%BE-%D0%B7%D0%B5%D0%BB%D0%B5%D0%BD%D0%B8%D1%8F%D1%82-%D0%BE%D0%BA%D1%82%D0%BE%D0%BF%D0%BE%D0%B4-%D1%82%D0%BE%D0%BC%D0%B0-%D0%B1%D0%B5%D0%BB%D0%B5%D0%B2-%D0%B8-%D0%B3%D0%B0%D0%BB%D1%8F-%D0%BF%D1%80%D0%BE%D0%BA%D0%BE%D0%BF%D0%B8%D0%B5%D0%B2%D0%B0-%D0%BB%D0%B8-news696628.html", "text": "Известни грантаджии, протестъри и соросоиди обсебиха днешния „протест“ за свободна журналистика пред сградата на Министерския съвет. Сред митингуващите бяха „зеленият октопод“ Тома Белев, прибрал милиони, за да брои делфини, яребици и бръмбазъци, учителят Емил Джасим, прочул се с фразата  „Левски е лайно“, протестърът  и продавач на секс артикули Николай Стайков – Капута от партия „Да, България“, други видни протестъри – Александър Пелев и Георги Илиев, както и обичайната масовка от акциите срещу главния прокурор Сотир Цацаров пред Съдебната палата. Сред всички блестеше „кралицата на бала“ Галя Прокопиева, чийто съпруг – подсъдимият олигарх Иво Прокопиев, издържа повечето от събралите се „журналисти“. Ако това са свободните и честни репортери у нас, по-добре да живеем в цензура. Впрочем, вместо да се репчи  на „цензурата“, съществото Джасим би следвало да отговори наистина ли все пак смята, че Васил Левски е лайно. Ако не го смята, да се извини. Ако го смята, да си обира крушите от клетата ни територия в посока Цариград.", "date": "2017.10.11", "title": "Емил Джасим, който смята, че Левски е лайно, \"зеленият октопод\" Тома Белев и Галя Прокопиева ли са лицата на независимите медии?"}
{"url": "http://pik.bg/%D0%B7%D1%80%D0%B5%D0%BB%D0%B8%D1%89%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BA%D0%B0%D0%BC%D0%B8%D0%BE%D0%BD-%D0%BF%D1%80%D0%B5%D0%BC%D0%B5%D1%82%D0%BD%D0%B0-%D0%BA%D0%BE%D0%BB%D0%B0-%D0%BF%D1%80%D0%B5%D0%B7-%D0%BC%D0%B0%D0%BD%D1%82%D0%B8%D0%BD%D0%B5%D0%BB%D0%B0%D1%82%D0%B0-news696605.html", "text": "Зрелищна катастрофа, при която камион блъсна отзад лек автомобил и го метна през мантинелата завърши като по чудо без пострадали, съобщиха от МВР. Инцидентът е станал между първото и второто колело след панаира в 8,10 часа. Вероятно причината е висока скорост. Камионът е ударил лек автомобил \"Рено\", съобщава \"Марица\". От МВР подчертават, че е истинско чудо в такъв инцидент да няма пострадали. В същото време, мантиналата между двете платна е смачкана до неузнаваемост.  Инцидентът е отработен по административен ред.", "date": "2017.10.11", "title": "Зрелищна катастрофа в Пловдив! Камион преметна кола през мантинелата"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B3%D0%B5%D1%80%D0%B1-%D0%B8-%D0%B1%D1%81%D0%BF-%D0%B2-%D0%B6%D0%B5%D1%81%D1%82%D0%BE%D0%BA-%D1%81%D0%BF%D0%BE%D1%80-%D0%B0%D0%BD%D1%82%D0%BE%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D1%81%D1%82%D0%B0%D0%BD%D0%B0-%D1%8F%D0%B1%D1%8A%D0%BB%D0%BA%D0%B0%D1%82%D0%B0-%D0%BD%D0%B0-%D1%80%D0%B0%D0%B7%D0%B4%D0%BE%D1%80%D0%B0-%D0%BE%D0%B1%D0%BD%D0%BE%D0%B2-news696607.html", "text": "Дебатите за оставката на Антон Тодоров нажежиха до червено пленарната зала в парламента. Един от най-острите на трибуната беше Драгомир Стойнев от БСП. „Само за седмица Антон Тодоров се превърна от изключителна личност до нежелан колега, който тежи на ГЕРБ. Преди десетина дни номинация за шеф на Комисията по досиетата, а сега оставка. Нима не нарича той опозицията убийци, нима не клевети президента от трибуната и телевизиите, нима не смазва в зародиш всеки смислен дебат”, заяви Стойнев. Социалистът отсече, че изреченото от Тодоров преди дни в ефира на телевизията не е демострация на сила от страна на Тодоров, а идва защото такава била хранителната му среда в ГЕРБ. „Трябва да му благодарим, защото той дръпна рязко маската на ГЕРБ - държавността, която подрива авторитета на иституциите. Опростачване на политиката, влязла през листите на ГЕРБ. Той е символ на тотална, безугледна злоупотреба с миналото. Нарочно делите българите за да управлявате по-лесно - хляб и зрелище, но хлябът става все по-малко”, допълни още Стойнев. Лидерът на \"Воля\" Веселин Марешки заяви че няма да подкрепят оставката на Антон Тодоров, както не подкрепиха и тази на Делян Добрев, защото те трябвало да стоят в политиката, за да са пример за това какво не трябва да се прави. Йордан Цонев от ДПС пък каза, че ще подкрепят оставката, тъй като Антон Тодоров е олицетворение на езика на омразата и дори поискаха оставката на вицепремиера Валери Симеонов. Тома Биков (ГЕРБ) от своя страна сложи в малкия си джоб опозицията. „Цитирате едни соросоидни класации за свободата на словото, срещу които сте против. Аз също съм бил журналист и мога да кажа, че Антон Тодоров и Валери Симеонов не са заплашвали никого, защото заплахи не се правят в ефир в интервю. От седмици се води компроматна война, който има за цел на свали демократично избраното правителство. Точно в момент, в който хората се успокоиха и започнаха да харчат парите си, вие решихте да сваляте правителството”, заяви Биков. Той припомни на БСП, че на първи тур са ги били на пет места, а преди 6 месеца в цяла България. „Успокойте се, ще бъде полезно и за вас, нека спорим за идеи, за политики, за програми. Нека да не свеждаме дебата до личностна основна, сваляме много нивото, нека след тази да започнем да се грижим за авторитета на това Народно събрание”, заяви Биков, който допълни, че в момента се случва нещо безпрецедентно, депутат да си подава оставката след телевизионно интервю.", "date": "2017.10.11", "title": "ИЗВЪНРЕДНО В ПИК TV! ГЕРБ и БСП в жесток спор! Антон Тодоров стана ябълката на раздора (ОБНОВЕНА)"}
{"url": "http://pik.bg/%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B2%D0%B5%D0%B7%D0%BD%D0%B8%D1%82%D0%B5-%D0%BD%D0%B0%D0%B2%D0%BB%D0%B8%D0%B7%D0%B0%D1%82-%D0%B2-%D1%82%D1%80%D1%83%D0%B4%D0%B5%D0%BD-%D0%BF%D0%B5%D1%80%D0%B8%D0%BE%D0%B4---%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%BE-%D0%BE%D1%87%D0%B0%D0%BA%D0%B2%D0%B0-%D0%B4%D1%80%D1%83%D0%B3%D0%B8%D1%82%D0%B5-%D0%B7%D0%BE%D0%B4%D0%B8%D0%B8-news696579.html", "text": "Овен Мнозина са в очакване на предстоящите събития, които в повечето случаи засягат работата им. Вероятно тази е причината, поради която ще се активизират за осъществяване на личните си намерения в тази област. Истина е, че по отношение на партньорството и деловите контакти някои ще се опитат да постигнат целите си на всяка цена, но подобни действия едва ли са оправдани сега, тъй като денят и бездруго ви дава възможности. Телец Днес по-добре се опитайте да насочите енергията си към дейности, които биха увеличили чувствително паричните ви постъпления. Не се отказвайте от мечтите си в професионално отношение, дори и това да ви коства много. При физически натоварвания се предпазвайте от наранявания, причинени от невнимание. Внимателно се отнасяйте към неочакваните си финансови придобивки, защото те могат да разрешат редица ваши стари проблеми. Близнаци Напълно възможно е да ви хрумнат нови идеи, благодарение на които да поставите реализацията си на ново ниво, което ще ви даде по-голяма стабилност и в материалната сфера. Опитайте се да предвидите всички детайли, възникващи в процеса на работа. Щастливо стечение на обстоятелствата ще ви предостави възможност за поемане на допълнителни отговорности в професионалната сфера. Продължавайте да разчитате на здравия си разум. Рак Звездите ви вещаят срядата да е благоприятна за балансиране на приходи, разходи и професионални ангажименти. Напълно възможно е да планирате работните си задължения за дълъг период напред, което от своя страна ще ви помогне да предвидите възникването на евентуални трудности. Ще се радвате на приятни новини, казани ви от партньора в любовта или близък приятел. Наложително е да си дадете сметка какво още ви се иска да постигнете. Лъв Ще имате успех в материален план. В любовта дайте и ще получите повече от очакванията ви. Новини за увеличаващи се придобивки ще определят някои ваши ходове от професионален характер. Възможно е да ви бъдат възложени задачи, благодарение на които тенденцията за подобряване на материалното ви положение да продължи в градивна посока. Не пришпорвайте съдбата си в посока, в която не знаете какви резултати ще получите. Дева Не се опитвайте да бягате от отговорности, защото именно те ще ви дадат повече власт и положение при новите обстоятелства около вас. Здравето ви може да стане повод за известни безпокойства, вземете мерки навреме. Мнозина от вас ще премахнат някои проблеми от финансов и професионален характер, които в последно време не им даваха покой. Не прекъсвайте усилията си за реализация в сфера, която ще ви гарантира по-добри позиции. Везни Навлизате в сравнително труден период, който се характеризира с промени от финансово естество, които биха могли да нарушат донякъде стабилността ви. Сега не е препоръчително да рискувате, тъй като вероятността за загуби е реална. Другите промени във вашия живот са неотменими. Редно е и вие да действате с подчертана активност в това направление. Денят ще ви зарадва с чудесна новина. Промени настъпват и в интимния ви живот. Скорпион Някои може би ще се сблъскат с неприятни проблеми от семеен характер, но те като че ли ще са по-скоро причинени повече от нежеланието да погледнете на тях от обективната им страна. Избягвайте крайностите, дори и те да ви се струват единственият възможен начин за постигането на професионалните ви цели. Опитайте се да насочите енергията си в посока, от която ще можете да извлечете дивиденти и от делови, и от материален характер. Стрелец Мнозина ще се изправят пред предизвикателства, чието разрешение ще идва от способността ви да правите правилна оценка на реалната ситуация. Опитайте се да сложите личната си документация в педантичен ред, защото само така ще успеете да овладеете положението в най-скоро време. Не надценявайте силите си, особено ако трябва със собствени усилия да премахнете някои битови проблеми в дома си. Стремете се да се предпазвате от неволни наранявания. Козирог Внимателно обмисляйте решенията, които могат да имат дълготраен ефект върху живота ви. Забавете темпото на работа, за да можете да добиете реална представа докъде сте стигнали и какво сте постигнали до момента. С повишено внимание водете преговори с нови клиенти или високопоставени особи. Мнозина от родените под този зодиакален знак ще имат добри финансови възможности, което ще ви даде шанса да направите инвестиция в бъдещето си. Водолей В сряда се стремете към изрядност. Не приемайте драматично възникващите спънки и затруднения на работното ви място, защото нямате повод за паника. Действайте праволинейно в любовта, защото само така ще се предпазите от възникването на сериозни противоречия помежду ви. Използвайте интуицията си, когато става въпрос за взаимоотношенията ви с възрастни членове от семейството ви. Полагайте повече грижи за физиката и добрия си външен вид. Риби Възможно е да станете жертва на чужди планове, но като че ли съобразителността ще ви помогне да се измъкнете без сериозни наранявания. Опитайте се да сте повече новатор в професионалната сфера. Не влизайте в конфликти с колеги, работодатели или клиенти, особено ако работите в сферата на услугите. Мнозина от вас ще изпитват грижи около здравословното състояние на свой близък, което със сигурност ще ви създаде повод за безпокойство.", "date": "2017.10.11", "title": "ХОРОСКОП! Везните навлизат в труден период - вижте какво очаква другите зодии"}
{"url": "http://pik.bg/%D0%BA%D0%B0%D1%82%D0%B0%D0%BB%D1%83%D0%BD%D1%81%D0%BA%D0%B8%D1%8F%D1%82-%D0%B2%D1%8A%D0%BF%D1%80%D0%BE%D1%81-%D0%BD%D0%B5-%D1%81%D1%82%D1%80%D0%B5%D1%81%D0%BD%D0%B0-%D0%B5%D0%B2%D1%80%D0%BE%D1%82%D0%BE-news696626.html", "text": "Πpи вaлyтнaтa тъpгoвия в cpядa дoлapът oтнocитeлнo пoeвтинявa cпpямo йeнaтa и eвpoтo. Πaзapнитe yчacтници oчaĸвaт пyблиĸyвaнeтo нa пpoтoĸoлa oт ceптeмвpийcĸoтo зaceдaниe нa фeдepaлния peзepв, paзчитaйĸи дa пoлyчaт cигнaли, дoĸoлĸo aмepиĸaнcĸият пapичeн peгyлaтop e yвepeн в нaмepeниятa cи дa вдигнe лиxвитe пpeз дeĸeмвpи Днec cyтpинтa oбщaтa вaлyтa ce пoĸaчвa cпpямo aмepиĸaнcĸaтa дo 1,1825 дoлapa зa eднo eвpo в cpaвнeниe c ĸypca $1,1808 пpи зaĸpивaнe нa пpeдишнaтa cecия. Cтoйнocттa нa дoлapa cпpямo йeнaтa cпaдa в cъщoтo вpeмe дo 112,38 йeни пpи ĸypc 112,45 пpeди тoвa. Baлyтнитe тpeйдъpи мaлĸo ce ycпoĸoиxa cлeд пeтъчнитe дaнни зa бeзpaбoтицaтa в CAЩ, ĸoeтo пoдĸpeпя дoлapa, нo тexнитe нacтpoeния зaпoчнaxa дa ce пpoмeнят. Oт дpyгa cтpaнa eвpoтo и бpитaнcĸият пayнд нaмиpaт пoдĸpeпa и виждaмe пoлoжитeлнo движeниe в тяxнaтa cтoйнocт. Oбщaтa вaлyтa ce пoĸaчи дo пoчти двyceдмичeн мaĸcимyм, блaгoдapeниe нa oбнaдeждaвaщи иĸoнoмичecĸи дaнни зa eвpoзoнaтa и нaй-гoлямaтa иĸoнoмиĸa в peгиoнa - Гepмaния. Eвpoтo зacилвa пoдeмa cи и cлeд ĸaтo лидepът нa Kaтaлyния Kapлec Πyчдeмoн ĸaзa, чe peгиoнът e пoлyчил пpaвo нa нeзaвиcимocт oт Иcпaния, нo пpизoвa дa ce oтлoжи oфициaлнoтo й пpoвъзглacявaнe и дa ce тъpcят пpeгoвopи c иcпaнcĸитe влacти, зa дa ce избeгнe ĸpизaтa. \"Kaтaлyнcĸият въпpoc\" вeчe нe e дpaйвъp нa вaлyтния пaзap, oтбeлязвaт aнaлизaтopи. Дoлapът нaмиpa apгyмeнти зa пoдeм в ycĸopявaнe нa тeмпoвeтe нa pъcт нa зaплaтитe в CAЩ и зaтoвa нa ceгaшния eтaп пo нaтaтъшнo cъщecтвeнo oтcлaбвa нa aмepиĸaнcĸaтa вaлyтa e мaлĸo вepoятнo, oтбeлязвaт eĸcпepти, цитиpaни oт МаrkеtWаtсh. Kypcът нa ĸитaйcĸия юaн в cpядa cпaдa c 0,1% - дo 6,5783 зa eдин дoлap, cлeд yĸpeпвaнeтo мy c 1,3% зa пpeдишнитe двe cecии. Πaзapът cлeди c интepec движeниeтo нa ĸитaйcĸaтa вaлyтa cлeд нeoтдaвнaшнoтo зaявлeниe oт пpeдcтaвитeли нa Kитaйcĸaтa нapoднa бaнĸa зa нeoбxoдимocттa oт пpoвeждaнe нa peфopми нa вaлyтния пaзap.", "date": "2017.10.11", "title": "\"Каталунският въпрос\" не стресна еврото"}
{"url": "http://pik.bg/%D0%BA%D1%83%D0%BA%D0%B0%D1%82%D0%B0-%D0%B2%D0%B7%D0%B5-%D0%BD%D0%B0-%D1%80%D0%B0%D0%B1%D0%BE%D1%82%D0%B0-%D0%BA%D0%BE%D0%BA%D0%B0%D0%BB%D0%B0-news696596.html", "text": "Последният треньор, направил Левски шампион - Емил Велев, е новият главен мениджър на Спартак (Плевен). Знае се, че финансовата издръжка на третодивизионния клуб се поема основно от криминалния герой Камен Балбузанов-Куката, пише ежедневник. Велев беше представен пред отбора на стадион в Плевен вчера. Кокала е водил още съставите на Славия, Локо (Пловдив), Монтана, Хасково.", "date": "2017.10.11", "title": "Куката взе на работа Кокала"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%B8%D0%B5%D1%85%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%B0%D0%BD%D1%82%D0%BE%D0%BD-%D1%82%D0%BE%D0%B4%D0%BE%D1%80%D0%BE%D0%B2-news696592.html", "text": "Парламентът прие оставката на Антон Тодоров и от днес той вече не е депутат от гражданската квота на ГЕРБ. 153-ма гласуваха \"за\", 14 - \"против, а 11 се въздържаха. Колегите му от групата гласуваха по съвест, както обявиха по-рано. Преди него същият тест издържа Делян Добрев. Бившият министър обаче остана депутат, след като мнозинството не прие неговата оставка заради спретнатия от БСП \"Кум гейт\" за назначени роднини и близки на Добрев в общината в Хасково. ПИК припомня, че Антон Тодоров внесе оставката си след скандала с Виктор Николаев в Нова телевизия.", "date": "2017.10.11", "title": "ИЗВЪНРЕДНО И ПЪРВО В ПИК TV! Приеха оставката на Антон Тодоров"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%B0-%D0%B0%D0%B3%D1%80%D0%B5%D1%81%D0%B8%D1%8F-%D0%B2%D0%BD%D1%83%D0%BA-%D0%BD%D0%B0-%D0%BF%D0%BE%D1%87%D0%B8%D0%BD%D0%B0%D0%BB-%D0%BF%D0%B0%D1%86%D0%B8%D0%B5%D0%BD%D1%82-%D0%BD%D0%B0%D0%BF%D0%B0%D0%B4%D0%BD%D0%B0-%D1%81-%D1%80%D0%B8%D1%82%D0%BD%D0%B8%D1%86%D0%B8-%D0%BB%D0%B5%D0%BA%D0%B0%D1%80-news696594.html", "text": "Лекар от Спешна помощ – Кюстендил е нападнат от внук на пациент. Пред Би Ти Ви д-р Хрисимир Петров разказа как е ритан в задника. „В момента, в който си взех чантата, получих ритник. Докато стигна до входа на блока, още два пъти ме ритна. Независимо от това, се опитах доколкото ми позволяват силите, да свърша своята работа“, каза д-р Петров. Той установил, че пациентът е починал. Обидите от внука му обаче продължили. Според колегите му, линейката е пристигнала за седем минути. Близките на починалия обаче твърдят, че медиците закъснели и това е изнервило нападателя. „Аз помогнах първия път на човека, който почина. Въпросният лекар дойде пак пиян. Сега отново бе пил“, каза приятелят на задържания Милан Атанасов. Заради обвиненията лекарят бе тестван с дрегер и се оказа, че не е пил алкохол. Ако човекът бе жив и мен ме възпрепятстват да стигна до него, няма как да окажа съдействие, добавя битият лекар. Нападателят бе арестуван и даден на прокурор и ще бъде съден по бързото производство.", "date": "2017.10.11", "title": "БРУТАЛНА АГРЕСИЯ! Внук на починал пациент нападна с ритници лекар"}
{"url": "http://pik.bg/%D1%82%D1%83%D1%80%D1%86%D0%B8-%D1%81%D1%80%D0%B0%D0%B2%D0%BD%D0%B8%D1%85%D0%B0-%D0%BA%D0%B0%D1%80%D0%B0%D0%BD%D0%B3%D0%B0-%D1%81-%D0%B4%D0%B5%D0%BC%D0%B1%D0%B0-%D0%B1%D0%B0-news696606.html", "text": "Специализираната турска агенция TrScouts изготви профил на нападателя на ЦСКА Фернандо Каранга, който бе публикуван в социалната мрежа Twitter. Скаутите, които имат над 13 000 последователи в уеб пространството, очертават силните и слабите страни на Каранга, посочват неговата статистика в Първа лига, правят и сравнение между него и други нападатели. Турците припомнят, че договорът му с ЦСКА е до юни 2019 г. (бразилецът подписа в началото на 2017 г. за 2.5 години). Като негови основни оръжия са посочени дриблирането, техниката и скоростта. Като по-слаби страни са липсата на опит на високо ниво, както и липсата на по-изразени конструктивни качества. Бразилецът е сравнен с бившия голаджия от Висшата лига на Англия Демба Ба. Сенегалецът правеше фурор в Нюкасъл в периода 2011-2013 г., когато реализира 29 гола в 54 шампионатни мача и стига до трансфер в Челси (33 мача и 7 гола). Ба е със същия ръст като Каранга - 189 см и бе добре известен с някои много красиви и технични изпълнения при свои голове. Каранга също така е оприличен и на камерунския национал Ленърд Квеке, който от 2013 г. насам има 96 мача и 45 гола за Ризеспор, а преди това е играл и за Спарта Прага (74 мача и 31 гола), пише \"Тема Спорт\".", "date": "2017.10.11", "title": "Турци сравниха Каранга с Демба Ба"}
{"url": "http://pik.bg/%D1%81%D0%B5%D0%BB%D0%B5%D0%BA%D1%86%D0%B8%D0%BE%D0%BD%D0%B5%D1%80%D1%8A%D1%82-%D0%BD%D0%B0-%D1%87%D0%B8%D0%BB%D0%B8-%D1%85%D0%B2%D1%8A%D1%80%D0%BB%D0%B8-%D0%BE%D1%81%D1%82%D0%B0%D0%B2%D0%BA%D0%B0-news696612.html", "text": "Селекционерът на Чили Хуан Антонио Пици подаде оставка след провала в световните квалификации, съобщиха местните медии. Чилийците загубиха от Бразилия с 0:3 и останаха на шесто място в класирането на зона Южна Америка, което ги остави зад борда. Роденият в Аржентина Пици, който изведе Чили до Копа Америка миналото лято, заяви, че поема пълна отговорност за неуспеха в квалификационната кампания. Договорът на специалиста изтича и той е категоричен, че няма да преговаря за нов контракт. \"Всички сме много разочаровани. Никога досега не съм бил толкова тъжен в моята кариера\", каза Пици след мача.", "date": "2017.10.11", "title": "Селекционерът на Чили хвърли оставка"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BE%D1%82%D0%BF%D1%83%D1%81%D0%BA%D0%B0-310-%D1%85%D0%B8%D0%BB%D1%8F%D0%B4%D0%B8-%D0%BB%D0%B5%D0%B2%D0%B0-%D0%B7%D0%B0-%D0%B1%D0%B0%D1%87%D0%BA%D0%BE%D0%B2%D1%81%D0%BA%D0%B8%D1%8F-%D0%BC%D0%B0%D0%BD%D0%B0%D1%81%D1%82%D0%B8%D1%80-%D0%B8%D0%B3%D1%83%D0%BC%D0%B5%D0%BD%D1%8A%D1%82-news696572.html", "text": "Игуменът на Бачковския манастир архимандрит Симон промени дневния ред на заседанието на Министерски съвет. Министър-председателят Бойко Борисов го покани в залата, за да гласуват отпускането на допълнителни разходи в размер на 310 000 хиляди за светата обител. \"Мисля, че като дойдат празници, виждате, че там хиляди хора ходят. Затова игуменът поиска пари за ремонт\", каза премиерът и целуна ръката на архимандрит Симон. \"Това е втората помощ, която вие отпускате за Бачковския манастир\", обърна се към Борисов той. Игуменът подари икона на министър-председателя, като по думите му това е трето копие и се надява тя да бди над правителството. \"Надяваме се сега вече иконата да свети в с целия си блясък и великолепие и тук. Това е копие на чудотворната икона. То е третото официално копие, което излиза от манастира. Едно има в грузинската църква в Тбилиси, следващото копие е в Берлин в катедралата на дядо Антоний и това е третото\", заяви архимандрит Симон.", "date": "2017.10.11", "title": "ИЗВЪНРЕДНО В ПИК TV! Правителството отпуска 310 хиляди лева за Бачковския манастир, игуменът подари икона на Борисов (СНИМКИ/ОБНОВЕНА)"}
{"url": "http://pik.bg/%D0%B8-%D1%82%D0%BE%D0%B2%D0%B0-%D0%B4%D0%BE%D0%B6%D0%B8%D0%B2%D1%8F%D1%85%D0%BC%D0%B5-%D0%B6%D0%B8%D0%B2%D0%BE%D1%82%D0%BD%D0%B8%D1%82%D0%B5-%D0%B2-%D0%BA%D0%B8%D0%BF%D1%8A%D1%80-%D0%B2%D0%B5%D1%87%D0%B5-%D0%B8%D0%BC%D0%B0%D1%82-%D1%81%D0%B2%D0%BE%D1%8F-%D0%BF%D0%B0%D1%80%D1%82%D0%B8%D1%8F-news696599.html", "text": "Докато повечето партии в Кипър са ангажирани предимно с разрешаването на проблема с етнически разделения остров и икономиката, една различна от тривиалната политическа схема формация претендира за влизане в парламента. Това е партията за животните, която в последно време привлича все повече вниманието на кипърските гласоподаватели, определящи старите политически партии като вече остарели, съобщава изданието Нюз.ин. Създадената партия за животните се надява на силно присъствие и на изборите за европейски парламент. Тя има кандидати във всички градове на острова, a останалите партии /вперили поглед в предстоящите президентски избори в началото на следващата година/ възприемат сериозно новата формация. Това личи и от реакцията на държавния глава Никос Анастасисадис, назначил наскоро лидера на собствената си партия за съветник в президентството по правата на животните. Новата партия за животните си е поставила за цел да преразгледа всички закони за четириногите и да се заеме с решаването на сериозния проблем с бездомните кучета, тъй като се предполага, че в момента в Кипър броят им надхвърля 200 хиляди.", "date": "2017.10.11", "title": "И това доживяхме! Животните в Кипър вече имат своя партия"}
{"url": "http://pik.bg/%D0%B1%D0%B8%D0%B2%D1%88-%D0%BD%D0%B0%D1%86%D0%B8%D0%BE%D0%BD%D0%B0%D0%BB-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-%D0%B7%D0%B0-%D1%87%D0%B5%D1%82%D0%B0%D1%82%D0%B0-%D0%BD%D0%B0-%D1%85%D1%83%D0%B1%D1%87%D0%B5%D0%B2-%D1%82%D0%B5%D0%B7%D0%B8-%D1%81%D0%B0-%D0%B5%D0%B4%D0%BD%D0%B0-%D0%BD%D1%83%D0%BB%D0%B0-news696600.html", "text": "Световният и европейски шампион с Франция Кристоф Дюгари се изказа изключително обидно за националния отбор на България. Бившият нападател бе поканен от BFM.tv да коментира представянето на \"петлите\" в световните квалификации. Той сподели, че е останал доста разочарован от представянето на избраниците на селекционера Дидие Дешан в София. Гостите от Франция победиха с 1:0, но \"лъвовете\" на Петър Хубчев оказаха сериозен отпор на скъпоструващата им селекция от звезди. \"Имаше играчи, но не и пасове. Българите са една нула! Беше ужасно!\", пенявеше се Дюгари в ефир. Дюгари, който бе съотборник на Дешан в националния отбор, бе обявен като трансферен провал по време на престоите си като играч в Милан и . \"Росонерите\" го освободиха само след един сезон. По същия начин процедира и каталунският колос, за който яловият нападател записа едва 7 срещи през 1997- 1998. Нищо не постигна и с останалите отбори в които - Бордо, Олимпик (Марсилия) и Бирмингам, напомня \"Телеграф\". В знаменития национален отбор на \"петлите\", който стана световен шампион през 1998 г., а две години по-късно и европейски, Кристоф Дюгари бе твърда резерва на Стефан Гиварж. В кариерата си нападателят има един срещу България. Той записа 90 минути при победата на Франция с 3:1 на европейското първенство през 1996 г. в Англия.", "date": "2017.10.11", "title": "Бивш национал на Франция за четата на Хубчев: Тези са една нула!"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BA%D0%BE%D0%BB%D0%BE%D0%B5%D0%B7%D0%B4%D0%B0%D1%87-%D0%B7%D0%B0%D0%B3%D0%B8%D0%BD%D0%B0-%D0%BD%D0%B0-%D0%BC%D1%8F%D1%81%D1%82%D0%BE-%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%B1%D1%8F%D0%BB%D0%B0-%D1%81%D0%BB%D0%B0%D1%82%D0%B8%D0%BD%D0%B0-news696619.html", "text": "Трагичен инцидент е станал в Бяла Слатина вчера, съобщиха от полицията. Велосипедист е загинал, след като е бил пометен от лека кола. Инцидентът е станал към 16 часа на кръстовище в градчето. 49-годишен местен жител с инициали Е.А. шофирал лек автомобил „Опел Астра”. Той обаче не видял, че на пътя му излязъл човек на колело и го блъснал. 41-годишният велосипедист, който също е от Бяла Слатина, е издъхнал на място. Издадени са постановления за вземане на кръв за химичен анализ на двамата водачи. Водачът на лекия автомобил е тестван за алкохол, пробата е отрицателна. Образувано е досъдебно производство.", "date": "2017.10.11", "title": "Трагедия! Колоездач загина на място след катастрофа в Бяла Слатина"}
{"url": "http://pik.bg/%D1%87%D0%B0%D0%BB%D0%B3%D0%B0-%D0%BF%D0%B5%D0%B2%D0%B8%D1%86%D0%B0%D1%82%D0%B0-%D0%B3%D0%B5%D1%80%D0%B3%D0%B0%D0%BD%D0%B0-%D1%81%D1%82%D0%B0%D0%BD%D0%B0-%D0%B4%D0%BE%D0%B1%D1%80%D0%BE%D0%B2%D0%BE%D0%BB%D0%B5%D1%86-%D0%B2-%D0%BC%D1%83%D0%B7%D0%B5%D1%8F-%D0%B7%D0%B5%D0%BC%D1%8F%D1%82%D0%B0-%D0%B8-%D1%85%D0%BE%D1%80%D0%B0%D1%82%D0%B0-news696609.html", "text": "Фолк певицата Гергана се подготвя за дипломиране в Софийския университет. Братовчедката на бившия футболист Стойко Сакалиев завършва специалността \"Геология\" през декември. \"Имам страст към минералогията и мечтата ми преди да вляза да уча \"Геология\", бе да запиша \"Гемология\". Ето че дойде времето, в което се надявам да бъда приета в Магистърската програма за тази специалност, защото в момента тече класирането. Имам още дълги години да трупам опит, защото животът е едно учение до самия край. От скоро съм доброволец в музея \"Земята и хората\" и за мен това е голяма привилегия, защото сбъдвам още една своя мечта\", призна певицата.", "date": "2017.10.11", "title": "Чалга певицата Гергана стана доброволец в музея \"Земята и хората\""}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B0%D0%BD%D1%82%D0%BE%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D0%BE%D0%B1%D1%8F%D0%B2%D0%B8-%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%BE-%D0%B4%D0%B2%D0%B0-%D0%B4%D0%BD%D0%B8-%D0%B1%D0%BE%D1%80%D0%B8%D1%81%D0%BE%D0%B2-%D0%BC%D0%B8-%D0%BA%D0%B0%D0%B7%D0%B2%D0%B0%D1%88%D0%B5-%D0%B4%D0%B0-%D0%BD%D0%B5-%D0%BF%D0%BE%D0%B4%D0%B0%D0%B2%D0%B0%D0%BC-%D0%BE%D1%81%D1%82%D0%B0%D0%B2-news696616.html", "text": "Два дни премиерът Бойко Борисов ми казваше да не подавам оставка. Аз реших да направя това, защото не искам партия ГЕРБ да става обект на нападки. Решението беше изцяло мое. Това заяви в кулоарите на Народното събрание, вече бившият депутат от ГЕРБ Антон Тодоров. Той обясни, че това е било активно мероприятие, организирано от същите тези хора, които направиха подписка за него и скачаха срещу кандидатурата му за Комисията по досиетата, която така и не успя да се осъществи. Тодоров напомни на журналистите, че би трябвало да питат Корнелия Нинова за сделката с \"Техноимпекс\" със същата ярост и хъс, както постъпиха с него след интервюто му по Нова телевизия. Тодоров допълни още, че негов близък човек, който не цитира, защото няма разрешение, му е заявил, че лично Виктор Никоалев е споделил, че няма никакъв проблем нито с Валери Симеонов, нито с него самия и дори е казал, че пак ще го кани в студиото си. За бъдещите си планове Тодоров заяви, че има няколко предложения да продължи своето предаване, което беше свалено безпрезцедентно от ефира Канал 3. Той разкри, че една от офертите му е от ПИК TV.", "date": "2017.10.11", "title": "ПЪРВО В ПИК! Антон Тодоров обяви сензационно: Два дни Борисов ми казваше да не подавам оставка, продължавам с журналистиката"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4-%D0%B1%D0%B8%D1%82%D0%BA%D0%BE%D0%B9%D0%BD%D1%8A%D1%82-%D0%B5-%D0%BF%D0%BE%D1%87%D1%82%D0%B8-%D1%82%D1%80%D0%B8-%D0%BF%D1%8A%D1%82%D0%B8-%D0%BF%D0%BE-%D1%81%D0%BA%D1%8A%D0%BF-%D0%BE%D1%82-%D0%B7%D0%BB%D0%B0%D1%82%D0%BE%D1%82%D0%BE-news696563.html", "text": "Битĸoйнът cтигнa дo peĸopдни нивa тaзи ceдмицa, ĸoeтo нaпpaви цeнaтa нa дигитaлнaтa вaлyтa пoчти тpи пъти пo-виcoĸa oт тaзи нa злaтoтo, пишe СNВС. Bъв втopниĸ cлeдoбeд виpтyaлнитe пapи ce тъpгyвaxa нa цeнa oт 3 487 дoлapa, ĸaтo пo-paнo пpeз дeня нaдминaxa cyмaтa oт 3 500 дoлapa cпopeд СоіnDеѕk. Caмo 300 дoлapa дeлят битĸoйн oт тoвa дa oтчeтe тpoйнo пo-виcoĸa цeнa oт жълтия мeтaл. Фючъpcитe нa злaтoтo c дocтaвĸa пpeз дeĸeмвpи пaднaxa c 2.10 дoлapa във втopниĸ пpи цeнa oт 1 262.60 дoлapa зa тpoйyнция. Зa пъpви път цeнaтa нa нaй-гoлямaтa ĸpиптoвaлyтa нaдминa злaтoтo в нaчaлoтo нa мapт. Toгaвa нa 2 мapт дигитaлнитe пapи дocтигнaxa нивo нa зaтвapянe oт 1268 дoлapa, a нa тoзи фoн cĸъпoцeнният мeтaл ce тъpгyвaшe нa цeнa oт 1233 дoлapa. Cлeд cĸoĸa oт втopниĸ цeнaтa нa дигитaлнaтa вaлyтa ce e yвeличилa пoвeчe oт тpи пъти зa гoдинaтa cпpямo близo 10% pъcт нa злaтoтo oт нaчaлoтo нa 2017 г. money.bg", "date": "2017.10.11", "title": "РЕКОРД! Биткойнът е почти три пъти по-скъп от златото"}
{"url": "http://pik.bg/%D0%B0%D1%81%D1%82%D0%B5%D1%80%D0%BE%D0%B8%D0%B4-%D1%81-%D0%B3%D0%BE%D0%BB%D0%B5%D0%BC%D0%B8%D0%BD%D0%B0-%D0%BD%D0%B0-%D0%BA%D1%8A%D1%89%D0%B0-%D0%BF%D1%80%D0%B5%D0%BB%D0%B8%D1%82%D0%B0-%D0%BD%D0%B0%D0%B4-%D0%B7%D0%B5%D0%BC%D1%8F%D1%82%D0%B0-news696567.html", "text": "Астероид с диаметър около 15 метра ще прелети тази вечер край Земята. Космическата скала носи името “2012 ТС4” и преминава на разстояние близо 51 хиляди километра от нас, каза физикът от Института по астрономия към БАН Пенчо Маркишки пред Нова телевизия. Скоростта на “2012 ТС4” е 7 километра в секунда, а наблюденията са показали, че скалата се завърта около оста си веднъж на всеки 12 минути. Рекордът по този показател обаче се държи от “2014 RC”, който се завърта веднъж на всеки 14 секунди. От НАСА отбелязват, че точното разстояние, на което ще премине астероидът от Земята все още не може да се определи с голяма точност, но със сигурност то ще е безопасно за нашата планета. При прелитането гравитацията на Земята най-вероятно ще промени орбитата на “2012 TC4” и ще повлияе на скоростта му на въртене около оста му, обясняват астрономите. От обсерваторията „Макдоналд“ на Тексаския университет са направили изчисления, че ако астероид с такъв размер все пак се насочи и удари Земята, той ще изгори още в атмосферата. Въпреки това ще има силна експлозия, която може да причини счупване на прозорци. Учените припомнят, че по подобен начин в земната атмосфера експлодира астероид, който причини хаос в руския град Челябинск през февруари 2013 година. Ранените при инцидента бяха над 1500 души. Следващото посещение на “2012 ТС4” близо до Земята ще е през зимата на 2019 година, показват изчисленията. Тогава обаче той ще премине доста по-далече, на около 30 милиона километра от нас. Преминаването на астероида ще може да се наблюдава чрез виртуалния телескоп на сайта www.virtualtelescope.eu.", "date": "2017.10.11", "title": "Астероид с големина на къща прелита над Земята"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%B8%D0%B7%D0%B4%D0%B8%D1%80%D0%B2%D0%B0%D1%82-%D0%BF%D0%BE%D0%B2%D0%B5%D1%87%D0%B5-%D0%BE%D1%82-%D0%BC%D0%B5%D1%81%D0%B5%D1%86-%D0%BC%D0%BB%D0%B0%D0%B4-%D0%BC%D1%8A%D0%B6-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news696570.html", "text": "Семейство от Варна издирва безуспешно сина си вече цял месец. Изчезналият е 31-годишен мъж с психично заболяване. Изчезва мистериозно в Морската градина посред бял ден, докато е оставен сам за няколко минути. От полицията признават, че въпреки издирвателните действия, от мъжа няма никаква следа. Изчезналият Здравко е болен от параноидна шизофрения и реагира на света по детски. Единствен син на родителите си. „На моменти е нормален, в такъв смисъл, че може да се смее, може да разговаря, а в друг момент може и да повишава тон. Не е пригоден към градска среда, към извънградска, както в къщи. Облечен е с фланелка къс ръкав, отгоре риза на квадратчета и с тези кафяви дънки, маратонки сини, кафяви чорапи”, обясни Янко Чакъров, баща на изчезналия мъж. Здравко е висок 186 сантиметра, със светлокестенява коса и кафяви очи. На 11-и септември е обявен за общодържавно издирване, а близките му разпространяват листовки с надежда някой да го разпознае. От полицията уверяват, че многократно са правени обходи в парка. В района няма видеонаблюдение. Проверяват изоставени сгради, опасни шахти, разпитват скитащи хора. Всеки, който има информация за изчезналия Здравко или го види някъде, може да сигнализира на телефон 112 или в най-близкото поделение на МВР.", "date": "2017.10.11", "title": "МИСТЕРИЯ! Издирват повече от месец млад мъж във Варна"}
{"url": "http://pik.bg/%D0%BE%D1%86%D0%B5%D0%BD%D1%8F%D0%B2%D0%B0%D1%82-3-%D0%B3%D0%BE%D0%B4%D0%B8%D1%88%D0%BD%D0%B8-%D0%B4%D0%B5%D1%86%D0%B0-%D0%B2-%D0%B7%D0%B0%D0%B1%D0%B0%D0%B2%D0%B0%D1%87%D0%BA%D0%B8%D1%82%D0%B5-%D1%81-%D1%82%D0%B5%D1%81%D1%82%D0%BE%D0%B2%D0%B5-news696568.html", "text": "Тест за тригодишните деца, които посещават детска градина, както и известяване по електронната поща за родителите на наказаните ученици са заложени в новата наредба за приобщаващо образование. Тя ще бъде гласувана на днешното правителствено заседание. Променят се и правилата за извиняване на отсъствия в училище, съобщава Дарик. Хлапетата ще минават през задължителна оценка на способностите си. Това ще става чрез тест, разработен от БАН, който ще се прилага от учителите. Изпитът за децата ще започне влезе в сила най-рано от следващата учебна година. Наредбата разширява възможностите на училищните екипи в комуникацията им с родителите - при проблем с даден ученик, учителят ще може да изпраща задължителното уведомление и по имейл, вместо да изчаква свързване по телефона. Новите правила за извиняване на отсъствия гласят, че до 3 дни по семейни причини ще се разрешават само с уведомление до класния ръководител, а до 7 дни - с уведомление до директора.", "date": "2017.10.11", "title": "Оценяват 3-годишни деца в забавачките с тестове"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8-%D1%81%D1%82%D1%80%D0%BE%D1%8F%D1%82-%D0%BD%D0%BE%D0%B2%D0%B0-%D0%BC%D0%B5%D1%82%D1%80%D0%BE%D1%81%D1%82%D0%B0%D0%BD%D1%86%D0%B8%D1%8F-%D0%B8-%D0%B6%D0%BF-%D0%B3%D0%B0%D1%80%D0%B0-%D0%B2-%D1%81%D0%BE%D1%84%D0%B8%D1%8F-news696571.html", "text": "Американци ще строят метростанция в София. Предложението е да се изгради спирка на столичната подземна железница между вече съществуващите на бул. „Сливница” и квартал „Обеля”. Появата на още една станция ще струва близо 24 млн. лева. Инвеститорите дават 51% от сумата, о станалата част ще трябва да плати Столична община. Изненадващо идеята се подкрепя както от управляващи, така и от опозицията. Пред „Дарик” общинският съветник от „Група пет” Симеон Славчев заяви, че причината за желанието на инвеститорите е, че в същия район искат да се обособи жилищен комплекс. През 2020-а година ще се появи още една станция от столичното метро , а от нея ще се възползват нови 8 хиляди пътници . Изчисленията са на Столична община, но идеята за това идва от американска фирма, която иска да обособи малък град в София. Преди няколко години инвеститорите придобили земи между кварталите „Люлин” и „Обеля”, а желанието им е там освен жилищни сгради, да се изградят още болница, църква и училище. Всичко това, обаче няма да има смисъл без достъп до подземната железница. Затова същите дават малко над 12 млн. лева за появата на станция между съществуващите „Сливница” и „Обеля”. Останалите 12 млн. лева обаче се налага да дойдат от общината. На предстоящото заседание на местния парламент, общинските съветници от всички групи ще дадат зелена светлина на проекта, който всъщност бил плануван още по време на изграждането на втората линия, но тогава парите не стигнали. Симеон Славчев от „Група пет”, който е сред вносителите на предложението. Освен спирка на метрото, ще б ъде изградена и гара за влаковете от БДЖ . Нейната стойност е 17 млн. лева , а от НКЖИ обещават, че тя ще е факт до 2020-а година. \"Това, което заложихме ние като условие и те го приеха, те да инвестират тяхната стойност - 51% от метростанцията да бъде изградена с техни средства и след това в периода 2019 година да се включи Столична община\", коментира Славчев.", "date": "2017.10.11", "title": "Американци строят нова метростанция и жп гара в София"}
{"url": "http://pik.bg/%D1%81%D1%80%D0%B5%D0%B4%D0%BD%D0%BE%D1%89%D0%BD%D0%B0-%D0%B0%D0%BA%D1%86%D0%B8%D1%8F-%D1%89%D1%80%D0%B0%D0%BA%D0%BD%D0%B0%D1%85%D0%B0-%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8-%D0%BD%D0%B0-%D0%B2%D0%B8%D1%81%D1%88-%D1%81%D1%8A%D0%B4%D0%B8%D1%8F-%D0%B8%D0%B2%D0%B0%D0%BD-%D0%B8%D0%B2%D0%B0%D0%BD%D0%BE%D0%B2-%D0%BB%D0%BE%D0%B2%D1%83%D0%B2%D0%B0%D0%BB-%D0%B1%D0%B5%D0%B7-%D1%80%D0%B0%D0%B7%D1%80%D0%B5%D1%88%D0%B8%D1%82%D0%B5%D0%BB%D0%BD%D0%BE-%D1%81-%D0%BF%D1%80-news696584.html", "text": "Висш магистрат е заловен и арестуван за незаконен лов. Съдията от Ловешкия окръжен съд Иван Иванов беше задържан след нощна акция в гората край Плевен. Заедно с него е задържан и негов приятел бизнесмен Васил Любчов Василев, предава Нова телевизия. Ситуацията се е разиграла в четвъртък вечерта в село Бохот. Двамата са задържани за 24 часа с обвинение за бракониерство. Разследването е и за осуетяването на полицейска проверка. В автомобила на съдия Иванов са открити бойни карабини, боеприпаси. А той не е имал в себе си разрешително за лов. В понеделник съдия Иван Иванов е бил освободен от ареста. Оттогава обаче той е в отпуск. „Ако се докаже, че има бракониерство, дружината гласува изключване на провинилия се ловец. А заради нощното ловуване, животните се плашат и се крият”, коментира председателят на ловната дружинка в село Бохот Пламен Митев.", "date": "2017.10.11", "title": "СРЕДНОЩНА АКЦИЯ! Щракнаха белезници на висш съдия! Иван Иванов ловувал без разрешително с приятел бизнесмен"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B3%D1%80%D0%B8%D1%88%D0%BE-%D0%BA%D0%B0%D0%B7%D0%B0-%D0%BC%D0%BE%D1%89%D0%BD%D0%BE-%D0%BD%D0%B5-%D1%82%D0%BE%D1%82%D0%B0%D0%BB%D0%BD%D0%B0-%D0%B4%D1%80%D0%B0%D0%BC%D0%B0-%D1%83%D0%BD%D0%B8%D0%BA%D0%B0%D0%BB%D0%B5%D0%BD-%D0%BC%D0%B8%D0%B3---%D0%BD%D0%B0%D1%88%D0%B8%D1%8F%D1%82-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news696578.html", "text": "Гришо Димитров постигна една от най-драматичните победи в цялата си кариера. Френетичен мач с Райън Харисън и 2:1 сета след спиращ дъха тайбрек в решителната част. Григор за първи път се класира за третия кръг на Мастърса в Шанхай и то по какъв начин! 3:6, 6:3, 7:6 (6) в отделните части срещу Харисън! Родният спортист загуби в първия сет, след това изравни резултата в частите. В третия сет Димитров изоставаше с 2:4 гейма, успя да стигне до тайбрек. А в дългия гейм, решаващ срещата  - Гришо, изоставаше с 3:6 точки. Григор обаче отрази 3 поредни мачбола, спечели още 2 точки в серия и продължава в следващия кръг, където ще спори отново с американец, надвилият от двубоя между Сам Куери и Франсис Тиафо. Райън е под номер 46 в тенис-ранглистата при мъжете. Димитров е девети във въпросното подреждане. В срещите между двамата Гришо вече води с 4:1 успеха. Димитров се изправи срещу един от най-класните американски тенисисти в момента и победи. Пред Григор се очертава възход в ранглистата, очакванията са да финишира в Топ 6 за годината. Мачът започна с 3 бързи-сервис гейма. Гришо подава при резултат 2:1 за опонента му. Брейк на 30, Харисън поведе с 3:1. Райън затвърди преднината си, още един гейм за него на 30 и 4:1. Геймове за сервиращите - 4:2, 5:2. Димитров подава за оставане в сета, гейм на 15 и 5:3. Харисън сервира - 15:0, 15:15 страхотно отиграване на Григор, 15:30, 30:30, 40:30, 40:40, шанс за пробив, равенство, ас - преднина за Райън, поредно равенство, аванс за Харисън, още едно равенство, нов сетбол, Гришо отразява четвърта възможност за затваряне на сета, сетбол номер 5, ас. 6:3. Вторият сет стартира с 3 бързи сервис-гейма. При 2:1 гейма за Димитров. Харисън застана на линията за сервис - 0:15, 0:30, 0:40, 15:40. Дълго разиграване, съдиите отсъдиха топка в аут на Григор, последва видео-повторение, преиграване на точката и успех за Райън 30:40. Грешка на Димитров на мрежата и 40:40. Преднина за Харисън, равенство, аванс за Райън и гейм 2:2. Гришо пропусна страхотни възможности за пробив. Като и намеса на съдиите натежа в една от точките. Труден сервис-гейм и за Григор, нашият удържа подаването си на 40. 3:2 за Димитров. Още 2 гейма за сервиращите - 3:3, 4:3. Браво на Гришо - осъществен е брейк, Димитров пробива на 30 и повежда - 5:3. Григор подава за сета - 15:0, ювелирна точка 30:0, 30:15, 40:15, гейм и сет. 6:3 за Димитров. Маратонски гейм в началото на третия сет. Харисън водеше с 40:0 при свой сервис, а в последствие Гришо осъществи брейк! Ядосан, Райън счупи тенис-ракетата си. Димитров затвърди преднината - 2:0. След това Харисън удържа трудно подаването си - 2:1. Стигна се до маратонски гейм, при който Гришо се пропука, брейк за Райън Харисън - 2:2. Още един маратонски гейм, Димитров не се възползва от възможност за пробив и опонентът му повежда с 3:2 гейма. Тотален срив на Гришо, още един брейк за Харисън. Американецът води с 4:2. Мощни викове от Григор, Димитров отказва да се предаде, пробив и за Гришо. Родният тенисист намалява пасива си - 3:4. Сервис-гейм на 15 за Григор - 4:4. 5:4 за Райън. Димитров сервира за оставане в мача - 0:15, 0:30, 15:30, 30:30, 40:30, Григор не се пропуква - 5:5. Гейм за Харисън - 6:5, за да победи, Гришо се нуждае от успех с тайбрек в решителен трети сет! Сервис-гейм на нула - 6:6. 1:0 в дългия гейм за Райън. 1:1, 2:1 за Харисън - първи-мини пробив. 3:1 за Райън, 4:1 за американеца. 4:2, 5:2 - още един мини-брейк за Харисън. 5:3 - Димитров връща единия мини-пробив, 6:3. 6:4 - Гришо отразява мачбол, 6:5 - Григор парира втори мачбол. 6:6 - Харисън на мрежата, топка в аут на Райън, тотален трилър. Още един мини-брейк! Гришо повежда със 7:6. 8:6 ас! Страхотна, драматична победа за Григор Димитров! Български успех на Централния корт. След сблъсъка на Гришо, на същата арена, предстоят двубои с участието на Александър Зверев, Рафаел Надал и Роджър Федерер. Възможен е мач на 1/4-финалите между Григор и Рафа! А Григор влиза в 1/8-финалите след фамозен обрат.", "date": "2017.10.11", "title": "ИЗВЪНРЕДНО! Гришо каза мощно \"НЕ\"! Тотална драма! Уникален миг - нашият... (ОБНОВЕНА)"}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82%D0%B8-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B8-%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8-%D0%B7%D0%B0-%D0%B7%D0%B0%D0%BF%D0%BB%D0%B0%D1%82%D0%B8%D1%82%D0%B5-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-78-%D0%BF%D0%BE%D0%BB%D1%83%D1%87%D0%B0%D0%B2%D0%B0%D1%82-%D0%BF%D0%BE-%D0%BC%D0%B0%D0%BB%D0%BA%D0%BE-%D0%BE%D1%82-%D1%81%D1%80%D0%B5%D0%B4%D0%BD%D0%B0%D1%82%D0%B0-news696577.html", "text": "78% от хората в България получават по-малко от средната заплата. Това коментира Мика Зайкова пред БНТ. По думите ѝ бюджетът се представя в последния момент и няма време за дебати. Според Зайкова има хора, които получават високи заплати в администрацията, но това не обхваща всички служители. „Не става въпрос за квалификация. Не говорим за хигиенистките в държавната администрация. Важни структури имат недостиг на персонал, но и получават ниски заплати“, заяви тя. Мика Зайкова уточни още, че процентът на работещите бедни в страната ни е висок. „Има страхотен дисбаланс“, коментира тя. По повод заплащането в България проф. Христина Вучева заяви, че работещите в театри и в сферата на културата, както и тези, които обслужват гражданите, са изостанали. Според бившия министър на финансите за военни и полиция не може да се каже, че изостават в това отношение. „Не бива непрекъснато да се акцентира върху тези сфери на бюджета“, коментира тя. По думите ѝ много късно и формално се представя бюджетът и не се разполага с конкретна информация в момента. „Ние растем, изоставайки от Европа“, допълни още по темата за възнагражденията у нас Мика Зайкова.", "date": "2017.10.11", "title": "Експерти с разтърсващи коментари за заплатите в България! 78% получават по-малко от средната"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D0%B0%D1%82%D0%B0%D0%BD%D0%B0%D1%81%D0%BE%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA-%D1%89%D0%B5-%D0%B3%D0%BB%D0%B0%D1%81%D1%83%D0%B2%D0%B0-%D0%B3%D0%B5%D1%80%D0%B1-%D0%B7%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%B0%D0%BD%D1%82%D0%BE%D0%BD-%D1%82%D0%BE%D0%B4%D0%BE%D1%80%D0%BE%D0%B2-news696589.html", "text": "Дебатът е „за“ и „против“ на оставката, а не за това кой какво поведение може да си позволява. Процесът е двустранен. Никой не може да си позволява да унижава когото и да е - без значение каква публична фигура е. Това коментира пред БНТ народният представител от ГЕРБ Десислава Атанасова по повод скандалите около Антон Тодоров, предизвикали и неговата оставка. По думите ѝ по повод дебата за искането на народния представител мненията в ГЕРБ са били в няколко посоки. Тя посочи, че решението му е странно и недопустимо. „Това в никакъв случай не може да бъде заплаха за свободата на медиите. Г-н Антон Тодоров многократно се извини за това, което се случи“, допълни Атанасова. Според нея и политици, и журналисти си позволяват какво ли не. А оставката провокирала много въпроси. „Мисля, че на тази тема трябва да сложим точка в контекста на единственото число. Трябва да говорим за глобалните проблеми при свободата на словото“, посочи Десислава Атанасова. Тя заяви още, че Антон Тодоров според някои се държа грубо, но в крайна сметка през последните седмици говори за много истини като прехода, скандалната приватизация и всички сделки около нея. „Снощи не стигнахме до крайно решение, днес ще го вземем“, коментира народният представител. Десислава Атанасова посочи, че всеки ще гласува по съвест и предстои в пленарна зала да се вземе решение за оставката.", "date": "2017.10.11", "title": "ЕКСКЛУЗИВНО! Десислава Атанасова разкри как ще гласува ГЕРБ за оставката на Антон Тодоров"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BA%D1%80%D0%B8%D1%82-%D1%84%D0%B0%D1%82%D0%B0%D0%BB%D0%BD%D0%B0%D1%82%D0%B0-%D0%B4%D0%B5%D1%88%D0%BA%D0%B0-%D0%BF%D1%80%D0%B0%D1%82%D0%B8%D0%BB%D0%B0-%D0%B5%D1%81%D0%B5%D0%BC%D0%B5%D1%81-%D0%BD%D0%B0-%D1%87%D0%B5%D0%BD%D0%B3%D0%B5%D1%82%D0%BE-%D0%BA-news696455.html", "text": "„Сега тръгва. Сам е в колата!\" Това пише фаталната Дешка в последния си SMS, който е изпратила малко преди да бъде застрелян нещастният й съпруг доктор Христодулу Каландзаки до 37-годишния си любовник Красимир Карчев, който вече чакал в засада. Според полицейските служители в Крит, които са претърсили дома на лекаря, те са намерили мобилния телефон на съпругата му Дешка, която не е успяла да изтрие уличаващите съобщения. В предпоследното съобщение 38-годишната пише на любовника си: „Може да се наложи да го отменим. Може да отиде и брат ми да вършат разни неща в кабинета му. Ще ти звънна да се махнеш тръгнеш. Ако е необходимо, не“, съобщава в. \"Български новини\". След като пожелала честит рожден ден на съпруга си и го изпратила, Дешка веднага изпратила последното съобщение с указания на Карчев. Решението на лекаря да отиде в кабинета си сам в събота слага началото на края му. Българинът, маскиран като ловец, го екзекутирал хладнокръвно, слагайки ужасен край на живота му. „В последно време се страхуваше за живота си“, разказват негови приятели. Според приятели и роднини на лекаря, напоследък започнал да подозират, че нещо не е наред със съпругата му и се усъмнил в извънбрачна връзка. В действителност започнал да се съмнява и за бащинството на детето и споделил пред роднина съмненията си във връзка с бащинството, но така и не успял да дочака ДНК тест-а, тъй като майката държала детето плътно до себе си. И така скандалите започнали да не стихват, което разтревожило българката, която заедно с любовника си Карчев решили да пристъпят към сатанинското дело. За сряда сутринта бе отложено делото за определяне на мярката за неотклонение на двамата българи задържани за убийството на 62-годишния д-р Христодулос Каланзаки. В същото време стана ясно, че майката на Дешка - Иванка Говедарева, е погребала преди 40 дни съпруга си, отново гръцки гражданин, учител по професия. Също като дъщеря си, която е работила първо като домашна помощница в дома на доктора и е създала връзка с учителя, който е бил семеен, развежда се и се жени за Иванка. „В крайна сметка те доказаха, че целта им е да се женят да богати мъже и да се възползват от икономическото им състояние. Вероятно учителят е починал от естествена смърт поради възрастта си, а съпруга на дъщерята тъй като е по-млад измислиха план за смъртта му“, каза в национален ефир Манолис Цобанакис, който е съпруг на сестрата на жертвата. Според непотвърдена информация, ДНК-тест-а за детето е направен и са чакани резултатите. Според информация българският полицай е правил проба за убийството на 23 септември отново ден събота. Планът му обаче пропаднал заради ловуващите наблизо гърци. Тогава се прибрал в България и се върнал обратно на 6 октомври. Гръцки ловци, намиращи се наблизо, видели с очите си екзекуцията.", "date": "2017.10.11", "title": "СКАНДАЛНО! Нови разкрития за убийството на Крит: Фаталната Дешка пратила есемес на ченгето Красимир, за да ликвидира съпруга й – гръцкия кардиолог"}
{"url": "http://pik.bg/%D0%BA%D1%80%D0%B0%D0%B9-%D0%BD%D0%B0-%D0%BD%D0%B0-%D0%BF%D0%B0%D0%BD%D0%B5%D0%BB%D0%BA%D0%B8%D1%82%D0%B5-%D1%81%D0%BC%D0%B5%D0%BD%D1%8F%D0%BC%D0%B5-%D0%B3%D0%B8-%D1%81-%D0%BA%D1%8A%D1%89%D0%B8-%D0%B8-%D1%82%D1%83%D1%85%D0%BB%D0%B5%D0%BD%D0%B8-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D0%B8-news696585.html", "text": "От началото на 2017 се наблюдава нова тенденция − бум в кредитирането за покупка на къщи, което е с близо пет пъти или 448% повече от същия период на 2016 г. С 26% пък нараства търсенето на кредити за покупка на апартаменти в тухлени сгради, докато при панелките, които вече не са на мода, търсенето остава без значителна промяна. Не се наблюдава изменение в средния срок на исканите кредити за дом, който е 22 години, сочи анализ на Пощенска банка. За сметка на това  средният размер на кредита се увеличава с 14% и към септември 2017 г. достига 51 000 евро. По-голямата търсена сума за финансиране се дължи най-вече на нарастващите продажни цени на имотите през 2017 г. При кандидатстване за кредит се запазва водещият дял на мъжете, които са 63% спрямо 37% жени. По отношение на възрастта на кандидатстващите има незначителна разлика между мъжете, които са средно на 38 г., и жените − средно на 40 г. Това съотношение се е запазило без промяна спрямо 2016 г. Общо жилищното кредитиране бележи ръст с 58% през първите девет месеца на годината спрямо същия период на 2016 г. Ипотечният бизнес се развива най-бързо в големите градове София, Варна, Бургас, Пловдив и Стара Загора, където увеличението е двуцифрено, а в Благоевград, Добрич и Велико Търново ръстът е над 100%  Данните сочат, че от началото на годината интересът към жилищното кредитиране нараства благодарение на позитивните икономически показатели като ръст на БВП, ръст на средната работна заплата и спад на безработицата. През 2017 г. се отчита и по-активно строителство на жилищни площи. По данни на Националния статистически институт за второто тримесечие на 2017 г., в сравнение с второто тримесечие на 2016 г.,  издадените разрешителни за строеж на нови жилищни сгради са се увеличили с 35.4% Започнатите нови жилищни сгради се увеличават с 53%. Продажните цени на имотите също се покачват в големите градове. Агенциите за недвижими имоти отчитат, че  средната пазарна цена в София вече надхвърля 1 000 евро за квадрат. От друга страна, условията за жилищно финансиране стават все по-изгодни. По данни на БНБ за август 2017 г. средният лихвен процент по новите жилищни кредити в левове се понижава с 0.95 процентни пункта спрямо август 2016 г. и достига до 3.90%. Рекордно ниските лихви и благоприятните икономически показатели оказват положителен ефект върху търсенето на жилищни кредити, категорични са експертите по жилищно финансиране.", "date": "2017.10.11", "title": "Край на на панелките! Сменяме ги с къщи и тухлени апартаменти"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BF%D0%BE%D0%BB%D0%B8%D1%86%D0%B0%D0%B9-%D0%B2-%D0%BA%D0%BE%D0%BC%D0%B0-%D0%BD%D0%B0-%D1%83%D0%BB%D0%B8%D1%86%D0%B0-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news696582.html", "text": "47-годишният С. Любенов, служител в ОД на МВР – Благоевград, е открит изпаднал в кома в района пред сградата на МДЦ „Рубидент“. Той е с тежка черепно-мозъчна травма, откаран е в неврохирургия на столичния институт „Пирогов“, съобщава \"Струма.бг\". Инцидент станал завчера привечер. Полицаят паднал в близост до жилището си в района на стадиона в Благоевград, преди това той бил забелязан от съседите да разхожда кучето си. Най-вероятно неочаквано му прилошало и при падането ударил силно главата си, възможно е и да се е подхлъзнал. Намерен е от случайно преминаващи младежи. Сигнал за изпадналия в безпомощно състояние мъж е подаден на тел. 112 в 23.50 часа, съобщено е, че има контузна рана на главата и е неконтактен. Незабавно на място му е оказана първа помощ от спешен екип и с линейка е транспортиран до благоевградската болница. „Приет е в спешно отделение в тежко състояние, с увреждане на мозъка, предприети са действия за стабилизиране на състоянието му, при направените изследвания на скенер е установена сериозна травма на главата, няма фрактура на шийни прешлени”, каза директорът на МБАЛ – Благоевград д-р О. Митев. Настанен е за интензивно лечение в реанимация и след консултация със столични специалисти е транспортиран за „Пирогов“.", "date": "2017.10.11", "title": "Откриха полицай в кома на улица в Благоевград "}
{"url": "http://pik.bg/%D1%85%D0%B8%D1%82-%D0%B1%D0%BE%D0%BD%D0%B1%D0%BE%D0%BD%D0%B8%D1%82%D0%B5-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8%D1%82%D0%B5-%D0%B1%D0%BE%D1%82%D0%B5%D0%B2-%D0%B8-%D0%BB%D0%BE%D0%BA%D0%BE%D0%BC%D0%BE%D1%82%D0%B8%D0%B2-%D0%B7%D0%B0%D1%81%D1%82%D0%B0%D0%BD%D0%B0%D1%85%D0%B0-%D0%BD%D0%B0-%D0%B5%D0%B4%D0%BD%D0%B0-%E2%80%9C%D1%82%D1%80%D0%B8%D0%B1%D1%83%D0%BD%D0%B0%E2%80%9C-%D0%B2-%D1%81%D1%83%D0%BF%D0%B5%D1%80%D0%BC%D0%B0%D1%80%D0%BA%D0%B5%D1%82-news696549.html", "text": "Бонбони, брандирани с емблемите на двата най-големи пловдивски футболни тима - \"Локомотив\" Пловдив и \"Ботев\" Пловдив, споделиха обща \"трибуна\" в пловдивски супермаркет. На промоционален щанд в магазина едни до други бяха подредени сладките лакомства на двата отбора, предава . Жълто-черните и черно-белите пакети с дъвчащи бонбони с плодов пълнеж се продават на символична цена под 1 лев. Оказа се, че зад брандираните бонбони стои една чудесна благотворителна кауза. На табела над щанда е обявено, че 50% от средствата от всяка продажба на футболни лакомства ще отиват за подпомагане на детско-юношеските школи на двата отбора. Така отколешните конкуренти на терен, изглеждат напълно сплотени в името на едно успешно бъдеще на спорта под тепетата. Ако милеете за футбола в Пловдив, ако искате да станете съпричастен със съдбата му, ако искате да подкрепите млади спорни надежди, изберете бонбони, опаковани в одеждата на любимия си тим, и ги хапвайте със сладостта от извършеното добро дело и принос за спортния хоризонт на града. TrafficNews.bg", "date": "2017.10.11", "title": "ХИТ! Бонбоните на пловдивските \"Ботев\" и Локомотив застанаха на една “трибуна“ в супермаркет"}
{"url": "http://pik.bg/%D1%80%D0%B0%D0%B7%D0%BF%D1%80%D0%B0%D0%B2%D0%B8%D1%8F%D1%82%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D1%81-%D0%BF%D1%8A%D0%BB%D0%BD%D0%B0-%D1%81%D0%B8%D0%BB%D0%B0-%D0%BC%D0%B2%D0%BD%D1%80-%D0%BE%D0%BF%D1%80%D0%BE%D0%B2%D0%B5%D1%80%D0%B3%D0%B0-%D1%85%D1%80%D0%B8%D1%81%D1%82%D0%BE-%D1%81%D1%82%D0%BE%D0%B8%D1%87%D0%BA%D0%BE%D0%B2-%D1%82%D0%BE%D0%B9-%D0%BE%D1%89%D0%B5-%D0%B5-%D0%BF%D0%BE%D1%87%D0%B5%D1%82%D0%B5%D0%BD-%D0%BA%D0%BE%D0%BD%D1%81%D1%83-news696546.html", "text": "Скандалът между Министерството на външните работи и Христо Стоичков набира скорост. От ведомството опровергаха най-успешния български футболист и твърдят, че той все още е почетен консул в Испания. Вчера министерството на външните работи стартира процедура по неговото освобождаване от поста заради \"влошената комуникация с властите в страната\". След референдума за независимост на Каталуния и размириците по улиците на Барселона, Камата се изказа остро по адрес на вицепремиера на Испания Сорая Саенс де Сантамария и семейството ѝ, като ги нарече последователи на режима на генерал Франко. Във второ изявление по мексиканската телевизия \"Унивижън\" той поднесе извинение на Де Сантамария за това, че е намесил непълнолетния ѝ син в изказването. В интервю за Би Ти Ви Стоичков обяви, че не е почетен консул от 14 месеца. „Аз нямам нищо общо с Кралство Испания поради простата причина, че нямам мандат. Нямам право нито да подписвам, нито да издавам документи. Щели да взимат някакво решение... Нека то взимат. Само че това трябваше да се случи преди 14 месеца, а не сега”, допълни Камата. От министерството на външните работи коментираха, че българските почетни консули нямат мандат. „Пълномощията се прекратяват, когато реши МС. На почетния консул издаваме документ, наречен патент. Приемащата държава потвърждава съгласието си с друг документ, наречен екзекватура. И двата нямат срок”, се посочва в официалното съобщение до медиите.", "date": "2017.10.11", "title": "РАЗПРАВИЯТА ПРОДЪЛЖАВА С ПЪЛНА СИЛА! МВнР опроверга Христо Стоичков: Той още е почетен консул"}
{"url": "http://pik.bg/%D0%B4%D0%B2%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B1%D0%BE%D0%BC%D0%B1%D0%B0%D1%80%D0%B4%D0%B8%D1%80%D0%BE%D0%B2%D0%B0%D1%87%D0%B0-b-1b-%D0%B5%D1%81%D0%BA%D0%BE%D1%80%D1%82%D0%B8%D1%80%D0%B0%D0%BD%D0%B8-%D0%BE%D1%82-%D1%8F%D0%BF%D0%BE%D0%BD%D1%81%D0%BA%D0%B8-%D0%B8-%D1%8E%D0%B6%D0%BD%D0%BE%D0%BA%D0%BE%D1%80%D0%B5%D0%B9%D1%81%D0%BA%D0%B8-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-%D0%BF%D1%80%D0%B5%D0%BB-news696556.html", "text": "Washington Examiner. Два американски бомбардировача B-1B ‘’Lancer’’ прелетяха над Корейския полуостров, след като в последните седмици напрежението отново се повиши, пише Бомбардировачите бяха ескортирани от японски изтребители F-15 и южнокорейски F-15K. От Тихоокеанското командване на ВВС на САЩ заявиха, че това е първият път, при който трите типа самолети тренират заедно в нощно време. „Летенето и обучението в нощно време със съюзниците ни по сигурен и ефективен начин, е важна възможност, която споделят САЩ, Япония и Република Корея“, заяви майор Патрик Апългейт от 613-ти военновъздушен оперативен център. Той добави, че това е „ясна демонстрация“ на оперативните възможности на трите държави. Фокус", "date": "2017.10.11", "title": "Два американски бомбардировача B-1B ескортирани от японски и южнокорейски изтребители, прелетяха над Корейския полуостров"}
{"url": "http://pik.bg/14-%D0%B5%D1%81%D0%B5%D0%BD%D0%BD%D0%B8-%D1%81%D1%8A%D0%B2%D0%B5%D1%82%D0%B0-%D0%B7%D0%B0-%D1%83%D0%B5%D0%BB%D0%BD%D0%B5%D1%81-%D1%81-%D0%BA%D0%BE%D0%B8%D1%82%D0%BE-%D0%B4%D0%B0-%D0%B7%D0%B0%D0%BF%D0%B0%D0%B7%D0%B8%D1%82%D0%B5-%D0%B7%D0%B4%D1%80%D0%B0%D0%B2%D0%B5%D1%82%D0%BE-%D0%B8-%D0%BD%D0%B0%D1%81%D1%82%D1%80%D0%BE%D0%B5%D0%BD%D0%B8%D0%B5%D1%82%D0%BE-news696519.html", "text": "Есента е сезон, в който трябва да се заредим с топло одеяло и хубава книга и да се подготвим за предстоящите студени дни. По-дългите нощи и по-кратки дни ни дават време за размисъл и преоткриване и ни предлагат възможността да се съсредоточим над нашето здраве и красота. Тези 14 есенни съвета за уелнес ще ви помогнат за поддържане на умствено и физическо здраве. 1. Започнете да приемате таблетки витамин D Тъй като по-голямата част от така нужния витамин D ние получаваме от слънцето, а с настъпването на студените месеци прекарваме по-голямата част от времето си вкъщи, приемът на витамин  D значително намалява. Затова ви препоръчваме да си купите от близката аптека витамин D на таблетки, с които ще засилите имунната система и ще подобрите настроението си. 2. Отделете малко време за себе си Есента и зимата са начинът на Земята да ни каже да забавим темпото. Започнете да си водите дневник или проследявайте настроенията си, за да разберете как наистина се чувствате. 3. Обърнете внимание на своето здраве Не отлагайте, ако имате проблеми със здравословното си състояние. Запазете час при личния си лекар, никой не обича есенните вируси, които пречат на живота. Гадост! 4. Подсилете имунната система Можете да направите това, като пиете много вода, приемате храни богати на витамини и миете често ръцете си, за да предотвратите настинките. 5. Подгответе се за лятното часово време Когато можете, си лягайте по-рано от обичайното, особено в седмицата, преди да се сменят часовниците. По-дългите периоди на тъмнина са равни на по-дълги периоди на сън! 6. Направете си план с дейности за студените месеци През зимата имаме склонност към хибернация, ако нямаме нещо, което да поддържа жизнения ни тонус. 7. Овлажнявайте кожата си Ниските температури могат да изсушат кожата ви. Погрижете се тя да бъде хидратирата всеки ден и не забравяйте, че трябва да използвате слънцезащитни продукти по всяко време, без значение от сезона. 8. Купете си сезонни зеленчуци Цвекло, броколи, зеле, патладжан, зеле, тиква, бульони, джинджифил и тъмнолистни зеленчуци са чудесен избор. 9. Останете активни! Може да ви е приятно, просто да стоите и да мързелувате, но трябва да се вземете в ръце, защото движението е изключително важно. 10. Обличайте се топло и предпазвайте тялото си от ниските температури Уверете се, че имате ръкавици, шал, зимно палто, топли чорапи и гумени ботуши! 11. Направете \"пролетно почистване\" през есента Пренаредете гардероба си и се отървете от вещите, от които не се нуждаете. 12. Подгответе дома си за евентуални екстремни метеорологични условия Имате ли лопата за сняг? Дали фенерчетата имат батерии? Отоплителните уреди работят ли добре? 13. Вземете няколко книги, които да прочетете Кой не иска да седне пред камината и да се наслаждава на танцуващия пламък на огъня и приятната миризма от пукащите дърва през студените зимни вечери?  Насладете се на момента и го съчетайте с хубава книга и чаша ароматно червено вино. 14. Бъдете добри към себе си Празничните дни могат да доведат до наддаване на теглото, а всички останали могат да бъдат причина за лошо настроение. Послушайте тялото си и му дайте това, от което се нуждае, без да го ограничавате! Опитайте се да замените негативните мисли с позитивни. activemindsblog.org", "date": "2017.10.11", "title": "14 есенни съвета за уелнес, с които да запазите здравето и настроението"}
{"url": "http://pik.bg/%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%E2%80%93-%D1%82%D0%B0%D0%BC-%D0%BA%D1%8A%D0%B4%D0%B5%D1%82%D0%BE-%D0%BA%D0%B8%D1%82%D0%B0%D0%B9-%D0%BC%D0%BE%D0%B6%D0%B5-%D0%B4%D0%B0-%D0%B1%D0%B8%D0%B5-%D1%81%D0%B0%D1%89-news696550.html", "text": "От всички страни, които са замесени в корейската ракетна криза най-трудна за прочит е китайската. Всекидневните баналности на китайското външно министерство за мирното решение на кризата не разкриват много за истинските интереси на Китай, както и целите му. А те са многобройни и несъвместими. От една страна Китай е притеснен за баланса на силите на Корейския полуостров. Китай не иска Пхенян да притежава ядрено оръжие, както и не иска полуостровът да се обедини. Но в същото време това, което се случва на Корейския полуостров засяга китайските отношения със САЩ и въпреки тесните икономически връзки между двете страни, от гледна точка на Пекин в крайна сметка това е връзка доминирана от страх и недоверие. За да разберем откъде идва недоверието трябва да обърнем взор към историята. Когато Северна Корея нахлува в Юга на 25 юни 1950 година, тя го прави без китайско участие и помощ. Помощта, която Китай предлага е лековато отхвърлена от младия режим на Ким Ир Сен, който е бил уверен, че ще успее в нападението си, както и че ще предизвика народно въстание в Юга. Севернокорейската инвазия хваща САЩ неподготвени. В паническия си анализ относно случилото се, САЩ започват да се страхуват, че инвазията може да е част от по-голямо нападение на комунистическия блок. Ето защо, два дена по-късно американският президент Хари Труман заповядва на 7-и флот да навлезе в Тайванския проток. В същото време Народна република Китай е на едва една година. Тя се води от Мао Дзедун, който е дълбоко недоверчив към намеренията на САЩ спрямо режима му. Притесненията му не са безпочвени. Мао помни какво се е случило след Първата световна война, когато връщайки се от Версай, китайската делегация открива, че САЩ са признали японските претенции над китайските територии, които някога са били контролирани от европейските сили. Мао е преживял и прекратяването на американската помощ за китайските комунисти заради Студената война, след като първоначално САЩ са ги подкрепяли през Втората световна срещу Япония. Вместо това САЩ започва да излива ресурсите си във възстановяването на същата тази Япония, която е нахлула и брутално окупирала Китай през войната. В допълнение към това САЩ дават подкрепата си на китайските националисти на Чан Кай Ши с надеждата, че те ще победят комунистите (терминът „китайски националисти“ e погрешен, тъй като комунистите са били също толкова големи националисти, колкото и силите на Чан Кай Ши, но така ги нарича история, бележка на автора). Придвижването на 7-и флот в Тайванския проток е последната капка за Мао. За него САЩ са единственото нещо, което седи между Китайската комунистическа партия и създаването на обединена китайска национална държава, която да принадлежи само и единствено на китайския народ. Но Китай не може да направи нищо, за да отмъсти обидата директно. По това време той няма военната сила, за да превземе Тайван, след като островът се пази от 7-и флот. Единственото място, където Китай може да отговори е Северна Корея, в която неравният терен премахва част от преимуществата на американското военно и технологическо превъзходство. Китай влиза в Корейската война през октомври 1950 година, и именно заради неговата намеса тя завършва без победител, оставайки неразрешена и до днес. Връщайки се към съвремието, можем ясно да видим, че колкото повече неща се променят, толкова повече си остават същите. Корея все още е разделена и въпреки моментния растеж в икономиката и военния капацитет на Народна република Китай, Тайван все още е извън контрола му. Но не само стратегическата реалност е същата. Вярно е и, че за Китай севернокорейският и тайванският въпроси са свързани. На 2 декември или малко президентските избори, Доналд Тръмп направи нещо, което никой американски президент не е правил от 37 години – той проведе директен контакт с президента на Тайван. Може да изглежда дребна работа, но за Пекин това не бе тривиален момент. На Тръмп му отне още два месеца, за да приеме принципа за „Единен Китай“. Два месеца, през които китайските стратегически планиращи бяха оставени да се чудят какви са истинските намерения на САЩ що се отнася до Тайван, както и китайския териториален интегритет като цяло. От гледна точка на Китайската комунистическа партия и легитимността й, Тайван е единствената част от Китай, която не е успяла да превземе и интегрира в своята революция. От перспективата на китайската отбранителна стратегия Тайван е остров на 160 километра от континентален Китай, който може да бъде използван от една силна флота като база, от която да се блокира Китай или дори да се нападне. Ако Тайван получи американско признание, а може би и американски войски това, което в момента е китайски недостатък, ще стане екзистенциална заплаха. Освен това ще бъде и подигравка с китайската агресивност в Южнокитайско море, карайки предишните американски операции за свободна навигация да изглеждат приятелски в сравнение с това. Китай може да се изправи и пред друга потенциална заплаха от администрацията на Тръмп, а именно възможността Вашингтон да блокира китайския експорт от американския пазар. Търговски конфликт между двете държави ще е вреден, както за САЩ, така и за Китай, но все пак Пекин ще понесе повече щети. Президентът Си Дзинпин не може да си позволи икономическа криза и то точно преди партийния конгрес, който ще се проведе този месец, и на който той ще трябва да затвърди господството си над страната. В такъв случай това, от което Китай се нуждае е разменна монета – начин за превръщането на позицията на слабост в позиция на сила. Навлизане в Северна Корея. Китай трябва да действа внимателно. От една страна изглежда, че Пекин има достатъчно контрол над Пхенян, за да отклони администрацията на Тръмп от заплахите й да редефинира американско-китайските икономически отношения. От друга страна Китай не може да надцени влиянието си в Северна Корея, тъй като САЩ ще го държат директно отговорен за всеки провал при денуклеаризацията на полуострова. Разкритието от това лято, което направиха от китайското Министерство на отбраната, а именно, че контактите им със севернокорейските въоръжени сили са напълно прекратени, имаше за цел да подчерта границите на това, за което Тръмп и Си Дзинпин се разбраха при срещата си през април. В действителност Си Дзинпин има малко контрол над действията на Ким Чен Ун точно, както Мао е имал малък контрол над Ким Ир Сен. Но Си не се нуждае от тотален контрол над режима на Ким, за да го използва в китайска изгода. Всичко, от което се нуждае е, Китай и Северна Корея да споделят един и същ интерес в ограничаването на американската сила в Азия. Няма перспектива в близко бъдеще този интерес да изчезне. Северна Корея преследва ядрената си програма, за да има ядрено възпиране срещу САЩ. На Китай не му се налагат подобни ходове. Той вече си има ядрени оръжия и е много по-силен от Пхенян. Това позволява на Китай да бъде прагматичен, т.е. да може да си сътрудничи със САЩ. Но китайският прагматизъм и желание за съвместна работа не трябва да замъгляват факта, че както и Северна Корея, така и Китай е подозрителен към САЩ. Това от своя страна е един от основните ограничителни фактори за едно възможно американско нападение над Севера. Китай има пакт за военна взаимопомощ със Северна Корея. А Китай, макар и да предпочита статуквото на полуострова, не губи задължително, ако САЩ се опитат да разрешат силово въпроса. Това е така, защото опитът без някое неизвестно технологично чародейство, няма да проработи. САЩ са се опитвали и проваляли два пъти в азиатския материк. Оттогава ситуацията на Корейския полуостров не се е подобрила, за да се смята, че могат да успеят трети път. Китай не може да победи САЩ по море или да си върне Тайван, но със сигурност може да бие Америка в Северна Корея. Това позволява на Китай да припомни на САЩ, че макар и Пекин да не може да постигне мечтата си за „Единен Китай“, паметта му е дълга, търпението огромно, а уроците по конфуцианска скромност са винаги достъпни за тези, които ги търсят. Джейкъб Шапиро е професор по международни отношения в Принстънския университет. Той е редовен автор в сайта Geopolitical Futures, който е създаден от директора на Stratfor Джордж Фрийдмън. Фокус", "date": "2017.10.11", "title": "Северна Корея – там където Китай може да бие САЩ"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%BE%D1%82%D0%BE-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D0%BD%D0%B5-%D1%82%D0%B2%D1%8A%D1%80%D0%B4%D0%B8-%D1%87%D0%B5-%D1%80%D1%83%D1%81%D0%BA%D0%B8%D1%82%D0%B5-%D1%85%D0%B0%D0%BA%D0%B5%D1%80%D0%B8-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D1%82-%E2%80%9E%D0%BA%D0%B0%D1%81%D0%BF%D0%B5%D1%80%D1%81%D0%BA%D0%B8%E2%80%9C-%D0%B7%D0%B0-%D1%86%D0%B5%D0%BB%D0%B8%D1%82%D0%B5-%D1%81%D0%B8-news696557.html", "text": "Reuters, цитирана от Фокус. Израелски разузнавачи, които шпионират руските правителствени хакери заявиха, че те използват антивирусния софтуер на „Касперски“, който се използва и от още 400 милиона души по света, включително и американски правителствени агенции, предава Още преди две години израелските разузнавачи са предупредили американските си колеги за възможна руска намеса. Миналия месец Вашингтон заповяда правителствените агенции да прекратят употребата на „Касперски“. Освен това бе открито, че „Касперски“ притежава инструменти за хакване, които преди това са били известни единствено на американската Агенция за национална сигурност. След разследване се оказва, че тези инструменти се притежават и от руското правителство, съобщават редица авторитетни американски медии.", "date": "2017.10.11", "title": "Израелското разузнаване твърди, че руските хакери използват „Касперски“ за целите си"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%BF%D0%B0%D0%BD%D0%B0%D0%BC%D0%B0-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE-%D0%BF%D1%80%D0%BE%D0%B2%D0%B0%D0%BB-%D0%B7%D0%B0-%D1%81%D0%B0%D1%89-news696559.html", "text": "Огромна сензация донесе последният кръг от квалификациите за световното първенство в зона КОНКАКАФ. Отборът на САЩ загуби от Тринидад и Тобаго с 1:2 и няма да играе на финалите в Русия. Това ще е първият шампионат на пленената от 1986 година насам, на който янките няма да участват. Квота за Мондиал 2018 обаче си заслужи Панама. Тимът от Централна Америка обърна с 2:1 вече класиралия се състав на Коста Рика и зае трето място в крайното подреждане, предава Спортал. Панамците изпревариха по голова разлика Хондурас, който ще играе на баражите", "date": "2017.10.11", "title": "Сензация! Панама на световно първенство, провал за САЩ "}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BE%D0%B1%D1%81%D1%8A%D0%B4%D0%B8-%D0%BE%D0%BF%D1%86%D0%B8%D0%B8%D1%82%D0%B5-%D0%B7%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D1%81%D1%8A%D1%81-%D1%81%D1%8A%D0%B2%D0%B5%D1%82%D0%BD%D0%B8%D1%86%D0%B8%D1%82%D0%B5-%D1%81%D0%B8-%D0%BF%D0%BE-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-news696560.html", "text": "AFP. Американският президент Доналд Тръмп обсъди „широк набор от опции“ за севернокорейската криза със съветниците си по национална сигурност, предава Брифингът на военния министър Джеймс Матис и генерал Джоузеф Дънфорд се „фокусира върху широк набор от опции за отговор на каквато и да е форма на севернокорейска агресия, а ако трябва и за възпирането на Северна Корея от заплашването на САЩ и съюзниците им с ядрено оръжие“. Това се случва дни, след като президентът заяви, че дипломатическите усилия са се провалили и „само едно нещо ще свърши работа“. Фокус", "date": "2017.10.11", "title": "Доналд Тръмп обсъди опциите за Северна Корея със съветниците си по национална сигурност"}
{"url": "http://pik.bg/%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D0%B4%D0%B5%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%BE%D1%82%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D0%B7%D0%B0-%D0%BF%D1%80%D0%B5%D0%BA%D1%80%D0%B0%D1%82%D1%8F%D0%B2%D0%B0%D0%BD%D0%B5-%D0%BD%D0%B0-%D0%B2%D0%B8%D0%B7%D0%BE%D0%B2%D0%B8%D1%82%D0%B5-%D1%83%D1%81%D0%BB%D1%83%D0%B3%D0%B8-%D0%B2-%D1%82%D1%83%D1%80%D1%86%D0%B8%D1%8F-%D0%B5-news696544.html", "text": "Daily Sabah. Решението на американското посолство в Турция да прекрати визовите услуги за страната не е „едностранно“, а е направено в координация с Белия дом и Държавния департамент, заяви говорителят на американското външнополитическо ведомство Хедър Науерт, цитирана от От Държавния департамент заявиха, че отиващият си посланик Джон Бас има им „пълната подкрепа“ по въпроса, както и че той е „един от най-добрите посланици“, които САЩ някога са имали. По-рано Реджеп Тайип Ердоган заяви, че Турция „няма да дискутира нищо“ със САЩ, ако администрацията на Доналд Тръмп е отговорна за решението. Фокус", "date": "2017.10.11", "title": "Държавният департамент: Американското решение за прекратяване на визовите услуги в Турция е координирано с Белия дом"}
{"url": "http://pik.bg/%D1%81%D0%B0%D1%89-%D0%B7%D0%B0%D1%8F%D0%B2%D0%B8%D1%85%D0%B0-%D1%87%D0%B5-%D0%B1%D0%B8%D1%85%D0%B0-%D0%B8%D1%81%D0%BA%D0%B0%D0%BB%D0%B8-%D0%B4%D0%B0-%D0%B8%D0%BC%D0%B0%D1%82-%D0%BF%D0%BE-%D0%B4%D0%BE%D0%B1%D1%80%D0%B8-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-%D1%81-%D1%82%D1%83%D1%80%D1%86%D0%B8%D1%8F-%D0%BD%D0%BE-%D0%B2-%D0%BC%D0%BE%D0%BC%D0%B5%D0%BD%D1%82%D0%B0-%D1%82%D0%BE%D0%B2%D0%B0-%D0%B5-%D0%BF%D0%BE%D0%B4-%D0%B2%D1%8A%D0%BF-news696558.html", "text": "ТАСС САЩ биха искали по-добри отношения с Турция, но в момента това е под въпрос, предава . Това заяви говорителят на Държавния департамент Хедър Науерт по време на брифинг във Вашингтон. „Държавният секретар би желал да види подобряване на отношенията с Турция, както и с други страни. Вижте например Русия, тя също е страна, с която бихме искали по-добри отношения. Но сега това остава под въпрос заради действията, които Турция предприе“, каза тя, визирайки турските действия около визовата криза и задържането на Метин Топуз. Фокус", "date": "2017.10.11", "title": "САЩ заявиха, че биха искали да имат по-добри отношения с Турция, но в момента това е под въпрос"}
{"url": "http://pik.bg/%D0%BF%D0%BE%D0%BD%D0%B5-13-%D0%B4%D1%83%D1%88%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D1%81%D0%BB%D0%B5%D0%B4-%D0%BA%D1%8A%D1%80%D0%B2%D0%B0%D0%B2-%D1%81%D0%B1%D0%BB%D1%8A%D1%81%D1%8A%D0%BA-%D0%B2-%D0%BC%D0%B5%D0%BA%D1%81%D0%B8%D0%BA%D0%B0%D0%BD%D1%81%D0%BA%D0%B8-%D0%B7%D0%B0%D1%82%D0%B2%D0%BE%D1%80-news696561.html", "text": "Reuters. Поне 13 души са мъртви, след като в мексикански затвор избухна сблъсък между враждуващи банди, предава Затворът, в който се случи това се намира в северния щат Нуево Леон. На място бяха изпратени служители на силите за сигурност, за да потушат бунта. Говорител на властите каза, че силите за сигурност са влезли в затвора, който се намира извън град Монтерей, и са използвали смъртоносна сила, за да защитят охраната и другите затворници. Фокус", "date": "2017.10.11", "title": "Поне 13 души са загинали след кървав сблъсък в мексикански затвор"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BE%D0%B1%D1%8F%D0%B2%D0%B8-%D0%B5%D1%80%D0%B8%D0%BA-%D1%85%D0%B0%D1%80%D0%B3%D1%8A%D0%BD-%D0%B7%D0%B0-%D0%B4%D0%B5%D0%B9%D1%81%D1%82%D0%B2%D0%B0%D1%89-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5%D1%82%D0%BE-news696565.html", "text": "Reuters. Американският президент Доналд Тръмп обяви Ерик Харгън за действащ министър на здравеопазването, заявиха от Белия дом, цитирани от В момента Харгън е заместник-министър на Министерството на здравеопазването. Назначението идва, след като Том Прайс подаде оставка като министър миналата седмица. Оставката му дойде заради използването на скъпи частни чартърни самолети за правителствени цели. Фокус", "date": "2017.10.11", "title": "Доналд Тръмп обяви Ерик Харгън за действащ министър на здравеопазването"}
{"url": "http://pik.bg/%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B5-%D0%BF%D1%80%D0%B8%D0%B4%D0%BE%D0%B1%D0%B8%D0%BB%D0%B0-%D1%81%D0%B5%D0%BA%D1%80%D0%B5%D1%82%D0%BD%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%BE-%D1%8E%D0%B6%D0%BD%D0%BE%D0%BA%D0%BE%D1%80%D0%B5%D0%B9%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%B8-%D0%BF%D0%BB%D0%B0%D0%BD%D0%BE%D0%B2%D0%B5-news696529.html", "text": "The Guardian. Севернокорейски хакери са откраднали стотици класифицирани военни документи от Южна Корея, включително и американско-южнокорейски военни планове, пише Депутат от южнокорейската Демократическа партия заяви, че севернокорейските хакери са пробили южнокорейските системи за сигурност през септември миналата година, като са се сдобили с 235 гигабайта строго секретна информация. Сред изтеклите документи е и оперативен план 5015, който е за употреба в случай на война със Севера. Ри Чол-хе, който разкри тази информация е член на Комисията за отбрана към южнокорейския парламент. Представител на Пентагона заяви, че САЩ са наясно с тази информация, но отказа да я потвърди или отхвърли. Фокус", "date": "2017.10.11", "title": "Северна Корея е придобила секретни американско-южнокорейски военни планове"}
{"url": "http://pik.bg/%D1%81%D1%82%D1%80%D0%B0%D0%BD%D0%BD%D0%BE-%D0%BD%D0%B0%D1%88%D0%B5%D1%81%D1%82%D0%B2%D0%B8%D0%B5-%D1%80%D0%BE%D0%B7%D0%BE%D0%B2%D0%BE-%D1%84%D0%BB%D0%B0%D0%BC%D0%B8%D0%BD%D0%B3%D0%BE-%D0%BF%D1%80%D0%B5%D0%B2%D0%B7%D0%B5-%D1%80%D0%BE%D0%B4%D0%BE%D0%BF%D0%B8%D1%82%D0%B5-news696548.html", "text": "Рекорден за България брой розово фламинго бe установен в началото на седмицата на брега на язовир „Студен кладенец\". Общо 53 птици са забелязани в района - 14 възрастни и 39 млади. Екзотичните птици, които не се срещат често в страната, бяха регистрирани и заснети от експерт на фондация „По-диви Родопи\". Розовото фламинго е рядък и нередовен посетител в България, като обикновено се наблюдават отделни индивиди. В последните години обаче наблюденията на вида зачестиха, като 13 птици бяха установени в Атанасовското езеро през миналaта  зима, пише трафикнюз.бг. Най-близките места, където редовно се среща този топлолюбив и екзотичен вид, са в Гърция – езерото Керкини и Порто Лагос, съобщава 24rodopi.com. Това не е първото посещение на редките гостите от Средиземноморието в Източните Родопи, но за пръв път е регистрирана подобна численост. В началото на годината розово фламинго бе забелязано в същия район по време на редовното Среднозимно преброяване на водолюбивите птици, организирано от БДЗП. Тогава експерти преброиха 9 птици. Дългокраката птица обитава основно солени езера, но се среща и в други типове водоеми. Храни се с ларви на насекоми, планктон и малки ракообразни. Цветът на фламингото може да варира от светло розово до пурпурно. Розовият цвят на перата се засилва в зависимост от храната, която използва фламингото. Ако тя е богата на червеното солнично раче, то тогава розовият цвят на фламингите е по-силен и контрастен. Мнозинството от пернатите гости са млади птици и са все още сиви на цвят за разлика от по-възрастните и впечатляващи с цвета си представители на вида.", "date": "2017.10.11", "title": "Странно нашествие: Розово фламинго превзе Родопите "}
{"url": "http://pik.bg/%D1%85%D0%BE%D1%80%D0%B0-%D0%BA%D0%BE%D0%B8%D1%82%D0%BE-%D1%81%D0%B0-%D0%BF%D1%80%D0%B8%D1%81%D1%8A%D1%81%D1%82%D0%B2%D0%B0%D0%BB%D0%B8-%D0%BD%D0%B0-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0%D1%82%D0%B0-%D0%B2-%D0%BB%D0%B0%D1%81-%D0%B2%D0%B5%D0%B3%D0%B0%D1%81-%D1%89%D0%B5-%D1%81%D1%8A%D0%B4%D1%8F%D1%82-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%BE%D1%80%D1%8A%D0%B6%D0%B8%D1%8F%D1%82%D0%B0--news696528.html", "text": "Reuters. Представители на жертвите от Лас Вегас започнаха съдебен процес срещу създателите на приставките за оръжие, които са позволили на нападателя да постигне почти автоматична стрелба, предава Жалбата е подадена в община Кларк, Невада и обвинява „Slide Fire Solutions’’, както и други оръжейни производители в неглижиране, което е довело до емоционално страдание сред хиляди граждани, които са станали свидетели на нападението. Съдебният процес, който бе започнат от името на трима жители на Невада, които са присъствали на фестивала във Вегас, не включва раните, които стотици хора понесоха, както и семействата на 58-те жертви. Фокус", "date": "2017.10.11", "title": "Хора, които са присъствали на касапницата в Лас Вегас ще съдят производителите на оръжията, с които е стрелял нападателят за „емоционално страдание“"}
{"url": "http://pik.bg/%D0%B4%D0%B8%D0%BA-%D0%B0%D0%B4%D0%B2%D0%BE%D0%BA%D0%B0%D0%B0%D1%82-%D1%82%D0%B5%D0%B7%D0%B8-%D0%BA%D0%B2%D0%B0%D0%BB%D0%B8%D1%84%D0%B8%D0%BA%D0%B0%D1%86%D0%B8%D0%B8-%D0%B1%D1%8F%D1%85%D0%B0-%D0%BE%D0%B1%D1%80%D0%B5%D1%87%D0%B5%D0%BD%D0%B8-%D0%BE%D1%82%D0%B4%D0%B0%D0%B2%D0%BD%D0%B0-news696541.html", "text": "Селекционерът на Холандия Дик Адвокаат ирази разочарованието си, че отборът не успя да се класира за Мондиал 2018. Опитният специалист наследи на пост Дани Блинд и под негово ръководство отборът постигна победи над Люксембург (5:0), България (3:1), Беларус (3:1) и Швеция (2:0), като загуби само от Франция (0:2), но въпреки това остана на трето място в квалификационната си група и ще пропусне второ поредно голямо първенство. “Ако съм допуснал някаква грешка, то тя е била в мача с Франция. Трябваше да победим и в Париж. Не очаквах, че шведите ще спечелят срещу французите. Истината е, че тези квалификации бяха провалени още преди моето назначение. Сега федерацията трябва да анализира представянето на отбора и да вземе мерки”, заяви Адвокаат след победата над Швеция снощи. “Ние сме по-добри от шведите, но те играят по-силно като отбор. Искам да похваля моите футболисти за огромното им старание. При 2:0 имахме и други положения. Щеше да е чудесно, ако бяхме вкарали повече голове през първото полувреме. Швеция обаче е силен тим и доказа, че може да постига целите си и без да разполага с големи звезди”, добави Адвокаат, цитиран от Спортал. Холандците трябваше да победят със 7 гола разлика, за да изместят “тре кронур” от второто място в групата.", "date": "2017.10.11", "title": "Дик Адвокаат: Тези квалификации бяха обречени отдавна"}
{"url": "http://pik.bg/%D1%87%D0%B5%D1%82%D0%B8%D1%80%D0%B8-%D1%84%D0%B0%D1%82%D0%B0%D0%BB%D0%BD%D0%B8-%D0%B3%D1%80%D0%B5%D1%88%D0%BA%D0%B8-%D0%BA%D0%BE%D0%B8%D1%82%D0%BE-%D0%BC%D0%BB%D0%B0%D0%B4%D0%B8%D1%82%D0%B5-%D0%BF%D1%80%D0%B0%D0%B2%D1%8F%D1%82-%D1%81-%D0%BF%D0%B0%D1%80%D0%B8%D1%82%D0%B5-%D1%81%D0%B8-news696539.html", "text": "Управлението на парите изисква умения и понякога може да се превърне в проба – грешка. Затова и не е случайно, че в много страни още в училище се изучават предмети, свързани с менажирането и правилното управление на финансите. От CNBC правят преглед на четири от най-големите грешки, които правят младите хора, посочени от започнали от нулата милионери и милиардери, съобщава profit.bg Собственикът на Далас Маверикс има някои парични съвети за младите хора, а един от тях е „Не използвайте кредитни карти“. Единственото, което той е искал да знае за парите през 20-те си години, споделя Кубан пред Business Insider през 2014 г., е, \"че кредитните карти са най-лошата инвестиция, която можеш да направиш, че парите, които спестявам от лихвите, без да имам дълг, са по-добра възвръщаемост от всичко, което бих постигнал на фондовия пазар. \"Мислех, че ще бъда гений на фондовия пазар. Но не бях. Трябваше да плащам кредитни карти на всеки 30 дни.\" Сузи Орман, най-голямата грешка, която младите правят, е, че не поемат активна роля при работа със собствените си пари. „Всеки е съсредоточен върху успеха, което е страхотно, но не се стремят да правят повече от по-малкото. \" Никой не трябва да има извинение и оправдание да не се занимава с парите си, смята Орман. По думите й парите трябва да се управляват и да се инвестират в сигурни и разумни покупки – пенсионен фонд, имущество. В крайна сметка, \"ако искаш да бъдеш могъщ в живота, трябва да си мощ над собствените си пари\". Да не се дава приоритет на притежанието на дом, според Дейвид Бах, е сред най-големите грешки на милениумите. Според него младите се фокусират върху други приоритети, което в един момент им струва много. „Средният рентиер е 8 пъти по-богат от наемателя си“, казва Бах. \"Парите не са всичко и не си струва да се жертват здравето, семейството, приятелите или други преживявания за тях\", казва Сабатие. \"Загубих няколко приятели и развалих други взаимоотношения, защото прекарах прекалено много време в офиса или пропусках почивните дни. Въпреки че наистина вярвам, че парите са свобода, те наистина са само инструмент за преживяване.\" Вместо да се съсредоточавате единствено върху това как да печелите повече пари, задайте цели за живота си, казва милионерът. Задайте си въпроси, като: Какво искате да направите с парите си? Колко часа седмично искате да работите? Колко искате да пътувате? В края на краищата, \"печеленето и спестяването на повече пари е полезно, само ако имате предвид нещо, което искате да използвате\", заключава той.", "date": "2017.10.11", "title": "Четири фатални грешки, които младите правят с парите си"}
{"url": "http://pik.bg/%D1%82%D1%83%D1%80%D1%81%D0%BA%D0%B8%D1%8F%D1%82-%D1%81%D1%8A%D0%B4-%D0%B4%D0%B0%D0%B4%D0%B5-%D0%BF%D1%80%D0%B8%D1%81%D1%8A%D0%B4%D0%B8-%D0%BE%D1%82-%D0%BF%D0%BE-200-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%BD%D0%B0-%D1%81%D0%B5%D0%B4%D0%B5%D0%BC-%D0%B1%D0%B8%D0%B2%D1%88%D0%B8-%D0%B0%D1%80%D0%BC%D0%B5%D0%B9%D1%81%D0%BA%D0%B8-%D0%BE%D1%84%D0%B8%D1%86%D0%B5%D1%80%D0%B8-%D0%B7%D0%B0-%D1%83%D1%87%D0%B0%D1%81%D1%82-news696543.html", "text": "Турският съд даде доживотни присъди на седем бивши армейски офицери, които са участвали в миналогодишния преврат, предава Anadolu Agency. Седмината бяха осъдени, тъй като са превзели правителствена сграда в Истанбул, както и една джамия. Обвинението срещу тях е, че са се опитали да свалят конституционно установения ред на Турция, както и че имат връзки с организацията на гюленистите ФЕТО. И седмината получават допълнително по 200 години присъда за „лишаване на гражданите от свободата им чрез насилие“. Фокус", "date": "2017.10.11", "title": "Турският съд даде присъди от по 200 години затвор на седем бивши армейски офицери за участие в преврата"}
{"url": "http://pik.bg/%D1%85%D0%B8%D1%82-%D0%B2-%D0%BD%D0%B5%D1%82%D0%B0-%D0%B1%D1%84%D1%81-%D0%BD%D0%B0%D0%BF%D1%80%D0%B0%D0%B2%D0%B8-%D0%B7%D0%B0-%D1%81%D0%BC%D1%8F%D1%85-%D0%B7%D0%B2%D0%B5%D0%B7%D0%B4%D0%B0-%D0%BD%D0%B0-%D1%87%D0%B5%D0%BB%D1%81%D0%B8-%D0%B2%D0%B8%D0%B4%D0%B5%D0%BE-news696438.html", "text": "Любопитен епизод преди мача България - Франция стана обект на множество коментари в социалните мрежи. Оказа се, че най-ниският от френския отбор Н'Голо Канте, чийто ръст е едва 168 см, е бил изведен от най-високото дете. По време на изпълнението на химна момчето на практика закрива лицето на френския футболист от Челси, съобщава Офнюз. Според коментарите от българската страна са направили съвсем умишлено това, като целта им е била да повторят фалшиво видео от новата игра FIFA 18, в което Канте се появява зад гърба на Кристиано Роналдо, след което се гаври с него за радост на милионите хейтъри на португалеца. Едва ли в действията на БФС обаче е имало чак такъв дълбок смисъл, а по-скоро всичко е плод на случайност.", "date": "2017.10.11", "title": "ХИТ В НЕТА! БФС направи за смях звезда на Челси (ВИДЕО)"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B5%D1%82%D0%BE-%D0%BF%D1%80%D0%B8-%D0%BA%D0%B0%D0%BA%D0%B2%D0%B8-%D0%BD%D0%B0%D1%80%D1%83%D1%88%D0%B5%D0%BD%D0%B8%D1%8F-%D0%BD%D0%B0-%D0%BF%D1%8A%D1%82%D1%8F-%D0%B3%D1%80%D0%B0%D0%B6%D0%B4%D0%B0%D0%BD%D1%81%D0%BA%D0%B0%D1%82%D0%B0-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82-%D1%89%D0%B5-%D0%BF%D0%BE%D1%81%D0%BA%D1%8A%D0%BF%D0%B2%D0%B0-news696502.html", "text": "Катастрофа, превишена скорост с повече от 30 кв/ч над ограничението, неправилно изпреварване, неправоспособност и употреба на алкохол или наркотици ще вдигнат цената на задължителната застраховка „Гражданска отговорност“, съобщава „Телеграф“. Сумата, която шофьорите ще плащат от началото на следващата година, ще се определя според две категории, обясни зам.-председателят на Комисията по финансов надзор Ралица Агайн-Гури. Първоначално застрахователите и Пътна полиция се обединиха около варианта скок на Гражданската да има при отнети точки на контролния талон на водач. „Тази идея отпадна, защото има много сериозни нарушения, за които не се взимат точки“, уточни зам.-председателят на комисията. До броени дни се очаква точна формула, според която да се определя сумата, която шофьор трябва да плати за задължителната полица. Засега не е ясно, че ще се следи дали водач е предизвикал произшествие през последната година. Ако това се е случило, сумата за Гражданската ще скача. Отделно ще се следи и какви нарушения е извършил всеки шофьор 12 месеца назад във времето. „Неправилното паркиране не води до инциденти. Затова няма да го взимаме предвид. Ще има значение за нас дали собственикът на автомобила е правил тежки нарушения – такива, които са най-опасни у нас и са причина за най-много катастрофи с жертви и ранени“, уточни Ралица Агаян-Гури. На първо място ще се следи дали шофьорът е превишавал скоростта в последната година, защото това нарушение води до най-много и тежки инциденти на пътя. „Ако водач е бил заснет от мобилна или стационарна камера с повече от 30 км/ч над ограничението, цената на полицата му ще нараства драстично“, разясни секретарят на Държавно-обществената консултативна комисия по проблемите на безопасността на движение и бивш шеф на КАТ Алекси Кесяков. Отделно ще се вземе предвид ако водач е извършил някое от останалите най-рискови нарушения, каквито са неправилното изпреварване, загубата на управление заради разсеяност, както и липсата на шофьорска книжка и наличието на алкохол или наркотици в организма. С въвеждането на системата „Бонус-малус“ у нас застрахователите ще имат в реално време информация за нарушенията на всеки шофьор. Ще разполагат и с таблица какъв е скокът на цената на Гражданската в зависимост от извършените пътни гафове.", "date": "2017.10.11", "title": "ВАЖНО! Ето при какви нарушения на пътя \"Гражданската отговорност\" ще поскъпва!"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%BF%D1%80%D0%B8%D0%B7%D0%BE%D0%B2%D0%B0-%D1%81%D0%B0%D1%89-%D0%B4%D0%B0-%D0%BF%D1%80%D0%B5%D0%BC%D0%B0%D1%85%D0%BD%D0%B5-%D0%B2%D0%B8%D0%B7%D0%BE%D0%B2%D0%B8%D1%82%D0%B5-%D0%BE%D0%B3%D1%80%D0%B0%D0%BD%D0%B8%D1%87%D0%B5%D0%BD%D0%B8%D1%8F-news696545.html", "text": "Morning Star. Турция призова САЩ да промени новите визови ограничения, след като напрежението между двете НАТО-вски страни ескалира, пише британското ляво издание От турското външно министерство привикаха втория по значимост американски дипломат в страната, настоявайки Вашингтон да преразгледа решението си, което според тях предизвиква „ненужна ескалация“ и превръща в „жертви“, както американските, така и турските граждани. „Правото на Турция е да съди турски граждани за действия извършени в Турция“, заяви министърът на правосъдието Абдулхамид Гюл. Припомняме, че скандалът между двете страни започна, след като турските власти арестуваха служителя на американското посолство Метин Топуз по подозрения в съучастие към миналогодишния опит за преврат. Фокус", "date": "2017.10.11", "title": "Турция призова САЩ да премахне визовите ограничения"}
{"url": "http://pik.bg/%D1%8E%D0%BD%D0%BE%D1%88%D0%B0-%D0%BD%D0%B0-%D1%86%D1%81%D0%BA%D0%B0-%D0%BD%D0%B0%D0%BA%D0%B0%D0%B7%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news696547.html", "text": "Юношата на ЦСКА Самир Аясс се разписа за Ливан при лесния успех с 5:0 над Северна Корея в мач от Група “Б” на квалификациите за Купата на Азия. Бившият играч на Дунав (Русе) вкара третия гол в сблъсъка. След изиграването на първите четири кръга футболистите на Милодраг Радулович имат актив от 10 точки, предава Спортал. На втора позиция в групата е Хонконг с 5, Северна Корея има 2, а на последното място е Малайзия със само 1 спечелена точка.", "date": "2017.10.11", "title": "Юноша на ЦСКА наказа Северна Корея "}
{"url": "http://pik.bg/%D0%B4%D1%8A%D0%B2%D0%BA%D0%B0%D1%82%D0%B0---%D0%BF%D0%BE%D0%BB%D0%B5%D0%B7%D0%BD%D0%B0-%D0%B8%D0%BB%D0%B8-%D0%B2%D1%80%D0%B5%D0%B4%D0%BD%D0%B0-news696554.html", "text": "Полезна ли е дъвката или не е? Хората дъвчат повече от 160 години, но повечето от нас не знаят полезен или вреден е всъщност този навик. \"Дъвките са два вида: със захар и без. Първите са много вредни, защото захарта е хранителна среда за развитието на бактерии, които разрушават зъбния емайл. По- приемлив вариант са дъвките без захар, с ксилитол и сорбитол. Те са приятни за дъвчене, имат сладък вкус и в същото време изграждат защитна стена срещу микробите” – казва Белла Фарби, зъболекар-терапевт с 16 годишен професионален опит. Можете да консумирате дъвка само след ядене и то не повече от 10 минути. Благодарение на това в устната кухина се произвежда няколко пъти повече слюнка, която има буфериращи свойства - съставните ензими неутрализират киселинните храни, което е изключително важно за зъбния емайл. От друга страна в съвременния свят няма достатъчно много твърда храна - като правило всички консумираме много мека храна. Съответно, венците не получават необходимото натоварване и постепенно отслабват. По този начин дъвката служи като вид \"симулатор\", пише трафикнюз.бг. Просто се опитвайте непременно да я дъвчете от различни страни на челюстта, така че отделните мускули да не хипертрофират. Тази тема обаче има недостатък. Много хора дъвчат дъвка, не само след хранене, но и просто с цел да успокоят нервите , да се откажат от пушенето или бързо да освежат дъха си. Това е вредно! Първо, не забравяйте, че в стомаха по това време се получава стомашен сок, който корозира стените му. На второ място, честото изобилие от образуване на слюнка причинява постепенно изчерпване на слюнчените жлези. Трето, не пренебрегвайте химикалите и изкуствени ароматични добавки, които са част от състава на гумените ленти. Те имат много странични ефекти. Не забравяйте, че дъвката само помага за поддържане на добра хигиена на устната кухина, но в никакъв случай не замества пълната грижа. Приемете я като допълнително средство за намаляване на риска от кариес, който е винаги под ръка. Важно!", "date": "2017.10.11", "title": "Дъвката - полезна или вредна?"}
{"url": "http://pik.bg/%D0%BC%D0%B5%D0%BA%D1%81%D0%B8%D0%BA%D0%BE-%D0%BE%D0%B1%D0%B2%D0%B8%D0%BD%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D1%87%D0%B5-%D0%B2%D0%BE%D0%B4%D0%B8-%E2%80%9E%D0%BF%D1%80%D0%BE%D1%82%D0%B5%D0%BA%D1%86%D0%B8%D0%BE%D0%BD%D0%B8%D1%81%D1%82%D0%B8%D1%87%D0%BD%D0%B0-%D0%B2%D0%BE%D0%B9%D0%BD%D0%B0%E2%80%9C-news696537.html", "text": "The Independent Най-силното американско бизнес лоби обвини Доналд Тръмп, че прави „отровни“ предложения, за да саботира НАФТА, пише . В същото време външният министър на Мексико заяви, че промяната или премахването на търговския пакт ще навреди на двустранното сътрудничество. От мексиканска страна заявиха, че президентът Тръмп води „протекционистична война“ с предложенията си за изчистване на търговския дефицит, който САЩ имат с Мексико. Мексиканският външен министър Луис Видегарай каза, че краят на НАФТА би бил много тежка точка в американско-мексиканските отношения. Фокус", "date": "2017.10.11", "title": "Мексико обвини американския президент, че води „протекционистична война“"}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BE%D1%82%D0%BA%D0%B0%D0%B7%D0%B0-%D0%B4%D0%B0-%D0%BA%D0%B0%D0%B6%D0%B5-%D0%B4%D0%B0%D0%BB%D0%B8-%D0%B1%D0%B8-%D0%B3%D0%BB%D0%B0%D1%81%D1%83%D0%B2%D0%B0%D0%BB%D0%B0-%E2%80%9E%D0%B7%D0%B0%E2%80%9C-%D0%B1%D1%80%D0%B5%D0%BA%D0%B7%D0%B8%D1%82-%D0%B0%D0%BA%D0%BE-%D0%B8%D0%BC%D0%B0%D1%88%D0%B5-%D0%B2%D1%82%D0%BE%D1%80%D0%B8-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%BF%D0%BE-%D0%B2%D1%8A%D0%BF-news696540.html", "text": "The Telegraph. Тереза Мей отказа да заяви дали би гласувала „за“ Брекзит ако имаше втори референдум по въпроса, пише Премиерът, който подкрепяше оставането в Европейския съюз миналата година заяви, че би „разгледала всичко, за да стигне до решение“. Тя заяви, че това е „хипотетичен“ сценарий, на който няма смисъл да се отговаря, тъй като Великобритания ще излезе от Европейския съюз. Това се случва, след като Доналд Туск сигнализира, че за първи път европейските преговарящи взимат предвид възможността за случай, при който да „няма сделка“ между Великобритания и Европейския съюз. Европейският президент заяви, че ако преговорите продължат „с бавно темпо“ и без прогрес, „ще трябва да си помислим накъде сме тръгнали“. Фокус", "date": "2017.10.11", "title": "Тереза Мей отказа да каже дали би гласувала „за“ Брекзит ако имаше втори референдум по въпроса"}
{"url": "http://pik.bg/%D1%87%D0%B5%D1%81%D1%82%D0%B8%D1%82%D0%BE-%D1%80%D0%B5%D0%BF%D0%BE%D1%80%D1%82%D0%B5%D1%80%D0%BA%D0%B0%D1%82%D0%B0-%D0%BC%D0%B8%D1%81%D0%BA%D0%B0-%D0%BD%D0%B0-%D0%BF%D0%B0%D0%BF%D0%B0%D1%80%D0%B0%D1%86%D0%B8-%D0%BF%D0%BE%D0%BA%D0%B0%D0%B7%D0%B0-%D0%B3%D0%BE%D0%B4%D0%B5%D0%B6%D0%B5%D0%BD-%D0%BF%D1%80%D1%8A%D1%81%D1%82%D0%B5%D0%BD-%D0%B2-%D0%BC%D0%B8%D0%BB%D0%B0%D0%BD%D0%BE-news696542.html", "text": "Репортерката на и носителка на няколко титли за красота Елизабет Методиева се появи с годежен пръстен в модната столица Милано, преди няколко дни. Брюнетката е в Италия от седмица, като по снимките винаги е в дамска компания. Интерес предизвика обаче един от фотосите, на който Методиева си прави пред магазин на , а на ръката й блести пръстен с диамант, който по всичко личи е годежен, предава ХотАрена. Няколко часа по-рано журналистката качи вечерна снимка пред катедралата , където държи огромен букет от червени рози. Преди месец тя самата заяви, че е сама, с което сложи край на тези спекулации, но явно любовта я е връхлетяла неочаквано. За сега не е ясно обаче дали избраника на журналистката е българин или . „Папараци“ селфи „Прада“ Duomo За сега не е ясно кой е щастливецът, грабнал сърцето на нашето момиче. Методиева никога не е показвала официално половинка до себе си. Медиите последно я свързваха с героя Борислав , но от месеци насам двамата не са се появявали заедно и не качват дори снимки в социалните мрежи, което преди бе ежедневие. чужденец риалити Комсийски", "date": "2017.10.11", "title": "ЧЕСТИТО! Репортерката-миска на \"Папараци\" показа годежен пръстен в Милано"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BA%D0%BE%D0%B8-%D0%BE%D1%82%D0%B1%D0%BE%D1%80%D0%B8-%D1%89%D0%B5-%D0%B8%D0%B3%D1%80%D0%B0%D1%8F%D1%82-%D0%BD%D0%B0-%D0%B1%D0%B0%D1%80%D0%B0%D0%B6%D0%B8%D1%82%D0%B5-%D0%B7%D0%B0-%D0%BC%D0%BE%D0%BD%D0%B4%D0%B8%D0%B0%D0%BB-2018-news696523.html", "text": "След изиграването на последните мачове от квалификационните групи “А”, “В” и “Н” станаха ясни всички осем отбора, които ще участват в баражите за класиране на Мондиал 2018. Това са Швейцария, Италия, Хърватия, Дания, Северна Ирландия, Швеция, Ейре и Гърция. Големият губещ е Словакия, която също финишира на второ място в своята група, но заради по-лошите си показатели спрямо другите 8 тима, отпада от битката за класиране на световните финали. Жребият за баражите ще се състои на 17 октомври в Цюрих. Отборите ще бъдат разделени на две групи по 4 (поставени и непоставени) на базата на ранглистата на ФИФА. публикувана ден преди жребия. Първите мачове ще са на 9-11 ноември, а реваншите на 12-14 ноември. Победителите от 4-те двойки ще се класират за финалите в Русия. Спортал", "date": "2017.10.11", "title": "Вижте кои отбори ще играят на баражите за Мондиал 2018"}
{"url": "http://pik.bg/%E2%80%9E%D1%81%D0%B8%D1%80%D0%B8%D0%B9%D1%81%D0%BA%D0%B8%D1%82%D0%B5-%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%87%D0%BD%D0%B8-%D1%81%D0%B8%D0%BB%D0%B8%E2%80%9C-%D0%BE%D0%B1%D1%81%D1%8A%D0%B6%D0%B4%D0%B0%D1%82-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D0%BE%D1%80%D0%B8%D0%B4%D0%BE%D1%80-%D0%B7%D0%B0-%D0%B8%D0%B7%D1%82%D0%B5%D0%B3%D0%BB%D1%8F%D0%BD%D0%B5%D1%82%D0%BE-%D0%BD%D0%B0-%D1%86%D0%B8%D0%B2%D0%B8%D0%BB%D0%BD%D0%B8%D1%82%D0%B5-news696526.html", "text": "AFP. Местни представители и сирийски племенни главатари водят „дискусиите“ за осигуряването на коридор за изтеглянето на цивилните от тези части на Ракка, които все още се контролират от „Ислямска държава“, заявиха представители на водената от САЩ коалиция, цитирана от По-рано коалицията заяви, че местни представители от Градския граждански съвет на Ракка, преговарят за изтеглянето на цивилните от въпросните зони. „Градският граждански съвет води дискусията за определянето на най-добрия начин, по който да се позволи на цивилните блокирани от Даеш, да напуснат града, в който мнозина от тях се използват като човешки щитове от терористите“, заявиха от коалицията. „Тези, които напускат Ракка, но се окаже, че са се сражавали за Ислямска държава, ще бъдат върнати на местните власти“, добавиха от коалицията. Фокус", "date": "2017.10.11", "title": "„Сирийските демократични сили“ обсъждат създаването на коридор за изтеглянето на цивилните от Ракка, който все още се контролира от ИД"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%BD%D0%B0-%D0%B5%D0%B4%D0%B8%D0%BD-%D0%B1%D0%B0%D1%89%D0%B0-%D0%B3%D0%BE%D1%82%D0%B2%D0%B0%D1%87-%D1%81%D0%B5-%D0%BE%D0%BF%D0%BB%D0%B0%D0%BA%D0%B0-%D1%80%D0%B0%D0%B1%D0%BE%D1%82%D0%B8%D1%85-%D0%BF%D0%BE-17-%D1%87%D0%B0%D1%81%D0%B0-%D0%B0-%D0%BC%D0%B5-%D0%B8%D0%B7%D1%85%D0%B2%D1%8A%D1%80%D0%BB%D0%B8%D1%85%D0%B0-%D0%BE%D1%82-%D1%80%D0%B0%D0%B1%D0%BE%D1%82%D0%B0-%D0%B1%D0%B5%D0%B7--news696168.html", "text": "„Близо 3000 лв. ми дължат от гранд хотел в Приморско, където работих като готвач през лятото, получих заплатата си за юли, но за август и 10 дни от септември ми дължат пари и нямам банков превод, с какво да храня семейството си?”, оплака се 51-годишният благоевградчанин Атанас Кехайов. Бащата на 16-годишна тийнейджърка поиска думата, след като сигнализирал за случая и институциите, пише в. \"Струма\". „Внесох жалба в Главна дирекция „Инспекция по труда“ в Благоевград с вх. № 17290223 – обясни Ат. Кехайов и разказа: – Подписах договор с представителя на фирмата Петко Сивчев на 03.07.2017 година, основната ми заплата е 460 лв., но поради полагания извънреден труд получих за същия месец заплата от 1800 лв. Парите ми ги дадоха на ръка. Работата в този огромен комплекс с много гости и близо 200 стаи е тежка. Сутрин започвах работа в 04,00 часа. В кухнята работихме 4-ма готвачи, аз бях заместник на гл. готвач, общо 12 души персонал в този сектор. Това, което ми направи впечатление в този хотел, защото над 30 години съм работил в кухни, приготвял съм ястие дори на другаря Тодор Живков през далечната 1985 година, е, че храната се приготвя на момента, да е прясна. Така че още в ранни зори започвах да меся баници и да приготвям закуски. Работихме здраво през целия ден, пак казвам, всичко се готви на деня. Вечерята се сервира топла в 18,00 часа на блок-маса и след 22,00 часа започваме да прибираме, почистваме до 23,00 часа и така нонстоп. Работих без почивен ден. Неочаквано за мен на 10 септември управителят Даниел Колев ми каза, че от следващия ден не съм на работа, въпреки че в трудовия договор е посочено, че всяка от страните може да прекрати трудовия договор след отправяне на писмено предизвестие от 30 дни. По време на работа преди това се подхлъзнах и контузих рамото си, но продължих да работя, за да съм коректен към тях. Уведомих най-големия бос П. Сивчев, че ме освобождават от работа, а той каза да разговарям с управителя. При влизането в кабинета на управителя Колев той ме наруга: „Кой си ти бе, боклук!”. Изгони ме, без да ме изслуша. Тръгнах си на 12 септември, оттогава досега очаквам да получа заработените от мен с много труд и лишения близо 3000 лв. Това са пари, с които трябва да храня семейството си. За да съм точен, искам да уточня, че от 20-25 август изплащаха аванс и тогава взех 200 лв. Когато си тръгнах, П. Сивчев ми даде 50 лв. и обясни, че заплатата мога да си я получа в ДСК чрез ЕГН. И така в очакване на сумата досега… На няколко пъти разговарям с колегите, които още работят там, те ме успокояват да имам търпение, че ще си получа парите. Работихме заедно с един колега – младеж, който си тръгна по-рано, защото е студент в ЮЗУ – Благоевград, от него разбрах, че сумата, която му дължат, е изплатена. Получил е парите по банков път. Вече не знам към кого да се обърна за помощ, отстраниха ме по-рано, сега не ми изплащат и парите. Вярвам, че компетентните институции ще си свършат работата”.", "date": "2017.10.11", "title": "Трагедията на един баща! Готвач се оплака: Работих по 17 часа, а ме изхвърлиха от работа без да ми платят"}
{"url": "http://pik.bg/%D0%B2-%D1%80%D1%83%D1%81%D0%BA%D0%B8%D1%8F-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D1%80%D0%B5%D0%B0%D0%B3%D0%B8%D1%80%D0%B0%D1%85%D0%B0-%D0%BD%D0%B0-%D0%B4%D1%83%D0%BC%D0%B8%D1%82%D0%B5-%D0%BD%D0%B0-%D0%B5%D1%80%D0%B4%D0%BE%D0%B3%D0%B0%D0%BD-%D0%BA%D0%BE%D0%B9%D1%82%D0%BE-%D0%B7%D0%B0%D1%8F%D0%B2%D0%B8-%D1%87%D0%B5-%D0%BD%D0%B5-%D0%BF%D1%80%D0%B8%D0%B7%D0%BD%D0%B0%D0%B2%D0%B0-%E2%80%9E%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%BE%D1%82%D0%BE--news696527.html", "text": "Московский Комсомолец В руския парламент реагираха на изявлението на турския президент Реджеп Тайип Ердоган, който заяви, че не признава „незаконното анексиране“ на Крим, пише . Първият заместник-председател на комисията по международни дела към руската Дума Дмитрий Новиков напомни, че по този въпрос Анкара никога не е споделяла позицията на Москва. „Това е допълнителен урок, който показва, че е много трудно да се изградят дългосрочни отношения с Турция“, заяви той. Според Новиков външната политика на Турция може лесно да се промени, дори и при управлението на Ердоган. За целта не е необходимо да се създават илюзии за политиката на Анкара, каза заместник-председателят. По-рано заместник-председателят на Съвета на министрите на републиката Георги Мурадов заяви, че в случая на необходимост Ердоган може да смени позицията си. Фокус", "date": "2017.10.11", "title": "В руския парламент реагираха на думите на Ердоган, който заяви, че не признава „незаконното анексиране“ на Крим"}
{"url": "http://pik.bg/%D0%BA%D0%B0%D1%80%D0%BB%D0%B5%D1%81-%D0%BF%D1%83%D1%87%D0%B4%D0%B5%D0%BC%D0%BE%D0%BD-%D0%B5-%D0%BF%D0%BE%D0%B4%D0%BF%D0%B8%D1%81%D0%B0%D0%BB-%D0%B4%D0%B5%D0%BA%D0%BB%D0%B0%D1%80%D0%B0%D1%86%D0%B8%D1%8F%D1%82%D0%B0-%D0%B7%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82-%D0%BA%D0%BE%D1%8F%D1%82%D0%BE-%D0%BF%D0%BE-%D0%BA%D1%8A%D1%81%D0%BD%D0%BE-%D0%BE%D1%82%D1%85%D0%B2%D1%8A%D1%80%D0%BB%D0%B8-news696510.html", "text": "AFP, Каталунският лидер Карлес Пучдемон и съюзниците му са подписали декларация за независимост, която по-късно суспендираха с цел инициирането на диалог с Мадрид, предава позовавайки се на говорител на каталунското правителство. Говорителят заяви, че Пучдемон е подписал документа, но го е „суспендирал, призовавайки за диалог“. Това кореспондира с речта, която по-рано днес Карлес Пучдемон изнесе пред регионалния парламент.", "date": "2017.10.11", "title": "Карлес Пучдемон е подписал декларацията за независимост, която по-късно отхвърли"}
{"url": "http://pik.bg/%D1%81%D0%B5%D0%BB%D0%B5%D0%BA%D1%86%D0%B8%D0%BE%D0%BD%D0%B5%D1%80%D1%8A%D1%82-%D0%BD%D0%B0-%D0%BB%D1%8E%D0%BA%D1%81%D0%B5%D0%BC%D0%B1%D1%83%D1%80%D0%B3-%D1%80%D0%B5%D0%B7%D1%83%D0%BB%D1%82%D0%B0%D1%82%D1%8A%D1%82-%D0%B5-%D0%B4%D0%BE%D0%B1%D1%8A%D1%80-%D0%B7%D0%B0-%D0%BD%D0%B0%D1%81-news696530.html", "text": "Селекционерът на Люксембург Люк Холц не скри, че е доволен от равенството 1:1 с България в последния мач на тима от световните квалификации. Домакините водеха на полувремето, но с гол на Ивайло Чочев съставът на петър Хубчев се спаси от загуба. “Ранният гол беше много важен. Предишния мач паднахме 0:8 и сега беше важно да вкараме първи. Водихме през по-голямата част от двубоя, но накрая България успя да реализира. Но този резултат е добър за нас”, каза Холц. “Доста наши играчи бяха уморени след мача в Швеция, който се оказа тежък и труден за нас. Това наложи и някои промени в състава. От друга страна някои наши играчи не играят на най-високо професионално ниво и при тях възстановяването е проблем, което пък се отразява и на отбора ни като цяло”, добави наставникът на домакините.", "date": "2017.10.11", "title": "Селекционерът на Люксембург: Резултатът е добър за нас"}
{"url": "http://pik.bg/%D1%81%D1%82%D1%8A%D0%BA%D0%BB%D0%B5%D0%BD%D0%B8%D1%8F-%D1%87%D0%BE%D0%B2%D0%B5%D0%BA-%D0%BA%D0%B0%D0%B7%D0%B0-%E2%80%9C%D1%81%D0%B1%D0%BE%D0%B3%D0%BE%D0%BC%E2%80%9D-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D0%BE%D1%82%D0%B1%D0%BE%D1%80-news696533.html", "text": "Мачът срещу Швеция (2:0) беше последният за Ариен Робен с екипа на Холандия. Крилото на Байерн (Мюнхен) отбеляза и двата гола за успеха на “лалетата”, но той не беше достатъчен, за да изместят скандинавците от второто място в група “А” от световните квалификации. По този начин холандците ще пропуснат втори пореден голям форум, след като не се класираха и за Евро 2016. След мача в Амстердам 33-годишният Робен обяви официално, че слага край на международната си кариера. Той дебютира за Холандия през 2003 година и оттогава записа 96 мача и 37 гола. Със снощните си две попадения бившият футболист на Грьонинген, ПСВ Айндховен, Челси и Реал Мадрид се изравни с Денис Бергкамп на четвъртото място във вечната ранглиста на голмайсторите за “оранжевите”. Пред тях са Робин ван Перси с 50 гола, Клаас-Ян Хунтелаар с 42 и Патрик Клуйверт с 40. “Исках да покажа на какво съм способен. С тази нагласа излизах на терена във всеки един мач с националния отбор. Дълго мислих над решението да се оттегля. Смятах да го направя по-рано, но прецених, че е по-добре да довършва квалификациите. Стъкления човек издържа дълго”, заяви развълнуваният Робен, цитиран от Спортал. Той получи прякора Стъкления човек още преди трансфера си от Реал в Байерн заради постоянните контузии, които го преследват. С Холандия Робен има сребърен медал от Мондиал 2010, както и бронзови отличия от Мондиал 2014 и Евро 2004.", "date": "2017.10.11", "title": "Стъкления човек каза “сбогом” на националния отбор"}
{"url": "http://pik.bg/%D0%B8%D0%B2%D0%B0%D0%B9%D0%BB%D0%BE-%D1%87%D0%BE%D1%87%D0%B5%D0%B2-%D0%BF%D0%BE%D0%B2%D0%B5%D1%87%D0%B5-%D1%81%D0%BC%D0%B5-%D1%80%D0%B0%D0%B7%D0%BE%D1%87%D0%B0%D1%80%D0%BE%D0%B2%D0%B0%D0%BD%D0%B8-%D0%BE%D1%82%D0%BA%D0%BE%D0%BB%D0%BA%D0%BE%D1%82%D0%BE-%D1%81%D0%B5-%D1%80%D0%B0%D0%B4%D0%B2%D0%B0%D0%BC%D0%B5-news696524.html", "text": "Халфът на България Ивайло Чочев отбеляза изравнителното попадение за нашите при гостуването на Люксембург. С него прекъснахме серията от поражения като гост, но разочарованието при полузащитника на Палермо е факт. “Прекъснахме серията от загуби. Но този мач е повече разочарование, отколкото да се радваме, че прекъснахме серията от загуби. На почивката си казахме думи, които ще останат само в съблекалнята, но наистина си казахме, че не играем добре и нещата трябва да се променят. Те вкараха гол в първите минути. Това им даде увереност, а ние се стъписахме. Не е важно дали вкарват халфовете, нападателите или защитниците. Важно е да печелим точки. През второто полувреме доказахме, че можем да играем футбол. Създадохме четири, пет ситуации, но не можахме да реализираме две или три. Мисля, че вкъщи се представихме много добре, а като гост можехме да спечелим три или четири точки повече. Националният отбор отдавна има две лица. Срещу силните играем силно, а където сме фаворити, не се представяме толкова добре”, коментира Чочев.", "date": "2017.10.11", "title": "Ивайло Чочев: Повече сме разочаровани, отколкото се радваме"}
{"url": "http://pik.bg/%D1%81%D0%BF%D0%B0%D1%81-%D0%B4%D0%B5%D0%BB%D0%B5%D0%B2-%D1%81%D0%BB%D0%B5%D0%B4-%D0%B8%D0%B7%D0%B4%D1%8A%D0%BD%D0%BA%D0%B0%D1%82%D0%B0-%D0%BE%D1%82%D0%B1%D0%BE%D1%80%D1%8A%D1%82-%D0%B2%D1%8A%D1%80%D0%B2%D0%B8-%D0%B2-%D0%BF%D1%80%D0%B0%D0%B2%D0%B8%D0%BB%D0%BD%D0%B0-%D0%BF%D0%BE%D1%81%D0%BE%D0%BA%D0%B0-news696512.html", "text": "Нападателят на България Спас Делев сподели първите си впечатления след равенството 1:1 срещу Люксембург. 28-годишният играч заяви, че отборът върви в правилна посока. “Не започнахме добре мача, проспахме първото полувреме. Преди мача си говорихме, че трябва да дадем 100% от нас, но не се получи. Всеки мач има значение, когато играеш за България. Трябва да работим върху много неща. Треньорите ще направят анализ, мисля че сме в правилната посока”, заяви Спас Делев.", "date": "2017.10.11", "title": "Спас Делев след издънката: Отборът върви в правилна посока"}
{"url": "http://pik.bg/%D0%BF%D0%BE%D1%80%D1%82%D1%83%D0%B3%D0%B0%D0%BB%D0%B8%D1%8F-%D0%B8-%D1%84%D1%80%D0%B0%D0%BD%D1%86%D0%B8%D1%8F-%D1%81%D0%B5-%D0%BA%D0%BB%D0%B0%D1%81%D0%B8%D1%80%D0%B0%D1%85%D0%B0-%D0%B7%D0%B0-%D0%BC%D0%BE%D0%BD%D0%B4%D0%B8%D0%B0%D0%BB-2018-%D0%B3%D1%8A%D1%80%D1%86%D0%B8%D1%8F-%D0%B5-%D0%BD%D0%B0-%D0%B1%D0%B0%D1%80%D0%B0%D0%B6-%D0%B2%D1%81%D0%B8%D1%87%D0%BA%D0%B8-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8-%D0%B8-%D0%B3%D0%BE%D0%BB-news696511.html", "text": "Тази вечер се изиграха последните мачове от световните квалификации в зона “Европа”. След тях към участниците на Мондиал 2018 се присъединиха финалистите от последното европейско първенство - Португалия и Франция. Иберийците спечелиха решителната битка срещу Швейцария с 2:0 и завършиха като победители в своята група \"В\", изпреварвайки \"кръстоносците\" по голова разлика, предава Спортал. В същото време \"петлите\" надвиха с 2:1 у дома Беларус и финишираха на върха в група \"А\", в която бе и България. На бараж отива Швеция, която загуби с 0:2 от Холандия, но финишира на втора позиция заради предимството си в головата разлика спрямо \"лалетата\". Гърция не допусна изненада срещу футболното джудже Гибралтар и спечели с 4:0, като по този начин също си осигури участие на баражите. Южните ни съседи заеха второ място в група \"Н\" с две точки повече от Босна и Херцеговина. Останалите двубои нямаха отношение към класирането за някои от първите места в отделните групи. Люксембург - България 1:1 1:0 О. Тил (3) 1:1 И. Чочев (68) Холандия - Швеция 2:0 1:0 А. Робен (15) д. 2:0 А. Робен (40) Франция - Беларус 2:1 1:0 А. Гризман (27) 2:0 О. Жиру (33) 2:1 А. Сарока (44) Португалия - Швейцария 2:0 1:0 Й. Джуру (41) авт. 2:0 А. Силва (57) Латвия - Андора 4:0 1:0 Д. Икауниекс (11) 2:0 В. Шабала (19) 3:0 В. Шабала (59) 4:0 И. Тарасовс (63) Унгария - Фарьорски острови 1:0 1:0 Д. Бьоде (81) Белгия - Кипър 4:0 1:0 Е. Азар (12) 2:0 Т. Азар (52) 3:0 E. Aзар (63) д. 4:0 Р. Лукаку (78) Естония - Босна и Херцеговина 1:2 0:1 И. Хайрович (48) 1:1 И. Антонов (75) 1:2 И. хайрович (84) Гърция - Гибралтар 4:0 1:0 В. Торосидис (32) 2:0 К. Митроглу (61) 3:0 К. Митроглу (63) 4:0 Я. Яниотас (78)", "date": "2017.10.11", "title": "Португалия и Франция се класираха за Мондиал 2018, Гърция е на бараж (всички резултати и голмайстори)"}
{"url": "http://pik.bg/%D0%BC%D0%B0%D1%80%D0%B8%D0%B0%D0%BD%D0%BE-%D1%80%D0%B0%D1%85%D0%BE%D0%B9-%D1%81%D0%B2%D0%B8%D0%BA%D0%B0-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%B0-%D1%81%D1%80%D0%B5%D1%89%D0%B0-%D0%BD%D0%B0-%D0%B8%D1%81%D0%BF%D0%B0%D0%BD%D1%81%D0%BA%D0%B8%D1%8F-%D0%BA%D0%B0%D0%B1%D0%B8%D0%BD%D0%B5%D1%82-%D0%B7%D0%B0%D1%80%D0%B0%D0%B4%D0%B8-%D0%BA%D0%B0%D1%82%D0%B0%D0%BB%D0%BE%D0%BD%D0%B8%D1%8F-news696514.html", "text": "The Spain Report, цитиран от Фокус. Испанският вицепремиер Сорая Саенц де Сантамария направи кратко изявление, в което обяви, че Мариано Рахой е свикал извънредна среща на кабинета, за да се обсъди ситуацията в Каталония, предава Срещата ще се проведе в 9:00 сутринта местно време в сряда. Испанският вицепремиер добави, че правителството не може да приеме валидността на нещо, което е решено на базата на суспендирания каталунски закон. „Нито господин Пучдемон, нито който и да било друг, може да достигне до заключения на базата на закон, който не съществува“, заяви тя. Във вторник вечерта испанският премиер Мариано Рахой се е срещнал и с лидера на социалистите Педро Санчес, за да обсъдят ситуацията.", "date": "2017.10.11", "title": "Мариано Рахой свика извънредна среща на испанския кабинет заради Каталония"}
{"url": "http://pik.bg/%D0%BC%D0%B5%D0%BA%D1%81%D0%B8%D0%BA%D0%BE-%D0%BE%D1%81%D1%82%D0%B0%D0%B2%D0%B0-%D0%B2-%D0%BD%D0%B0%D1%84%D1%82%D0%B0-%D0%B0%D0%BA%D0%BE-%D1%81%D0%B0-%D0%B7%D0%B0%D1%89%D0%B8%D1%82%D0%B5%D0%BD%D0%B8-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%82%D0%B5-%D0%BC%D1%83-%D0%B8%D0%BD%D1%82%D0%B5%D1%80%D0%B5%D1%81%D0%B8-news696505.html", "text": "Външният министър на Мексико заяви, че страната ще остане в НАФТА (Северноамериканското споразумение за свободна търговия) само при положение, че споразумението отговаря на мексиканските национални интереси, предава Ройтерс, цитирани от Фокус. Това изявление на външния министър Луис Видегарай идва, след като във Вашингтон се събраха преговарящи екипи за споразумението. Мексико и някои представители на бизнеса предупреждават, че исканите от САЩ промени могат да застрашат и ограничат свободната търговия. Външният министър на Мексико подчерта, че страната трябва да бъде готова за „различни сценарии“, които могат да произтекат от преговорите.", "date": "2017.10.11", "title": "Мексико остава в НАФТА, ако са защитени националните му интереси"}
{"url": "http://pik.bg/%D0%BD%D0%B5%D0%B4%D0%BE%D0%B2%D0%BE%D0%BB%D0%BD%D0%B8%D1%8F%D1%82-%D0%BF%D0%B5%D1%82%D1%8A%D1%80-%D1%85%D1%83%D0%B1%D1%87%D0%B5%D0%B2-%D0%BE%D1%89%D0%B5-%D0%B2%D0%B5%D0%B4%D0%BD%D1%8A%D0%B6-%D0%B4%D0%BE%D0%BA%D0%B0%D0%B7%D0%B2%D0%B0%D0%BC%D0%B5-%D0%BD%D0%B5%D1%89%D0%BE-%D0%BA%D0%BE%D0%B5%D1%82%D0%BE-%D0%BE%D1%82-%D0%B3%D0%BE%D0%B4%D0%B8%D0%BD%D0%B8-%D1%81%D0%B5-%D0%BF%D1%80%D0%B0%D0%B2%D0%B8-%D0%B2-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F--news696516.html", "text": "Селекционерът на България Петър Хубчев не остана доволен от играта на тима при равенството (1:1) срещу Люксембург. “Много отпуснато. Единственото позитивно от мача е реакцията на отбора през второто полувреме. Просто играта не се получаваше. Още веднъж доказваме нещо, което от години се прави в националния отбор, че не всеки мач се играе на 100 %. Сега не е моментът да се коментира бъдещето ми”, обяви Хубчев след края на мача, който бе последен за нашите в тези квалификации. Трикольорите завършиха на четвърто място в групата, събирайки 13 точки.", "date": "2017.10.11", "title": "Недоволният Петър Хубчев: Още веднъж доказваме нещо, което от години се прави в националния отбор"}
{"url": "http://pik.bg/%D0%BA%D0%B0%D0%BF%D0%B8%D1%82%D0%B0%D0%BD%D1%8A%D1%82-%D0%B8%D0%B2%D0%B5%D0%BB%D0%B8%D0%BD-%D0%BF%D0%BE%D0%BF%D0%BE%D0%B2-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BD%D0%B8-%D1%83%D0%B4%D0%B0%D1%80%D1%8F%D1%82-%D0%BF%D0%BE-%D0%B3%D0%BB%D0%B0%D0%B2%D0%B8%D1%82%D0%B5-%D0%BF%D1%80%D0%B5%D0%B7-%D0%B2%D1%82%D0%BE%D1%80%D0%BE%D1%82%D0%BE-%D0%BF%D0%BE%D0%BB%D1%83%D0%B2%D1%80%D0%B5%D0%BC%D0%B5-%D1%81%D0%B5-%D1%80%D0%B0%D0%B7%D0%B4%D0%B0%D0%B4%D0%BE%D1%85%D0%BC%D0%B5-news696518.html", "text": "Капитанът на България Ивелин Попов обяви, че днешното равенство (1:1) с Люксембург няма да развали добрите впечатления от квалификациите. Нападателят на Спартак (Москва) обяви, че равенството се дължи на манталитет и поради тази причина някой трябва да удря футболистите по главата. Попов е категоричен, че този някой трябва да е Петър Хубчев. “Трети пореден мач получаваме гол в първите 10 минути. Явно е, че бъркаме някъде. През второто полувреме се раздадохме до краен предел и можехме да отбележим втори гол. Имаше и дузпа за нас, но това не е оправдание. Трябваше да бъдем по-агресивни. Явно манталитетът ни е такъв. Трябва да се говори на по-висок тон, да ни ударят по главите. Изиграхме прилични квалификации, с добри победи. Мисля, че Петър Хубчев и неговият екип са правилният избор и трябва да получат нов договор. Равенството няма да развали добрите впечатления. Видяхте, че имаше много българи на стадиона”, коментира Попов.", "date": "2017.10.11", "title": "Капитанът Ивелин Попов: Трябва да ни ударят по главите, през второто полувреме се раздадохме до краен предел"}
{"url": "http://pik.bg/%D0%BD%D0%B0-%D1%82%D0%B5%D0%B7%D0%B8-%D1%87%D0%B5%D1%82%D0%B8%D1%80%D0%B8-%D0%B7%D0%BE%D0%B4%D0%B8%D0%B8-%D1%81%D1%8A%D0%B4%D0%B1%D0%B0%D1%82%D0%B0-%D1%89%D0%B5%D0%B4%D1%80%D0%BE-%D0%B4%D0%B0%D0%B2%D0%B0-%D0%B2%D1%81%D0%B8%D1%87%D0%BA%D0%BE-news696513.html", "text": "Телците още от съвсем малки осъзнават какви късметлии са в живота. Имат страхотно семейство, в което прекарват най-хубавото детство на света. Растат в хармония и разбирателство, а в сърцата им се заражда доброта. Това е най-важното, което трябва да знаем за Телците - чувството им за доброта е безкрайно. В живота успяват да намерят своята половинка, макар и не толкова рано, колкото им се иска. Въпреки това са изключително щастливи, когато се случи, а след това всичко друго, свързано със семейство и деца, бързо се появява в живота им. Здрави са, щастливи са, имат всичко и всеки ден благодарят за даровете, които получават. Няма кой да бие Везните по това, че имат от всичко по малко. Наистина всичко! През живота си никога не се тревожат за финансовата част от нещата. Знаят как да намерят правилния път в живота и имат много причини да са щастливи. Влюбват се много млади и стават родители съвсем скоро след това. Създават големи и щастливи семейства, а разводите са почти немислими. Обичат всичко в живота им да е подредено и спокойно. Пътуват много по света и цял живот благодарят за здравето и спокойствието, което им се подарено. Скорпионите са хората, които получават най-много любов в живота, макар и на по-късен етап. До тогава те имат страхотна професия, не им липсват финанси и имат много идеи за бизнес. Представителите на тази зодия имат страхотен нюх за развитие и стават ръководители на фирми още преди да навършат 35. Малко преди това вече са срещнали голямата любов, с която се наслаждават на живота и не бързат да приключат с пътуванията и свободата. Създават деца чак към 40 години, което е и най-мъдрото им решение. Достатъчно зрели са, за да се справят с всички предизвикателства. Няма по-щастливи от Водолеите, въпреки трудностите, които понякога ги застигат. Няма цел, която да са си поставили в живота, и да не са я изпълнили докрай. Те са \"двигателите\" на всяко семейство и щастието до голяма степен зависи от решенията им. Изключително грижовни са, възпитават страхотни деца и имат до себе си партньор и обич, които траят цял живот. Истински щастлив, здрав и приказен живот, за който всеки може да си мечтае. actualno.com", "date": "2017.10.11", "title": "На тези четири зодии съдбата щедро дава всичко"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D0%BF%D1%80%D0%B8-%D0%BF%D0%BE%D0%B6%D0%B0%D1%80%D0%B8%D1%82%D0%B5-%D0%B2-%D0%BA%D0%B0%D0%BB%D0%B8%D1%84%D0%BE%D1%80%D0%BD%D0%B8%D1%8F-%D1%81%D0%B0-15-news696517.html", "text": "AFP. Пожарникарите продължават да се борят с горските пожари във винения регион на Калифорния, като властите съобщиха, че броят на загиналите е 15 души, а още хиляди са останали без домове, предава „Домовете са изчезнали, като прах са. Все едно ни е ударила ядрена бомба“, заяви местен жител. Доналд Тръмп даде зелена светлина за федерално финансиране и ресурси, за да се помогне в борбата срещу 17-те горски пожара, които бушуват в Калифорния. Губернаторът на щата Джери Браун обяви извънредно положение в осем общини и заяви, че хиляди пожарникари са изпратени, за да се справят с пожарите. От шерифството в община Сонома заявиха, че са намерили 45 души от общо 200-те, за които по-рано бе съобщено, че са изчезнали. Фокус", "date": "2017.10.11", "title": "ТРАГЕДИЯ! Загиналите при пожарите в Калифорния са 15"}
{"url": "http://pik.bg/%D1%81%D0%B0%D1%88%D0%BE-%D0%B4%D0%B8%D0%BA%D0%BE%D0%B2-%D0%BE%D0%BD%D0%B5%D0%BC%D1%8F-%D0%BF%D1%80%D0%B5%D0%B4-%D0%BA%D0%BE%D0%B1%D0%B8%D0%BB%D0%BA%D0%B8%D0%BD%D0%B0-%D1%81%D0%B5%D0%BA%D1%81%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%BC%D1%83-%D0%B8%D0%B7%D0%BD%D0%B5%D1%81%D0%B5-%D0%BB%D0%B5%D0%BA%D1%86%D0%B8%D1%8F-%D0%B7%D0%B0-%D0%BC%D1%8A%D0%B6%D0%BA%D0%B0%D1%82%D0%B0-%D0%B0%D0%BD%D0%B0%D0%BB%D0%BD%D0%B0-%D0%B4%D0%B5%D0%B2%D1%81%D1%82%D0%B2%D0%B5%D0%BD%D0%BE%D1%81-news696447.html", "text": "Нагледалият се на какво ли не Сашо Диков буквално загуби дар слово пред Наталия Кобилкина. Разтропаната сексоложка стартира свое предаване в телевизията на Диков, в което ще дава напътствия на обикновени хора как да разрешат личностните си и сексуални проблеми. Гост в първото й предаване се оказа самият Диков. Докато разговорът си вървеше лежерно за това с какво ли по-възрастната Никол Шерцингер държи по-младия Григор Димитров, Кобилкина достигна до прозрението чрез какво една жена може да си гарантира любовта на мъжа си. \"Ако жена иска истински да влюби мъж в себе си, важно да му направи масаж на простата, не орална любов. Мъжете, които преживяли проникване анално от жената, тогава се влюбват в жената. Това е невероятно силно. Много често мои клиенти споделяли, че когато жена им го прави, никога няма да я забрави. Мъж не помни с коя първа жена той преспал, но винаги помни каква жена го лишила от аналната девственост\", констатира Кобилкина. Следващите й думи родиха няколко култови фрази. Оказа се, че в човешкия мозък съществува дял, за който човечеството не е подозирало досега. \"В анус скрита много специални информаци. Тове е връзка с нашия мозък, мозък, който отговаря за инстинкта, за доверие и за сигуронст. И когато жена наруши това нещо, тя прониква в светая светих, най-свещеното място за един мъж. И ако иска жена да влюби в себе си мъж, важно да вникнеш в неговата вълшебна пещера и да потрие лампата на Аладин\", продължи Кобилкина. Рускинята обърка рептилоидния мозък с рептилен - частта в човешкия мозък, която мотивира и контролира неговите действия. Иначе рептилите - предполагаеми влечугоподобни хуманоиди, които просъстват в конспиративните теории, едва ли имат нещо общо с отнемането на мъжката анална девственост. Слушайки думите на Кобилкина, Диков повтаряше, невярвайки на ушите си: \"Ти ще гръмнеш, ти ще ме гръмнеш... \".", "date": "2017.10.11", "title": "Сашо Диков онемя пред Кобилкина! Сексоложката му изнесе лекция за мъжката анална девственост и как се прави масаж на простата (ВИДЕО)"}
{"url": "http://pik.bg/%D1%85%D0%BE%D0%BB%D0%B0%D0%BD%D0%B4%D0%B8%D1%8F-%D1%81%D0%B5-%D0%BF%D1%80%D0%B5%D0%B1%D0%BE%D1%80%D0%B8-%D0%B7%D0%B0-%D1%87%D0%B5%D1%81%D1%82%D1%82%D0%B0-%D1%81%D0%B8-%D0%BD%D0%BE-%D1%88%D0%B2%D0%B5%D1%86%D0%B8%D1%8F-%D0%B5-%D0%BD%D0%B0-%D0%B1%D0%B0%D1%80%D0%B0%D0%B6-news696520.html", "text": "Отборът на Холандия спечели с 2:0 срещу Швеция в последния си мач от група А на световните квалификации и защити честта си, но не успя да достигне поне до баражите. В тях ще се изявяват скандинавците, въпреки че двата тима завършиха с равен брой точки - 19. Швеция обаче има по-добра голова разлика, постигната в предишния мач - 8:0 над Люксембург, който днес направи 1:1 с България. В тъжен герой за Холандия се превърна Ариен Робен, който вкара и двата гола за победата. Той откри от дузпа в 16-ата минута, а малко преди почивката удвои с 37-ия си гол с националната фланелка, предава Спортал.Така 33-годишният футболист на Байерн Мюнхен се изравни с Денис Бергкамп на четвъртото място във вечната ранглиста на реализаторите на \"оранжевите\". Лидер е Робин ван Перси с 50 гола", "date": "2017.10.11", "title": "Холандия се пребори за честта си, но Швеция е на бараж"}
{"url": "http://pik.bg/%D0%B8%D1%81%D0%BF%D0%B0%D0%BD%D1%81%D0%BA%D0%B8%D1%8F%D1%82-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80-%D1%80%D0%B5%D1%87%D1%82%D0%B0-%D0%BD%D0%B0-%D0%BF%D1%83%D1%87%D0%B4%D0%B5%D0%BC%D0%BE%D0%BD-%D0%B5-%D1%80%D0%B5%D1%87-%D0%BD%D0%B0-%D1%87%D0%BE%D0%B2%D0%B5%D0%BA-%D0%BA%D0%BE%D0%B9%D1%82%D0%BE-%E2%80%9E%D0%BD%D0%B5-%D0%B7%D0%BD%D0%B0%D0%B5-%D0%BA%D1%8A%D0%B4%D0%B5-%D1%81%D0%B5-%D0%BD%D0%B0%D0%BC%D0%B8%D1%80%D0%B0-%D0%BD%D0%B0%D0%BA%D1%8A-news696515.html", "text": "AFP Каталунският лидер Карлес Пучдемон не знае „накъде отива“, заяви испанският вицепремиер, предава . Това се случва, след като Пучдемон обяви, че независимостта се отлага, за да се даде шанс на диалога. Вицепремиерът на Испания Сорая Саенц де Сантамария каза пред репортери, че речта на Пучдемон, е „реч на човек, който не знае къде се намира, накъде отива или с кого иска да отиде“. Тя добави, че премиерът Мариано Рахой е свикал извънредна среща на кабинета в сряда. Фокус", "date": "2017.10.11", "title": "Испанският вицепремиер: Речта на Пучдемон е реч на човек, който „не знае къде се намира, накъде отива и с кого иска да отиде“"}
{"url": "http://pik.bg/%D0%BF%D0%B5%D1%82%D0%B8%D0%BC%D0%B0-%D0%B2%D0%B5%D0%BD%D0%B5%D1%86%D1%83%D0%B5%D0%BB%D1%81%D0%BA%D0%B8-%D0%BC%D0%B0%D0%B3%D0%B8%D1%81%D1%82%D1%80%D0%B0%D1%82%D0%B8-%D0%B8%D0%B7%D0%B1%D1%8F%D0%B3%D0%B0%D1%85%D0%B0-%D0%B2-%D0%BA%D0%BE%D0%BB%D1%83%D0%BC%D0%B1%D0%B8%D1%8F-news696522.html", "text": "Reuters, цитирана от Фокус. Петима венецуелски магистрати, които се криеха в чилийското посолство, за да не бъдат арестувани, избягаха в Колумбия, предава Чилийското външно министерство излезе с изявление, в което каза, че Еленис Родригес, Луис Маркано, Хосе Нунез, Беатрис Руис и Зулейма дел Вале са напуснали посолството на Чили в Каракас. Петимата, които получиха политическо убежище от Чили, са преминали тайно границата, за да избягат в Колубия. Оттам те ще отидат във Вашингтон, за да се срещнат с Организацията на американските държави.", "date": "2017.10.11", "title": "Петима венецуелски магистрати избягаха в Колумбия"}
{"url": "http://pik.bg/%D0%BE%D0%BE%D0%BD-%D0%B7%D0%B0%D0%B1%D1%80%D0%B0%D0%BD%D0%B8-%D0%B4%D0%BE%D1%81%D1%82%D1%8A%D0%BF%D0%B0-%D0%B4%D0%BE-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B8%D1%82%D0%B5-%D0%BF%D1%80%D0%B8%D1%81%D1%82%D0%B0%D0%BD%D0%B8%D1%89%D0%B0-%D0%BD%D0%B0-%D1%87%D0%B5%D1%82%D0%B8%D1%80%D0%B8-%D1%81%D0%B5%D0%B2%D0%B5%D1%80%D0%BD%D0%BE%D0%BA%D0%BE%D1%80%D0%B5%D0%B9%D1%81%D0%BA%D0%B8-%D0%BA%D0%BE%D1%80%D0%B0%D0%B1%D0%B0-%D0%B4%D0%BE%D0%BA%D0%B0%D1%82%D0%BE-%D1%81-news696535.html", "text": "Reuters Съветът за сигурност на ООН забрани достъпа до международните пристанища на четири севернокорейски кораба за въглища един, от които е пренасял и амуниции, предава . САЩ забавиха вкарването в черния списък на още четири плавателни съда, докато тече разследване за тях. Корабите са първите, които попаднаха под удара на международните санкции, които бяха наложени от Съвета за сигурност на ООН. Корабите влизат в санкциите заради „транспортирането на забранени предмети от КНДР“, според документ на ООН. Дипломат от ООН заяви, че осемте съда са били замесени с нелегална търговия с въглища. Фокус", "date": "2017.10.11", "title": "ООН забрани достъпа до международните пристанища на четири севернокорейски кораба, докато САЩ разследват още четири"}
{"url": "http://pik.bg/%D0%BF%D0%BE%D0%BB%D0%B5%D0%B7%D0%BD%D0%BE-10-%D0%BD%D0%B5%D0%BF%D0%B8%D1%81%D0%B0%D0%BD%D0%B8-%D0%BB%D1%8E%D0%B1%D0%BE%D0%B2%D0%BD%D0%B8-%D0%B7%D0%B0%D0%BA%D0%BE%D0%BD%D0%B0-news696532.html", "text": "Любовта не може да оцелее сама! Това е първият ѝ закон, който важи за всяка връзка. Тя е действие от две страни и ако искаме да имаме истински любовни взаимоотношения, трябва да работим заедно с половинката върху тях. Споделяме още 9 любовни закона, които важат за всички, до които любовта се докосва. Дори чупливо. Любовните взаимоотношения се градят на доверие. Това е много измамно и опасно усещане, защото доверието между двама души може да бъде прекъснато много бързо и лесно. Няма как да бъдете заедно в почти всички задължения, предизвикателства и никога да не си омръзнете и да не се почувствате отегчени. Скучните моменти във връзката са неизбежни. Това не значи, че трябва да се отдалечите един от друг. Отдавайте се по-често на индивидуалните ви забавления и хобита и скоро отново ще искате да бъдете изцяло един с друг. Дори и да взимате всички важни решения единодушно, рано или късно ще дойде време, когато ще бъдете на противоположни позиции. Важно е да не стигате до големи конфликти и да намерите изход от ситуацията заедно. Още един закон на любовта, който трябва да си припомняте по-често. Много хора вярват, че бракът ще направи връзката им по-силна или че децата могат да помогнат на съпрузите да преодолеят различията си. Това е погрешно. Бракът и родителството са много тежки тестове за личността на всеки един. Ще се научите да бъдете добър партньор и родител, точно както някога сте се научили да карате велосипед. Да, няколко пъти сте паднали, но с времето карането става все по-добре. Но не очаквайте тези важни стъпки да променят връзката ви, ако тя не върви гладко. Никой не може да ви нарани повече от човека, когото обичате. Думите му имат по-голяма тежест от всички други. В една връзка ще се наранявате един друг. Най-важното е да се справите с проблемите, когато се появят, а не да се обърнете към тях, когато е твърде късно. В началото повечето връзки са много страстни, емоционални. Но страстта изчезва и любовният живот става по-спокоен. С времето липсата на страст може да отдалечи партньорите един от друг. Всичко е поправимо, ако не спирате да поддържате огъня на вашата любов. Малки жестове, повече романтика, експерименти в спалнята. Когато сме необвързани, смятаме, че тези, които имат връзка или брак не чувстват самота, но това не е вярно. Понякога ще се чувствате самотни и може да ви се струва, че никой не ви разбира и никой не се интересува от вас, най-вече партньорът ви. Този закон на любовта се наблюдава във всяка връзка. Тук ключът е добрата комуникация помежду ви. „Трябва ли да се разведа/да се разделим?“ „Мога ли да бъда по-щастлива с някой друг?“… Подобни мисли могат да споходят и най-щастливите партньори. Тези въпроси са толкова значими, колкото „Какъв би бил животът ми, ако съм роден в…?“. Ако имате наистина сериозни колебания относно партньора, случващото се във връзката, тогава си заслужава да помислите върху вашето собствено щастие. В началото усещахте, че той или тя са вашата сродна душа, вашата съдба. С времето тази силна връзка може да бъде нарушена, да се загуби за някакъв период. Нормално е – всяка дълга връзка изморява. Дали ще се намерите отново? Струма.бг 1. Доверието е изключително крехко 2. Понякога ще се отегчите от връзката ви 3. Невинаги ще бъдете на едно мнение 4. Бракът и децата не са решение – те са предизвикателство 5. Ще се наранявате един друг 6. Няма да бъдете привлечени един към друг завинаги 7. Понякога ще се чувствате самотни 8. Ще имате странни мисли 9. От време на време ще губите връзка помежду си", "date": "2017.10.11", "title": "Полезно: 10 неписани любовни закона"}
{"url": "http://pik.bg/%D0%BA%D1%80%D0%B0%D0%B9-%D0%BD%D0%B0-%D0%B2%D1%80%D0%B0%D0%B6%D0%B4%D0%B0%D1%82%D0%B0-%D0%B0%D0%BD%D0%B4%D1%80%D0%B5%D0%B0-%D0%B8-%D0%BB%D0%BE%D0%B7%D0%B0%D0%BD%D0%BE%D0%B2%D0%B0-%D1%81%D0%B5-%D1%81%D0%B4%D0%BE%D0%B1%D1%80%D0%B8%D1%85%D0%B0-%D0%BD%D0%B8%D0%BB%D0%BE-%D0%B0-%D0%BD%D0%B8%D0%B5-%D0%B2%D1%81%D1%8A%D1%89%D0%BD%D0%BE%D1%81%D1%82-%D0%BA%D0%BE%D0%B3%D0%B0-%D1%81%D0%BC%D0%B5-%D1%81%D0%B5-%D0%BA%D0%B0%D1%80%D0%B0%D0%BB%D0%B8-news696531.html", "text": "Николета Лозанова и певицата се събраха на парти в столицата и сложиха точна на слуховете, че между двете има вражда. Двете показаха, че вече са пораснали. Не на килограми. Само вътрешният им мир се е уголемил, душите им са станали по-просторни. Преди време направо съсипа Николета, като си пусна общо с най-голямата на Лозанова. фолк Андреа Андреа селфи Алисия - врагиня се , че Николета от своя страна изнервила с предаването , докато беше водеща. В най-лошите моменти се стигнало до размяна на заплахи и ужасни обиди по телефона, но за щастие не се е стигнало до бой, пише всекидневник. Николета Лозанова коментира информацията, че двете с са се сдобрили. Най-известната българка беше повече от лаконична: сме се? А ние всъщност кога сме се карали?“, с което сложи точка по темата. Носеха слухове Андреа „Папараци“ Андреа „Сдобрили", "date": "2017.10.11", "title": "КРАЙ НА ВРАЖДАТА! Андреа и Лозанова се сдобриха?! НиЛо: А ние всъщност кога сме се карали?"}
{"url": "http://pik.bg/%D0%BF%D0%B5%D1%82%D1%8A%D1%80-%D0%B7%D0%B0%D0%BD%D0%B5%D0%B2-%D0%BD%D0%B5-%D1%81%D1%8A%D0%BC-%D0%B4%D0%BE%D0%B1%D1%80%D0%B5-%D0%B4%D0%B0%D0%BD%D0%BE-%D0%BA%D0%BE%D0%BD%D1%82%D1%83%D0%B7%D0%B8%D1%8F%D1%82%D0%B0-%D0%BC%D0%B8-%D0%BD%D0%B5-%D0%B5-%D1%81%D0%B5%D1%80%D0%B8%D0%BE%D0%B7%D0%BD%D0%B0-news696538.html", "text": "Крайният бранител на България Петър Занев сподели първите си впечатления след равенството 1:1 срещу Люксембург. Опитният защитник бе заменен рано в мача, като след сблъсъка заяви, че се надява проблемът да не е сериозен. \"Допуснахме ранен гол. После, браво на момчетата, че второто полувреме се вдигнаха. Създадохме 4-5 положения, с които можехме да обърнем мача. За съжаление, не съм много добре. Като се прибера в Русия ще направим резонанс и ще разберем колко ще почивам. Проблемът е в бедрото. Дано само не е скъсване\", коментира Петър Занев.", "date": "2017.10.11", "title": "Петър Занев: Не съм добре, дано контузията ми не е сериозна"}
{"url": "http://pik.bg/%D0%B3%D0%B5%D0%BD%D0%B8%D1%8F%D1%82-%D0%BD%D0%B0-%D0%BC%D0%B5%D1%81%D0%B8-%D0%BF%D0%BE%D0%B4%D0%BB%D1%83%D0%B4%D0%B8-%D0%B0%D1%80%D0%B6%D0%B5%D0%BD%D1%82%D0%B8%D0%BD%D0%B0-%D1%83%D1%80%D1%83%D0%B3%D0%B2%D0%B0%D0%B9-%D0%B8-%D0%BA%D0%BE%D0%BB%D1%83%D0%BC%D0%B1%D0%B8%D1%8F-%D1%81%D1%8A%D1%89%D0%BE-%D0%BF%D1%80%D0%B0%D0%B7%D0%BD%D1%83%D0%B2%D0%B0%D1%82-news696552.html", "text": "Феноменално! Това е точното определение за представянето на Лионел Меси в мача на истината за Аржентина срещу Еквадор. \"Гаучосите\" се нуждаеха от задължителна победа при гостуването в Кито, за да се класират за финалите на световното първенство и я постигнаха благодарение на най-добрия футболист на планетата. Меси заби хеттрик и Аржентина спечели с 3:1, въпреки че получи гол още в 1-ата минута. Така съставът на Хорхе Сампаоли събра 28 точки и финишира на трето място в крайното класиране, гарантирайки си директна виза за шампионата в Русия догодина. Същото сториха Уругвай и Колумбия. И двата тима минаха през напрегнати моменти в последните си двубои, но взеха своето и ще са сред участниците на Мондиал 2018. \"Урусите\" получиха ранен гол от аутсайдера Боливия, но после Единсон Кавани и Луис Суарес разкъсаха защитата на гостите и изведохадвукратните световни шампиони до победа с 4:2 и второ място в подреждането в зона КОНМЕБОЛ. В предишните си гостувания Аржентина спечели едва 10 от възможни 24 точки и не вкара нито един гол на чужд терен в квалификациите от началото на годината. Освен това, “гаучосите” загубиха на “Монументал” от Еквадор и това бе още една причина домакините да излязат със самочувствие срещу суперзвездите на Хорхе Сампаоли. Селекционерът на “албиселесте” остави на пейката Пауло Дибала, Евер Банега и Мауро Икарди. Той заложи на схемата 3-4-2-1, като Меси и Анхел ди Мария действаха зад изнесения в предни позиции Дарио Бенедето, а в средата на терена играеха Енцо Перес, Едуардо Салвио, Лукас Билия и Маркос Акуня. Тримата бранители пред Серхио Ромеро бяха Хавиер Масчерано, Габриел Меркадо и Николас Отаменди. Наставникът на Еквадор Хорхе Селисо отново гласува доверие на ветерана Роберто Ордонес в атака. За 32-годишния нападател това бе едва втори мач с екипа на националния отбор. Той бе предпочетен в титулярния състав пред Фелипе Кайседо. Аржентинците едва ли са си представяли подобно начало, но още в 40-ата секунда Серхио Ромеро трябваше да вади топката от мрежата си. Ромарио Ибара и Ордонесе размениха подавания в наказателното поле, след което Ибара стреля технично в далечния ъгъл и хвърли в екстаз публиката на стадиона в Кито. Попадението беше истински шок за гостите, но Меси бързо взе нещата в свои ръце и показа, че няма да допусне Аржентина да остане извън финалите на мондиал за пръв път от 1970 година. С всяко свое докосване до топката Лео даваше да се разбере, че това е неговата вечер. В 7-ата минута той изведе на скорост Ди Мария, но последвалото центриране не стигна до Бенедето. Малко по-късно крилото на Пари Сен Жермен още веднъж се озова на добра позиция, но отново не взе най-правилното решение. В 12-ата минута Меси напредна и подаде на Ди Мария, който веднага му върна топката и “десетката” елегантно я чукна под плонжа на Максимо Бангера. При следващата добра атака на гостите Меси изскочи сам срещу вратаря на Еквадор, но той спаси. Бангера обаче нямаше какво да стори в 20-ата минута след поредното майсторско изпълнение на аржентинския маестро, който открадна топката от противников защитник и с мощен шут под гредата вкара втория си гол в мача. С преднина в резултата, Аржентина заигра по-спокойно, но домакините нямаха никакво намерение да се предават. Те опитваха основно центрирания от фланговете и създадоха няколко разбърквания пред Ромеро. В 32-ата минута Ди Мария беше близо до трети гол за “гаучосите” но Бангера изби в корнер. След центрирането от ъгловия удар най-високо в наказателното поле скочи Меркадо, но изстрелът му с глава бе твърде слаб, за да затрудни Бангера. В края на полувремето Хосе Севайос от домакините се контузи и на неговото място влезе бившият нападател на Уест Хам Енер Валенсия. Еквадорците излязоха пределно мотивирани за второто полувреме и се постараха да притиснат гостите в тяхната половина. Към вратата на Ромеро отново заваляха центрирания, но те не доведоха до напрежение за тима на Сампаоли, предава Спортал. В 62-ата минута геният на Меси блесна с пълна сила и всички въпросителни около класирането на Аржентина паднаха. Лео беше обграден от трима бранители, но запази топката и с перфектен прехвърлящ удар направи безпомощен Бангера. Р. Ибара (1) Л. Меси (12) Л. Меси (20) Л. Меси (62) Х. Родригес (56) Х. Гереро (76) Паулиньо (55) Г. Жезус (57) Г. Жезус (90) Я. Ерера (84) Г. Силва (24) авт. М. Касерес (40) Е. Кавани (42) Л. Суарес (60) Л. Суарес (76) Д. Годин (79) авт. 5. Перу 26 т. 6. Чили 26 т. 7. Парагвай 24 т. 8. Еквадор 20 т. 9. Боливия 14 т. 10. Венецуела 12 т.", "date": "2017.10.11", "title": "Геният на Меси подлуди Аржентина, Уругвай и Колумбия също празнуват"}
{"url": "http://pik.bg/%D1%81%D0%B0%D1%89-%D0%B4%D0%B0%D0%B2%D0%B0%D1%82-%D0%BD%D0%B0%D0%B3%D1%80%D0%B0%D0%B4%D0%B0-%D0%B7%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%BE%D1%82%D0%BD%D0%BE%D1%81%D0%BD%D0%BE-%D0%BA%D0%BB%D1%8E%D1%87%D0%BE%D0%B2%D0%B8-%D0%BB%D0%B8%D1%86%D0%B0-%D0%BD%D0%B0-%E2%80%9E%D1%85%D0%B8%D0%B7%D0%B1%D1%83%D0%BB%D0%B0%E2%80%9C-news696525.html", "text": "Взгляд. САЩ обявиха парична награда от 5 и 7 милиона долара за информация, която може помогне на спецслужбите при издирването на две от ключовите личности в „Хизбула“, пише Тази информация бе потвърдена от координатора на Държавния департамент по борба с тероризма Нейтън Сейлс. „Противодействието на „Хизбула“ е приоритет на администрацията на Тръмп. Днес обявявам възнаграждение за двама лидери на групировката, в рамките на програмата за възнаграждения на Държавния департамент“, заяви той. Всеки, който предостави информация за Талал Хамие от „Хизбула“ ще получи 7 милиона долара. Още 5 милиона долара обещаха от Държавния департамент, ако получат данни за Фуад Шукар, който е полеви командир на „Хизбула“ в Ливан. Фокус", "date": "2017.10.11", "title": "САЩ дават награда за информация относно ключови лица на „Хизбула“"}
{"url": "http://pik.bg/%D0%B1%D1%80%D0%B0%D1%82%D1%8F%D1%82%D0%B0-%D0%B0%D0%B7%D0%B0%D1%80-%D0%B1%D0%BB%D0%B5%D1%81%D1%82%D1%8F%D1%82-%D0%BF%D1%80%D0%B8-%D0%BF%D0%BE%D1%80%D0%B5%D0%B4%D0%BD%D0%BE%D1%82%D0%BE-%D1%88%D0%BE%D1%83-%D0%BD%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%B4%D1%8F%D0%B2%D0%BE%D0%BB%D0%B8-news696536.html", "text": "Белгия завърши квалификациите с нова убедителна победа. \"Червените дяволи\" разгромиха с 4:0 Кипър и събраха 28 от възможни 30 точки в група \"Н\". Белгийците отдавна си бяха осигурили участие на Мондиал 2018, а днес се забавляваха на терена. Над всички бяха братята Еден и Торган Азар, които отбелязаха три от головете. В края се разписа и влезлият като резерва Ромелу Лукаку. Селекционерът на домакините Роберто Мартинес даде почивка на част от звездите си, начело с Лукаку, Кевин де Бройне и Дрис Мертенс. Сред титулярите обаче бяха Тибо Куртоа, Ян Вертонген и Азар, а шанс да започне от първата минута получи и Торган Азар. Белгийците веднага обсадиха вратата на своя съперник и не им отне много време да открият резултата. Това стана в 12-ата минута, когато домакините отнеха топката в средата на терена, последва рейд на Еден Азар през центъра и точен удар за 1:0. До почивката “червените дяволи” направиха няколко пропуска, а кипърците не създадоха нищо интересно в офанзивен план. През второто полувреме белгийците вдигнаха темпото и Торган Азар удвои преднината им в 52-ата минута. Той се разписа с добавка отблизо с първото си попадение за националния отбор. В 63-ата минута Еден Азар направи 3:0 от дузпа, отсъдена за игра с ръка на кипърски футболист в наказателното поле, предава Спортал. Точка на спора сложи Лукаку, който беше изведен с дълъг пас от собствената половина, пребори се със защитник на гостите и прати топката във вратата. Това беше общо 43-и гол за Белгия в квалификациите. Кипър финишира на 5-о място в групата с 10 точки. Е. Азар (12) T. Aзар (52) Е. Азар (63) д. 4:0 Р. Лукаку (78) 3. Босна и Херцеговина 19 т. 4. Естония 11 т. 5. Кипър 10 т. 6. Гибралтар 0 т.", "date": "2017.10.11", "title": "Братята Азар блестят при поредното шоу на \"червените дяволи\""}
{"url": "http://pik.bg/%D0%B4%D0%B8%D0%B4%D0%B8%D0%B5-%D0%B4%D0%B5%D1%88%D0%B0%D0%BD-%D0%BD%D0%B5-%D0%B1%D0%B5%D1%88%D0%B5-%D0%BB%D0%B5%D1%81%D0%BD%D0%BE-%D0%BD%D0%BE-%D1%86%D0%B5%D0%BB%D1%82%D0%B0-%D0%B5-%D0%BF%D0%BE%D1%81%D1%82%D0%B8%D0%B3%D0%BD%D0%B0%D1%82%D0%B0-news696553.html", "text": "Селекционерът на Франция Дидие Дешан похвали отбора за класирането на Мондиал 2018. Французите спечелиха квалификационната група, в която беше и България, след като в последния си мач надвиха Беларус с 2:1. Въпреки неубедителното представяне срещу скромния съперник, Дешан изтъкна задоволството си от крайния успех. “Квалификациите бяха трудни за нас. Това важи и за последния мач, защото футболистите на Беларус дадоха всичко от себе си, за да ни създадат проблеми. Ние обаче постигнахме целта си и аз съм много радостен за играчите, които заслужиха класирането си на световното първенство. Имайки предвид класата на тима ни, друго не можеше да се очаква. Вярно е, че бяхме малко напрегнати, но въпреки това се справихме”, сподели Дешан. “Един отбор израства в трудните моменти. Радвам се, че в хода на квалификациите показахме характер, когато трябваше”, добави насатвникът на “петлите”, цитиран от Спортал.", "date": "2017.10.11", "title": "Дидие Дешан: Не беше лесно, но целта е постигната"}
{"url": "http://pik.bg/%D0%BC%D0%B0%D1%80%D0%B8%D0%B0%D0%BD%D0%BE-%D1%80%D0%B0%D1%85%D0%BE%D0%B9-%D0%BD%D0%B5-%D0%BE%D1%82%D1%85%D0%B2%D1%8A%D1%80%D0%BB%D0%B8-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82%D1%82%D0%B0-%D0%B7%D0%B0-%D0%BD%D0%B0%D0%BB%D0%B0%D0%B3%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%B8%D1%80%D0%B5%D0%BA%D1%82%D0%BD%D0%B0-%D0%B8%D1%81%D0%BF%D0%B0%D0%BD%D1%81%D0%BA%D0%B0-%D0%B2%D0%BB%D0%B0%D1%81%D1%82-%D0%B2-%D0%B0%D0%B2%D1%82%D0%BE%D0%BD%D0%BE%D0%BC%D0%BD-news696562.html", "text": "AFP. Изправен пред опитите на каталунските власти за отцепване, премиерът Мариано Рахой не отхвърли възможността за налагане на директна власт на правителството над Каталония, предава За да се случи това ще трябва премиерът да задейства чл.155 от испанската конституция, който не е използван никога досега. Според този член, испанското правителство може да поеме директен контрол над всяка от 17-те автономни области, ако в нея се нарушават конституционните задължения или се „застрашават сериозно цялостните интереси на Испания“. Той позволява на националното правителство да „поеме контрол над политическите и административни институции на бунтовния регион“, заяви Тереза Фрейхес от Барселонския автономен университет. Според Хавиер Перез Ройо от Севилския университет тези мерки могат да включват „суспендирането на регионалното правителство и поставянето на местната полиция под заповедите на вътрешното министерство“. Експертите твърдят, че Рахой има легалното право и да закрие каталунския парламент, ако се наложи. Все пак премиерът не може да извърши това едностранно. Първо ще трябва да информира Карлес Пучдемон, за да му даде време за промяна на курса. След това Рахой ще трябва да се обърне към испанския сенат. Комисия трябва да подкрепи предложението на премиера, след което то да се гласува в сената. Един от испанските сенатори, който пожела анонимност заяви, че процедурата ще отнеме около седмица. Член 155 е само една от опциите пред дясното правителство на испанската „Народна партия“. Властите могат и да обявят извънредно положение в Каталуния, което ще ограничи „свободата на движение и събиране“. Според последното законодателство по въпроса от 2015-та, испанското правителство може да обяви каталунската ситуация за „застрашаваща националната сигурност“, при което ще има правото да се натовари с допълнително правомощия. Припомняме, че испанският премиер заяви, че ще използва всяко легално средство, за да се справи с кризата. Фокус", "date": "2017.10.11", "title": "Мариано Рахой не отхвърли възможността за налагането на директна испанска власт в автономна Каталония"}
{"url": "http://pik.bg/%D0%B2%D0%B8%D1%81%D0%BE%D0%BA%D0%BE%D0%BF%D0%BE%D1%81%D1%82%D0%B0%D0%B2%D0%B5%D0%BD-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D1%87-%E2%80%9E%D1%85%D0%B8%D0%B7%D0%B1%D1%83%D0%BB%D0%B0%E2%80%9C%D0%B8%D0%BC%D0%B0-%D0%BA%D0%B0%D0%BF%D0%B0%D1%86%D0%B8%D1%82%D0%B5%D1%82%D0%B0-%D0%B4%D0%B0-%D0%B8%D0%B7%D0%B2%D1%8A%D1%80%D1%88%D0%B8-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%B2-%D1%81%D0%B0%D1%89-news696551.html", "text": "The Jerusalem Post. \"Хизбула“ подобрява възможностите си за нанасяне на удар на територията на САЩ, заяви високопоставен представител на американското контраразузнаване, цитиран от Директорът на американския Национален антитерористичен център Николъс Расмусен заяви, че „Хизбула“ има „глобална нападателна инфраструктура“, включително и оперативни клетки в САЩ. „Макар и да не съм тук да говоря публично относно дадена, специфична, достоверна и неизбежна заплаха за родината, ние в разузнавателната общност в действителност виждаме продължаващата активност на Хизбула тук, в страната ни“, заяви той пред журналисти в Държавния департамент. „Смятаме, че Хизбула е решена да си даде потенциална възможност за нападение в родината, като критичен компонент в терористичната им стратегия“, добави той, цитиран от Фокус.", "date": "2017.10.11", "title": "Високопоставен американски разузнавач: „Хизбула“има капацитета да извърши нападение в САЩ"}
{"url": "http://pik.bg/%D0%BF%D0%B0%D1%81%D0%B5-%D0%B3%D0%BB%D0%B5%D0%B4%D0%B0-%D0%B4%D0%BE%D0%BA%D0%BB%D0%B0%D0%B4-%D0%B7%D0%B0-%D0%B2%D1%8A%D1%80%D1%85%D0%BE%D0%B2%D0%B5%D0%BD%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B7%D0%B0%D0%BA%D0%BE%D0%BD%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news696586.html", "text": "Парламентарната асамблея на Съвета на Европа (ПАСЕ) ще разгледа днес доклад, посветен на върховенството на закона. Документът е изготвен от комисията по правни въпроси и човешки права към Съвета на Европа, и обхваща примери с България, Румъния, Полша, Молдова и Турция. В документа е изразена загриженост от опитите за политизиране на Висшия съдебен съвет (ВСС) и на съдилищата у нас, в Полша и в Турция, и заради корупцията (в България, Молдова и Румъния). Комисията отправя препоръки към петте обхванати от доклада държави. В проект на резолюция, която предстои да бъде гласувана днес, се изразява загриженост от последните събития, застрашаващи върховенството на закона и особено независимостта на съдебната система и принципа за разделението на властите. Корупцията, която е голямо предизвикателство за върховенството на правото, остава широко разпространена в България, Молдова и Румъния, се посочва в текста. В отправените към българските власти препоръки се съдържа призив за продължаване на реформата на ВСС, съдебната система и прокуратурата, както и за усилване на борбата с корупцията. В проекта на резолюция се препоръчва нашата страна да създаде агенция за противодействие на корупцията.", "date": "2017.10.11", "title": "ПАСЕ гледа доклад за върховенството на закона в България"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8%D1%81%D0%BA%D0%B0-%D0%BE%D1%89%D0%B5-49-%D0%BC%D0%B8%D0%BB%D0%B8%D0%B0%D1%80%D0%B4%D0%B0-%D0%B4%D0%BE%D0%BB%D0%B0%D1%80%D0%B0-%D0%BF%D0%BE%D0%BC%D0%BE%D1%89-%D0%B7%D0%B0-%D0%BF%D1%83%D0%B5%D1%80%D1%82%D0%BE-%D1%80%D0%B8%D0%BA%D0%BE-news696564.html", "text": "The Hill. Администрацията на Доналд Тръмп поиска допълнително 4,9 милиарда долара спешна помощ за Пуерто Рико, за да се избегне финансова криза на острова, пише Говорител на Офиса за мениджмънт и бюджет заяви, че парите ще се използват за правителствени сметки и пенсиите, които пострадаха след урагана „Мария“. Пуерто Рико беше изправено пред голяма дългова криза и преди урагана „Мария“. Още тогава местното правителство поиска заем от четири милиарда долара. Смята се, че щетите на острова са между 45 и 90 милиарда долара. Фокус", "date": "2017.10.11", "title": "Доналд Тръмп иска още 4,9 милиарда долара помощ за Пуерто Рико"}
{"url": "http://pik.bg/%D0%BA%D0%BB%D1%8E%D1%87%D0%BE%D0%B2-%D0%BF%D0%B5%D1%82%D1%80%D0%BE%D0%BB%D0%BE%D0%BF%D1%80%D0%BE%D0%B2%D0%BE%D0%B4-%D0%BE%D1%82-%D0%B8%D1%80%D0%B0%D0%BA-%D0%B4%D0%BE-%D1%82%D1%83%D1%80%D1%86%D0%B8%D1%8F-%D1%89%D0%B5-%D0%B7%D0%B0%D0%BE%D0%B1%D0%B8%D0%BA%D0%B0%D0%BB%D1%8F-%D0%BA%D1%8E%D1%80%D0%B4%D1%81%D0%BA%D0%B8%D1%8F-%D1%80%D0%B5%D0%B3%D0%B8%D0%BE%D0%BD-news696555.html", "text": "Middle East Monitor. С цел да изолират Кюрдското регионално правителство, Ирак и Турция ще отворят стар петролопровод между двете страни, който заобикаля кюрдския регион, предава Централното правителство на Ирак иска да възстанови един от старите си петролопроводи, който върви от Киркук до средиземноморското пристанище Джейхан в Турция. Петролопроводът е повреден в райони, които са били окупирани от „Ислямска държава“. Петролният министър на Ирак Абдул Карим Луайби Бахед обяви, че властите ще започнат ремонтни дейности по въпросния петролопровод. Петролното министерство ще увеличи износа по тази тръба от 250 хиляди на 400 хиляди барела на ден. Фокус", "date": "2017.10.11", "title": "Ключов петролопровод от Ирак до Турция ще заобикаля кюрдския регион"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D1%81%D0%B5-%D1%82%D1%80%D0%B5%D1%81%D0%B5-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D1%81%D0%B5-%D1%85%D0%B2%D0%B0%D1%89%D0%B0%D1%82-%D0%B7%D0%B0-%D0%B3%D1%83%D1%88%D0%B8%D1%82%D0%B5-%D0%B7%D0%B0%D1%80%D0%B0%D0%B4%D0%B8-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD-news696569.html", "text": "Парламентът започва пленарната си седмица с мощен трус заради оставката на депутата от ГЕРБ Антон Тодоров, който влезе в словесна схватка с осиротелия водещ на сутрешния блок на Нова телевизия Виктор Николаев. Преди това управляващите се канеха да издигнат Тодоров за шеф на Комисията по досиетата, но яростната съпротива на пропрезидентските медии го накара да се откаже от поста. Вчера депутатите от ГЕРБ решиха, че ще гласуват по съвест оставката на Тодоров. Преди това те застанаха като стена зад колегата си Делян Добрев заради \"Кум гейт\" в Хасково и отхвърлиха неговата оставка. За Тодоров обаче вече бил подготвен нов пост. От БСП вече заявиха, че ще подкрепят искането на депутата от ГЕРБ да напусне парламента и сега се хвърлят в яросна словесна атака срещу управляващите.", "date": "2017.10.11", "title": "ИЗВЪНРЕДНО В ПИК TV! Парламентът се тресе! Депутатите се хващат за гушите заради оставката на Антон Тодоров (ОБНОВЕНА)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D1%81%D0%BF-%D0%B2%D0%B8%D0%BA%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B7%D0%B0-%D1%84%D0%BB%D0%BE%D1%82%D0%B0-%D0%BD%D0%B0-%D0%BD%D0%B0%D1%82%D0%BE-%D0%B2-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news696593.html", "text": "Лидерът на БСП Корнелия Нинова поиска от трибуната на Народното събрание да бъде извикан премиерът Борисов. Притеснението на соцлидерката е новината, че НАТО ще разполага флот в Черно море. \"Защо трябва да научаваме такива важни новини от международните новини. Спомням си думите на Борисов преди година и половина, че не иска бойни фрегати да напред назад из нашето море, а спокойствие, мир и любов\", заяви от трибуната Нинова. Председателят на парламента Димитър Главчев заяви, че ще влезе във връзка с Борисов, но една ли ще е скоро, тъй като в момента има заседание на Министерски съвет. Припомняме, че НАТО обяви създаването на нови многонационални сили в Румъния с цел да контрира влиянието на Русия в черноморския регион след окупацията на Крим, за което предаде Ройтерс. Черноморските сили на Алианса първоначално ще бъдат изградени около 4000 румънски войници, подкрепяни от сили от девет други държави, както и от 900 американски военни. В региона ще бъдат разположени и допълнителни кораби и самолети. Освен румънски, в Крайова на учения ще бъдат изпращани и български, полски, италиански, португалски и немски войници. Британски и канадски изтребители ще подпомагат румънските ВВС, а италиански – българските. В допълнение към намиращите се в момента в Черно море морски патрули на НАТО, към българските и румънските пристанища ще бъдат изпратени още бойни съдове.", "date": "2017.10.11", "title": "ПЪРВО В ПИК TV! БСП вика Борисов в парламента за флота на НАТО в Черно море (ОБНОВЕНА)"}
{"url": "http://pik.bg/%D1%87%D1%83%D0%B4%D0%BE-%D1%87%D0%B5%D1%80%D0%BD%D0%BE%D0%BA%D0%BE%D0%B6%D0%B0-%D0%B6%D0%B5%D0%BD%D0%B0-%D1%80%D0%BE%D0%B4%D0%B8-%D0%B1%D0%B5%D0%BB%D0%B8-%D0%B4%D0%B5%D1%86%D0%B0-%D1%81%D0%BD%D0%B8%D0%BC%D0%BA%D0%B8-news696580.html", "text": "Чернокожа жена изуми лекарите. През 2014 година Катрин ражда бяло като пуканка момченце със сини очи – Йон. Съпругът на 35-годишната нигерийка – Ричард, е бял, но въпреки това специалисти са категорични, че това е случай един на милион. Още по-шокиращото е, когато през 2016 година на бял свят се появява и сестричката на Йон София. Тя отново е бяла със светли очи, досущ като брат си. Щастливите родители разказват, че когато видели за първи път сина си, помислили, че акушерката нещо е объркала и това не е тяхното дете, но когато същият феномен се повторил и с дъщеря им, те останали без думи, защото били сигурни, че чудото не може да се повтори два пъти.", "date": "2017.10.11", "title": "ЧУДО! Чернокожа жена роди бели деца (СНИМКИ)"}
{"url": "http://pik.bg/%D0%BB%D1%8E%D1%81%D0%B8-%D0%B8%D0%BB%D0%B0%D1%80%D0%B8%D0%BE%D0%BD%D0%BE%D0%B2-%D1%81%D1%82%D0%B0%D0%B2%D0%B0-%D0%B8%D0%BD%D1%81%D0%BF%D0%B5%D0%BA%D1%82%D0%BE%D1%80-%D0%B2-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-news696597.html", "text": "Режисьорът Люси Иларионов участва в новия български филм \"Революция Х\", който е продължение на сериала и ще излезе по кината в края на годината. В него ролите се изпълняват още от Башар Рахал, Мариан Вълев, Александър Сано, Гери-Никол и футболната звезда Димитър Бербатов. Люси си партнира с Иван Георги Кадурин, Силвия Ппеткова, Диляна Попова и Стефка Янорова. Този път Иларионов не е зад камера, а пред нея, я ролята му е кодемийна. Той играе инспектор от министерството на образованието и науката. Въпреки, че от 20 години не се е снимал във филми, дипломираният актьор от НАТФИЗ се чувства в свои води. Част от снимките била на морето и екипът заснел доста сцени на лодка и яхти, дори през нощта. \"Всички пиехме хапчета против повръщане, за да не ни е лошо. На мен това постоянно клатушкане ми понесе доста зле, но се справих\", разкри Люси пред \"Love Style\".", "date": "2017.10.11", "title": "Люси Иларионов става инспектор в министерството "}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D1%85%D0%B8%D1%82-%D0%B5%D1%80%D0%B4%D0%BE%D0%B3%D0%B0%D0%BD-%D0%B7%D0%B0%D1%81%D0%BF%D0%B0-%D0%BD%D0%B0-%D0%BF%D1%80%D0%B5%D1%81%D0%BA%D0%BE%D0%BD%D1%84%D0%B5%D1%80%D0%B5%D0%BD%D1%86%D0%B8%D1%8F%D1%82%D0%B0-%D1%81-%D0%BF%D0%BE%D1%80%D0%BE%D1%88%D0%B5%D0%BD%D0%BA%D0%BE-%D0%B2%D0%B8%D0%B4%D0%B5%D0%BE-news696587.html", "text": "Необичайни кадри от посещението на турския президент Реджеп Ердоган при президента на Украйна Петро Порошенко станаха хит в нета. На тях ясно се вижда как турският лидер се прозява, затваря очи и почти заспива. А иначе по време на посещението Ердоган отново заяви, че страната му подкрепя суверенитета и териториалната цялост на Украйна и не признава присъединяването на Крим към Русия.", "date": "2017.10.11", "title": "ТОТАЛЕН ХИТ! Ердоган заспа на пресконференцията с Порошенко (ВИДЕО)"}
{"url": "http://pik.bg/%D0%BF%D0%BE%D0%BB%D1%8F%D0%BA-%D0%BD%D0%BE%D1%81%D0%B8-300-%D0%B1%D0%BE%D0%BD%D0%B0-%D0%BD%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-news696603.html", "text": "Трансферът на Яцек Гуралски излезе доста на Лудогорец - около 1 350 000 евро, поне според медиите в Полша. Сега обаче се оказва, че халфът може да върне част от платената за него сума. Това ще се случи, ако Гуралски попадне в националния тим на Полша за Мондиала в Русия следващото лято. Има голяма вероятност това да се случи, тъй като селекционерът на Дружина полска Адам Навалка го викна за последните квалификации, макар и той да не записа игрови минути в тях. Именно при този треньор Гуралски записа дебют за родината си, но тогава все още носеше екипа на Ягелония. Ако халфът, който все още не си е спечелил титулярно място в състава на Лудогорец, отиде на световното, то ФИФА ще плати сериозна компенсация на \"орлите\". За всеки ден, в който Гуралски е ангажиран с националния тим, в касата на шампионите ще влизат около 5000 евро. За предишното световно световната централа даваше по 2000 евро, но сега фондът за компенсации е увеличен два пъти и половина повече - на 160 млн. евро млн. за всички отбори. Гуралски ще е ангажиран най-малко 30 дни - две седмици лагер и поне още толкова първенство, което ще донесе на Лудогорец около 150 000 евро или 300 000 лева, изчислява \"Меридиан Мач\". За участието на Клаудиу Кешерю, Козмин Моци и Андрей Препелица на Евро 2016, \"орлите\" взеха 550 000 евро.", "date": "2017.10.11", "title": "Поляк носи 300 бона на Лудогорец"}
{"url": "http://pik.bg/%D1%88%D0%B5%D1%81%D1%82-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8-%D1%81%D0%B5%D0%BB%D0%B0-%D0%BE%D1%81%D1%82%D0%B0%D0%BD%D0%B0%D1%85%D0%B0-%D0%B1%D0%B5%D0%B7-%D0%B2%D0%BE%D0%B4%D0%B0-news696623.html", "text": "Аварии и ремонти оставиха без вода 6 пловдивски села. Това заявиха от водоснабдителното дружество. Без вода заради аварии са селата Конуш, Патриарх Евтимово, Климент и Отец Паисиево. З аради изграждането на нов водопровод водоподаването към жителите на село Орешец е нарушено. Заради ремонтни дейности без вода са жителите на село Дъбене. Екипи работят също по отстраняването на аварии по водопреносната в градовете Пловдив и Асеновград. Водоподаването в областния град ще бъде възстановено до 15.00 часа днес.", "date": "2017.10.11", "title": "Шест пловдивски села останаха без вода"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D1%82%D0%BE%D0%BC%D0%B0-%D0%B1%D0%B8%D0%BA%D0%BE%D0%B2-%D0%B7%D0%B0%D1%89%D0%B8%D1%82%D0%B8-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81%D1%80%D0%B5%D1%89%D1%83-%D0%BD%D0%B5%D0%B3%D0%BE-%D0%B2%D1%8A%D1%80%D0%B2%D0%B8-%D1%81%D0%B8%D0%BB%D0%BD%D0%B0-%D0%B0%D1%82%D0%B0%D0%BA%D0%B0-%D0%BE%D0%B1%D0%BD%D0%BE%D0%B2%D0%B5-news696601.html", "text": "„Вицепремиерът Валери Симеонов не е поставял ултиматум на медиите с позицията си на уебсайта на Министерския съвет. Това е много силна атака, която върви срещу него”, категорично заяви Тома Биков от ГЕРБ. Днес в Народното събрание депутатите ще гласуват оставката на Антон Тодоров, която той подаде заради скандалните изказвания срещу Виктор Николаев. Валери Симеонов тогава също отправи заплахи към водещия на сутрешния блок на Нова телевизия, като коментира, че „можем да спретнем един „Викторгейт”. След като случаят набра сила, Валери Симеонов даде срок от 24 часа на медиите, отразили скандала, да му се извинят, като в противен случай заяви, че ще търси правата си в съда. Тази позиция беше публикувана на сайта на Министерския съвет. „Вчера в парламентарната група обсъждахме и поведението на Валери Симеонов и се обединихме около това, че не желаем оставката му като вицепремиер и го подкрепяме”, категоричен е Тома Биков. На въпроса как ще гласуват от ПГ на ГЕРБ Тома Биков коментира, че той лично ще гласува \"за\" оставката на Тодоров.", "date": "2017.10.11", "title": "ЕКСКЛУЗИВНО В ПИК TV! Тома Биков защити Валери Симеонов: Срещу него върви силна атака (ОБНОВЕНА)"}
{"url": "http://pik.bg/%D0%BD%D0%B0-%D0%BA%D0%BE%D1%81%D1%8A%D0%BC-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BC%D0%B5%D0%B6%D0%B4%D1%83-%D0%B0%D0%B2%D1%82%D0%BE%D0%B1%D1%83%D1%81-%D0%B8-%D0%BC%D0%B8%D0%BA%D0%BE%D1%80%D0%B1%D1%83%D1%81-%D0%BA%D1%80%D0%B0%D0%B9-%D0%B2%D1%80%D0%B0%D1%86%D0%B0-%D1%81%D0%B5-%D1%80%D0%B0%D0%B7%D0%BC%D0%B8%D0%BD%D0%B0-%D0%B1%D0%B5%D0%B7-%D1%81%D0%B5%D1%80%D0%B8%D0%BE%D0%B7%D0%BD%D0%BE-%D0%BF%D0%BE%D1%81%D1%82-news696620.html", "text": "Преди минути тежка катастрофа е станала на обходния път на Враца на разклона за село Нефела, съобщава Булнюз. Сблъскали са се микробус „Мерцедес“ с врачанска регистрация и автобус „Сетра“ също с врачанска регистрация, собственост на фирма „Автобусни превози“. Микробусът е пътувал от Криводол към затвора във Враца, като превозвал работна бригада от 9 човека, когато бил ударен странично от автобуса. До сблъсъка се стигнало тъй като шофьорът на „Сетрата“ влязъл в кръстовището, без да спре на знак „Стоп“. Ударът е бил толкова силен, че бусът е изхвърчал на около 100 метра от пътя и е паднал в канавката.За щастие няма пострадали при катастрофата и хората са се отървали само с уплаха. Пожарникари и полицаи правят оглед на местопроизшествието и регулират движението, тъй като лентата, в която е станал инцидента е отцепена.", "date": "2017.10.11", "title": "НА КОСЪМ! Тежка катастрофа между автобус и микорбус край Враца се размина без сериозно пострадали (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%BE%D1%82-%D0%B3%D0%B5%D1%80%D0%B1-%D0%B3%D0%B5%D0%BE%D1%80%D0%B3%D0%B8-%D0%BC%D0%B0%D1%80%D0%BA%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B8%D1%82%D0%B5-%D1%81-news696622.html", "text": "През последните дни БСП направи не един и два гейта, а от страна на ГЕРБ вече има трета оставка на депутат. Само преди минути приключи гласуването за освобождаването на Антон Тодоров като народен представител. Социалистите пък отново размахаха пръст към управляващите, като ги обвиниха в език на омразата и в това, че държавността загнива именно заради тях. Потърсихме за коментар на тези думи депутатът от ГЕРБ и бивш конституционен съдия Георги Марков. Ето какво заяви той: Днес гласувах \"против\" оставката на Антон Тодоров. Вчера се изказах много емоционално по време на срещата на парламентарната група. Изразът, който тогава казах, беше: \"Много евтино употребихме Антон Тодоров\". Антон Тодоров беше подложен на психологически тежък натиск от обществеността. Човекът се извини, не виждам защо трябваше да му се прекратява мандатът. Стана някаква политическа инквизиция. Днес имах чувството, че сме на другарски съд. Антон Тодоров си има една последователна линия на поведение. Тя не е от днес или от вчера. На Борисов главата му ври от проблеми, той прави Балканска четворка, среща се с Макрон, иска да е добре и с Вишеградската четворка и не може да се занимава с единични проблеми в парламентарната група. Когато ставаше дума за Делян Добрев, структурите на ГЕРБ много яростно застанаха зад него и съвсем нормално беше да не подкрепим оставката му. Тук нямаше такава яростна защита за Антон Тодоров, защото той е от гражданската квота на ГЕРБ. Може би и медийният шум повлия. Познавам Виктор Николаев и мисля, че той е приел извинението му. Доколкото знам, ръководството на ГЕРБ има някакви проекти за Антон Тодоров. Но каквито и да са тези проекти, не могат да се сравнят с това да бъдеш депутат. Много лесно го похабихме и съм разочарован, че оставката му беше приета. На Румен Радев не му отива поведението, в което говори, че ще дава битка на премиера. Може би това е, защото той не идва от политиката, а цял живот е бил в пилотска кабина, готов за война. Виждам непрекъснато някакви скандали, които целят да отклонят вниманието от това, което реално се случва. Борисов е най-добрият политик на Балканите. Това се вижда. Той сключи договор за добросъседство с Македония, стана домакин и на Балканската четворка. Колко пъти се вижда с Макрон, предстои и с Меркел да се види. Той е еднакво приет от всички в тези трудни времена, а идеята е да му се вземе от енергията с тези вътрешни проблеми. Другите партии и лидери на са готови да управляват страната. След година и половина предстоят избори за европарламент, след това и местни и на тях ще видим какво е доверието към ГЕРБ. Дотогава не очаквам никакво напрежение в правителството. Има възход на радикалните движения в Европа, но те не са крайни националисти, а просто искат да се затворят границите за мигрантите. Ние трябва да мислим като Вишеградците. Рано или късно в Западна Европа ще стане голям атентат, в който ще загинат хиляди хора и рязко ще се обърне политиката спрямо мигрантите на тези страни.", "date": "2017.10.11", "title": "ИЗВЪНРЕДНО В ПИК TV! Депутатът от ГЕРБ Георги Марков с ексклузивен коментар за скандалите с БСП и оставката на Антон Тодоров (ОБНОВЕНА)"}
{"url": "http://pik.bg/%D0%B1%D0%B5%D0%B7-%D0%B4%D0%B5%D0%B1%D0%B0%D1%82-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B8%D0%B7%D0%B1%D1%80%D0%B0%D1%85%D0%B0-%D0%B4%D0%B8%D0%B0%D0%BD%D0%B0-%D0%B9%D0%BE%D1%80%D0%B4%D0%B0%D0%BD%D0%BE%D0%B2%D0%B0-%D0%B7%D0%B0-%D0%B7%D0%B0%D0%BC-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%B7%D0%B0-%D1%84%D0%B8%D0%BD%D0%B0%D0%BD%D1%81%D0%BE%D0%B2-%D0%BD-news696625.html", "text": "Парламентът одобри с голямо мнозинство и без дебат бургаската депутатка Диана Йорданова да стане зам.-председател на Комисията за финансов надзор (КФН). Така тя ще напусне Народното събрание, за да заеме новия пост. Това ще се случи след полагането на клетва пред парламента, която обаче бе отложена за друг ден, съобщава \"Флагман\". Йорданова ще е с ресор „Осигурителен надзор” и ще контролира пенсионните фондове. Одобрена беше кандидатурата и на Бойко Атанасов, който става зам.-председател на КФН с ресор „Надзор на инвестиционната дейност”. Номинациите на Диана Йорданова и Атанасов бяха гласувани „ан блок”. „За” бяха 117. 6 гласуваха „против” и 23 – „въздържал се”. Дебат в пленарна зала изобщо нямаше. Подобна беше и ситуацията при изслушването в ресорната парламентарна комисия. По всичко личи, че подкрепата за двамата бе предварително договорена, включително и с част от опозицията. ДПС по всяка вероятност са дали подкрепа за кандидатурите. Неофициално се смята, че сделката с тях е свързана с Бойко Атанасов, който е бивш шеф на Националната агенция по приходите и е считан за близък до партията на Доган. След напускането на Диана Йорданова се очаква депутат на нейно място да стане общинският лидер на ГЕРБ в Бургас Иван Вълков. Дали обаче това ще стане, предстои да видим, тъй като в морския град има индикации за вътрешно-партиен конфликт.", "date": "2017.10.11", "title": "Без дебат: Депутатите избраха Диана Йорданова за зам.-председател на Комисията за финансов надзор"}
{"url": "http://pik.bg/%D1%85%D1%83%D0%B1%D1%87%D0%B5%D0%B2-%D0%B2%D0%B8%D0%BA%D0%B0-%D0%BD%D0%B0-%D0%BF%D0%BE%D0%BC%D0%BE%D1%89-%D0%B7%D0%B2%D0%B5%D0%B7%D0%B4%D0%B0-%D0%BE%D1%82-%D1%81%D0%B5%D0%B2%D0%B5%D1%80%D0%BD%D0%BE%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0-%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%BB%D0%B8%D0%B3%D0%B0-news696604.html", "text": "Селекционерът на националния ни отбор Петър Хубчев обмисля да изпрати повиквателна на нападателя Георги Христов. В момента той е част от американския Тампа Бей Роудис, който се състезава в Наскоро бившият футболист на Ботев (Пд) и вкара 50-ия си отвъд Океана. 32-годишният Христов може да бъде повикан за лагер-сбор през ноември, когато са баражите за мондиала в Русия. БфС се опитва да уреди контрола, но засега удря на камък. В момента Хубчев разчита само на двама тарани - Андрей Гълъбинов и Ивайло Димитров. На върха на атаката бяха използвани още Спас Делев, както и Ивелин Попов. Северноамериканска футболна лига, втората по сила след Самият селекционер обяви наскоро, че за него възрастта няма значение, защото това не е клубен отбор, в който може да има тотално подмладяване и налагане на юноши, пише \"Тема Спорт\". Мейджър Лийг Сокър.", "date": "2017.10.11", "title": "Хубчев вика на помощ звезда от Северноамериканска футболна лига "}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BE%D1%82%D0%BA%D0%B0%D0%B7%D0%B0-%D0%B4%D0%B0-%D0%BE%D0%B1%D1%80%D0%B0%D0%B7%D1%83%D0%B2%D0%B0-%D0%B4%D0%BE%D1%81%D1%8A%D0%B4%D0%B5%D0%B1%D0%BD%D0%BE-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE-%D1%81%D1%80%D0%B5%D1%89%D1%83-%D0%B5%D0%BB%D0%B5%D0%BD%D0%B0-%D0%B9-news696631.html", "text": "Софийска градска прокуратура отказа да образува досъдебно производство по сигнал на Валери Симеонов срещу Елена Йончева за издаване на държавна тайна. Това съобщиха от пресцентъра на Прокуратура на Република България. СГП бе сезирана от заместник министър-председателя по икономическата и демографската политика Валери Симеонов, с твърдения, че на 2 юни 2017 г., по време на участие в предаване на БТВ, г-жа Елена Йончева, народен представител в 44-то НС на България, разпространява информация и снимки на инжинерно възпрепятстващо съоръжение (ИВС) по българо-турската граница, с което неправомерно се изнасят факти и обстоятелства, които поставят под риск националната сигурност на страната и дават насока на имигрантския поток. Според подателя на сигнала на 7 юни 2017 г., при свое участие в предаване по Нова телевизия, г-жа Елена Йончева поставя акцент върху обстоятелството, че по-голямата част от ИВС в Област Хасково е едноредова. Същото Валери Симеонов определя като неправомерно разпространено, некоректно и неотговарящо на действителното правно и фактическо положение, което поставя под риск националната сигурност на страната посредством засилване на имигрантския натиск върху границата в района на Област Хасково. СГП е възложила извършване на проверка на ДАНС за това нарушени ли са разпоредбите на българското законодателство с разпространяването на информация, която е поверена или достъпна по служба и от която могат да последват значителни вреди за държавата, в т.ч. риск за националната сигурност на страната. Снети са писмени обяснения от множество лица, изискана е информация от ГД“Гранична полиция“, МС, ДКСИ и др. След анализ на събраните данни, СГП е установила, че Елена Йончева не е извършила престъпление от общ характер. Информацията, разпространена от Елена Йончева е публично достъпна и почива на отговора на служебния министър на вътрешните работи Пламен Узунов при проведеното на 3 май 2017 г. - заседание на НС; Информацията за ИВС и прилежаща инфраструктура по българо-турската граница не представлява класифицирана информация. Не е класифицирана и информацията относно проектирането (извършено от публична фирма), заготовката на материалите (също от публични фирми) и последващото изграждане на аналогично ИВС от Българската армия през 2014 г. в района от Гранична пирамида (ГП) 206 до ГП 268 по същата граница. Информацията, изнесена от Елена Йончева, по съдържанието си не би могло да се определи като информация, представляваща държавна тайна, поради което не е извършила престъпление по чл. 357 НК (разгласяване на държавна тайна) и чл.284 НК (съобщаване на поверена информация във вреда на държавата).", "date": "2017.10.11", "title": "ОТ ПОСЛЕДНИТЕ МИНУТИ! Прокуратурата отказа да образува досъдебно производство срещу Елена Йончева по сигнал на Валери Симеонов"}
{"url": "http://pik.bg/%D0%B0%D0%BD%D0%B4%D0%B6%D0%B5%D0%BB%D0%B8%D0%BD%D0%B0-%D0%B4%D0%B6%D0%BE%D0%BB%D0%B8-%D0%B8-%D0%B3%D1%83%D0%B8%D0%BD%D0%B5%D1%82-%D0%BF%D0%BE%D0%BB%D1%82%D1%80%D0%BE%D1%83-%D1%81%D1%8A%D1%89%D0%BE-%D0%B1%D0%B8%D0%BB%D0%B8-%D1%82%D0%BE%D1%80%D0%BC%D0%BE%D0%B7%D0%B5%D0%BD%D0%B8-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%BE-%D0%BE%D1%82-%D0%BF%D0%B0%D0%BB%D0%B0%D0%B2%D0%B8%D1%8F-%D0%BF%D1%80%D0%BE%D0%B4%D1%83%D1%86%D0%B5%D0%BD%D1%82-%D1%85%D0%B0%D1%80%D0%B2%D0%B8--news696640.html", "text": "Холивудският секс скандал с известния филмов продуцент Харви Уайнстийн набира все повече сила – световноизвестните актриси Анджелина Джоли и Гуинет Полтроу се присъединиха към потърпевшите от сексуалния тормоз на продуцента. Миналата седмица вестник „Ню Йорк таймс” публикува разказите на няколко жени за нежелан физически контакт и тормоз от страна на Уайнстийн. Сред оплакалите се от него са актрисите Ашли Джъд и Роуз Макгауън. Обвиненията доведоха до уволнението на Уайнстийн от собствената му компания, които пък обмислят дори да сменят името си. „Имах много лош опит с Харви Уайнстийн когато бях по-млада. Тогава реших никога повече да не работя с него и да предупреждавам всички, които искат да го направят”, коментира Анджелина Джоли в официалното си изявление. Гуинет Полтроу разказа как Уайнстийн я избрал за ролята ѝ във филма „Ема”, след което я поканил в хотелската си стая. Тогава той започнал да я докосва и ѝ предложил „масаж в леглото”. Полтроу разказала за случилото се на тогавашния си приятел Брад Пит, който потърсил обяснение от Уайнстийн. Подобни обвинения и разкази дойдоха и от служители във филмовата компания на продуцента. В отделно разследване на списание „Ню Йоркър” са поместени разказите на 16 бивши и настоящи служители при Уайнстийн, които казват, че знаят и са виждали нежеланите докосвания и сексуален тормоз от страна на шефа им. Възмущението си от секс скандала изразиха актьорите Джесика Частейн, Майкъл Кийтън, Марк Ръфало, Еми Росъм, Лена Дънам, Дженифър Лорънс и режисьорите Джъд Апатау и Пол Файг. Междувременно бившият американски президент Барак Обама и съпругата му Мишел също се включиха в коментарите срещу Уайнстийн. „Отвратени сме от последните разкрития за Уайнстийн и аплодираме куража на тези жени, които решиха да разкажат на какво са били подложени”, коментираха семейство Обама в официално изявление. В същото време Уайнстийн обвини брат си заради разразилия се скандал. По думите му той е предоставил целенасочено компрометиращите материали срещу кинодееца, за да го отстрани от продуцентската им компания. По думите на Уайнстийн брат му получил цяло досие с оплаквания от сексуални посегателства, което предоставил на в. „Ню Йорк таймс”. Съпругата на продуцента Джорджина Чапман заяви, че го напуска заради отправените обвинения. Междувременно Уайнстийн продължава да твърди, че е невинен.", "date": "2017.10.11", "title": "Анджелина Джоли и Гуинет Полтроу също били тормозени сексуално от палавия продуцент Харви Уайнстийн"}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D1%88%D0%BE%D0%BA-%D0%BC%D0%BE%D0%BC%D1%87%D0%B5-%D0%B5-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D0%BB%D0%B5%D0%B4-%D0%B1%D1%80%D1%83%D1%82%D0%B0%D0%BB%D0%BD%D0%B0-%D0%B0%D0%B3%D1%80%D0%B5%D1%81%D0%B8%D1%8F-%D0%B2-%D1%83%D1%87%D0%B8%D0%BB%D0%B8%D1%89%D0%B5-%D0%B2-%D1%88%D1%83%D0%BC%D0%B5%D0%BD-news696630.html", "text": "15-годишен младеж е в болница след нанесен му побой от 17-годишно момче в училище. Това съобщиха от ОДМВР - Шумен. Малко след 15.30 часа вчера бил приет сигнал за побой в района на училищно заведение в Шумен. Към ул. “Дедеагач“ бил насочен патрулен автомобил. На място било изяснено, че 17-годишен нанесъл удари с юмруци и ритници на 15-годишен. Пострадалият е откаран с екип на ЦСМП в МБАЛ - Шумен. След преглед е установено комоцио и фрактура на носа. 17-годишният извършител е установен и задържан за срок до 24 часа в РУ - Шумен. За нанесената телесна повреда е образувано досъдебно производство. Случаят е докладван на прокурор от РП - Шумен. Действията по разследването продължават под негов надзор.", "date": "2017.10.11", "title": "ТОТАЛЕН ШОК! Момче е в болница след брутална агресия в училище в Шумен"}
{"url": "http://pik.bg/%D1%81%D1%80%D1%8A%D0%B1%D1%81%D0%BA%D0%B8%D1%8F%D1%82-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80-%D0%B8%D0%B7%D0%BF%D1%8F-%E2%80%9E%D0%BE%D1%81%D0%BC%D0%B0%D0%BD-%D0%B0%D0%B3%D0%B0%E2%80%9C-%D0%B2-%D1%87%D0%B5%D1%81%D1%82-%D0%BD%D0%B0-%D0%B5%D1%80%D0%B4%D0%BE%D0%B3%D0%B0%D0%BD-%D0%B2%D0%B8%D0%B4%D0%B5%D0%BE-news696617.html", "text": "Първият вицепремиер и министър на външните работи на Сърбия Ивица Дачич изпя песен на турски език по време на тържествената вечеря в чест на турския президент Реджеп Ердоган в Белград. Видеоклип с изпълнението на Дачич във вторник вечерта се появи в социалните мрежи, както и в сайтовете на много сръбски медии. На записа може и чуе да се види как Дачич, с микрофон в ръце, пее песента „Осман ага“ край масата, на която седят Ердоган и съпругата му Емине, заедно със сръбския президент Александър Вучич и съпругата му Тамара. Двамата държавни ръководители, както и другите присъстващи на вечерята, поздравяват първия дипломат на Белград с бурни аплодисменти . На друго видео Дачич пее популярната на Балканите песен \"Милячка\" на босненския изпълнител Халид Бешлич. Ивица Дачич е известен с любовта си към пеенето и често го прави на тържествени приеми и пред камерите. Например, на официалната вечеря в чест на откриването на Съвета на министрите на външните работи на ОССЕ през декември 2015 г. в Белград той изпълни \"Подмосковные вечера\" , а на официалната вечеря по повод встъпването в длъжност през юни тази година на президента Вучич той изпя O Sole Mio пред бившия италиански външен министър Франко Фратини.", "date": "2017.10.11", "title": "Сръбският вицепремиер изпя „Осман ага“ в чест на Ердоган (ВИДЕО)"}
{"url": "http://pik.bg/%D1%80%D1%83%D0%BC%D1%8F%D0%BD%D0%B0-%D0%B0%D1%80%D0%BD%D0%B0%D1%83%D0%B4%D0%BE%D0%B2%D0%B0-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D1%81%D1%8A%D0%B4%D0%B8%D1%8F-%D0%B8%D0%B2%D0%B0%D0%BD-%D0%B8%D0%B2%D0%B0%D0%BD%D0%BE%D0%B2-%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BD-%D0%B7%D0%B0-%D0%BD%D0%B5%D0%BF%D0%BE%D0%B4%D1%87%D0%B8%D0%BD%D0%B5%D0%BD%D0%B8%D0%B5-%D0%B8-%D1%81%D1%8A%D0%BC%D0%BD%D0%B5%D0%BD%D0%B8%D0%B5-%D0%B7%D0%B0-%D0%B7%D0%B0%D0%B1%D1%80%D0%B0-news696663.html", "text": "Съдия Иван Иванов от Окръжен съд – Ловеч е задържан за неподчинение на полицейско разпореждане и за съмнение за нощен лов. Това каза на пресконференция говорителят на главния прокурор Румяна Арнаудова . „На 5 срещу 6 октомври 2017 г. в района на с. Бохот, Плевенско, полицията се е опитала да направи проверка след съмнение за джип, предвижващ се в района на селото, с който вероятно се извършва незаконен нощен лов”, посочи Арнаудова. По думите ѝ в доклада на полицията се касае за съмнение за нощен лов, който е забранен. Джипът се е движил в кръг, със загасени фарове, но включен боен фар. Водачът на джипа е отказал да спре, след което е започнало преследване. След като въпросният автомобил не се е подчинил на сигнала за спиране, полицейските служители са извършили изстрели с 8 стоп патрона и след това са стреляли с 2 бойни патрона по гумите, обясни Арнаудова. По думите ѝ полицейският екип многократно се е легитимирали и подавал светлинни сигнали, но въпреки това джипът не е спирал. След като джипът е бил спрян, пътниците и водачът са свалени и задържани за 24 часа за неподчинение на полицейско нареждане. В рамките на задържането е установено, че сред пасажерите е съдията от Окръжен съд – Ловеч Иван Иванов, който първоначално не се е представил като магистрат и не е носил със себе си документ за самоличност.", "date": "2017.10.11", "title": "Румяна Арнаудова потвърди: Съдия Иван Иванов е задържан за неподчинение и съмнение за забранен нощен лов"}
{"url": "http://pik.bg/%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%BA%D1%80%D0%B5%D1%81%D0%BD%D0%B0-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B0-%D0%B6%D0%B5%D0%BD%D0%B0-%D0%B5-%D0%B1%D0%BB%D1%8A%D1%81%D0%BD%D0%B0%D1%82%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%B3%D1%80%D0%B0%D0%B4%D0%B0-news696664.html", "text": "Лек автомобил блъсна възрастна жена в центъра на Кресна. Инцидентът стана малко преди 13.00 часа днес. На място веднага е извикан екип на Спешен център. Пострадалата ще бъде транспортирана в благоевградската болница заради тежките травми. Полицията изяснява причините за произшествието.", "date": "2017.10.11", "title": "Тежка катастрофа в Кресна! Възрастна жена е блъсната в центъра на града"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D0%BE%D0%BC%D1%87%D0%B5-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8-%D0%B2-%D0%BD%D0%B5%D1%81%D0%B5%D0%B1%D1%8A%D1%80-news696659.html", "text": "Момче на видима възраст 18-20 години се е самоубило днес в Несебър, научи Флагман.бг. Тялото му е открито зад общежития „Роза”. Самоличността му е установена. Става въпрос за жител на Община Несебър, предава Флагман. Полицията изяснява защо е решил да сложи край на живота си.", "date": "2017.10.11", "title": "ИЗВЪНРЕДНО! Момче се самоуби в Несебър"}
{"url": "http://pik.bg/%D0%BF%D1%80%D0%BE%D0%B4%D0%B0%D0%B2%D0%B0%D1%82-%D0%BB%D0%B5%D0%BE%D0%BD%D0%B0%D1%80%D0%B4%D0%BE-%D0%B7%D0%B0-100-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-news696649.html", "text": "Последната картина на гения от Ренесанса Леонардо да Винчи ще бъде предложена на търг в Ню Йорк на 15 ноември от аукционната къща Кристис, предадоха световните агенции. Първоначалната оценка на творбата, собственост на частно лице, е 100 милиона долара. Salvator Mundi (спасителят на света) е изключително изтънчено произведение на живописта, изобразяващо Исус Христос. Картината дълго време се е считала за копие, преди експертите да удостоверят нейната автентичност. По малко от 20 платна, дело на Леонардо, чието творчество е било високо ценено още докато е бил жив, са оцелели до ден днешен. С изключение на \"Спасителят на света\", всички те принадлежат на музеи или на институции. За специалистите по арт-търгове това произведение на Леонардо е нещо като Свещения Граал. Преди да бъде изложена на търг, картината ще бъде представена на публиката в Хонконг, Сан Франциско и Лондон. Тя ще пристигне в Ню Йорк малко преди началото на търга на 15 ноември.", "date": "2017.10.11", "title": "Продават Леонардо за 100 млн. долара"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BD%D0%B0%D0%B4-10-000-%D0%BB%D0%B8%D1%82%D1%80%D0%B0-%D1%87%D0%B5%D1%88%D0%BA%D0%B0-%D0%B1%D0%B8%D1%80%D0%B0-%D0%B1%D0%B5%D0%B7-%D0%BF%D0%BB%D0%B0%D1%82%D0%B5%D0%BD-%D0%B0%D0%BA%D1%86%D0%B8%D0%B7-%D0%BD%D0%B0-%D0%B4%D1%83%D0%BD%D0%B0%D0%B2-%D0%BC%D0%BE%D1%81%D1%82-2-news696654.html", "text": "10 800 бутилки бира задържаха митнически служители в района на Дунав мост 2 Видин - Калафат. Пивото е превозвано в 28 палета от Чехия до България. Товарният автомобил е селектиран за проверка при влизането си в страната на 05.10.2017г. от мобилен митнически екип на Митница Лом. За товара не са представени изискваните от Закона за акцизите и данъчните складове документи, удостоверяващи плащането на акциза. Стоката е задържана в склад на Митница Лом. По предварителни данни пивото е със съдържание на алкохол 4,7%. Взети са контролни проби за лабораторен анализ. Общото количество на задържаната бира е 30 800 бр. бутилки по 0,330 л или над 10 000 литра.", "date": "2017.10.11", "title": "Задържаха над 10 000 литра чешка бира без платен акциз на Дунав мост 2 "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B0%D0%BA%D1%82%D1%8C%D0%BE%D1%80-%D0%B8-%D1%81%D0%BF%D0%B5%D1%86-%D0%BF%D0%BE-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%B0-%D0%BF%D0%BE%D0%BF%D1%8A%D0%BB%D0%B2%D0%B0%D1%82-%D0%BB%D0%B8%D1%81%D1%82%D0%B8%D1%82%D0%B5-%D0%BD%D0%B0-%D0%B3%D0%B5%D1%80%D0%B1-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news696661.html", "text": "Само за ден в ГЕРБ се освободиха две депутатски места. Още като първа точка днес се гласува оставката на Антон Тодоров, а малко преди обяд и тази на Дияна Йорданова. Депутатката, която беше и зам.-председател на бюджетната комисия получи ново поприще, като зам.-председател на КФН. Йорданова бе избрана без никакви дебати за новата си длъжност, като замина под ръка с председателката на КФН Караниколова извън парламента. Нейното място ще бъде заето от стар и гърмян заек от редиците на ГЕРБ, тъй като е бил депутат и в 41-то и 42-то Народно събрание, а именно Иван Вълков, който е бил председател на транспортна комисия. Вълков освен, че в детайли познава работата в парламента е и лидер на ГЕРБ в Бургас. Лицето на Будинов стана известно на малкия екран от ролята си в хитовия сериал \"Етажна собственост\", но дейността му в театъра е още по-голяма. Как ще успява да съвместява постановките и законодателната дейност все още не е ясно. Кога ще се закълне също не е ясно, тъй като той в момента е на турне в Северна Америка. Будинов е роден през 1981 г. Завършил е НАТФИЗ в класа на Стефан Данаилов. Играе в киното и театъра. Част е от трупата на \"Малък театър зад канала\". Участва в телевизионния сериал \"Етажна собственост\".", "date": "2017.10.11", "title": "ЕКСКЛУЗИВНО В ПИК! Актьор и спец по транспорта попълват листите на ГЕРБ в парламента "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B2%D0%B0%D1%81%D0%B8%D0%BB%D0%B8%D1%81-%D0%BA%D0%B0%D1%80%D0%B0%D1%81-%D0%B8%D0%B4%D0%B2%D0%B0-%D0%B7%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%BD%D0%B0-%D1%84%D0%B8%D0%BA%D0%B8-%D1%81%D1%82%D0%BE%D1%80%D0%B0%D1%80%D0%BE-%D0%B2%D0%B8%D0%B6%D1%82%D0%B5-%D1%81-%D0%BA%D0%B0%D0%BA%D0%B2%D0%B0-%D1%80%D0%BE%D0%BA%D0%BB%D1%8F-%D1%89%D0%B5-%D0%BC%D1%83-%D0%BF%D1%80%D0%B8%D1%81%D1%82%D0%B0-news696104.html", "text": "С рокля на варненската дизайнерка Джулия Контогруни ще се омъжи за Фики Стораро на 18 октомври прелестната му годеница Гюлджан, съобщи светското предаване на ПИК TV \"Жълтите новини\". Сватбата на звездата на \"Пайнер\" ще бъде в столичния хотел \"Маринела\". Гюлджан се е спряла на модел от последната колекция сватбени рокли на талантливата Джулия, която комбинира коприна, дантела, камъни Swarovski, кристали и истински перли. Одеждата на бъдещата булка вече е пристигнала в София, но стои далеч от очите на младоженеца. Както е известно, едно от най-разпространените сватбени суеверия гласи, че младоженецът не бива да вижда рокляна на булката преди сватбата, за да бъде щастлив бракът им. Модната гранд дама София Борисова пък е работила върху тоалета на Валя, майката на Фики Стораро. За сватбения си ден самият той е избрал костъм на \"Десизо Мони\". Самият Василис Карас пристига в София, за да уважи младото семейство. Той ще присъства на тържеството не само като гости, но и ще поздрави сина на близкия си приятел Тони Стораро и съпругата му с няколко от най-големите си хитове. С микрофон на дансинга ще се изяви и друга легенда на гръцката музика - Зафирис Мелас. Наскоро двамата подариха на Тони Стораро някои от своите хитове, които той включи в албума си на гръцки език. А междувременно, баща и син Стораро разгърнаха семейния бизнес с наргиле бар в центъра на София. Шампанско по случай официалното откриване се ля в присъствието на много приятели и колеги на певците. За да поздравят Фики и Тони дойдоха Теди Кацарова, Еми Стамболова, Ванеса, Алекса, трио \"Карамел\" и най-добрият кларинетист Сали Окка. Всички те опитаха от наргилетата, които се предлагат с 99 различни вкуса. Двамата Стораро пристигнаха в новия бар със своите половинки, но двете дами предпочетоха да не влизат под светлините на прожекторите.", "date": "2017.10.11", "title": "САМО В ПИК! Василис Карас идва за сватбата на Фики Стораро! Вижте с каква рокля ще му пристане Гюлджан (СНИМКИ + ВИДЕО)"}
{"url": "http://pik.bg/%D0%B6%D0%B8%D0%B2%D0%BE%D1%82-%D1%81%D0%BB%D0%B5%D0%B4-%D1%80%D0%B0%D0%B7%D0%B2%D0%BE%D0%B4%D0%B0-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2%D0%B0-%D0%BF%D1%80%D0%B5%D0%B6%D0%B8%D0%B2%D1%8F%D0%BB%D0%B0-%D0%B4%D0%B2%D0%BE%D0%B5%D0%BD-%D1%83%D0%B4%D0%B0%D1%80---%D0%B8-%D1%82%D0%B0%D0%B9%D0%BD%D1%81%D1%82%D0%B2%D0%B5%D0%BD%D0%B8%D1%8F%D1%82-%D0%BA%D0%B0%D0%BC%D0%B5%D0%BD-%D1%8F-%D0%B8%D0%B7%D0%BE%D1%81%D1%82%D0%B0%D0%B2%D0%B8%D0%BB-news696574.html", "text": "Бившата съпруга на президента Росен Плевнелиев - Юлияна, е сама. Съдружникът й и неин много близък приятел Камен Станев я напусна. Това разказаха пред столичен всекидневник близки до бившата първа дама. След като неколкократно папараци хващаха Юлияна и Камен в топла прегръдка на улицата и хванати под ръка, за двамата се заговори, че са нещо повече от приятели. Камен, който беше и съдружник на Плевнелиева във фирмата й \"Мейзлабс\", обаче вече не е част от екипа й. Той е напуснал фирмата малко преди началото на развода на приятелката си - през юли миналата година, и оттогава не е обявил да има друго работно място, общо с бившата първата дама. Станев публично е обявил, че се разделя с Юлияна и проектите й. А тя от своя страна е избрала за приоритет децата си и работата си, но не е афиширала промени в семейното или емоционалното си състояние. Причините да се заговори, че Плевнелиева е близка със служителя си Камен не бяха една и две. Като начало Юлияна се отказа да играе ролята на първа дама и колкото и да е странно, вместо с мъжа си беше засичана на различни места именно с въпросния Камен. Официалното обяснение беше, че двамата работят по съвместни проекти, но че отношенията им са по-различни, се видя както от снимките, на които Плевнелиева държи Камен под ръка, така и от общата им почивка на море. Двамата дори пуснаха общи снимки как се забавляват заедно без президента Росен Плевнелиев. Преди няколко години двойката бе сгащена и от не кой да е, а от журналистката Венета Райкова да вечеря тет-а-тет в столичен ресторант. Венета веднага разпространи клюката в социалните мрежи, че Юлияна не е със съпруга си, а с \"тайнствен сладур\", а мнозина веднага решиха, че това е именно Камен. Защо Юлияна и Камен са се разделили, не е ясно. Възможно е това да е станало както по бизнес, така и по друга линия. Засега всички близки на Плевнелиева пазят пълно мълчание и не казват нищо за личния й живот. В момента единствените мъже, които интересуват бившата съпруга на държавния глава, са синовете й Асен и Павел. С Плевнелиев са дали дума да са отговорни родители и нито едно от децата им да не почувства, че семейството е разделено. За това потвърди и самият Плевнелиев. \"Оставаме добри приятели и посветени родители, действаме и мислим изцяло в интерес на децата\", казва президентът.", "date": "2017.10.11", "title": "ЖИВОТ СЛЕД РАЗВОДА! Плевнелиева преживяла двоен удар - и тайнственият Камен я изоставил"}
{"url": "http://pik.bg/%D0%B4%D0%B8%D0%B5%D1%82%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B4%D0%BE%D0%BD%D0%BA%D0%B0-%D0%B1%D0%B0%D0%B9%D0%BA%D0%BE%D0%B2%D0%B0-%D1%85%D1%80%D0%B0%D0%BD%D0%B0-%D1%81-%D1%82%D1%80%D0%B8-%D0%B5-%D1%82%D0%B0-%D0%BD%D0%B0-%D0%B5%D1%82%D0%B8%D0%BA%D0%B5%D1%82%D0%B0-%D0%BD%D0%B5-%D0%B5-%D0%BF%D0%BE%D0%B4%D1%85%D0%BE%D0%B4%D1%8F%D1%89%D0%B0-%D0%B7%D0%B0-%D0%B4%D0%B5%D1%86%D0%B0-news696655.html", "text": "Ако на етикета на храната има повече от три Е-та, това означава, че тя не е подходяща за деца. Това каза диетологът проф. Донка Байкова пред фокус по темата за увеличаващия се ръст на затлъстяване при децата до 5-годишна възраст в България. По думите ѝ, когато родителите избират храна за децата си, най-лесно е да се съобразяват с указанието: колкото е възможно по-натурални, а не технологично обработени храни. „Това означава едно дете да се храни здравословно - то трябва да приема зеленчуци, плодове, натурално месо, натурална риба и т.н. Когато четат етикета, родителите могат да се ориентират по това, че ако видят повече от три Е-та или повече от три непознати за тях химически субстанции, това означава, че тази храна не е подходяща за тяхното дете“, каза още проф. Байкова и уточни, че още в ранна възраст трябва да се направи така, че децата да свикнат с приема на натурални храни и напитки, защото именно тогава се формират техните хранителни навици, които в повечето случаи остават до края на живота.", "date": "2017.10.11", "title": "Диетоложката Донка Байкова: Храна с три Е-та на етикета не е подходяща за деца "}
{"url": "http://pik.bg/%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B8%D1%81%D0%BF%D0%B0%D0%BD%D1%81%D0%BA%D0%B8%D1%82%D0%B5-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8-%D0%B8-%D1%80%D0%B0%D1%85%D0%BE%D0%B9-%D1%81%D0%B5-%D1%80%D0%B0%D0%B7%D0%B1%D1%80%D0%B0%D1%85%D0%B0-%D0%B7%D0%B0-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D0%BE%D0%BD%D0%BD%D0%B0-%D1%80%D0%B5%D1%84%D0%BE%D1%80%D0%BC%D0%B0-news696723.html", "text": "Лидерът на опозиционната испанска социалистическа работническа партия Педро Санчес заяви, че се е споразумял с премиера Мариано Рахой да бъде предприета конституционна реформа. Възможна последица от нея би могла да бъде промяна на начина на управление на испанските региони, включително на Каталуния, предаде Ройтерс. Санчес каза пред репортери, че двамата лидери са се съгласили комисия да проучи за шест месеца системата на регионална автономия, след което парламентът да обсъди извършването на конституционна реформа. Лидерът на опозиционната испанска социалистическа работническа партия Педро Санчес заяви, че се е споразумял с премиера Мариано Рахой да бъде предприета конституционна реформа. Възможна последица от нея би могла да бъде промяна на начина на управление на испанските региони, включително на Каталуния, предаде Ройтерс. Лидерът на опозиционната испанска социалистическа работническа партия Педро Санчес заяви, че се е споразумял с премиера Мариано Рахой да бъде предприета конституционна реформа. Възможна последица от нея би могла да бъде промяна на начина на управление на испанските региони, включително на Каталуния, предаде Ройтерс.", "date": "2017.10.11", "title": "Лидерът на испанските социалисти и Рахой се разбраха за конституционна реформа"}
{"url": "http://pik.bg/%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%BF%D1%80%D0%B0%D1%82%D0%B8-%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%86%D0%B8%D1%8F%D1%82%D0%B0-%D0%B7%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BE%D0%B1%D1%83%D1%87%D0%B5%D0%BD%D0%B8%D0%B5-%D0%B2-%D1%85%D0%BE%D0%BB%D0%B0%D0%BD%D0%B4%D0%B8%D1%8F-news696677.html", "text": "Част от българската администрация на Председателството на Съвета на ЕС се обучава в Холандия. Това каза министър Лиляна Павлова, след като се включи в засаждането на цветна мозайка, изобразяваща логото на българското председателство на съюза, заедно с кмета на София Йорданка Фандъкова и временно изпълняващия длъжността Посланик на Нидерландия в България Яп Вернер. „Холандия ще окаже и съдействие на Министерството на външните работи на България, като изпрати свой дипломат по време на Председателството на ЕС на България. Защото Холандия като държава с опита си да председателства съвета има много на какво да ни научи и какво да ни покаже. Затова ние наистина сме благодарни и продължаваме напред заедно“, каза министър Павлова и благодари за дарението от близо 38 хил. холандски лалета. „Цветята са символ на нещо позитивно и за нас това е един много важен знак на подкрепа. Очакваме първата половина на 2018 г. да бъде изпълнена с много предизвикателства, с много не леки теми за дискусия в търсене на компромис, така че се надявам, че това отново утвърждава партньорството между България и Холандия в този процес“, каза още тя. Министър Павлова уточни, че лалетата очертават не само логото, но и орнаментиката на визуалната идентичност, която е одобрена за брандиране на Българското председателство на Съвета на Европейския съюз.", "date": "2017.10.11", "title": "Лиляна Павлова прати администрацията за европредседателството на обучение в Холандия"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%BF%D0%B8%D0%BA-%D1%80%D0%B0%D0%B4%D0%B5%D0%B2-%D0%B1%D1%83%D1%82%D0%B0-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D1%81%D1%82%D1%8F%D0%B3%D0%B0-%D0%BD%D0%BE%D0%B2%D0%BE-%D1%81%D0%BB%D1%83%D0%B6%D0%B5%D0%B1%D0%BD%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%B1%D1%81%D0%BF-%D0%B8-%D0%BA%D1%80%D1%8A%D0%B3%D1%8A%D1%82-%D0%BF%D1%80%D0%BE%D0%BA%D0%BE%D0%BF%D0%B8%D0%B5%D0%B2----news696598.html", "text": "още преди края на годината и преди старта на европрадседателството на България, научи ПИК от участници в заверата. На \"Дондуков\" 2 секретари и съветници на държавния глава дори вече са разпределили бъдещите министерски постови и споделят с приближени извън сградата къде ще се позиционират. Това е и в дъното на \"битката\", която Румен Радев обяви, че ще \"даде\" на ГЕРБ, както и ожесточените атаки, предприети от социалистите срещу конкретни депутати, тъй като вече са напипали линията на премиера Бойко Борисов да вади от управлението хора, чиито имена се забъркват в скандали. Подобен намек направи в студиото на ПИК TV политологът и секретар на президента Росен Плевнелиев Румяна Коларова. Депутатът от ГЕРБ Тома Биков пък в прав текст заяви днес от параментарната трибуна, че Причината за щурма на Радев е скандалната сага около сделката за закупуването на \"Грипен\"-ите. Създаването на временната парламентарна комисия хвърлила президента в ужас, особено след като депутатите установиха, че бившият шеф на ВВС е нарушил решение на Народното събрание, което е със силата на закон. А ужасът му нараснал двойно, след като и премиерът, и военният министър Красимир Каракачанов заявиха, че закупуването на боен самолет е важно, но още по-важно е да се заделият пари за другите родове войски, разкриха запознати пред ПИК. Депутатът от ГЕРБ Антон Тодоров пък бе демонизиран не заради някакво си интервю пред сънения водещ на Нова телевизия, а именно заради намеците му, че Радев е изпаднал в порочна зависимост от шведските лобисти на сделката с \"Грипен\"-ите. назначено от него, да вземе решение за закупуването на самолетите с тази марка дни преди да преключи мандата му. Понататъшният развой на събитията около тази сделка обаче принудили шведската страна да поиска обяснения от ангажираните с нея в България и да предупреди, че ако те не изпълнят ангажимента си, ще разкрият кой, как и срещу какво е застанал зад нейния търговски интерес. Тъй като изпълнението на тази закана поставя под въпрос бъдещето на Радев в президентството, той мина в атака и не случайно подхвърли фразата, че ГЕРБ се кани да превърне европредседателството във витрина на гейтове и във форма на легитимация на управлението си преди дори да е заявил как президентството ще се включи в най-мащабната и продължителна външнополитическа изява на България. , че Радев е тяхна кандидатура, а защото това е и единствения начин да се яви на поправителен само година след парламентарните избори. Към щурмуваците с готовност се присъедини и кръгът \"Прокопиев\", който се издънти с инициативата си по свалянето на главния прокурор Сотир Цацаров със смешните протести на \"Правосъдие за всички\" и сега се втурна да брани свободата на словото с прокопиевската структура Асоциация на европейските журналисти, в която членуват само приближени на подсъдимия олигарх. Точно свалянето на правителството е в дъното на атаките им срещу медийните изяви на вицепремиера Валери Симеонов и депутата Антон Тодоров. Фактът, че пишман блюстителите на свободата на словото реагират именно когато става дума за апострофи към журналисти от страна на представители на властта, ако въпросните журналисти са техни приближени, но не и когато министри осъждат журналисти от медии, които не спадат към техния кръг, е Сценарият на заверата между президента Радев, БСП и кръга \"Прокопиев\" обаче бил известен на управляващите и точно това е причината премиерът да призове депутатите си да престанат да се занимават с Радев, като по този начин му отнемат аргументите да ги напада. Но това изобщо не означава, че лобистите на \"Грипен\"-ите ще спрат да бранят интереса си и да искат отговорност за неизпълнените ангажименти. Единственият начин това да се случи преди края на третия мандат на ГЕРБ обаче е той да бъде прекратен предсрочно", "date": "2017.10.11", "title": "БОМБА В ПИК! Радев бута кабинета, стяга ново служебно правителство. БСП и кръгът \"Прокопиев\" - заедно в заверата!"}
{"url": "http://pik.bg/%D0%B5%D1%81-%D1%81%D1%8A%D1%8E%D0%B7-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0-%D0%BF%D1%8A%D0%BB%D0%BD%D0%BE-%D1%83%D0%B2%D0%B0%D0%B6%D0%B5%D0%BD%D0%B8%D0%B5-%D0%BD%D0%B0-%D0%B8%D1%81%D0%BF%D0%B0%D0%BD%D1%81%D0%BA%D0%B0%D1%82%D0%B0-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D1%8F-news696670.html", "text": "AFP. В сряда Европейският съюз призова за „пълно уважение на испанския конституционен ред“, след като каталунският лидер заяви, че има мандат да обяви независимост на автономния регион, но ще отложи провъзгласяването, за да бъде даден шанс за диалог с Мадрид, предава „Комисията следи отблизо ситуацията в Испания и повтаря своя предишен призив за пълно зачитане на испанския конституционен ред\", заяви пред репортери заместник-председателят на ЕК Валдис Домбровскис.", "date": "2017.10.11", "title": "ЕС съюз призова за пълно уважение на испанската конституция"}
{"url": "http://pik.bg/%D0%B3%D0%B0%D0%B7%D0%BE%D0%B2%D0%B0-%D0%B1%D1%83%D1%82%D0%B8%D0%BB%D0%BA%D0%B0-%D0%B8%D0%B7%D0%B1%D1%83%D1%85%D0%BD%D0%B0-%D0%B2-%D0%B4%D1%8A%D1%80%D0%B2%D0%B5%D0%BD%D0%B8-%D1%81%D0%BA%D0%BB%D0%B0%D0%B4%D0%BE%D0%B2%D0%B5-news696728.html", "text": "Газова бутилка за автомобил избухна в дървените складов е, които горяха тази сутрин в Смолян и по чудо няма жертви, съобщи директорът на Регионалната дирекция на пожарната в родопския град старши комисар Симеон Цървуланов, цитиран от Дарик радио. В помещенията са открити общо три бутилки, като две от тях-20-литрови , предназначени за домакинството. Тепърва обаче разследването ще покаже дали пожарът е възникнал заради взрива или бутилката е гръмнала вследствие на пламъците. „Разследването е поето от полицията, разпитва се и собственикът на магазина, след приключването на следствените действия, колегите ще кажат какви са точно причините за пожара“, коментира старши комисар Симеон Цървуланов Сигналът за горящите постройки на улица „Младост\" бе подаден около 8,30 часа тази сутрин. Пожарът е обхванал дървените конструкции над магазин. Произшествието стана на броени метри от мястото, където р ухнал покрив на гараж уби 56-годишен мъж в събота. Снимка: Дарик", "date": "2017.10.11", "title": "Газова бутилка избухна в дървени складове "}
{"url": "http://pik.bg/%D1%82%D0%B5%D0%B6%D1%8A%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B4%D0%B6%D0%B8%D0%BF-%D0%BF%D0%BE%D0%BC%D0%BB%D1%8F-%D0%BF%D0%B8%D0%BA%D0%B0%D0%BF-%D0%B8-%D1%83%D0%B1%D0%B8-%D0%B6%D0%B5%D0%BD%D0%B0-%D0%BD%D0%B0-%D0%BC%D1%8F%D1%81%D1%82%D0%BE-news696674.html", "text": "62-годишна жена е загинала при катастрофата на пътя край село Кадиево. Това съобщи за Фокус говорителят на ОДМВР-Пловдив. Инцидентът е станал около 13.00 часа днес. Според информацията, с който разполага полицията към момента, пикап е навлязъл в лентата за насрещно движение и се е сблъскал с джип. Пристигналият на място екип на Спешна помощ е констатирал смъртта на жената, която е управлявала пикапа. Алкохолната проба на 52-годишния шофьор на джипа е отрицателна. Местопроизшествието е запазено от служители на Районно управление на МВР – Стамболийски. Извършен се оглед. Изясняват се причините и обстоятелствата, довели до тежкия пътен инцидент.", "date": "2017.10.11", "title": "ТЕЖЪК ИНЦИДЕНТ! Джип помля пикап и уби жена на място"}
{"url": "http://pik.bg/%D1%81%D0%BB%D1%8A%D0%BD%D1%87%D0%B5%D0%B2%D0%BE-%D0%B2%D1%80%D0%B5%D0%BC%D0%B5-%D0%B8-%D0%B4%D0%BE-24-%D0%B3%D1%80%D0%B0%D0%B4%D1%83%D1%81%D0%B0-%D0%BD%D0%B8-%D1%87%D0%B0%D0%BA%D0%B0%D1%82-%D1%83%D1%82%D1%80%D0%B5-news696746.html", "text": "През нощта ще преобладава ясно и тихо време. Минималните температури ще са между 3° и 8°, по Черноморието до 10-12°. Такава е прогнозата за времето на Националния институт по метеорология и хидрология (НИМХ) към БАН, съобщи за Фокус дежурният синоптик Георги Цеков. През деня ще бъде слънчево, след обяд – топло. Ще бъде почти тихо, след пладне – със слаб западен вятър. Максималните температури ще са между 19° и 24°, в София – около 20°. Атмосферното налягане е и ще се задържи по-високо от средното за октомври. Над Черноморието ще е слънчево. Сутринта на места за кратко видимостта ще е намалена от мъгла. Вятърът ще е слаб от запад-северозапад. Максимална температура на въздуха 19-21°. Температурата на морската вода е 17-18°. Вълнението на морето ще е 1-2 бала. Над планините ще е предимно слънчево. Ще духа слаб, по високите и открити части – до умерен северозападен вятър. Температурите ще се повишат и максималната на височина 1200 метра ще около 15°, на 2000 метра – около 8°. В петък ще бъде предимно слънчево, но ветровито – ще се усили вятърът от запад-северозапад. Максималните температури ще са между 20° и 25°. През почивните дни вятърът ще отслабне, ще остане предимно от северозапад. В събота над Източна България и планините ще има повече облачност, възможни са и изолирани слаби превалявания. Дневните температури ще се понижат, по-съществено в Източна България. В неделя ще е без валежи. В много райони ще преобладава слънчево време. Температури ще бъдат: минимални – между 5° и 10°, а максималните - между 18° и 23°.", "date": "2017.10.11", "title": "Слънчево време и до 24 градуса ни чакат утре"}
{"url": "http://pik.bg/%D0%BB%D1%8A%D0%B2%D0%BE%D0%B2%D0%B5-%D0%B8%D0%BB%D0%B8-%D0%BE%D0%B3%D1%80%D0%BE%D0%BC%D0%BD%D0%B0-%D0%BD%D1%83%D0%BB%D0%B0-news696636.html", "text": "\"Имаше играчи, но не и пасове. Българите са една нула! Беше ужасно\", обоснова се световният и европейски шампион с Франция - Кристоф Дюгари, относно мача между \"лъвовете\" и \"петлите\" в София (0:1). В последствие французите спечелиха квалификационната група и са на Мондиал 2018, родните национали остават четвърти в пресявката. Фактите: От 2004 година България няма участие на голям форум по футбол. След серия от 13 поредни победи в квалификационни двубои с Люксембург, нашите завършиха наравно с тима от Великото Херцогство. \"Лъвовете\" спечелиха само 1 точка в общо 5 гостувания от квалификациите за Световното в Русия. Младежките национали са с 2 пункта от 3 срещи в квалификациите за ЕП във въпросната възрастова група. 2 равенства на нашите, у дома и като гости с Казахстан, и поражение от Люксембург в домакински двубой. В деня на историческото равенство на подопечните на Хубчев във Великото Херцогство, юношеските ни национали инкасираха 3 безответни гола с човек повече на терена, в спор с тима на Украйна. Срещата на младите \"лъвчета\" се игра в България. Сред титулярите на действащия шампион Лудогорец регулярно има не повече от двама футболисти родени в България. Въвлечени в битка за титлата с \"орлите\" - на \"Армията\", и още повече на \"Герена\", легионерите сред стартиращите също преобладават. Традиционни футболни центрове - като Бургас, са без елитен отбор. На мачове от Първа професионална лига се наблюдава посещаемост от 200, 300 зрители. Разиграват се исторически драми с най-титулувания роден тим. Вадения на ЦСКА от евротурнирите, от шампионата, има ли \"червен\" отбор, няма ли \"армейски\" тим? Бази, емблеми, чудеса при все, че последния двубой на ЦСКА-София в елита събра повече публика от всичките други 6 срещи от кръга общо. Наистина ли са толкова големи оптимисти от Централата да мислят, че е възможен възход на родния футбол, ако се допусне ЦСКА или Левски да изплесне от ролята, която има? А именно на фундамент, без който никакви съюзи и централи не биха имали успех на родна почва. И като апотеоз, в началото на седмицата се разрази скандал, породен от масов бой на детски мач. Нула ли са родните национали? А каква оценка може да се даде на организацията на спорт номер 1 в страната?", "date": "2017.10.11", "title": "\"Лъвове\" или огромна НУЛА!?"}
{"url": "http://pik.bg/%D1%84%D0%B5%D0%B9%D1%81%D0%B1%D1%83%D0%BA-%D1%81%D0%B5-%D1%81%D1%80%D0%B8%D0%BD%D0%B0---%D0%BF%D0%BE%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-%D0%BE%D1%82-%D0%B2%D1%81%D0%B8%D1%87%D0%BA%D0%B8-%D0%BA%D1%80%D0%B0%D0%B9%D1%89%D0%B0-%D0%BD%D0%B0-%D1%81%D0%B2%D0%B5%D1%82%D0%B0-%D1%81%D0%B5-%D0%B6%D0%B0%D0%BB%D0%B2%D0%B0%D1%82-news696748.html", "text": "Глобален срив на социалната мрежа Фейсбук. Това съобщават потребители от цял свят. Потребителите се оплакват от проблеми с работата на социалната мрежа Фейсбук. По думите на някои, при опит за влизане в сайта те виждат празна страница. Други казват, че могат да зареждат само определени части от сайта или приложения. Проблеми с мрежата се забелязват в различни страни, но не всички потребители се сблъскват с тях. От социалната мрежа към момента все още не са коментирали проблемите.", "date": "2017.10.11", "title": "Фейсбук се срина - потребители от всички крайща на света се жалват"}
