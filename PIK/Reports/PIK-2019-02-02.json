{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%85%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D0%B1%D1%80%D0%B8%D0%B7%D0%B1%D0%B5%D0%B9%D0%BD-news816792.html", "text": "на летището в Бризбейн. Полицията е отцепила района. Това става ясно от съобщение в \"Туитър\" на властите на летището. \"Австралийската федерална полиция се занимава с въпроси на сигурността, надяваме се да се върнем към нормална работа възможно най-скоро\", - се казва в изявлението. Според изданието Business Insider веднага след като един човек е обявил, че има бомба и нож. В резултат на това полицията го задържа, няма наранявания. Не се съобщава дали задържаният е бил въоръжен с взривно устройство. Полицията не свързва инцидента с тероризма. Евакуираха терминал евакуацията се е случила на летището Сподели:", "date": "2019.02.02", "title": "Извънредно: Евакуираха летището в Бризбейн"}
{"url": "https://pik.bg/%D0%B1%D0%BE%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D0%B2%D0%B8%D0%BD%D0%BE%D1%82%D0%BE-%D0%B7%D0%B0%D1%80%D1%8F%D0%B7%D0%B0%D1%85%D0%B0-%D0%BB%D0%BE%D0%B7%D1%8F%D1%82%D0%B0-%D0%B2-%D1%81%D0%B5%D0%BB%D0%BE-%D0%B8%D0%BB%D0%B8%D0%BD%D0%B4%D0%B5%D0%BD%D1%86%D0%B8-news816734.html", "text": "По традиция всяка първа събота на февруари Боговете на виното слизат от Балкана и зарязват лозята в село Илинденци. За 29-та поредна година боговете на виното слязоха в селото. Тук най-хубавото вино е керацудата, защото почвата е най-подходяща за отглеждането на такъв сорт грозде. Стотици почитателите на гроздовия еликсир от цялата страна посрещнаха древните божества на виното – тракийския Загрей, фригийския – Сабазий, гръцкия – Дионис, римския – Бакхус и Свети Трифон. С тях и свитата им от вакханки вървеше и мома Кераца, кръстена на прочутата керацуда – уникално вино от най-стария запазен сорт бяло грозде в България, което се отглежда единствено в района. Край огъня божествата изпълниха тракийския обред „Розалин”, съхранен отпреди четири хиляди години. В основата на ритуала са виното и огънят, и тяхната пречистваща сила.  След като наобиколиха огъня, бог Сабазий протегна ръце нагоре и каза: „О, богове на природните стихии, дайте знак на смъртните”. Загрей разрови огъня, поръси го с вино, разчитайки знаците божествени. Бакхус обиколи заедно с вакханките огъня, след което дойде ред на Дионис, който каза: „По благоволение на нас – боговете, и тази година ще се лее вино, силно и пенливо”. Сподели:", "date": "2019.02.02", "title": "Боговете на виното зарязаха лозята в село Илинденци"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BF%D0%BE%D0%BB%D0%B8%D1%86%D0%B0%D1%8F%D1%82-%D0%B7%D0%B0%D1%81%D1%82%D1%80%D0%B5%D0%BB%D1%8F%D0%BB-%D0%BF%D0%BB%D0%B5%D0%BC%D0%B5%D0%BD%D0%BD%D0%B8%D0%BA%D0%B0-%D0%BD%D0%B0-%D0%B3%D0%B0%D0%BB%D0%B0-%D0%BE%D1%82%D0%BD%D0%BE%D0%B2%D0%BE-%D0%B5-%D0%BD%D0%B0-%D1%80%D0%B0%D0%B1%D0%BE%D1%82%D0%B0-news816772.html", "text": "Вътрешната проверка по случая със застреляния племенни на Гала е приключила. Полицаят, който стреля срещу 23-годишния Георги Пенев, се е върнал на работа. Офицер Нейтън Скривен беше в платен отпуск, докато течеше проверката, съобщават световните медии. Пенев беше застрелян при инцидент във Фредония, САЩ. Според полицията младият мъж се бил барикадирал в банята на втория етаж на къщата. Полицай и пожарникар се опитали да го измъкнат оттам. После излязъл и подгонил служителите на реда с нож в ръка. На алеята пред къщата той приклещил Скривен. Според официалната информация полицаят му извикал да спре, но след неподчинението му стрелял при самоотбрана и убил младежа. Самото разследване на прокуратурата все още не е приключило, но се очаква това да стане скоро. “Разследването е във финалната си фаза”, каза районният прокурор Патрик Суонсън. Той обясни, че все още очакват резултатите от аутопсията на Пенев и от токсикологичния анализ. Властите подозират, че дрога е причината за необяснимото поведение на българина. Сподели:", "date": "2019.02.02", "title": "ТРАГЕДИЯ: Полицаят, застрелял племенника на Гала отново е на работа"}
{"url": "https://pik.bg/%D1%80%D0%B5%D1%81%D0%BF%D0%B5%D0%BA%D1%82-%D1%88%D0%B2%D0%B5%D0%B4%D1%81%D0%BA%D0%B8-%D1%81%D0%BA%D0%B8%D0%BE%D1%80%D0%BA%D0%B8-%D1%81%D0%BF%D0%B0%D1%81%D0%B8%D1%85%D0%B0-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-%D0%B4%D0%BE%D0%B1%D1%80%D0%BE%D0%B2%D0%BE%D0%BB%D0%B5%D1%86-news816732.html", "text": "Три националки на Швеция се превърнаха в истински героини за един 60-годишен доброволец. Преди стартовете от Световната купа по ски алпийски дисциплини в Гармиш-Партенкирхен трите атлетки се оказаха на точното място в точния момент. Лиса Хьорнблад, Хелена Рапапорт и Лин Иварсон пътуват с гондола за тренировъчно спускане, когато забелязват, че един от доброволците не изглежда никак добре. Те не губят нито минута и му оказват незабавна първа помощ. Хьорнблат му прави сърдечен масаж, Рапапорт асистира, а Иварсон звъни за помощ. \"Беше истинска лудост. Борихме се, за да го запазим жив. Минутите изглеждаха много дълги.\", каза Хьорнблат за шведската телевизия SVT, съобщава Би Ти Ви. Докторът на националния отбор на Австрия поема грижите за 60-годишния мъж на последната спирка на гондолата, след което той е транспортиран с хеликоптер до болница. По-късно от лечебното заведение съобщават, че мъжът e добре и вече е без опасност за живота. Сподели:", "date": "2019.02.02", "title": "РЕСПЕКТ: Шведски скиорки спасиха живота на доброволец"}
{"url": "https://pik.bg/%D1%81%D0%BB%D0%B5%D0%B4-%D0%B1%D1%80%D0%BE%D0%B5%D0%BD%D0%B8-%D0%B4%D0%BD%D0%B8-%D0%BD%D0%B0%D1%82%D0%BE-%D0%BF%D0%BE%D0%B4%D0%BF%D0%B8%D1%81%D0%B2%D0%B0-%D0%BF%D1%80%D0%BE%D1%82%D0%BE%D0%BA%D0%BE%D0%BB%D0%B0-%D0%B7%D0%B0-%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD%D1%8F%D0%B2%D0%B0%D0%BD%D0%B5-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news816733.html", "text": "В съобщението името на Македония не се посочва - нито като \"бивша югославска република\", нито като Република Северна Македония, отбелязва БТА. Това се налага заради недовършените процедури около приложението на споразумението от Преспа. НАТО вече уточни, че когато процедурите бъдат изчернани, Македония ще се присъедини към алианса с новото си име като 30-ата държава от организацията. С подписването на протокола за присъединяване започва и последната фаза от приемането на Македония в НАТО. В този краен етап властите - обичайно парламентите на държавите от НАТО, трябва да дадат своето одобрение. Когато всички държави одобрят протокола, генералният секретар на НАТО отправя покана за присъединяване към новата страна. Посланиците на държавите от НАТО ще подпишат след броени дни със Скопие протокола за присъединяване, съобщи алиансът. Отбелязва се, че на церемонията ще присъства македонският външен министър Никола Димитров. Церемонията ще се проведе на 6 февруари (сряда) Сподели:", "date": "2019.02.02", "title": "СЛЕД БРОЕНИ ДНИ: НАТО подписва протокола за присъединяване на Македония"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-it-%D0%B5%D0%BD%D1%82%D1%83%D1%81%D0%B8%D0%B0%D1%81%D1%82%D0%B8-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%82-%D1%81%D0%BE%D1%84%D1%82%D1%83%D0%B5%D1%80-%D0%BA%D0%BE%D0%B9%D1%82%D0%BE-%D0%B4%D0%B0-%D1%83%D0%BB%D0%B5%D1%81%D0%BD%D0%B8-%D1%80%D0%B0%D0%B7%D0%BF%D0%BB%D0%B0%D1%89%D0%B0%D0%BD%D0%B5%D1%82%D0%BE-%D1%81-%D0%BA%D1%80%D0%B8%D0%BF%D1%82%D0%BE%D0%B2%D0%B0%D0%BB%D1%83%D1%82%D0%B8-news816671.html", "text": "Търговски обекти в София предлагат разплащане с биткойни. Криптовалутата стана популярна у нас преди две години, когато стойността на 1 биткойн достигна  30 000 лв. Независимо колко слабо се интересувате от нещо, ако в рамките на година стойността му скочи 15 пъти, това вероятно ще привлече вниманието ви. Така се случва и с един търговски обект, който е едно от малкото места в столицата, които предлагат купуване на продукти с биткойн. Плащането отнема 10 минути и включва сканиране на код, въвеждане на парола и потвърждаване. Според председателя на Българската биткойн асоциация Павел Чорбаджийски мнозинството от хората засега рядко използват биткойн за транзакции: „Биткойн няма да навлезе в икономиката от търговията на дребно. Биткойн ще навлезе в икономиката от търговията на едро. Най-бързо се въртят най-ниско качествените пари в икономиката”. Въпреки че това е единственият човек платил с криптовалута в обекта засега, екип от български IT ентусиасти с поглед към бъдещето подготвя софтуер, който да улесни разплащането с криптовалути и да сведе процедурата до няколко клика. „Това е бъдещето на парите, така или иначе парите вече са дигитални. Ето това е нещото, което виждаме като официална информация. Това нещо доказва, че тези пари са отишли при тях вече. Нещата стават сравнително трудно към този момент. Но нашата идея е да стават максимално бързо в рамките на секунди, както в момента с банковите карти”, казва пред Би Ти Ви Стефан Дамянов, който е управител на софтуерна компания. Сподели:", "date": "2019.02.02", "title": "Български IT ентусиасти подготвят софтуер, който да улесни разплащането с криптовалути"}
{"url": "https://pik.bg/%D1%83%D0%B4%D0%B0%D1%80-%D0%BE%D1%82-%D0%BA%D0%BE%D1%81%D0%BC%D0%BE%D1%81%D0%B0-%D0%BC%D0%B5%D1%82%D0%B5%D0%BE%D1%80%D0%B8%D1%82-%D0%BF%D0%B0%D0%B4%D0%BD%D0%B0-%D0%B2-%D0%BA%D1%83%D0%B1%D0%B0-news816735.html", "text": "Жители на град в западната част на Куба и туристи видяха блясък в небето и чуха експлозия в резултат на падане на метеорит, съобщиха световните информационни агенции. Свидетели на случилото се разказаха, че видели огнено кълбо в небето и дъжд от черни камъни да пада в туристическия град Виналес и други райони в провинция Пинар дел Рио. \"Много жители бяха изненадани и излязоха на улицата\", заяви говорител на кметството във Виналес. \"Паднаха камъни, най-големият от които с размери 20-30 см остави следи върху път, който отвежда към местна туристическа атракция\", поясни той. Падането на метеорита предизвика силна експлозия, която бе чута на много места в Пинар дел Рио, поясниха от Националния институт по геофизика и астрономия на Куба, съобщава БТА. Освен във Виналес, експлозията била чута също в Консоласион дел Сур, Минас де Матаамбре и Мартинес. Сподели:", "date": "2019.02.02", "title": "УДАР ОТ КОСМОСА: Метеорит падна в Куба"}
{"url": "https://pik.bg/%D1%80%D0%B0%D0%B7%D0%B1%D0%B8-%D1%81%D0%B5-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80%D1%8A%D1%82-%D0%BD%D0%B0-%D0%BD%D0%B8%D0%B3%D0%B5%D1%80%D0%B8%D0%B9%D1%81%D0%BA%D0%B8%D1%8F-%D0%B2%D0%B8%D1%86%D0%B5%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D1%81%D0%BD%D0%B8%D0%BC%D0%BA%D0%B0-news816796.html", "text": "Агенциите се позовават на говорителя на вицепрезидента Лаолу Аканде, който написа в профила си в Twitter, че след катастрофата Осинбаджо е невредим и продължава с ангажиментите и плановете си за деня. Аканде не даде допълнителна информация за инцидента. В Нигерия на 16 февруари предстоят президентски избори, като действащият президент Мухамаду Бухари и вицепрезидентът Осинбаджо обикалят страната с цел да привлекат достатъчно поддръжници за преизбирането си. Хеликоптерът на нигерийския вицепрезидент Олуйеми йеми Осинбаджо се разби днес в щата Коги, но при катастрофата няма пострадали, предадоха Ройтерс и ДПА. Сподели:", "date": "2019.02.02", "title": "Разби се хеликоптерът на нигерийския вицепрезидент (СНИМКА)"}
{"url": "https://pik.bg/%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%BD%D0%BE-%D0%BF%D1%80%D0%BE%D1%8F%D0%B2%D0%B5%D0%BD-%D1%85%D0%BB%D0%B0%D0%BF%D0%B0%D0%BA-%D1%81%D0%B8-%D1%82%D1%80%D1%8A%D0%B3%D0%BD%D0%B0-%D1%81-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B8-%D0%BF%D0%B0%D1%80%D1%84%D1%8E%D0%BC%D0%B8-%D0%BE%D1%82-%D0%BC%D0%B0%D0%B3%D0%B0%D0%B7%D0%B8%D0%BD-%D0%B2-%D0%BA%D0%BE%D0%B7%D0%BB%D0%BE%D0%B4%D1%83%D0%B9-news816738.html", "text": "18-годишен хлапак обра магазин в Козлодуй, съобщават от областната дирекция на МВР във Враца. С игналът е получен в петък чрез тел. 112. Мъж съобщила за лице, извършващо кражби от търговски обекти. В следствие на това при извършване на обход на автопатрул, е установено лицето Б.К.С. (18 г.), от града на атомната централа. Оказало се, че голобрадият юноша е стар познайник на органите на реда. У него са намерени два парфюма на обща стойност 60 лв., разказва още за криминалния случай \"БулНюз\". Вещите, по дадените от Б.К. писмени сведения, са обект на кражба, извършена по-рано през същия ден от хранителен магазин находящ в Козлодуй. Парфюмите са предадени от момчето с протокол за доброволно предаване и са на съхранение в районното. По случая е образувана преписка. Сподели:", "date": "2019.02.02", "title": "Криминално проявен хлапак си тръгна с безплатни парфюми от магазин в Козлодуй"}
{"url": "https://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B0%D1%82%D0%B0-%D0%BF%D0%B8%D1%86%D0%B0-%D0%B1%D0%BE%D1%80%D0%B8-%D0%B8%D0%BD%D1%84%D0%B0%D1%80%D0%BA%D1%82%D0%B0-news816354.html", "text": "Повечето хора са убедени, че пицата е италиански вариант на \"фаст фуд\", който вреди на стомаха и на здравето като цяло. Последните изследвания обаче показват, че класическата италианска пица е средство против сърдечно-съдови заболявания и ако присъства редовно в менюто ви, намалява с повече от 2 пъти риска от инфаркт. Това е становището на група учени, публвикувано в \"British Medical Journal\". Италианските учени са изследвали 507 случаи на инфаркт и 478 с други диагнози, които нямат отношение към сърдечно-съдовите заболявания, и подробно са анализирали хранителните навици на пациентите. Оказва се, че при тези, които ядат пица сравнително рядко, рискът от инфаркт намалява с 22%. При редовно употреба - с 38%, а при хората, които се \"глезят\" 2 пъти седмично - с 56%. Авторите на изследването, публикувано още в \"European Journal of Clinical Nutrition\", смятат, че лечебните свойства на пицата се обясняват с високото съдържание на ликопен в доматения сок, който е основна нейна съставка. Доматите също като аспирина притежават уникалното свойство да възпрепятстват образуването на тромби, но за разлика от него нямат странични ефекти. Пицата е богата и на антиоксиданти, които не губят свойствата си при термична та обработка, пише \"Ева\". Сподели:", "date": "2019.02.02", "title": "ИЗНЕНАДА: Италианската пица бори инфаркта"}
{"url": "https://pik.bg/%D0%BE%D1%82%D0%B4%D1%8A%D1%85%D0%BD%D0%B0%D1%85%D0%B0-%D1%81%D0%B8-%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB%D0%B8-%D0%B2%D0%B5%D1%87%D0%B5-%D0%B4%D0%B5%D0%B6%D1%83%D1%80%D1%8F%D1%82-%D0%B2-%D1%81%D0%BF%D0%B5%D1%88%D0%BD%D0%B0-%D0%BF%D0%BE%D0%BC%D0%BE%D1%89-%D0%B2-%D0%B3%D0%BE%D1%80%D0%BD%D0%B0-%D0%BE%D1%80%D1%8F%D1%85%D0%BE%D0%B2%D0%B8%D1%86%D0%B0-news816712.html", "text": "В Спешна помощ в Горна Оряховица вече има физическа охрана, която извършва пропускателен режим при нощните посещения от пациенти и техните близки. Медиците, които многократно са били заплашвани и нападани казват, че вече се чувстват по-спокойно и са склонни да оттеглят оставките си. Охраната се извършва от частна фирма, а едногодишният договор беше сключен след разрешението на здравния министър. Кирил Ананиев тази седмица се срещна с представители на спешните медици, припомня БНР. Един охранител постоянно дежури в амбулаторията на Спешния център, а два патрула ще оказват съдействие при кризисни ситуации до намесата на полицията. Дежурният охранител Борис Лютенски обясни за задълженията си: \"Да не се допуска навлизането на тълпа вътре и да приеме спешен случай, да може медиците да си свършат качествено работата“. Медиците казват, че се чувстват по-уверени и са склонни да оттеглят оставките си: До 15 февруари пък ще бъдат монтирани и паник бутони в линейките. Сподели:", "date": "2019.02.02", "title": "ОТДЪХНАХА СИ: Охранители вече дежурят в Спешна помощ в Горна Оряховица"}
{"url": "https://pik.bg/%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D0%BF%D0%B5%D1%82%D1%8A%D1%80-%D0%BF%D0%BE%D0%BF%D0%B0%D0%BD%D0%B3%D0%B5%D0%BB%D0%BE%D0%B2-%D0%B0%D0%B7-%D1%81%D1%8A%D0%BC-%D1%83%D1%81%D0%BF%D0%B5%D1%88%D0%B5%D0%BD-%D0%B8-%D1%89%D0%B0%D1%81%D1%82%D0%BB%D0%B8%D0%B2-%D1%87%D0%BE%D0%B2%D0%B5%D0%BA-news816745.html", "text": "В българския спорт има имена, които блестят ярко. Много ярко. Имена като Петър Попангелов. Думата легенда носи огромна стойност. Тя обаче може да бъде използвана в пълния си смисъл за единствения засега български скиор, печелил състезание от Световната купа, съобщава Би Ти Ви. Син е на едно от най-големите имена в този труден спорт и далеч не е изненада, че Петър Попангелов-младши се насочва към спорта от много ранна детска възраст. Още на 3 години малкият Петър стъпва на хижа \"Мусала\" и признава, че вече 57 години е неотлъчно със ските под ръка. Още от първите си стъпки на снега знае, че очакванията към него ще са огромни. Петър Попангелов-старши не крие, че е искал именно наследникът му да напише българската история на този спорт. Затова и тренировките не спират, дори по празниците. Във фамилия, в която всеки е спортист, Попангелов се състезава с по-големите като дете, а успехите му бързо се превръщат в ежедневие. На 18 Петър постига първото си значимо постижение - Европейската купа по ски в Боровец. \"Боровец беше като трамплин към Световната купа. С шест старта спечелих генералното класиране.\", спомня си Попангелов-младши. Цялото спортно училище пристига на Централната гара, за да посрещне шампиона. Със своите 115 точки българинът е недостижим, а на родна земя са му подарени точно 115 карамфила. 42 години по-късно, отново там, където Попангелов показва, че качествата му са огромни и навръх своя 60-и юбилей, той беше посрещнат с... 60 карамфила. В своята кариера скиорът влиза няколко пъти в челната тройка, но една дата - 8 януари 1980-а година, се запечатва в историята. Попангелов печели състезание от Световната купа. Българинът си спомня ясно този миг и добавя, че много рано е разбрал, че е победител в надпреварата. Почти 30 години след големия си триумф скиорът гледа трофея с особено чувство: \"Купата я гледам всеки път в нашия хотел в ресторанта. Даже тази година за първи път до обяд не се сетих, че е осми януари. Сетих се в един часа и си казвам: \"Абе, за пръв път ми се случва да забравя\". Общо взето за нация като България това беше огромен успех и още ме помнят на Запад по хотели.\" Инцидент на пистата обаче поставя под огромна въпросителна бъдещето на българския спортист. На тренировка в Австрия ските на Попангелов се откачат, а тежкият удар налага изваждането на далака му. Въпреки бавното възстановяване, той се завръща на пистата. \"Загубих позиции. Като не карах и не участвах, загубих първа група. Можех да карам още 2-3 години, тъй като аз се отказах на 29 години – не съм бил първа младост, но това малко ми наруши ски кариерата. Така е било писано.\", спомня си Попангелов. Малко след отказването си, легендата на българските ски се завръща в Боровец, където построява хотел, в който са изложени огромна част от ценните му трофеи. \"Осъзнах, че пиша историята на българските ски, когато се отказах. С течение на времето виждах, че поне 15 – 20 години няма да има човек, който да се приближи на 20% от моите успехи. Като гледам снимките от трофеите си... направо ми пълнят душата.\" На 31 януари Петър Попангелов отбеляза своя 60-годишен юбилей, като в Боровец – градът, в който спечели Европейската купа, имаше пищно тържество. В чест на скиора беше излъчен филм, но най-емоционалният миг за Попангелов беше изненадващото пристигане на двете му дъщери. Събитие, което напълни със сълзи очите на шампиона. Паденията, успехите и възстановяванията от тежки контузии - всичко това е преживяла от първо лице жената до най-добрия български скиор - Зоя. Тя се определя като специален човек, тъй като е съпруга на \"ски аса на България\", както тя самата го определя. Зоя добавя, че мъжът й е един земен човек, когото славата не е променила. Във връзка с неговия юбилей тя споделя: \"Не ги усетихме всички тези години. Аз дори когато се събудихме, му казах: \"Аз просто не мога да разбера как така ставаш на 60 години, как са изминали 33 години, в които сме заедно. Изобщо, кога мина всичкото това време?\". Всяка годишнина е време и за равносметка. Такава направи и Попангелов: \"Времето ми мина много бързо, даже сега като си помисля, когато празнувах 50-годишнината преди 10 години, това време изтече като едно спускане на слалом. Един манш. Доста бърз манш. \" Той определя себе си скромно с две думи - успешен и най-вече щастлив. Петър Попангелов - една легенда на 60, която положи началото на първия манш на българските ски. Сподели:", "date": "2019.02.02", "title": "Легендата Петър Попангелов: Аз съм успешен и щастлив човек"}
{"url": "https://pik.bg/%D0%BD%D0%BE%D0%B2%D0%BE-20-%D0%BF%D0%BE%D1%85%D0%B8%D1%82%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D1%81%D1%82%D0%B0%D0%B9%D0%BA%D0%BE%D0%B2-%D1%81%D0%B5-%D0%B3%D0%B0%D0%B2%D1%80%D0%B8%D0%BB%D0%B8-%D1%81-%D0%BD%D0%B5%D0%B3%D0%BE-%D0%BE%D0%B1%D1%80%D1%8A%D1%81%D0%BD%D0%B0%D0%BB%D0%B8-%D0%BC%D1%83-%D1%80%D1%8A%D1%86%D0%B5%D1%82%D0%B5-%D0%B8-%D0%BA%D1%80%D0%B0%D0%BA%D0%B0%D1%82%D0%B0-news816764.html", "text": "Похитителите на Стайко Стайков са обръснали ръцете и краката му, споделя адвокатът му Любомир Таков. По думите на защитника неговия клиент е в тежко състояние и е много отслабнал. \"Когато видях Стайков в болницата, ми направи впечатление, че са обръснати ръцете и краката му. Премахването на космите е характерен белег при всички отвличания. В случай че се открие скривалището и там бъде открит косъм на жертвата, на похитения, това би могло да обвърже ползвателя на помещението с отвлеченото лице\", обяснява Таков. Адвокат допълва, че клиентът му е тотално променен външно и драстично отслабнал. Успява да се види два пъти с него след мистериозната му поява. Таков успял да говори с клиента си лично в неделя вечерта, когато е повикан от Стайков в луксозното му имение в Бояна. \"Срещата ми с него беше кратка в нощта на 27-и. Бях повикан, изненадващо и за мен. Тогава той ми обясни, че е бил отвлечен, а аз от своя страна му казах, че е издирван и трябва да се обозначи пред органите на досъдебното производство, ако желае да сътрудничи. А относно сигнала той е депозиран, той е подаден от неговия приятел иконом, който се грижи за него след появата му. В неделната вечер дома на Стайков посещава и лекар, който оказва първа помощ на пострадалия мъж.  \"Не съм се засичал с медицинското лице в неделя вечерта, но действително имаше превръзка на главата\", обяснява адвокат Таков. Вторият път, когато адвокат Таков успява да се види с клиента си, е във вторник в МВР болница, където Стайков беше настанен. \"Каза ми, че е отслабнал с 13 килограма, видимо беше слаб, със синини под и около очите. Имаше белези по крайниците, по дясната ръка забелязах огромна синка. Силно брадясал е, но не говоря за тези модерно оформените бради, а точно брада на запуснат човек\", казва още адвокатът, като подчертава, че клиентът му имал вид на малтретиран човек. Припомняме, че специализираният съд реши да пусне под домашен арест Стайков именно поради влошеното му здравословно състояние. Сподели:", "date": "2019.02.02", "title": "НОВО 20: Похитителите на Стайков се гаврили с него, обръснали му ръцете и краката"}
{"url": "https://pik.bg/%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%B4%D1%80%D0%B0%D0%B3%D0%B8%D1%87%D0%B5%D0%B2%D0%BE-%D0%BE%D1%82%D0%BB%D0%BE%D0%B6%D0%B8%D1%85%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B0-%D1%81%D0%B8-%D1%81%D1%80%D0%B5%D1%89%D1%83-%D0%BC%D0%B0%D0%BD%D1%82%D0%B8%D0%BD%D0%B5%D0%BB%D0%B0%D1%82%D0%B0-%D0%BD%D0%B0-%D0%B0%D0%BF%D0%B8-news816744.html", "text": "Инициативният комитет на жителите на село Драгичево съобщи, че днес е решил да отложи планирания за утре протест. Преди седмица стана ясно, че хората са недоволни от поставена от АПИ мантинела. Причината е, че тя затваря северния изход на Драгичево, в резултат на което голяма част от жителите на селото са принудени да карат допълнителни 8 километра, за да излязат на пътя за София. По тази причина те обявиха, че ще излязат на протест в неделя, предава БНР. След обсъждане с местните хора обаче инициативният комитет на жителите на Драгичево взе решение да отмени блокадата. Причината е провелата се в петък среща с инж. Дончо Атанасов и Иван Василев от АПИ, които уверили, че ще решат проблема на недоволните жители. Атанасов е предложил идейният проект да бъде подготвен от проектант, запознат и работещ върху проблема на трасето Перник-София за реверсивно движение и се е ангажирал да съдейства за възможно най-бързото съгласуване на проекта с всички институции. Сподели:", "date": "2019.02.02", "title": "Жителите на Драгичево отложиха протеста си срещу мантинелата на АПИ"}
{"url": "https://pik.bg/%D0%B1%D0%B5%D0%B7%D1%87%D0%B8%D0%BD%D1%81%D1%82%D0%B2%D0%B0-%D1%85%D1%80%D0%B8%D1%81%D1%82%D0%BE-%D1%88%D0%BE%D0%BF%D0%BE%D0%B2-%D1%81-%D0%BE%D1%81%D1%82%D1%80%D0%B0-%D1%80%D0%B5%D0%B0%D0%BA%D1%86%D0%B8%D1%8F-%D1%81%D1%80%D0%B5%D1%89%D1%83-%D1%86%D0%B8%D0%B3%D0%B0%D0%BD%D1%81%D0%BA%D0%B0%D1%82%D0%B0-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%BE%D1%81%D1%82-news816769.html", "text": "Острата реакция срещу циганската престъпност в профила на актьора Христо Шопов във фейсбук предизвика широка полемика в социалните мрежи. Повечето хора го подкрепиха, но както обикновено става, най-шумни бяха гласовете на политически коректните активисти, които традиционно решиха да адресират реакцията на проблема, а не самия проблем, съобщава \"Труд\". В профила на Христо Шопов се говори за “битовите” убийства, нападенията над учители, полицаи, лекари, медицински сестри и фелдшерите за спешна медицинска помощ”. Шопов акцентира върху убийствата, грабежите, побоищата и изнасилванията по селата, извършвани от криминално проявени представители на ромския етнос. Активисти на прогресивния либерализъм обвиниха Шопов в расизъм и не промълвиха нито дума за реалния проблем – престъпността и специфичната култура, която я поражда. И така, ромите отново са жертви, а обществото като цяло е виновно за всичко. За щастие повечето хора подкрепиха Шопов и ни припомниха, че свободата на словото е най-ценна. Сподели:", "date": "2019.02.02", "title": "БЕЗЧИНСТВА: Христо Шопов с остра реакция срещу циганската престъпност"}
{"url": "https://pik.bg/%D0%BF%D0%BE%D1%81%D1%82%D0%BE%D1%8F%D0%BD%D0%B5%D0%BD-%D0%BC%D0%B8%D1%82%D0%BD%D0%B8%D1%87%D0%B5%D1%81%D0%BA%D0%B8-%D1%81%D1%8A%D1%8E%D0%B7-%D1%81-%D0%B5%D1%81-%D1%81%D0%BF%D0%B0%D1%81%D1%8F%D0%B2%D0%B0-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news816662.html", "text": "Правителството е започнало \"сериозна работа\" по възможността Великобритания да остане в постоянен митнически съюз с ЕС като начин за спасяване на сделката за Брекзит, съобщава в. \"Индипендънт\", цитиран от БТА. Подготовката е в ход на високо равнище под натиска на няколко министри от кабинета, които настояват премиерът Тереза Мей да се съгласи с идеята за митническия съюз, за да склони лейбъристките депутати да подкрепят договорената от нея сделка, пише вестникът, който се позовава на високопоставен източник от Уайтхол. Лидерът на Лейбъристката партия Джереми Корбин иска Обединеното кралство да бъде в постоянен митнически съюз с ЕС след Брекзит, докато Мей досега бе против, казвайки, че това ще пречи на способността на Великобритания да сключва независими търговски споразумения по света. Сподели:", "date": "2019.02.02", "title": "Постоянен митнически съюз с ЕС спасява сделката за Брекзит"}
{"url": "https://pik.bg/%D0%B4%D0%B8%D0%BC%D0%B8%D1%82%D1%8A%D1%80-%D0%B3%D0%BB%D0%B0%D0%B2%D1%87%D0%B5%D0%B2-%D1%81-%D0%BD%D0%BE%D0%B2-%D1%83%D0%B4%D0%B0%D1%80-%D0%BA%D1%8A%D0%BC-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-%D0%BD%D0%B5-%D0%B5-%D0%BA%D0%B8%D0%BD%D0%B5%D0%BC%D0%B0%D1%82%D0%BE%D0%B3%D1%80%D0%B0%D1%84%D0%B8%D1%8F-%D0%BD%D0%B0%D0%BF%D1%8A%D0%B2%D0%B0-%D1%81%D0%B5-%D0%B4%D0%B0-%D0%B7-news816778.html", "text": "„И цени и доходи ще вървят успоредно. Не би трябвало да има притеснения. Ако растат цени, тогава ще растат и доходите. Това е още една от несъстоятелните тези на опозицията“, увери той. „Не би било редно логично аудиото на БСП да разклати който и да било стол на министър. Благодарение на Рашидов и Банов имаме днес Ларгото. Насреща имаме защитен свидетел, който никой не е виждал. Може да се срамува от технологията на записите, които е правил. Ние от ГЕРБ стоим зад Боил Банов, докато не покаже нещо друго проверката на прокуратурата. Ако имаше сянка на съмнение бихме постъпили по друг начин“, заяви Главчев. Депутатът от ГЕРБ се обърна към колегите си от БСП, че червената лампа свети. Той определи разкритията на Йончева като червен водевил. „Политиката не е кинематография. Там трябва да се решават важни проблеми на хората. Не си заслужава да се коментира нещо толкова пошло“. Той заподозря, че всички тези напъни целят Йончева да заеме мястото на Корнелия Нинова. По отношение на прогнозата на президента Румен Радев, че скоро ще има предсрочни избори, Главчев заяви, че не вижда подобен сценарий. Забавлявам се с говорителите, които БСП изпращат да говорят по различни теми. По времето, когато Румен Гечев беше министър на икономическото развитие, имаше бум от фалити на банки. И сега той да ни говори за опасности от еврозоната, е нелепо. Няма никаква опасност други страни да използват валутните ни резерви след приемането ни, напротив - чака ни по-голяма стабилност. Това каза бившият председател на Народното събрание Димитър Главчев пред \"Канал 3\". Сподели:", "date": "2019.02.02", "title": "Димитър Главчев с нов удар към Елена Йончева: Политиката не е кинематография, напъва се да заеме мястото на Нинова"}
{"url": "https://pik.bg/%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%BA%D0%B0%D0%B7%D0%B0%D0%BD%D0%BB%D1%8A%D0%BA-%D0%BC%D1%8A%D0%B6-%D1%81%D0%B5-%D0%B1%D0%BE%D1%80%D0%B8-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D1%81%D0%B8-news816782.html", "text": "Тежка катастрофа е станала преди минути край Казанлък. По първоначални данни кон е излязъл на пътя, а шофьорът опитал да избегне животното, като буквално се набил в мантинелата. Той е откаран в болницата с опасност за живота. Миналата година двама младежи загубиха живота си заради каруца, а днес пък в Казанлък имаше протест за пълна забрана за конете. Сподели:", "date": "2019.02.02", "title": "Тежка катастрофа край Казанлък, мъж се бори за живота си"}
{"url": "https://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BD%D0%B7%D0%BE%D0%BA-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D1%86%D0%B8%D0%B3%D0%B0%D1%80%D0%B8%D1%82%D0%B5-%D0%B4%D0%B0-%D1%81%D0%B5-%D0%BE%D0%B1%D0%BB%D0%B0%D0%B3%D0%B0%D1%82-%D1%81-%D0%B4%D0%B0%D0%BD%D1%8A%D0%BA-%D0%B7%D0%B0-%D0%B4%D0%B0-%D0%B8%D0%BC%D0%B0-%D0%BF%D0%B0%D1%80%D0%B8-%D0%B7%D0%B0-%D0%B7%D0%B4%D1%80%D0%B0%D0%B2%D0%B5-news816718.html", "text": "Генералният проблем на здравната системата е, че има несъвпадение между здравния пакет и средствата, с които трябва да се плати той. Това каза управителят на Националната здравноосигурителна каза (НЗОК) д-р Дечо Дечев в \"Седмицата\" на Дарик. \"Съгласен съм с констатациите на Международния валутен фонд (МВФ), че здравеопазването в България е скъпоструващо, неефективно и с високи доплащанията. И трите неща са верни\", заяви д-р Дечев. Той посочи, че през 2002 г. в България е имало 17 000 отчетени случая на инсулти, а през 2018 г. - 52 000. \"Това е три пъти в повече при положение, че през 2002 г. сме били поне с 1 млн. души повече. И чух едно твърдение, че тогава болните не са били лекувани и затова не са се регистрирали. За мен това е меко казано наивно\", коментира управителят на НЗОК. \"Българинът в никакъв случай не боледува повече, отколкото боледуват други. Но голямата разлика е, че българинът не се лекува така, както трябва, за разлика от другите в Европейския съюз\", заяви той. \"По принцип ние сме еднакви като разходи, като изключим процента, който даваме за лекарства - при нас той е около 30%, което е с около 50% по-висок дял от общите разходи спрямо други европейски държави. Средният разход за медикаменти от публични средства е около 20% в други държави, а в някои и под 20%\", обясни д-р Дечев. \"За 2019 г. първичната извънболнична помощ ще бъде с около 18 млн. лв. повече, специализираната - с 20 млн. лв., а болничната - със 180 млн. лв. повече спрямо 2018 г. Но тези средства не позволяват всеки, който има нужда от направление, да го получи, защото не е възможно да удовлетворим всяко едно искане на пациент - да отиде да се прегледа при кардиолог, при уролог, при невролог и т.н. и за това да получи направление\", посочи д-р Дечев. \"Генералният проблем на системата е, че има несъвпадение между здравния пакет, който определя какви заболявания влизат в този основен пакет, и средствата, с които трябва да се плати това, на което човек има право. Това, което трябва да се направи, е или да се намалят дейностите, които се гарантират с този пакет, или да се увеличи бюджетът за тях\", посочи д-р Дечев. Според него обаче българското общество не е готово да дава повече пари за здравеопазване. \"Обществото няма против да дава милиарди за лотарийни билети например, но не иска да дава за здраве по някаква причина\", каза още той. 4,25 млрд. лева,отделени от държавата, и още поне толкова за плащания в системата - това е приблизителната сметка на необходимите пари за здравеопазване. Сметката направи управителят на Националната здравноосигурителна каса (НЗОК) д-р Дечо Дечев в \"Седмицата\" на Дарик. Д-р Дечев подчерта, че има механизми без да се увеличава здравната вноска да се добавят пари в системата. \"Например определена част от цената на кутиите с цигари да постъпва в този обществен фонд. И ако в България се пушат по около 3 млн. кутии цигари на ден, само по 50 стотинки да се отделят от тях, това са 1,5 млн. лв. на ден допълнителни средства, което прави по 500 млн. лв. на година само от цигарите\", обясни той. По думите му така може да се попълни фондът без да се увеличава здравната вноска. Той призна също, че в системата има и вътрешни резерви, т.е. трябва парите на Здравната каса да се изразходват по-внимателно. Сподели:", "date": "2019.02.02", "title": "Шефът на НЗОК предложи: Цигарите да се облагат с данък, за да има пари за здраве"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%81%D1%82%D0%BE%D1%8F%D0%BD%D0%BA%D0%B0-%D0%BC%D1%83%D1%82%D0%B0%D1%84%D0%BE%D0%B2%D0%B0-%D0%BD%D0%B0-97-%D0%B3%D0%BE%D0%B4%D0%B8%D0%BD%D0%B8-%D0%BA%D1%83%D0%BF-%D0%B7%D0%B2%D0%B5%D0%B7%D0%B4%D0%B8-%D1%8F-%D0%BF%D0%BE%D0%B7%D0%B4%D1%80%D0%B0%D0%B2%D1%8F%D0%B2%D0%B0%D1%82-%D0%B7%D0%B0-%D0%B4%D0%B2%D0%BE%D0%B5%D0%BD-%D0%BF%D1%80%D0%B0%D0%B7%D0%BD%D0%B8%D0%BA-%D0%BE%D0%B1%D0%BD-news816757.html", "text": "Навръх рождения си ден тя ще отбележи „70 години на сцена” със специален спектакъл-юбилей в зала 1 на НДК. На сцената ще стъпят и куп нейни приятели и колеги, за да я уважат и поздравят. Очаква се празникът да споделят едни от най-големите звезди на родната театрална и музикална сцена. Сред тях ще са самата Йорданка Христова, Силвия Кацарова, Мария Сапунджиева, Виктор Калев, Любо Нейков, Ненчо Илчев, Албена Павлова, „Тоника Домини“ и още от най-големите звезди на родната театрална и музикална сцена. Водещи на събитието ще бъдат актьорите Аня Пенчева и Кирил Ефремов. Пред камерата на ПИК TV развълнувани гости пожелаха на голямата актриса преди всичко много здраве и да радва хората с невероятния си талант. Патриарх Неофит е изпратил специален поздрав за Стоянка Мутафова, като ще бъде отзлужена молитва за здраве и благоденствие. Голямата ни актриса Стоянка Мутафова навършва 97 години. Сподели:", "date": "2019.02.02", "title": "ПЪРВО В ПИК TV: Стоянка Мутафова на 97 години, куп звезди я поздравяват за двоен празник (ОБНОВЕНА)"}
{"url": "https://pik.bg/%D0%BB%D0%B0%D0%BC%D0%B0%D1%80%D0%B8%D0%BD%D0%B8-%D0%BE%D0%BF%D0%B5%D0%BB-%D1%81%D0%B5-%D0%B7%D0%B0%D0%B1%D0%B8-%D0%B2-%D0%BF%D0%B0%D1%80%D0%BA%D0%B8%D1%80%D0%B0%D0%BD-%D0%B1%D1%83%D1%81-%D0%B2-%D0%BA%D1%8A%D1%80%D0%B4%D0%B6%D0%B0%D0%BB%D0%B8-news816714.html", "text": "Възрастен мъж с лек автомобил Опел Зафира се заби в паркиран бус по булевард „Освобождение” в Хасково. Инцидентът стана около 10 часа днес. Зад волана на колата бил Янко Иванов. Той се движил по Кърджалийска в посока центъра на града. В един момент копчето за фаровете му блокирало и се навел да го погледне. Когато се изправил пред очите си видял паркирания микробус и се ударил в него. При сблъсъка Зафирата отместила буса и двете коли се килнали край строеж, съобщава \"Хасково.нет\". Пострадали хора при катастрофата няма, но бяха нанесени материални щети по двата автомобила. На място пристигнаха полицаи за изясняване причината за инцидента. Униформените тестваха за алкохол водача на Зафирата, но промили не бяха открити. Сподели:", "date": "2019.02.02", "title": "ЛАМАРИНИ: Опел се заби в паркиран бус в Кърджали"}
{"url": "https://pik.bg/%D0%B3%D0%B4%D0%B1%D0%BE%D0%BF-%D0%B2%D0%BB%D0%B5%D0%B7%D0%B5-%D0%B2-%D0%BE%D0%B1%D1%89%D0%B8%D0%BD%D0%B0%D1%82%D0%B0-%D0%BD%D0%B0-%D0%BB%D0%BE%D0%B2%D0%B5%D1%87-news816777.html", "text": "ГДБОП разследва неправомерен достъп до деловодната система на общината, в който участва и административен служител. Това каза кметът на Ловеч Корнелия Маринова, цитирана от \"Фокус\". „В четвъртък по време на заседание на Общински съвет, когато се приемаше бюджета, общински съветник показа на председателя на съвета как може да влезе в деловодната система на общината“, посочи тя и уточни, че през този ден са били отворени два административни документа – единият е кметска заповед, която определя комисия за целите на администрацията за 2019 г., а другият офертно предложение по безопасни условия на труд за тази комисия. Кметът изтъкна, че веднага е сигнализирала на фирмата, с която общината работи. „Сигнализирахме, разпоредихме се и съответно бяха сменени паролите. Имаме пълната информация, която предоставихме на ГДБОП, за това кой, кога, как и с каква парола е влизал. Вече ГДБОП ще анализират данните и ще ги обобщят. Те работиха целия ден в петък заедно със специалисти от ОДМВР - Ловеч, информирах и окръжния прокурор, за да е в течение, защото по-нататък очевидно нещата ще поеме и Окръжна прокуратура“, обясни кметът на Ловеч. Маринова определи случилото се като безотговорна провокация. „Имаме сведения, че човек от администрацията участва и е автор на провокацията. Предприела съм всички мерки по изискване на писмени обяснения. Дори става дума за държавен служител, който отговаря за информационната сигурност в общината“, посочи Корнелия Маринова. „Предстоят интересни събития, кадрови кадрили, защото това поведение е безотговорно и престъпно. Ние имаме пълен контрол над това кой влиза, какво гледа и колко пъти. Така че имаме цялата историята на влизанията, като в този ден са само две. И става дума само за деловодната система, а не за база с лични данни или нещо, което да притеснява гражданите“, заяви тя. „Самата провокация е ужасяваща и най-малкото показва непознаване на закона и неуважение на правилата – нещо, което заради хората в Ловеч общината няма как да премълчи и пропусне. Обикновено приемането на бюджета е най-важният момент в едно заседание и може би нарочно беше търсен този момент. Но ще търся и административна, и наказателна отговорност за хората, които си позволиха подобно нещо“, каза още кметът. Сподели:", "date": "2019.02.02", "title": "ГДБОП влезе в Общината на Ловеч"}
{"url": "https://pik.bg/%D0%BC%D0%BE%D0%B3%D0%B5%D1%80%D0%B8%D0%BD%D0%B8-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%B0-%D0%B5%D1%81-%D0%BD%D1%8F%D0%BC%D0%B0-%D0%B4%D0%B0-%D0%BF%D1%80%D0%B8%D0%B7%D0%BD%D0%B0%D0%B5-%D1%85%D1%83%D0%B0%D0%BD-%D0%B3%D1%83%D0%B0%D0%B9%D0%B4%D0%BE-news816631.html", "text": "ЕС няма да последва решението на Европейския парламент за признаване на Хуан Гуайдо по принцип, тъй като \"правомощието да направи това не е в Европейския съюз, то е в държавите-членки\". Това каза върховният представител Федерика Могерини след среща с министри на външните работи в неформална обстановка, след срещата в Букурещ, пише европейското електронно издание Euroaktiv, цитирано от Агенция \"Фокус\". В предишно изявление, публикувано в събота (26 януари), Могерини предупреди, че ЕС ще предприеме \"по-нататъшни действия\", ако не бъдат насрочени избори в следващите дни. Министрите решиха да създадат международна контактна група, която цели да изгради доверие и да създаде необходимите условия за свободни и честни избори в латиноамериканската страна, за да могат венецуелците да определят собственото си бъдеще, обясни Могерини. Върховният представител подчерта, че целта не е да се открие официален диалог със заинтересованите страни, а „да се подкрепи политическа динамика“. Международната група ще се опита да постигне по-добро разбиране на ситуацията; второ, да се достигне до главните участници в кризата на национално ниво, да се определят техните очаквания и най-добрият път напред; и трето, да съпътства политическия преход. От страна на ЕС в преговорите ще участват Франция, Германия, Италия, Испания, Португалия, Швеция, Холандия и Обединеното кралство. Групата има 90-дневен мандат. При липса на напредък „той ще бъде прекратен“. Сподели:", "date": "2019.02.02", "title": "Могерини категорична: ЕС няма да признае Хуан Гуайдо"}
{"url": "https://pik.bg/%D0%B2%D0%B5%D1%80%D0%B8%D0%B6%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B7%D0%B0%D1%82%D0%B2%D0%BE%D1%80%D0%B8%D1%8F-%D0%BF%D1%8A%D1%82%D1%8F-%D0%B3%D0%B0%D0%B1%D1%80%D0%BE%D0%B2%D0%BE-%D1%81%D0%B5%D0%B2%D0%BB%D0%B8%D0%B5%D0%B2%D0%BE-news816786.html", "text": "Тежка верижна катастрофа блокира за няколко часа главния път между Габрово и Севлиево, съобщава Нова телевизия . Инцидентът е станал този следобед на кръстовище в село Враниловци. Причините за катастрофата е несъобразена скорост. Сподели:", "date": "2019.02.02", "title": "Верижна катастрофа затвория пътя Габрово-Севлиево"}
{"url": "https://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%BE%D1%82%D0%BF%D1%83%D1%81%D0%BA%D0%B0%D1%82-%D0%BD%D0%BE%D0%B2%D0%B8-33-%D0%BC%D0%BB%D0%BD-%D0%BB%D0%B2-%D0%B7%D0%B0-%D1%81%D0%B0%D0%BD%D0%B8%D1%80%D0%B0%D0%BD%D0%B5-news816719.html", "text": "Регионалното министерство ще отпусне над 33 млн. лева за саниране. Парите ще бъдат вложени в реализирането на общо 32 проекта в страната. В програмата за енергийна ефективност до момента бяха вложени 2 млрд. лева. За така нареченото безплатно саниране пък бяха одобрени над 2000 жилищни сгради. В Благоевград например всички проекти вече са готови. В Бургас масово санират, а най-бавно се движат софиянци. В столицата има 80 блока, където работата все още дори не е започнала, отбелязва Нова телевизия. Сподели:", "date": "2019.02.02", "title": "ДОБРА НОВИНА: Отпускат нови 33 млн. лв. за саниране"}
{"url": "https://pik.bg/%D1%81%D1%8A%D0%B4%D0%B1%D0%B0-%D1%85%D0%BE%D0%BB%D0%B0%D0%BD%D0%B4%D1%81%D0%BA%D0%B0-%D0%BB%D0%B5%D0%B3%D0%B5%D0%BD%D0%B4%D0%B0-%D0%B2-%D0%B1%D0%BE%D0%BA%D1%81%D0%B0-%D0%BF%D0%BE%D0%B1%D0%B5%D0%B4%D0%B8%D0%BB-%D0%BC%D0%BE%D1%85%D0%B0%D0%BC%D0%B5%D0%B4-%D0%B0%D0%BB%D0%B8-%D0%B1%D0%B5%D0%B4%D1%81%D1%82%D0%B2%D0%B0-%D0%BA%D1%80%D0%B0%D0%B9-%D0%BA%D0%BE%D1%88%D0%B0%D1%80%D0%B8%D1%86%D0%B0-news816663.html", "text": "Холандска легенда в бокса, шампион, успял да победи в двубой през 1973 г. в Джакарта – 73-годишният холандец мизерства в стара, занемарена каравана край от години. Състоянието му е влошено и от бивша звезда в спорта, той се е превърнал в . С него е и съпругата му , която е болна и се нуждае от спешна помощ. За проблема, който скандализира спортната общност в Холандия, съобщава \"Флагман\", позовавайки се на българи, които живеят в страната на лалетата. бяга в България преди около 7 години, след като излежава 8-годишна ефективна присъда за трафик на наркотици през 1986 г. За нея бившият боксьор отрича, твърди че е натопен. Състоянието на жена му обаче се влошава с всеки изминал ден, ad. , позовавайки се на свои източници. Двамата живеят в стар , тя е прикована към легло, а условията в които живеят са нечовешки. Двойката отглежда над 20 кучета, което реално представлява допълнителна опасност за тях. В Холандия е стартирана кампания, която цели да му се помогне. По последна информация, , който проявява симптоми на старческа деменция, вече е разбрал, че час по-скоро трябва да се върне в Холандия – при децата си. Неговият син вече е пристигнал в България и се опитва да убеди баща си, да се върне в родината си, за да му се окаже спешна помощ. В кампанията до момента са се включили стотици граждани на Холандия. Сподели:", "date": "2019.02.02", "title": "СЪДБА: Холандска легенда в бокса, победил Мохамед Али, бедства край Кошарица"}
{"url": "https://pik.bg/%D0%B7%D0%B0%D0%BF%D0%BB%D0%B8%D1%82%D0%B0-%D1%81%D0%B5-%D0%BC%D0%B8%D1%81%D1%82%D0%B5%D1%80%D0%B8%D1%8F%D1%82%D0%B0-%D0%BE%D0%BA%D0%BE%D0%BB%D0%BE-20-%D1%82%D0%B5-%D1%82%D0%BE%D0%BD%D0%B0-%D0%B7%D0%BB%D0%B0%D1%82%D0%BE-%D0%BD%D0%B0-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news816668.html", "text": "Инвестиционната фирма \"Нур кепитал\" (Noor Capital) от Абу Даби съобщи, че на 21 януари е купила 3 тона злато от централната банка на Венецуела, предаде Ройтерс. В изявлението на страницата си в Туитър вчера компанията уточни, че покупката е била в съответствие с международните стандарти и закони, действащи към тази дата, и че ще се въздържи от по-нататъшни транзакции, докато ситуацията във Венецуела не се стабилизра. Ройтерс съобщи в четвъртък, че Венецуела е доставила три тона злато в Обединените арабски емирства на 26 януари и ще продаде още 15 тона на тази държава през следващите дни. Планът на Венецуела бил да продаде на ОАЕ 29 тона от златния си запас до края на февруари, за да осигури валута за вноса на основни стоки. Двама висши служители на централната банка на Венецуела били принудени да подадат оставка в сряда и четвъртък, понеже отказвали да разрешат продажбата, според анонимни източници. Сподели:", "date": "2019.02.02", "title": "Заплита се мистерията около 20-те тона злато на Венецуела"}
{"url": "https://pik.bg/%D0%B8%D0%BD%D1%82%D0%B5%D1%80%D0%B5%D1%81%D0%BD%D0%B8-%D1%84%D0%B0%D0%BA%D1%82%D0%B8-%D0%BF%D0%BE-%D1%81%D0%BB%D1%83%D1%87%D0%B0%D0%B9-%D0%B4%D0%B5%D0%BD%D1%8F-%D0%BD%D0%B0-%D0%BC%D0%B0%D1%80%D0%BC%D0%BE%D1%82%D0%B0-news816729.html", "text": "Мармотът Фил - прочутият фолклорен метеоролог от градчето Пънксътоуни в щата Пенсилвания, днес излиза от дупката си, за да направи традиционната си прогноза. Легендата гласи, че ако Фил види сянката си, зимата ще продължи още шест седмици. Облачното време и липсата на сянка вещаят скорошно настъпване на пролетта. Събитието обикновено привлича десетки хиляди любопитни в градчето Пънксътоуни. Прочутият Фил е прогнозирал времето над 130 пъти. От \"Клуба на мармота\", който организира честването, припомнят, че първата подобна прогноза датира от 1886 г. Медийното отразяване на събитието започва година по-късно. От тогава, според наблюдателите, Фил е видял сянката си 103 пъти и е прогнозирал ранно настъпване на пролетта 18 пъти. За останалите години липсват данни. И ако според феновете му косматият метеоролог почти винаги познава, според истинските професионалисти със същия успех може да се прогнозира времето с хвърляне на монета, съобщава БТА. Ето и някои интересни факти по случай Деня на мармота: * Смята се, че Денят на мармота води началото си от църковния празник Сретение Господне, чието честване е пренесено в САЩ от германски заселници. Отбелязва се всяка година на 2 февруари. * Най-известното честване е в Пънксътоуни, Пенсилвания. Денят на мармота се отбелязва и на други места в щата, както и в други щати, сред които Джорджия и Охайо. В Джорджия като метеоролог се изявява мармот на име Генерал Борегар Лий. Косматият му колега в Охайо се именува Чък. * В Канада водещото честване на Деня на мармота е в Уайъртън, Онтарио, където времето прогнозира албиносът Уили. * Фил от Пънксътоуни е известен още като Гадателя на гадателите, Мъдреца на мъдреците, Метеоролога на метеоролозите, Невероятния пророк на времето. * През 1986 г. Фил е пътувал до Вашингтон, за да се срещне с президента Роналд Рейгън. През 1995 г. е гостувал в шоуто на Опра Уинфри. * През януари 2010 г. - броени дни преди Фил да излезе от дупката си и да направи поредната си прогноза, защитници на правата на животните от PETA предлагат функциите му да бъдат поети от роботизиран мармот. * За увеличения наплив към Пънксътоуни, Пенсилвания, за честването на Деня на мармота частичен принос има филмът от 1993 г. със същото заглавие с Бил Мъри и Анди Макдауъл в главните роли. У нас продукцията е популярна като \"Омагьосан ден\". * Представителите на семейството на мармотите понякога са наричат свирукащи прасета заради предупредителния сигнал, който издават при появата на хищник. Мармотите освен това подсвиркват и през размножителния си период през пролетта. * Средната продължителност на живота на мармотите е между шест и осем години. В плен могат да доживеят между 9 и 14 години. Животните изпадат в хибернация между октомври и март. \"Дълголетието\" на Фил се приписва на вълшебен пунш, който косматият метеоролог пие през лятото. * Мармотите са растителноядни, умеят да се катерят по дървета и са отлични плувци. Хранят се с различни видове треви, дребни плодове, ядки и посеви, заради което са смятани за вредители. Понякога хапват насекоми и охлюви. Основните им врагове са лисиците, рисовете, вълците, енотите, мечките, койотите, кучетата и орлите. * Мармотите са дневни животни, като обикновено са активни рано сутрин и късно следобед. * Мармотите са най-едрите представители на семейството на катериците. Козината им е от сивкава до кафеникава. Имат малки уши, къси крачка, едри резци и яки челюсти. * Мармотите се сдобиват с между 4 и 9 бебета наведнъж, след период на износване между 31 и 32 дни. След раждането си малките са слепи, голи и безпомощни. За тях се грижат единствено майките. Младите животни започват самостоятелен живот шест седмици след раждането си. Мармотите достигат полова зрялост на 2-годишна възраст. Сподели:", "date": "2019.02.02", "title": "Интересни факти по случай Деня на мармота"}
{"url": "https://pik.bg/%D0%B2%D0%B8%D0%BF-%D0%B0%D1%80%D0%B5%D1%81%D1%82%D0%B0%D0%BD%D1%82-%D0%B1%D0%B0%D0%BD%D0%B5%D0%B2-%D0%BF%D1%80%D0%B0%D1%89%D0%B0%D0%BB-%D0%B5%D1%81%D0%B5%D0%BC%D0%B5%D1%81%D0%B8-%D0%BD%D0%B0-%D0%BC%D0%B0%D0%B9%D0%BA%D0%B0-%D1%81%D0%B8-%D0%B5%D0%B2%D0%B3%D0%B5%D0%BD%D0%B8%D1%8F-%D1%81%D1%8A%D1%89%D0%BE-%D0%BF%D0%BE%D0%BB%D0%B7%D0%B2%D0%B0%D0%BB%D0%B0-%D1%82%D0%B5%D0%BB%D0%B5%D1%84%D0%BE%D0%BD-news816788.html", "text": "По време на заседанието се разбра, че Николай Банев е разменял чрез мобилен телефон съобщения с майка си Мария, която заради напредналата си възраст и заболяване не е задържана. В едно от съобщенията Банев й нареждал да повлияе на свидетели. Тя пък му отвръщала, че казала на един от тях да говори или добро, или нищо. Самата Мария Банева, която беше също в съдебната зала, отрече. Тя уточни още, че е силно разстроена, тъй като се навършват 9 дни от смъртта на съпруга й - Йордан Банев. Евгения Банева също имала телефон в килията, стана ясно от думите на прокурор Мария Дойчева. В съобщения Евгения Банева споделяла с децата си, че могат да заминат за Русия и да получат руско гражданство. Както обикновено Банев говори дълго в своя защита. Той отново повтори, че престъпната група, състояща се от него, майка му и жена му, е бутафорна. Майка си Мария определеи като културтрегер, който нищо не разбира от икономика. Съпругата си като занимаваща се само с туризъм, а себе си като инвеститор, който се занимава с бизнес от 30 години. В думите си към съда Николай Банев обвини заместник-главния прокурор Иван Гешев в лъжа. Въпреки напъните на Николай Банев и жена му да излязат от ареста, съдия Хинов реши, че има опасност олигархът да окаже натиск върху свидетелите. Сподели:", "date": "2019.02.02", "title": "ВИП АРЕСТАНТ: Банев пращал есемеси на майка си, Евгения също ползвала телефон"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%B8%D0%BB%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%80%D0%B0%D0%B7%D1%82%D1%8A%D1%80%D1%81%D0%B8-%D0%BE%D1%81%D1%82%D1%80%D0%BE%D0%B2-%D1%81%D1%83%D0%BC%D0%B0%D1%82%D1%80%D0%B0-%D0%BA%D0%B0%D1%80%D1%82%D0%B0-news816730.html", "text": "Индонезийската агенция за реагиране при бедствия излезе със съобщение, от което става ясно, че няма информация за щети и не е издадено предупреждение за цунами. Земетресение с магнитуд 6,1 по скалата на Рихтер е било регистрирано край индонезийския остров Суматра на дълбочина от 10 км, предава Ройтерс, като цитира Геофизическия институт на САЩ. Сподели:", "date": "2019.02.02", "title": "ИЗВЪНРЕДНО: Силно земетресение разтърси остров Суматра (КАРТА)"}
{"url": "https://pik.bg/%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%BE---%D0%BF%D1%80%D0%BE%D1%84-%D0%B3%D0%B0%D0%B9%D0%B4%D0%B0%D1%80%D1%81%D0%BA%D0%B8-%D0%B5%D0%B2%D1%80%D0%BE%D0%BB%D0%B8%D1%81%D1%82%D0%B0%D1%82%D0%B0-%D0%BD%D0%B0-%D0%B1%D1%81%D0%BF-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D0%B2%D0%BE%D0%B4%D0%B8-%D0%BE%D1%82-%D1%81%D0%B5%D1%80%D0%B3%D0%B5%D0%B9-%D1%81%D1%82%D0%B0%D0%BD%D0%B8%D1%88%D0%B5%D0%B2-news816736.html", "text": "Управляващите не могат да си позволят за загубят още един министър, затова съсредоточиха усилията си освен срещу Елена Йончева и срещу човек, който не е споменат никъде като източник на информацията. Това каза пред тв Европа по повод скандала „Ало, Банов съм“ бившият здравен министър и член на изпълнителното бюро на БСП проф. Радослав Гайдарски.Той отново потвърди, че левицата стои зад Йончева. „Откъде накъде измислиха и непрекъснато говорят за Ангел Ангелов? Тя никога не е споменала такова име. Да сте чули тя да споменава имена изобщо? Не. Данните са й дадени от някого. Но я си представете, че данните не са от Ангел Ангелов и от другия, който те посочват, някакъв втори източник?Вие виждате, съсредоточиха се усилията върху този Ангел Ангелов, въпреки че тя не е споменавала такова име. – Какво ще стане тогава според вас? -Нали ви е ясно какво ще стане? Ще бъде резил за тях, а не за Елена Йончева“, заяви гостът. Според проф. Гайдарски няма вероятност Елена Йончева да оглави листата на социалистите на евроизборите. Той отново настоя, че начело трябва да е лидерът на ПЕС Сергей Станишев. Като бивш здравен министър, Гайдарски коментира и решението правителствената болница Лозенец да бъде прехвърлена към Софийския университет. „Голямо нещастие за тези деца, които се обучават там. Нали си представяте на 10 хирургични легла, 15 да бъдат, по мое време бяха 10, може да са 20, урологичните са още толкова, малко повече са на гастроентеорологията, още по-малко са на детското отделение. И с това свършва. Как си представяте тези деца – студентите, да бъдат обучавани на такъв малък брой болни?“, заяви бившият министър на здравеопазването: Проф. Гайдарски обясни, че в България е нужно да бъде създаден един, но добре работещ център за белодробни трансплантации, а не два, както обеща в петък министърът на здравеопазването Кирил Ананиев. По-големият проблем, който все още не е ясно как ще бъде решен, е в липсата на донори. Сподели:", "date": "2019.02.02", "title": "КАТЕГОРИЧНО - Проф. Гайдарски: Евролистата на БСП трябва да се води от Сергей Станишев"}
{"url": "https://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%B8-%D0%BA%D0%B0%D0%B4%D1%80%D0%B8-%D0%BF%D0%BE%D0%BA%D0%B0%D0%B7%D0%B2%D0%B0%D1%82-%D1%81%D0%BA%D1%8A%D1%81%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D1%82%D0%B5%D0%BD%D0%B0%D1%82%D0%B0-%D0%BD%D0%B0-%D1%85%D0%B2%D0%BE%D1%81%D1%82%D0%BE%D1%85%D1%80%D0%B0%D0%BD%D0%B8%D0%BB%D0%B8%D1%89%D0%B5-%D0%B2-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D0%B2%D0%B8%D0%B4%D0%B5%D0%BE-news816717.html", "text": "Появиха се ужасяващи кадри от момента на голямата авария, която отне живота на стотици хора в Бразилия. Местната телевизия \"Глобо” показа запис, на който се вижда как се къса стената на хвостохранилището край Брумадиньо. Милиони тонове химикали и кал заляха желязната мина и десетки къщи на живеещи в близост до обекта. Повече от 340 души загинаха или се водят безследно изчезнали, като надежда за откриването на оцелели вече няма, отбелязва Нова телевизия. Прокуратурата разпореди ареста на петима, сред които трима служители на компанията, собственик на мината. На нея й беше наложена глоба от 250 млн. реала (66 млн. долара) заради екологичните щети, причинени от инцидента. Властите замразиха още 1 млрд. реала (265 млн. долара) от сметките й на компанията. За три години това е втория подобен инцидент с тяхно хвостохранилище. През 2015 г. загинаха 19 души и случилото се предизвика екологична катастрофа. От минната компания обявиха намерението си да се откажат от използването на 10 аналогични съоръжения от съображения за сигурност. Сподели:", "date": "2019.02.02", "title": "УЖАСЯВАЩИ КАДРИ показват скъсването на стената на хвостохранилище в Бразилия (ВИДЕО)"}
{"url": "https://pik.bg/%D0%BB%D0%B5%D0%B3%D0%B5%D0%BD%D0%B4%D0%B0-%D1%85%D0%B8%D0%BB%D1%8F%D0%B4%D0%B8-%D0%BD%D0%B0-%D0%BE%D0%BF%D0%B0%D1%88%D0%BA%D0%B0-%D0%B7%D0%B0-%D0%B0%D0%B2%D1%82%D0%BE%D0%B3%D1%80%D0%B0%D1%84-%D0%BD%D0%B0-%D0%BA%D0%B0%D0%BC%D0%B0%D1%82%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-news816665.html", "text": "Футболната легенда Христо Стоичков представи новата си автобиографична книга в Лондон. Хиляди българи се събраха в една от най-големите зали в британската столица, за да се срещнат с героя на ЦСКА. Стоичков беше посрещнат с бурни ръкопляскания в залата в Лондон. Публиката очакваше с часове футболния майстор. За Стоичков Лондон е късметлийското място в кариерата му. Лондонският отбор за деца на СЦКА също се срещна със своя герой. Обещава още, че ще посети и много български градове. Стоичков казва, че книгата съдържа разкази за едни от най-големите тайни в живота му, за които до сега не е говорил, съобщава Би Ти Ви. Камата подписа близо 2 хиляди книги за българите в Лондон и обеща, че скоро няма да се оттегли от любимия спорт. „Имам малко по-специално отношение към Лондон, защото 1992 г. за мен остана един от великите мои спортни моменти в моята кариера. За първи път станахме европейски шампиони в Лондон”, каза Стоичков. Следващите спирки за Камата са Барселона и Чикаго. Сподели:", "date": "2019.02.02", "title": "ЛЕГЕНДА: Хиляди на опашка за автограф на Камата в Лондон"}
{"url": "https://pik.bg/%D1%81%D1%82%D1%80%D0%B0%D1%88%D0%BD%D0%BE-%D0%BC%D0%B5%D0%BB%D0%B5-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%82%D0%B8%D1%80%D0%B0%D0%B4%D0%B6%D0%B8%D1%8F-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D0%B0%D0%B4%D1%81%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D1%80%D1%83%D0%BC%D1%8A%D0%BD%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news816728.html", "text": "Български и естонски шофьор на камион са загинали в тежка катастрофа в Румъния. Инцидентът е станал около 08:20 часа вчера на път DN6, km 437+900m в района на Илова, Caraş-Severin, става ясно от съобщение, публикувано на Фейсбук страницата на транспортната фирма NBM-Transport. „Български и румънски камион се удрят странично, след което българският камион навлиза в насрещното и се удря челно в естонски камион, като в резултат на това единият камион се запалва”, разясни главният комисар от Караш-Северин. Българският и естонският шофьор са загинали на място. По неофициални данни, камионът, който е шофирал загиналият тираджия, е собственост на фирма от Велико Търново. Сподели:", "date": "2019.02.02", "title": "СТРАШНО МЕЛЕ: Български тираджия загина при адска катастрофа в Румъния (СНИМКИ)"}
{"url": "https://pik.bg/%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BE%D0%B1%D1%8F%D0%B2%D0%B5%D0%BD%D0%B8%D1%8F%D1%82-%D0%B7%D0%B0-%D0%BF%D0%BE%D0%BA%D0%BE%D0%B9%D0%BD%D0%B8%D0%BA-%D0%BC%D0%B8%D0%BB%D1%87%D0%BE-%D0%B2%D0%B5%D1%87%D0%B5-%D0%B8%D0%BC%D0%B0-%D0%BB%D0%B8%D1%87%D0%BD%D0%B0-%D0%BA%D0%B0%D1%80%D1%82%D0%B0-%D1%89%D0%B5-%D1%82%D1%8A%D1%80%D1%81%D0%B8-%D0%B2%D1%8A%D0%B7%D0%BC%D0%B5%D0%B7%D0%B4%D0%B8%D0%B5-news816674.html", "text": "Обявеният за покойник Милчо Митов направи още една крачка към възкресяването си. 64-годишният мъж има лична карта и след пет години отново е пълноправен гражданин. Вече може да се похвали и с няколко предложения за работа. Митов вече има и дом. Подслони го 20-годишният плевенчанин Юри Бисеров, а добри хора му предплатиха наема. Получи и съпричастност в социалните мрежи  от цялата страна, съобщава \"Трафик Нюз\". Съдията Виолета Николова, чийто подпис лежи под становището, че е покойник, отхвърля упреците за грешка. Според нея в случая съдът в Червен бряг е бил употребен от близките на Митов, които са използвали по превратен начин закона. През 2009 г. сестрата на Милчо отправя искане към полицията брат й да бъде обявен за общодържавно издирване. Следва нова молба, в която пише, че „не я интересува дали брат и е жив, а само да си оправят недвижимите имоти“. Искането за общодържавно издирване по неясни причини обаче не е стигнало до полицията в Плевен. Така се подминава факта, че Митов има издаден паспорт през 1996 г., две години след като близките му твърдят, че е изчезнал. Както и че два пъти през 2011 и 2013 г. е бил задържан за установяване на самоличност от полицаите във Варна. Съдът в Червен Бряг не само не получава тези сведения, но му е представен документ от бившия вече кмет на село Чомаковци, че не е виждал Милчо от 20 години. Не е ясно защо го е направил, след като пред TrafficNews.bg жителите на селото бяха категорични, че са се срещали и разговаряли с мъжа, когато той вече се води покойник. Земляците му са категорични, че сестрата на Митов също е била наясно с това. „Стъпила съм на писмените доказателства. Всеки съдия би постъпил така”, връща лентата назад съдия Виолета Николова. „Ако беше ми подадена пълната информация по надлежния ред или лицето беше обявено за общодържавно издирване, както е било искането на роднините в случая, те нямаше да се възползват”, убедена е тя. Доволна е, че е съдействала максимално бързо смъртният акт на Милчо да бъде отменен и отново с неин подпис той да възстанови всичките си права. За да може да търси възмездие от най-близките му роднини, погребали го жив заради имоти. Милчо обаче не може да прости на роднините си, че са го обявили за мъртъв. Сега може да потърси възмездие за преживения кошмар. Сподели:", "date": "2019.02.02", "title": "В ПЛОВДИВ: Обявеният за покойник Милчо вече има лична карта, ще търси възмездие"}
{"url": "https://pik.bg/%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%B0-%D0%B2%D0%B5%D1%80%D1%81%D0%B8%D1%8F-%D1%81%D1%82%D0%B0%D0%B9%D0%BA%D0%BE-%D1%81%D1%82%D0%B0%D0%B9%D0%BA%D0%BE%D0%B2-%D1%81%D0%B5-%D1%81%D0%B0%D0%BC%D0%BE%D0%BE%D1%82%D0%B2%D0%BB%D1%8F%D0%BA%D1%8A%D0%BB-%D0%B7%D0%B0%D1%80%D0%B0%D0%B4%D0%B8-300-%D0%B1%D0%BE%D0%BD%D0%B0-%D0%B4%D1%8A%D0%BB%D0%B3-%D0%BE%D1%82-%D1%85%D0%B0%D0%B7%D0%B0%D1%80%D1%82-news816495.html", "text": "Стайко Стайков се е самоотвлякъл заради огромен дълг от хазар, натрупан към неправилния човек. Такава сензационна версия се разправя под сурдинка из коридорите на МВР. Тази версия обяснява събитията от последната седмица, при които мистериозно изчезналият син на Миню Стайков се появи на 27 януари с международен паспорт в джоба си, упоен и със следи от побой. Новината е, че милионерският син, който е пристрастен към комара, е прекарал времето от септември м.г. до появяването си в компанията на други богати българи на тайландския остров Пукет. Компанията дори посрещнала Нова година на плажа. В последните дни на одисеята си и да се върне в България, Стайков прекарал в къщата на свой приятел в Гърция. След намирането му той беше настанен в \"Пирогов\" с контузии по главата и целият в синини. Направил признание, че е бил отвлечен. Часове по-късно той беше преместен в болницата на МВР, където под силна охрана се намира и до момента, пише столичен седмичник. Източници от МВР обаче разкриват, че Стайков през цялото време от септември до появяването си е знаел отлично какво се случав. Мълвата носи, че той решил да се върне в България с помощта на каналджии през зелената граница с Гърция. Според наличната информация, това решение той взела заради непосилен дълг от 300 бона, които натрупал към влиятелен бизнесмен със спорна репутация, без знанието на баща си. \"Ако бе само страхът от операцията на МВР и спецпрокуратурата, Стайко щеше да се остави да го хванем още в началото. Той обаче се е почувствал заплашен дори от престой в ареста, защото знаем какви неща могат да се случат на некоректен платец, пък макар и зад решетките\", шушне информатор под пагон. Сподели:", "date": "2019.02.02", "title": "СЕНЗАЦИОННА ВЕРСИЯ: Стайко Стайков се самоотвлякъл заради 300 бона дълг от хазарт"}
{"url": "https://pik.bg/2500-%D0%B0%D0%BD%D0%BA%D0%B5%D1%82%D1%8C%D0%BE%D1%80%D0%B8-%D0%B1%D1%80%D0%BE%D1%8F%D1%82-%D1%84%D0%B5%D1%80%D0%BC%D0%B5%D1%80%D0%B8%D1%82%D0%B5-%D0%B4%D0%BE%D0%B3%D0%BE%D0%B4%D0%B8%D0%BD%D0%B0-news816675.html", "text": "2500 специално обучени анкетьори ще бъдат наети за преброяването на земеделските стопанства в България. Това е записано в проект на закон, одобрен на последното заседание на правителството. Информацията за фермите ще бъде събирана чрез посещение на място и попълване на въпросници на хартиени бланки, които след това ще бъдат въвеждани онлайн в разработения софтуер за преброяването. Работата на анкетьорите ще бъде следена от около 250 контрольори и подпомагана от придружители. Очаква се да бъдат преброени около 200 000 стопанства, които отговарят на прага за земеделско стопанство и около 100 000, които са включени в списъка за анкетиране и са под прага или са прекратили дейността си. По-големите стопанства, които са около 10% от всички се очаква да се преброят онлайн, а останалите с анкетьор. Средното време за попълване на анкетата ще е 30 минути. Преброяването ще трае от 1 септември до 18 декември 2020 г. Общата цена на преброяването се очаква да възлезе на 6 млн. лв. Само за принтерна хартия, тонери, канцеларски материали за всички 28 областни дирекции „Земеделие“ и за МЗХГ се предвижда харчовете да достигнат 200 хил. лв, а разходите за транспорт и командировки - четвърт милион. За застраховка на участниците в преброяването се планира да отидат други 400 хил. лв. Сподели:", "date": "2019.02.02", "title": "2500 анкетьори броят фермерите догодина"}
{"url": "https://pik.bg/%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%B7%D0%B0%D0%BF%D0%BE%D1%87%D0%BD%D0%B0-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D1%80%D0%B5%D0%BC%D0%BE%D0%BD%D1%82-%D0%BE%D0%BA%D0%BE%D0%BB%D0%BE-%D1%88%D0%B8%D1%88%D0%BA%D0%BE%D0%B2%D0%B0%D1%82%D0%B0-%D0%B3%D1%80%D0%B0%D0%B4%D0%B8%D0%BD%D0%BA%D0%B0-news816676.html", "text": "Започна големият ремонт около емблематичната за Варна Шишковата градинка. Преграждения с купчини чакъл и предупредителни табели отцепват половината пространство от кръговото кръстовище. Във връзка със строително-ремонтните дейности ще бъде затворена за движение улица. \"Михаил Колони\" в участъка ѝ между кръговото кръстовище на площад \"Екзарх Йосиф“ и булевард \"Приморски“. Затворени са още улиците около училище \"Климент Охридски\", където е струпана строителната техника. Движението се осъществява двупосочно в част от кръговото и води към две отворени улици, по които могат да минават автомобилите. Сподели:", "date": "2019.02.02", "title": "Във Варна започна големият ремонт около Шишковата градинка"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D1%83%D1%87%D0%B5%D0%BD%D0%B8%D1%87%D0%BA%D0%B0-%D1%81%D1%82%D0%B0%D0%BD%D0%B0-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D1%81%D1%8A%D1%8E%D0%B7---17-%D0%B3%D0%BE%D0%B4%D0%B8%D1%88%D0%BD%D0%BE%D1%82%D0%BE-%D0%BC%D0%BE%D0%BC%D0%B8%D1%87%D0%B5--news816349.html", "text": "Днес ще ви покажем един различен поглед вържу съвременната младеж. Разказ за доброто от първо лице. Лицето на една ученичка, която вече е опознала радостта от това да помогнеш на някого, без да очакваш нищо в замяна. Гергана Вардарова е 17-годишно момиче, което прекарва свободно си време не по търговските центрове и заведенията, а в търсене на хора в беда. Освен доброволец на Червения кръст, тя е и посланик на Европейския съюз в България. Как една ученичка успява да се справя успешно освен с уроците и с комуникация с европейските институции, разберете от нея. - Занимавам се с благотворителна дейност още от малка. Участвам в много инициативи както на Червения кръст, така и на училищно ниво. Това е нещото, което има смисъл според мен и на това трябва да се научат младите. - Всичко започна бих казал в пети клас. Още от малка си мечтая да помагам на хората винаги да съм ми от полза. Тяхното щастие е и мое щастие. Всичко започна в пети клас когато се записах в евроклуба на училището. Там извършвахме много благотворителни каузи и дейности и след това като поотраснат и станах по-голяма се включих и в клуба на БЧК. Винаги съм си мечтала да помагам на хората и да съм най-вече сред тях и до тях. Всичко започна с различни благотворителни дейности като събиране на играчки и дрехи. Първо за Коледа, а след това и за другите периоди от годината. В последствие станах и председател на училищния клуб, където уча. Ние всички заедно с членовете изготвихме план как да сме възможно най-полезни и отворени за всички хора в нужда. Хората от Червения кръст бяха много впечатления от мен и ме направиха координатор на шеста териториална организация на Български младежки Червен кръст. Тогава преминах и обучение за първа долекарска помощ. Вече мога да помагам на хората в нужда дори и на улицата. - По случай Деня на Будителите, на първи ноември 2018 година, събирахме детски книжки и играчки и ги раздадохме в дома за незрящи деца. Винаги гледаме да сме от полза и винаги сме насреща. Сега в студените месеци раздаваме храна. Организирахме коледен пазар и събрахме от него пари, с които ще бъдат закупени материали и храна за децата от ИСУЛ. Сподели:", "date": "2019.02.02", "title": "САМО В ПИК TV: Българска ученичка стана посланик на Европейския съюз - 17-годишното момиче е шеф и в Червения кръст"}
{"url": "https://pik.bg/%D0%BD%D0%B0%D0%B3%D0%BB%D0%BE%D1%81%D1%82-%D0%BE%D0%B3%D1%80%D0%B0%D0%B1%D0%B8%D1%85%D0%B0-%D0%BB%D0%B8%D0%BD%D0%B5%D0%B9%D0%BA%D0%B8%D1%82%D0%B5-%D0%BD%D0%B0-%D1%81%D0%BF%D0%B5%D1%88%D0%BD%D0%B0-%D0%BF%D0%BE%D0%BC%D0%BE%D1%89-%D0%B2-%D0%BC%D0%BE%D0%BD%D1%82%D0%B0%D0%BD%D0%B0-news816678.html", "text": "Откраднаха катализатори от линейки в Монтана. Колите били паркирани пред Центъра за спешна помощ в града. По случая е образувано досъдебно производство. \"Линейките са на паркинга денонощно. Инцидентът стана през нощта. Имаме жива охрана, камери и осветление. Въпреки това, никой не е видял нищо. Катализаторите са отрязани от колите. Те са доста скъпи и лесно се продават на черния пазар\", обясни шокиран пред Нова телевизия д-р Людмил Михайлов. \"За кражбата разбрахме сутринта, тъй като колите минават на технически преглед всеки ден”, допълни още той. По думите му в момента линейките са в пълна изправност. Шофьорите на линейките пък коментираха, че това им е попречило да извършват служебните си задължения. Сподели:", "date": "2019.02.02", "title": "НАГЛОСТ: Ограбиха линейките на Спешна помощ в Монтана"}
{"url": "https://pik.bg/%D0%BF%D0%B0%D1%80%D0%B8%D0%B6-%D0%BE%D1%82%D0%BD%D0%BE%D0%B2%D0%BE-%D0%BF%D0%BB%D0%B0%D0%BC%D0%BD%D0%B0-%D0%BE%D1%82-%D0%BF%D1%80%D0%BE%D1%82%D0%B5%D1%81%D1%82%D0%B0-%D0%BD%D0%B0-%D0%B6%D1%8A%D0%BB%D1%82%D0%B8%D1%82%D0%B5-%D0%B6%D0%B8%D0%BB%D0%B5%D1%82%D0%BA%D0%B8-news816787.html", "text": "Около 17,5 хиляди души взеха участие в 12-та национална протестна акция на \"жълтите жилетки\" към обяд в събота по улиците на Франция, предава AFP. Агенцията цитира данни от Министерството на вътрешните работи, според които около 10 хиляди от тях участват в митинги в столицата.В района на площад \"Република\", са регистрирани сблъсъци на протестиращи с полицията. Силите на реда бяха принудени да използват сълзотворен газ и водни оръдия срещу агресивни протестиращи. Според агенцията двама полицейски служители са били ранени по време на протестната акция в град Морле в Западна Франция. Агресивни протестиращи са се опитали да атакуват полицейски пункт близо до сградата на префектурата, хвърляки по силите на реда всичко, което им попадне в ръцете. Полицията е отговорила със сълзотворен газ. Двама протестиращи бяха задържани на място. В град Валанс в централната част на страната по улиците излязоха 5,4 хиляди души. Броят на задържаните до този момент е 18 души. По данни на телевизионния канал BFM в Париж в следобедните часове протестират около 14 хиляди души, а сблъсъци с полицията е имало на Площада на републиката и на улица „Сен Мартен“, като полицията е използвала сълзотворен газ и водни оръдия. Сподели:", "date": "2019.02.02", "title": "Париж отново пламна от протеста на \"Жълтите жилетки\""}
{"url": "https://pik.bg/%D0%BF%D0%B0%D1%80%D0%BE%D0%BB%D0%B0-%D1%80%D0%B8%D0%B1%D0%B0-%D0%BC%D0%B5%D1%87---%D0%BD%D0%B0-%D0%BA%D0%B0%D1%81%D0%B8%D1%82%D0%B5-%D0%BD%D0%B0-%D0%B5%D0%B2%D0%BD-%D0%BF%D0%BB%D0%B0%D1%89%D0%B0%D1%82%D0%B5-%D0%B8%D0%BB%D0%B8-%D1%81%D0%B0%D0%BC%D0%BE-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0%D1%82%D0%B5-news816721.html", "text": "Служителите на касите на ЕВН вече използват нова парола по време на работа: \"Само проверявате сметката или ще плащате\", шегуват се пловдивчани. Проблемът е, че част от абонатите не са получили фактурите си по имейл или смс-и, при положение че са абонирани за услугата. Така хората няма как да узнаят сметката си и ако на касите им обявят голяма сума, а те нямат достатъчно пари в себе си, просто си тръгват. Месеци наред абсолютно редовно получавах предварително известие за сметката си по електронна поща, но от Нова година насам не съм. А традиционно за януари е най-високата фактура, притеснява се Илиана Попова. Неин съсед също е пропуснат с есемеса. ЕВН продължава да изпраща безплатни известия, няма промяна в тази услуга, посочиха от дружеството. Част от клиентите обаче не са направили нова регистрация, която се налага заради влизането в сила на европейските правила за защита на личните данни, и затова вече не получават информация за дължимото. На два пъти през миналата година ЕВН е разпращало информация и по мейл, и чрез текстови съобщения, а абонатите е трябвало само да отворят приложения линк и да се пререгистрират, допълниха от дружеството. Който не го е направил, вече не получава фактурите си предварително. Не е късно да го направят и сега, за да се включат отново в безплатната услуга, допълниха от Енергото. = Изключение от правилото = Ако обаче по някаква причина закъснеете с плащането и предстои спиране на електрозахранването, от ЕВН ще ви изпратят предупредителен есемес или имейл, независимо че не сте се пререгистрирали. Сподели:", "date": "2019.02.02", "title": "ПАРОЛА \"РИБА МЕЧ\" - На касите на ЕВН: Плащате или само проверявате?"}
{"url": "https://pik.bg/%D1%82%D1%80%D1%8A%D0%BC%D0%BF-%D0%BF%D1%80%D0%BE%D0%BF%D0%BB%D0%B0%D0%BA%D0%B0-%D0%B7%D0%B0%D0%B3%D1%83%D0%B1%D0%B8%D1%85-%D0%BC%D0%BD%D0%BE%D0%B3%D0%BE-%D0%BF%D0%B0%D1%80%D0%B8-%D0%BA%D0%B0%D1%82%D0%BE-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-news816685.html", "text": "Доналд Тръмп отхвърли категорично обвиненията, че печели пари от президентството си. В свое интервю той заяви, че е пожертвал значителни богатства, за да служи в Овалния кабинет. Говорейки с репортери на \"Ню Йорк Таймс\", Тръмп обясни, че работата на президента е губеща финансово. \"Загубих огромни суми пари за тази работа\", оплака се американският президент. \"Тази професия не ми носи материални облаги. Тя води до разходи и загуби. Аз обаче харесвам това, което правя. Чувствам се добре“, отсече Тръмп. Президентът бе критикуван за това, че очевидно използва позицията си, за да обогати бизнеса си. Въпреки че се е дистанцирал от бизнес империята си като президент, Тръмп запазва дялове в много компании, които правят бизнес с американското правителство, чуждестранни дипломати и контролирани от държавата чуждестранни компании, съобщава \"Вашингтон поуст\". Сподели:", "date": "2019.02.02", "title": "Тръмп проплака: Загубих много пари като президент"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%B3%D0%BE%D1%80%D0%B4%D0%BE%D1%81%D1%82-%D0%B0%D0%BB%D0%B1%D0%B5%D1%80%D1%82-%D0%BF%D0%BE%D0%BF%D0%BE%D0%B2-%E2%80%93-%D1%88%D0%B0%D0%BC%D0%BF%D0%B8%D0%BE%D0%BD%D1%8A%D1%82-%D0%BE%D1%86%D0%B5%D0%BB%D1%8F%D0%BB-%D1%81%D0%BB%D0%B5%D0%B4-%D1%81%D1%80%D0%B5%D1%89%D0%B0-%D1%81%D1%8A%D1%81-%D1%81%D0%BC%D1%8A%D1%80%D1%82%D1%82%D0%B0-%D1%80%D1%83%D1%81%D0%BE%D0%BA%D0%BE%D1%81-%D0%B0%D0%BD%D0%B3%D0%B5%D0%BB-%D0%B1%D0%B4%D0%B8-news816742.html", "text": "След сензационното му представяне обаче той е на път да се превърне в звезда и за тези, които не слядат ските. Попов се превърна в първия, роден в България скиор, който печели точки и се класира в десятката за Световната купа от времето на Петър Попангелов. . Състезанието се състоя пред многохилядна публика и под огромен интерес от световната спортна общественост, а резултатът на Попов влиза в историята на родния спорт – след 34 години пауза в класиране на нашенец на подобна позиция. Макар да заобикаля вратите с финес, \"Аби\", както го наричат приятелите му, не е много популярен сред хората, които не гледат ски. Израснал в спортно семейство, Алберт се качва на ски за пръв път едва двегодишен. Заедно със своята сестра Александра започва да тренира в ски-училището „Мотен“ на Витоша. През 2008 година двамата стават част от спортен клуб „Витоша ски“. Децата под ръководството на треньора Иво Борисов започват да трупат успех след успех. Алберт печели сребро в слалома и бронз в гигантския слалом в словенския зимен център Скофиа Лока, а за купа \"Тополино\", която се счита за неофициално световно първенство за юноши, завършва на пето място. Днес, 10 години след първите му успехи в зимния спорт, на Витоша тренират все по-малко деца, тъй като пистите и съороженията все още не могат да бъдат ремонтирани заради рекета от страна на зелените спрямо държавата и скандалните решения на Върховния административен съд за управлението на планинските паркове. Те спират развитието на всички зимни спортове, в които България бе световна сила в миналото. Затова е истинска сензация, че успехите на Попов продължават с пълна сила напук на нивото на спорта у нас заради зелените рекетьори. През 2012 и 2013 година, той успява да триумфира в слалома за купа \"Тополино\". 2014 година пък бележи и дебютът му в състезанията при мъжете, като състезанието се провежда в Пампорово. Първият му пълен сезон трябва да е през 2015, но точно тогава се случва нещо зловещо и смъртта протяга ръка към едва 17-годишния тогава шампиони. През ноември става жертва на зверска катастрофа в австрийските Алпи, при която загива главният треньор на националния отбор на България по ски Драго Грубелник. След това са му поставени и два пирона и е истинско чудо, че успява да се завърне за началото на сезон 2017/2018. Почти веднага печели бронзов медал в гигантския слалом на Световното първенство за младежи в швейцарския град Давос, като дебютира и на Зимни Олимпийски игри като завършва двадесет и осми в гигантския слалом. Главна роля във всички успехи на Алберт има майка му - Мартина Попова, която знае цената на успеха му. Ако едно дете трябва да стане рано и да отиде на тренировки, то майката е тази, която трябва да го събуди. Ако го заболи, тя първа ще го утеши. Ако получи контузия, тя ще се грижи най-много за него. Ако реши да пропилява таланта си, тя трябва отново да го върне към целта. И в семейството на Алберт е така. Мартина е бивша скиорка. Тя е тренирала в школата на ЦСКА, но контузия слага край на кариерата ѝ. Тя не е от амбициозните майки, но е наясно какво носи спорта - здраве, дисциплина и оформяне на характер. Никога не съм имала колебания, когато някой не искаше да излиза от леглото, бях категорична – в спорта без постоянство нищо не се постига.\", спомня си тя. Пресметнете колко струва наема на хижа, добрата екипировка, пътуванията, таксите за участие в турнири. Всички тези средства излизат от джоба на Мартина. \"Не предполагах какви колосални суми трябва да вложим в подготовката на децата. Ако знаех, щях да си прережа вените\", смее се майката на двамата скиори и на още две невръстни близначки.  Но пък всичките пари на света бледнеят пред гордостта от постиженията. Както и пред страха, който завладява Мартина след като ѝ съобщават, че синът ѝ е катастрофирал тежко в Австрия. \"Още щом научих страшната новина, бях сигурна, че с момчето ми всичко ще е наред! Единствената информация, която получих беше: \"Алберт е контактен!\". ...\", разказва тя. \"Когато пристигнахме колата беше още там, смачкана до неузнаваемост, а хората, които разчистваха остатъците ни изказаха съболезнования! Никой не вярваше, че има оцелели!\", връща лентата назад тя. За щастие Алберт е силен, лекарите обаче успяват да се справят отлично с физическите травми и той отново се качва на ските. Освен майка му, и друг ангел бди над Аби - русокосат красавица, пленила сърцето на най-добрия български скиор алпиец. Двамата нямат възможност да се виждат често заради натоварената програма на младия спортист. За сметка на това поддържат непрекъсната комуникация. Алберт използва всеки свободен момент да прекара заедно с Деница. Това се случва най-често в началото на лятото, когато пред алпиеца се открива малък период на почивка, пише роден всекидневник. Двойката се познава от няколко години. Тяхната връзка се засили още повече покрай инцидента, от който Алберт се възстановява цяла година от контузията. В този период плътно до него е Деница.Красавицата също обожава да се пуска по белите писти. Тя е бивша състезателка, а в момента работи в популярно ски училище. Първите успехи на Аби споделят майка му и сестра му Гордата Мартина след първите медали Попов вече тренира извън България Любимата Деница е неговият ангел-пазител Сподели:", "date": "2019.02.02", "title": "БЪЛГАРСКА ГОРДОСТ: Алберт Попов – шампионът, оцелял след среща със смъртта. Русокос ангел бди над таланта в ските, който катери върхове напук на зелените рекетьори (СНИМКИ)"}
{"url": "https://pik.bg/%D0%B8%D1%82%D0%B0%D0%BB%D0%B8%D1%8F-%D0%B5-%D0%B1%D0%BB%D0%BE%D0%BA%D0%B8%D1%80%D0%B0%D0%BB%D0%B0-%D0%BF%D1%80%D0%B8%D0%B7%D0%BD%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%85%D1%83%D0%B0%D0%BD-%D0%B3%D1%83%D0%B0%D0%B9%D0%B4%D0%BE-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news816638.html", "text": "TACC, цитирана от \"Фокус\". Италия стана единствената страна, която гласува против признаването на самопровъзгласилия се за изпълняващ длъжността президент на Венецуела Хуан Гуайдо и така тя блокира решението на срещата на външните министри на ЕС в Букурещ. Това съобщи в петък италианската агенция ANSA, цитирайки европейските си дипломатически източници, предава С предложението за признаване на Гуайдо за \"временно изпълняващ длъжността президент\" до провеждането на предсрочни избори излезе Швеция. Въпреки това, в отсъствието на единодушие, според правилата на ЕС,то не е било прието и в резултат на това на среща в Букурещ в четвъртък външните министри на ЕС не взеха общо решение за признаване на лидера на венецуелската опозиция като временен президент, заявявайки, че тази стъпка има право да направи всяка една от 28-те страни от ЕС поотделно. Едновременно с това е създадена контактна група за Венецуела, в която бе включена Италия. В управляващата коалиция в Италия, състоящо се от партията „Лига“ и Движението „Пет Звезди“, няма единна позиция за положението в латиноамериканска страна, например, Движението счита признаването на Гуайдо за нарушение на принципа за ненамеса във вътрешните работи на друга държава. Сподели:", "date": "2019.02.02", "title": "Италия е блокирала признаването на Хуан Гуайдо за президент на Венецуела"}
{"url": "https://pik.bg/%D0%B3%D1%80%D1%8A%D1%86%D0%BA%D0%B8-%D1%84%D0%B5%D1%80%D0%BC%D0%B5%D1%80%D0%B8-%D0%BE%D0%B1%D1%8F%D0%B2%D0%B8%D1%85%D0%B0-%D0%B1%D0%B5%D0%B7%D1%81%D1%80%D0%BE%D1%87%D0%BD%D0%B0-%D0%B1%D0%BB%D0%BE%D0%BA%D0%B0%D0%B4%D0%B0-%D0%BD%D0%B0-%D0%BF%D1%8A%D1%82%D1%8F-%D1%81%D0%B5%D1%80%D0%B5%D1%81-%D1%81%D0%BE%D0%BB%D1%83%D0%BD-news816640.html", "text": "Шофьорите са принудени да използват обходни маршрути. Нараства и броят на недоволните земеделци на магистралата Солун-Атина до Лариса. Тракторите са поставени на магистралата при пътен възел „Сидерокастро“ до Серес. Блокирано е движението към Солун и влизащите през граничен пункт „Промахон“ трябва да използват дълъг обходен маршрут, предаде БНР. Решението на земеделците е безсрочна блокада на това място. Причината за тази реакция на фермерите е присъствието на заместник-председателя на Европейския парламент и лидер на евродепутатите от СИРИЗА Димитрис Пападимулис. Фермерите се опитаха да се срещнат и преговарят с него, но не успяха. Продължава и блокадата на магистралата до Лариса. Вместо очакваното оттегляне на машините след намесата на прокуратурата, непрекъснато се увеличават земеделците, които са в стачна готовност. „Няма да преговаряме с правителството, което само симулира активност“, заявиха от Националния фермерски съюз. На местата със затворени пътища се използват обходни маршрути, които засега не са блокирани от протестиращи. Гръцки фермери блокираха с трактори пътя Серес-Солун и обявиха, че блокадата ще е безсрочна. Сподели:", "date": "2019.02.02", "title": "Гръцки фермери обявиха безсрочна блокада на пътя Серес-Солун"}
{"url": "https://pik.bg/%D1%81%D1%82%D1%80%D0%BE%D1%8F%D1%82-%D0%BF%D0%BE%D1%81%D0%B5%D1%82%D0%B8%D1%82%D0%B5%D0%BB%D1%81%D0%BA%D0%B8-%D1%86%D0%B5%D0%BD%D1%82%D1%8A%D1%80-%D0%B7%D0%B0-14-%D0%BC%D0%BB%D0%BD-%D0%B5%D0%B2%D1%80%D0%BE-%D0%BD%D0%B0-%D0%BF%D0%B5%D1%80%D0%BF%D0%B5%D1%80%D0%B8%D0%BA%D0%BE%D0%BD-news816641.html", "text": "Днес в свещения град на траките беше направена първа копка на проекта, който е един от най-големите в сферата на културно-историческия туризъм у нас за тази година. Парите  са осигурени по програмата за трансгранично сътрудничество между България и Гърция. Професор Николай Овчаров, ръководител на археологическите разкопки на Перперикон обясни какво ще представлява новият център: \"Посетителският център за един обект от световно значение, какъвто е Перперикон е абсолютно необходим. Тук ще съберем  в него всичко, което сега е пръснато -  от продажба на билети до продажба на сувенири, до пълна информация, която посетителите ще могат да получат и много други неща, включително и наши лаборатории в подземията, в подземният етаж, където ние ще можем на спокойствие да обработваме, и да не търсим поляните тука къде да си гледаме керамиката\". Посетителски център за над 1 400 000 евро ще бъде построен на Перперикон, съобщава БНР. Сподели:", "date": "2019.02.02", "title": "Строят посетителски център за 1,4 млн. евро на Перперикон"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%80%D1%83%D0%BC%D0%B5%D0%BD-%D0%B3%D0%B5%D1%87%D0%B5%D0%B2-%D0%B1%D0%BE%D0%B8%D0%BB-%D0%B1%D0%B0%D0%BD%D0%BE%D0%B2-%D0%B5-%D0%BD%D0%B5%D0%B2%D0%B8%D0%BD%D0%B5%D0%BD-%D0%B4%D0%BE-%D0%B4%D0%BE%D0%BA%D0%B0%D0%B7%D0%B2%D0%B0%D0%BD%D0%B5-%D0%BD%D0%B0-%D0%BF%D1%80%D0%BE%D1%82%D0%B8%D0%B2%D0%BD%D0%BE%D1%82%D0%BE---%D0%BA%D0%BE%D0%BC%D0%BF%D0%B5%D1%82%D0%B5%D0%BD%D1%82%D0%BD%D0%B8%D1%82%D0%B5-%D0%BE%D1%80%D0%B3-news816580.html", "text": "Потърсихме Румен Гечев от БСП за коментар на репликата му, че министър Боил Банов е невинен до доказване на противното, но и че се е прострелял в крака, защото не е докладвал за изнудването си чрез записи на премиера Борисов, ГДБОП и ДАНС. Професорът, който бе икономическото гуру в кабинета „Виденов“, коментира още дали скандалите около Елена Йончева няма да я девалвират, защо на конгреса на червените имаше дефицит на думи като „социализъм“ и „ляво“ и възможно ли е президентът Радев да пренареди публичното пространство с нова политическа формация. - Аз изказвам тези, само които поддържам. Това се потвърждава и от днешното развитие на нещата. От интервюто на Банов от тази сутрин. Няма нещо ново, което да кажа по темата. Странният факт, че той не е уведомил компетентните органи, че е изнудван, поражда много големи съмнения, че има нещо нередно в цялата тази история. Но пак казвам - има си следствие, има си прокуратура, има си съдебни органи. Те трябва да преценят кой крив, кой прав. - Не, не мисля, че има нещо общо. Няма как да знам, защото нито аз съм подавал сигнали, нито съм приемал. Конгресът на БСП беше насрочен много отдавна. Така че от страна на БСП това няма как да е организирано. Може да е организирана атаката срещу Йончева преди конгреса от нашите политически опоненти. От кого и как – не бих се впуснал да гадая. Но няма как БСП да участва в организиране на нещо около собствения си конгрес. - Не знам какво се нарича преиграване, защото всеки български гражданин е длъжен, когато получи сигнал за корупция, да го предаде на компетентните органи. И тъй като става дума за голям скандал, Елена Йончева просто е изпълнила задължението си. Не съм чул от колегите си те да отправят обвинения и да квалифицират някого като престъпник или нарушил законите, но явно съмненията са сериозни. Не виждам защо трябва да се раздува такава голяма кампания. Нека оставим прокуратурата и следствието спокойно да свършат работата си. И колкото по-бързо и по-точно работят, толкова по-бързо ще стане ясно дали тези факти, които бяха изнесени, са достатъчни за обвинение. В една демократична страна си има органи, които решават този въпрос. - Елена Йончева е добре позната на българската общественост, тъй като едва ли някой ще отрече, че тя има сериозни документални филми в изключително горещи точки на планетата. Аз като съм ги гледал, винаги съм се учудвал на смелостта на тази крехка жена, която в много рискови ситуации е правила свидетелства, които са излъчвани не само по БНТ, но и по телевизии в чужбина. Предполагам, че като опитен и разследващ журналист, тя много внимателно е проверила фактите, доколкото това е възможно. Журналистите все пак не разполагат с инструментите на следствените органи. Но мисля, че нейната информация ще излезе вярна. - Напротив, аз чух такива думи в самата „Визия за България“. Многократно се използват термини за социалната държава, в това число и по визията за развитието на Европа. Това, което ние предлагаме, е активното участие на държавата в икономическите процеси, по примера даже на развитите икономики в Европейския съюз. Нашият призив е за социална и социално отговорна Европа. Това са призиви и насоки за развитие, които изцяло се вписват в левите идеи и левите политики. - Какво чудно има в това, че има съвпадение. Съвсем естествено е като най-голямата опозиционна партия БСП да показва кривиците на правителството и да търси алтернативни варианти за развитие. И на основата на обективен анализ да твърди, че това правителство не бива да завършва мандата си, тъй като то води България в грешна посока. А по оценка на институциите на Европейския съюз, не според БСП, ние, за съжаление, сме страната с най-високо равнище на корупция, ние сме последната страна по икономическо развитие и стандарт. Това са категорични оценки. Да не пропускаме, че чуждите инвеститори панически напускат страната. Близо 1000 процента са намалели инвестициите за последните десетина години от управлението на ГЕРБ. И това са обективни факти, които няма как да бъдат премълчавани. Няма опозиция по света, която би премълчала такива факти. Следователно ние много отдавна искаме предсрочни парламентарни избори. А това, че мнението на президента в отчета за двете му година на поста като държавен глава съвпада с нашето, е нещо напълно логично и няма нищо сензационно. Още повече че много отдавна има сериозно напрежение между президентската институция и ГЕРБ. И това е защото ГЕРБ иска президентът да си мълчи, докато се шири корупцията, докато гърмят скандал след скандал всеки ден. Аз съм категорично на страната с констатациите и заключенията на президента Румен Радев. - Не съм упълномощен и няма как да коментирам от името на г-н президента. Но пак казвам, че неговите оценки са точни, тъй като той дава отрицателна оценка на статуквото в България. Негово задължение като президент на всички българи е да каже, вероятно има и други варианти, защото процентът на българите, които харесват този начин на развитие на България, е много малък. От Терминал 1 и Терминал 2 всяка година продължават всяка година да изтичат по 60 000 души. Много малко се връщат. 10 години ГЕРБ лъжат, че ще ни приемат в Шенген. Техните събратя в ЕС – мнозинството на Европейската народна партия, не ги иска, тъй като не отговарят на условията. Очевидно е. При това положение българите трябва да търсят нов вариант. - Не бих могъл да се произнеса за нещо, което не сме видели каква програма ще има. Сподели:", "date": "2019.02.02", "title": "САМО В ПИК! Румен Гечев: Боил Банов е невинен до доказване на противното - компетентните органи да преценят изнудван ли е"}
{"url": "https://pik.bg/%D0%BF%D0%B0%D0%BA-%D1%82%D1%80%D1%83%D0%BF-%D0%BD%D0%B0-%D0%BF%D1%8A%D1%82%D1%8F-22-%D0%B3%D0%BE%D0%B4%D0%B8%D1%88%D0%B5%D0%BD-%D0%B1%D0%B5%D0%B7-%D0%BA%D0%BD%D0%B8%D0%B6%D0%BA%D0%B0-%D1%81%D0%B5-%D1%80%D0%B0%D0%B7%D0%BC%D0%B0%D0%B7%D0%B0-%D0%B2-%D0%B4%D1%8A%D1%80%D0%B2%D0%BE-news816696.html", "text": "22-годишен младеж е загинал при катастрофа тази нощ в Стамболийски. Сигналът за блъснал се в дърво лек автомобил \"Форд\" е получен в 1.10 часа. От екипите на полицията и спешна помощ е констатирана смъртта на 22-годишен младеж, който бил зад волана. Справка показала, че той е неправоспособен. Разхвърчалите се отломки от колата са нанесли материални щети по паркиран наблизо лек автомобил \"Фолксваген\". Местопроизшествието е запазено и е извършен оглед. Работата по изясняване на причините и обстоятелствата около тежкия пътен инцидент продължават служители от районното управление в града. Уведомена е окръжната прокуратура. Сподели:", "date": "2019.02.02", "title": "ПАК ТРУП НА ПЪТЯ: 22-годишен без книжка се размаза в дърво"}
{"url": "https://pik.bg/%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D0%BC%D0%B5-%D0%B4%D0%B5%D0%BD%D1%8F-%D0%BD%D0%B0-%D0%B2%D0%BB%D0%B0%D0%B6%D0%BD%D0%B8%D1%82%D0%B5-%D0%B7%D0%BE%D0%BD%D0%B8-news816654.html", "text": "С поредица от събития в цялата страна ще бъде отбелязан Денят на влажните зони днес. Датата е избрана, тъй като именно на 2 февруари в Иранския град Рамсар е подписана така наречената Рамсарска конвенция , която цели да съхрани тези важни природни местообитания. В България има 11 влажни зони, обявени за Рамсарски места. Едно от най-известните е Поморийското езеро, където днес ще бъде отбелязан и празникът. Учениците от училище \"Иван Вазов\" от Поморие ще посетят Посетителския център на Поморийско езеро, където пак ще има тематична презентация за влажните зони, климатичните промени. Интересното там е, че учениците ще могат да наблюдават птиците с високотехнологична камера, която имаме съвсем от скоро и която може да приближава все едно си на два-три метра от самата птица, и то с много добро качество. За по-малките сме приготвили арт ателиета, така че за всекиго има по нещо. Входът за Посетителския център е свободен и всеки може да го посети и да научи нещо повече за Поморийско езеро и въобще за влажните зони, съобщава Дарик. Денят на влажните зони ще бъде отбелязан още на Шабленската тузла , край река Марица в Пловдив и в Дуранкулак . Сподели:", "date": "2019.02.02", "title": "Отбелязваме Деня на влажните зони"}
{"url": "https://pik.bg/%D0%BC%D0%BE%D1%81%D0%BA%D0%B2%D0%B0-%D0%B3%D0%BE%D1%82%D0%B2%D0%B8-%D0%BE%D1%82%D0%B2%D0%B5%D1%82%D0%BD%D0%B8-%D0%BC%D0%B5%D1%80%D0%BA%D0%B8-%D0%B7%D0%B0%D1%80%D0%B0%D0%B4%D0%B8-%D0%BD%D0%B0%D0%BF%D1%83%D1%81%D0%BA%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D0%B0%D1%89-%D0%BE%D1%82-%D0%B4%D1%80%D1%81%D0%BC%D0%BE-news816636.html", "text": "TACC, цитирана от \"Фокус\". Москва си запазва правото да реагира и да предприеме мерки във връзка със спирането от страна на Вашингтон на 2 февруари на изпълнението на задълженията му по Договора за премахване на ракети със среден и по-малък обсег (ДРСМО), заяви официалният представител на Министерството на външните работи на Русия Мария Захарова в програмата \"60 минути\" на телевизионния канал \"Россия-1\", цитирана от \"Ако американската страна най-накрая формира становището си и се оттегли от ДРСМО, Москва си запазва правото да реагира съответно. Естествено, това ще бъде направено\", каза дипломатът. Оттеглянето на САЩ от ДРСМО е част от националната стратегия на Вашингтон за отказ от международни правни задължения в различни области, каза Захарова. \"Всъщност, това е само една част от общата американска концепция за прекъсване и излизане от голям брой международни споразумения\", отбеляза тя. \"Следователно въпросът е не само за оттеглянето от този договор, не става въпрос за Китай или други международни фактори за сигурност. Това е стратегия на Съединените щати да се оттеглят от своите международни правни задължения в различни области. \" Сподели:", "date": "2019.02.02", "title": "Москва готви ответни мерки заради напускането на САЩ от ДРСМО"}
{"url": "https://pik.bg/%D1%81%D0%BE%D1%86%D0%B8%D0%B0%D0%BB%D0%BD%D0%B0%D1%82%D0%B0-%D0%BC%D1%80%D0%B5%D0%B6%D0%B0-%D0%BD%D0%B0-%D0%B3%D1%83%D0%B3%D1%8A%D0%BB-%D1%81%D0%BF%D0%B8%D1%80%D0%B0-%D1%80%D0%B0%D0%B1%D0%BE%D1%82%D0%B0-%D0%BE%D1%82-2-%D0%B0%D0%BF%D1%80%D0%B8%D0%BB-news816587.html", "text": "Социалната мрежа Гугъл+, която технологичният гигант разработи в отговор на успеха на Фейсбук през 2011 г., ще престане да функционира на 2 април. Намерението си да закрие платформата, компанията обяви още миналия октомври. Днес обаче тя даде финалната дата, след която Гугъл+ ще остане в историята. Важна подробност за потребителите на мрежата е, че спирането на платформата не означава просто блокиране на опцията за публикуване. Цялата ни информация на сайта ще бъде изтрита, уточняват от Гугъл. Гибелта на социалната мрежа ще се случи постепенно. Още от идния понеделник (4 февруари) няма да можем да създаваме нови профили, пише \"Монитор\". Припомняме, че до закриването на Гугъл+ се стигна, след като през месец март стана ясно, че съществува уязвимост на платформата, която е изложила на опасност личните данни на над половин милион потребители. Сподели:", "date": "2019.02.02", "title": "Социалната мрежа на Гугъл спира работа от 2 април"}
{"url": "https://pik.bg/%D0%B3%D0%BE%D0%BB%D1%8F%D0%BC-%D0%BF%D1%80%D0%B0%D0%B7%D0%BD%D0%B8%D0%BA-%D1%81%D1%80%D0%B5%D1%82%D0%B5%D0%BD%D0%B8%D0%B5-%D0%B3%D0%BE%D1%81%D0%BF%D0%BE%D0%B4%D0%BD%D0%B5-%D0%B5---%D0%B5%D1%82%D0%BE-%D0%BA%D0%B0%D0%BA%D0%B2%D0%B8-%D1%81%D0%B0-%D0%BF%D0%BE%D0%B2%D0%B5%D1%80%D0%B8%D1%8F%D1%82%D0%B0-%D0%BD%D0%B0-%D0%B7%D0%B8%D0%BC%D0%BD%D0%B0-%D0%B1%D0%BE%D0%B3%D0%BE%D1%80%D0%BE%D0%B4%D0%B8%D1%86%D0%B0-news816648.html", "text": "Четиридесет дни след раждането на Господа Иисуса Христа света Дева Мария донесла своя Младенец в Йерусалимския храм според Мойсеевия закон, който заповядвал, всяко първородно от мъжки пол да бъде посвещавано или представяно на Бога (Изх. 34:19-20, Чсл. 18:15-16). Това било установено за спомен на избавянето на израилските първородни от смъртта, която поразила всички египетски първородни от човек до добитък (Изх 12:29). Затова всеки първороден, като собственост на Господа, бил длъжен с определена от закона цена да бъде откупен. А след навършване на 40 дни от рождението майката на първородния принасяла в жертва на Бога агне. Ако майката е бедна, принасяла гургулица или два гълъба. На този закон смирено се подчинила и света Богородица. По това време в Йерусалим живеел един благочестив старец на име Симеон. Той с вяра очеквал идването на Месия – Христос, защото му било обещано от Светия Дух, че няма да умре, докато не види Христа Господен. Преданието разказва, че Симеон бил един от седемдесетте преводачи на старозаветния текст на Библията от еврейски на гръцки, които египетския цар Птоломей ІІ Филаделф (285-246 г. пр.Хр.) назначил с тази преводаческа задача. На Симеона се паднало да преведе книгата на пророк Исаия. И когато стигнал до глава 7 стих 14, помислил, че в еврейския текст има грешка, като е казано: \"Девица ще зачене и ще роди Син, и ще Му нарекат името Емануил\". Посегнал да поправи думата Девица, но ангел Господен го спрял: \"Писаното е точно, затова нищо не поправяй! Ти няма да умреш, докато не видиш с очите си изпълнението на тия думи\". Сега по внушение на Светия Дух Симеон влязъл в храма, когато донясли Иисуса. Той Го взел на ръце и в пророческо вдъхновение извикал: \"Сега отпускаш Твоя раб, Владико, според думите си с миром, защото очите ми видяха Твоето спасение, което си приготвил пред лицето на всички народи, - светлина за просвета на езичниците и слава на Твоя народ Израиля!\" Йосиф и св. Дева се чудели на тия негови думи. А той, като ги благословил, обърнал се към Мария и казал: \"Ето, Този лежи за падане и ставане на мнозина в Израиля и за предмет на противоречия, и на самата тебе меч ще прониже душата, за да се открият мислите на много сърца\" (Лука. 2:25-35). Тия думи, тогава не напълно ясни за ония, които ги чули, са ни обяснени чрез земния живот на Спасителя. Той дал на народите нов закон – закона на любовта и благодатта, но Самия Той и Неговото учение станали за мнозина предмет на спорове и противоречия. А пресвета Богородица по време на страданията и кръстната смърт на своя Син преживяла такава скръб, че действително меч пронизал душата й. Освен св. Симеон, още и пророчица Анна познала в Младенеца Иисус обещания Месия – Христос. Анна, дъщеря Фануилова овдовяла млада, но не се омъжила втори път, а се посветила на служение на Бога, намирала се постоянно в храма и очаквала с твърда вяра идването на Спасителя. Като видяла Иисуса, тя започнала да слави Бога и да говори за Младенеца на всички, които очаквали избавление чрез Месия – Христос. Христовата църква причислила Сретение Господни към дванадесетте велики празници в годината, а на другия ден след този празник чества паметта на свети Симеон Богоприемец и на пророчица Анна. Този празник, установен още в ранните векове на християнството, започнал да се празнува особено тържествено от времето на византийския император Юстиниан Велики (527-565 г.). Днешният 2 февруари е също и български народен празник - Петльовден, обичай с регионално разпространение. Чества се главно в източнобългарската етническа територия - от Одринско и Лозенградско, до Добруджа. Приеман е като мъжки празник за стимулиране на плодовитостта на момчетата. Според някои изследователи, е наследник на древен славянски празник в чест на лова и пчеларството, на който се приема новата генерация ловци. Според народните вярвания, ако на този ден вземеш пари, ще вземаш цяла година, ако дадеш, все ще плащаш. Сподели:", "date": "2019.02.02", "title": "ГОЛЯМ ПРАЗНИК: Сретение Господне е - ето какви са поверията на Зимна Богородица"}
{"url": "https://pik.bg/%D0%BF%D0%B5%D0%BD%D0%B0%D1%82%D0%B0-%D0%BA%D1%83%D0%BB%D1%82%D0%BE%D0%B2-%D0%BA%D0%B0%D1%82%D0%BE-%D1%86%D1%81%D0%BA%D0%B0-%D0%B8%D0%BC%D0%B0-%D1%81%D0%B0%D0%BC%D0%BE-10-%D0%BF%D0%BE-%D1%81%D0%B2%D0%B5%D1%82%D0%B0-news816565.html", "text": "Почетният президент на ЦСКА Димитър Пенев комен­тира церемонията по награж­даването на най-успешните спортисти на армейците за 2018 г., както и продажбата на Десподов. \"Получи се хубаво тържест­во. Такива спортни клубове ка­то нашия са десетина по целия свят. Говоря за цялостния при­нос - дали сме редица големи футболисти и стотици спор­тисти на най-високо ниво, олимпийски, световни, евро­пейски шампиони... Транс­ферът на Десподов не е изнена­да, защото винаги е имало се­риозни продажби от страна на ЦСКА\". \"Стоичков, Пенев, Коста­динов, Лечков... ЦСКА е добра марка. Всеки знае, че се работи добре в клуба. ЦСКА спомага за професионалното лице на бъл­гарския спорт и футбол. ЦСКА продължава да прави сериозни сделки в последните години. Желая здраве на Десподов, а и сега на ръководството ще му е по-спокойно, тъй като има много задачи\", каза Пенев. \"Нека Десподов да се нагласи бързо към обстановката в Италия. Трябва да има голяма лична дисциплина, а да спазва и наредбите на самото друже­ство, на президента, на треньора... Той тези неща ги знае много добре. Беше профе­сионалист в ЦСКА, сега ще е два пъти повече професиона­лист. Трябва да се доказва и да защитава себе си\", допълни Пената. Сподели:", "date": "2019.02.02", "title": "Пената култов: Като ЦСКА има само 10 по света"}
{"url": "https://pik.bg/%D1%81%D1%83%D0%BF%D0%B5%D1%80%D0%BC%D0%BE%D1%80%D0%BA%D0%BE%D0%B2-%D1%89%D0%B5-%D0%BF%D1%80%D0%B5%D0%BF%D0%BE%D0%B4%D0%B0%D0%B2%D0%B0-%D0%BD%D0%B0-%D0%B4%D0%B5%D1%86%D0%B0%D1%82%D0%B0-%D0%B2-%D1%81%D0%BE%D1%84%D0%B8%D1%8F-news816526.html", "text": "От понеделник – 4 февруари, Столична община стартира кампания за намаляване на хранителните отпадъци, която ще се реализира пилотно в 30 общински детски градини. Целта е чрез нея да се повиши вниманието на децата от детските градини върху факта, че храната е ценен ресурс, към който трябва да се отнасяме отговорно – както при пазаруване и консумация, така и при евентуално изхвърляне на хранителни отпадъци. Това съобщиха от пресцентъра на Столична община. За максимална достъпност на посланията до малчуганите, лице на кампанията е супергероят – морковът Мори, който лично ще се срещне и поговори с тях. В рамките на инициативата за 4 месеца – от февруари до май, суперморковът Мори ще посети 30 столични общински детски градини и ще се срещне с над 1000 деца. През лятото на 2018 г. Столична община проведе онлайн конкурс за детска рисунка и тогава именно концепцията за моркова супергерой беше избрана за победител. В последствие рисунката на 10-годишния Алекс Нейчев беше анимирана и превърната в лице на кампанията. Инициативата за намаляване на хранителните отпадъци е част от ангажиментите на Столична община в международния проект TRIFOCAL, чийто патрон е лондонския кмет Садик Хан. Сподели:", "date": "2019.02.02", "title": "Суперморков ще преподава на децата в София"}
{"url": "https://pik.bg/%D0%BE%D0%BF%D0%B0%D1%81%D0%BD%D0%BE-%D0%B7%D0%B0%D1%82%D0%BE%D0%BF%D0%BB%D1%8F%D0%BD%D0%B5%D1%82%D0%BE-%D0%BD%D0%B0-%D0%B2%D1%80%D0%B5%D0%BC%D0%B5%D1%82%D0%BE-%D0%B7%D0%B0%D1%81%D0%B8%D0%BB%D0%B8-%D0%BF%D1%80%D0%B5%D0%BB%D0%B5%D1%82%D0%BD%D0%B0%D1%82%D0%B0-%D0%BC%D0%B8%D0%B3%D1%80%D0%B0%D1%86%D0%B8%D1%8F-%D0%B8-%D1%80%D0%B8%D1%81%D0%BA%D0%B0-%D0%BE%D1%82-%D0%BF%D1%82%D0%B8%D1%87%D0%B8-%D0%B3%D1%80%D0%B8%D0%BF-news816602.html", "text": "Затоплянето на времето през последните дни е засилило миграцията на дивите птици, а заедно с това и опасността от разпространение на птичия грип по прелетния им път, съобщи д-р Стоян Колев от Областната дирекция по безопасност на храните в Ямбол. Проби от умрели диви гълъби, намерени наскоро край село Странджа, община Болярово, не са показали наличието на вируса на заболяването. Въпреки това ветеринарите следят внимателно състоянието на птиците, отглеждани в малките стопанства и в големите птицеферми в Ямболска област, както и наличието на умрели диви птици. Сподели:", "date": "2019.02.02", "title": "ОПАСНО: Затоплянето на времето засили прелетната миграция и риска от птичи грип"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B6%D1%80%D0%B5%D0%B1%D0%B8%D1%8F%D1%82-%D0%B7%D0%B0-%D1%81%D0%BE%D1%84%D0%B8%D1%8F-%D0%BE%D1%83%D0%BF%D1%8A%D0%BD-2019-%D0%B5-%D1%85%D0%B2%D1%8A%D1%80%D0%BB%D0%B5%D0%BD---%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D1%81-%D0%BF%D1%8A%D1%80%D0%B2%D0%B8-%D0%B4%D1%83%D0%BC%D0%B8-%D0%BF%D1%80%D0%B5%D0%B4%D0%B8-%D1%82%D1%83%D1%80%D0%BD%D0%B8%D1%80%D0%B0-news816690.html", "text": "Днес Карен Хачанов - Фернандо Вердаско Роберто Баутиста Агут - Андреас Сепи Даниил Медведев - Николоз Басилашвили Стефанос Циципас - Гаел Монфис в зала \"Арена \" се тегли жребият за четвъртото издание на \"София \". Носителят на 3 титли от Шлема Стан е сред топ звездите на събитието. Двама българи - Димитър Кузманов и Адриан Андреев са заявени в основната схема на надпреварата тази година. Турнирът започва в неделя, а в 12:00 часа ще започнат първите битки от квалификациите. Шампионите на и на двойки ще станат ясни следващата неделя (10 февруари). Досега първенци на на състезанието са , Григор Димитров и . Тази година надпреварата е сочена за една от най-силните 250 в календара. Заявени за участие в турнира са четирима от Топ 20 на към момента - , , и . и пък са в Топ 30. и допълват звездното присъствие. Ето и още от класните състезатели в \"София \" 2019: , , , , , , . Победителят и финалистът от миналогодишното издание на турнира - (Босна и Херцеговина) и Мариус ( ) също са в София. С оглед на участниците, това ще е най-силният турнир до момента. \"Очаквам тази седмица София да бъде столицата на всички топ тенис играчи в света. Надявам се залата да бъде пълна\", пожела си директорът на турнира Горан Джокович. \"Миналата година изживат страхотни моменти тук. Това е началото на годината и се надявам да покажа добър тенис. Това ще бъде много интересна седмица\", каза звездата на турнира Стан Вавринка. \"Амбициите ми са да запиша първа победа на този турнир. Много съм развълнуван и се надявам да дойдат колкото се може повече хора и до подкрепят мен и българските момчета\", заяви от своя страна българският тенисист Димитър Кузманов. Адриан Андревв - Матю Ебдън Робин Хаасе - Димитър Кузманов \"Играл съм два пъти срещу съперника ми. Миналата година игра финал тук, така че определено условията тук му допадат. Агресивен тенисист, ще бъде труден мачът ми срещу него\", коментира след жребия Вавринка. \"Доволен съм, че се върнах тук, залата е добра. Пристигнах снощи, условията са добри, вече направих тренировка на официалния корт\", допълни той. \"Миналата година за мен беше страхотно изживяване да съм тук. Атмосферата в моите мачове беше страхотна, надявам се и тази година да бъде същото\", отговори Вавринка на въпрос на репортера на ПИК TV Тервел Илиев какво мисли за българските фенове на тениса. \"Слаби противници няма. Играх тук Робин Хаасе тук през 2017 г. Един нормален жребий, чакам да започне мачът\", коментира жребият си Димитър Кузманов. \"С всяко издание идват повече хора. Сигурен съм, че ще има много повече хора. Силите са изравнени, но ако гледаме визитните картички, това е Стан Вавринка. В момента и Медведев, и Циципас се намират в отлична форма, така че тримата са фаворити\", прогнозира Мико. Сподели:", "date": "2019.02.02", "title": "ПЪРВО В ПИК TV: Жребият за \"София Оупън\" 2019  е хвърлен - звездите с първи думи преди турнира (СНИМКИ/ОБНОВЕНА)"}
{"url": "https://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%B2-%D0%BD%D0%B5%D1%82%D0%B0-%D0%B4%D0%B5%D1%81%D0%B8-%D1%80%D0%B0%D0%B4%D0%B5%D0%B2%D0%B0-%D0%BC%D0%B8%D0%BD%D0%B0-%D0%BE%D1%82-%D1%82%D0%B2%D1%8A%D1%80%D0%B4-%D1%80%D0%BE%D0%BA-%D0%BD%D0%B0-%D0%BC%D0%BE%D1%86%D0%B0%D1%80%D1%82---%D0%BF%D1%80%D0%BE%D0%BB%D0%B5%D1%82%D0%BD%D0%BE-%D0%B9-%D0%B5-%D1%82%D0%B0-%D0%BD%D0%B5-%D1%81%D0%B5-%D1%82%D1%80%D0%B0%D0%B5-news816445.html", "text": "Коментар на първата дама разбуни социалните мрежи. Любителката на твърдия рок Десислава Радева смени AC/DC с... Моцарт. Подочула за рождения ден на великия маестро в края на януари, любимата на президента сподели във Фейсбук любимата си Симфония №25 в сол минор. Това ми е много любимо негово произведение. И винаги като го слушам, на душата ми става толкова пролетно, та се не трае. Черпя с разлистени дървета и чуруликащи пилета. Сподели:", "date": "2019.02.02", "title": "ИЗНЕНАДА В НЕТА: Деси Радева мина от твърд рок на Моцарт - пролетно й е, та не се трае"}
{"url": "https://pik.bg/%D0%BD%D0%B5%D0%B2%D0%BE%D0%BB%D0%B8-%D0%BA%D0%B2%D0%B0%D1%80%D1%82%D0%B0%D0%BB-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D0%B1%D0%B0%D0%B2%D0%BD%D0%B8%D1%82%D0%B5-%D1%80%D0%B5%D0%BC%D0%BE%D0%BD%D1%82%D0%B8-news816488.html", "text": "Пети месец продължава ремонтът на улица \"Георги Мамарчев\" в Пловдив. Тя е една от 38-те, включени в проекта, който струва 21 млн. лева и се финансира по оперативна програма \"Региони в растеж\". Една от ремонтираните улици пък към осъмна с електрическо табло по средата на платното. Строителите започнаха да разкопават старата настилка в началото на септември, но и до днес ремонтът не е завършен. \"Най-после приключиха с монтажа на водопровод, но сега пък се оказва, че се налага да сменят уличното осветление, въпреки че е ново, защото не работи\", споделиха пред \"Марица\" вчера живеещите на улицата. В края на миналата година хората бяха шокирани, че в квартала се изсипват милиони левове, без да е предвидена подмяна на 70-годишен етернитов водопровод. Те протестираха с писма до ВиК ЕООД и Община Пловдив, след като станаха свидетели на нечуваното недоразумение - на едната страна на улицата полагаха асфалт, а от другата извираше гейзер от спукан водопровод. Този проблем - смяна на настилката върху остарялата ВиК мрежа - опорочи целия проект за ремонтите между бул. \"Кн. Мария Луиза\" и бул. \"Марица юг\". Нови тръби са прекарани само на бул. \"Марица юг\", където реконструкцията беше извършена няколко месеца преди договорения срок, и са обещани на още шест-седем улици. Алек Тиморян, който работи в същия квартал, пита защо и къде извозват тоновете стара баластра, която би могла да бъде използвана, но вместо нея насипват нова. \"Някои казват, че се работи като на пожар. Пожарът е нищо в сравнение с това, което тук се случва. На пожар отиват организирани огнеборци, за които всяка минута е ценна, а в случая няма никаква организация, нито контрол\", възмущава се Тиморян. Сподели:", "date": "2019.02.02", "title": "НЕВОЛИ: Квартал в Пловдив скочи срещу бавните ремонти"}
{"url": "https://pik.bg/%D0%BA%D1%80%D0%B0%D0%B9-%D0%BD%D0%B0-%D0%B3%D1%80%D0%B8%D0%BF%D0%BD%D0%B0%D1%82%D0%B0-%D0%B5%D0%BF%D0%B8%D0%B4%D0%B5%D0%BC%D0%B8%D1%8F-%D0%B2-%D0%BE%D0%B1%D0%BB%D0%B0%D1%81%D1%82-%D0%BA%D1%8A%D1%80%D0%B4%D0%B6%D0%B0%D0%BB%D0%B8-news816659.html", "text": "От днес, 2 февруари, рипната епидемия на територията на област Кърджали се отменя, съобщиха от пресцентъра на Министерството на здравеопазването. Учебните занятия във всички училища в областта се възобновяват от 4 февруари. Към днешна дата грипна епидемия е обявена на територията на следните области: Благоевград, Варна, Велико Търново, Видин, Враца, Добрич, Кюстендил, Монтана, Пазарджик, Плевен, Пловдив, Разград, Русе, Сливен, Смолян, София-град, Търговище и Шумен. Сподели:", "date": "2019.02.02", "title": "Край на грипната епидемия в област Кърджали"}
{"url": "https://pik.bg/%D0%B8%D0%B7%D0%BB%D0%B5%D0%B7%D0%B5-%D0%B1%D0%B8%D0%BE%D0%B3%D1%80%D0%B0%D1%84%D0%B8%D1%87%D0%BD%D0%B0-%D0%BA%D0%BD%D0%B8%D0%B3%D0%B0-%D0%B7%D0%B0-%D0%B1%D1%80%D0%B8%D0%B4%D0%B6%D0%B8%D1%82-%D0%BC%D0%B0%D0%BA%D1%80%D0%BE%D0%BD-news816616.html", "text": "Френските журналистки Ава Джамшиди и Натали Шук написаха неоторизирана биография за френската първа дама Брижит Макрон, озаглавена \"Госпожа президентшата\", съобщават \"Мадам Фигаро\" и Ел Се И. От книгата става ясно, че първата дама далеч не играе аксесоарна роля във френското президентство. \"Тя е котвата и компасът\" на Макрон, разказват авторките на творбата. \"Тя е жената, която шепне на ухото на артиста\", допълват те. Брижит Макрон е омъжена за Еманюел Макрон от 11 години. Двамата официално са заедно от 17 години. Брижит и Еманюел са двойка извън стандартите, казват авторките на книгата. Приближени на семейството, сред които и бившият вътрешен министър Жерар Колон, казват, че по света има малко такива двойки. От биографичната книга става ясно, че първата дама има роля в някои решения, взети от Макрон. Според приближени на двойката първата дама дори била главен съветник на президента. Именно тя изиграла роля в подтикването на Макрон да говори директно с французите, за да разчупи имиджа си на \"президент на богатите\". Книгата разкрива, че някои членове от близкия антураж на Макрон се дразнели от ролята, която играела първата дама и си мечтаели \"Брижит да изчезне\". В биографията се припомня, че Брижит Макрон вече е свикнала с критиките и нападките, по-специално тези за възрастта й. Още преди Макрон да навлезе в политиката, когато излизали на вечеря с доста по-младия от нея Еманюел, зад гърба й подхвърляли \"дъртата\". Неотдавна приятел на семейството се обезпокоил на висок глас от побеляващите коси на Макрон. Тогава Брижит се пошегувала: \"О, аз виждам в това само предимство. Това означава, че той остарява по-бързо от предвиденото и скоро ще ме настигне\". Книгата разкрива още, че когато имала свободно време, Брижит обичала да слуша френския певец Виани и да гледа музикалния риалити формат \"Гласът\". Сподели:", "date": "2019.02.02", "title": "Излезе биографична книга за Бриджит Макрон"}
{"url": "https://pik.bg/%D0%B4%D0%BD%D0%B5%D0%B2%D0%B5%D0%BD-%D1%86%D0%B5%D0%BD%D1%82%D1%8A%D1%80-%D0%B7%D0%B0-%D0%BF%D1%8A%D0%BB%D0%BD%D0%BE%D0%BB%D0%B5%D1%82%D0%BD%D0%B8-%D0%BB%D0%B8%D1%86%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-%D0%BE%D1%82%D0%BA%D1%80%D0%B8%D0%B2%D0%B0%D1%82-%D0%B2-%D1%85%D0%B0%D1%81%D0%BA%D0%BE%D0%B2%D0%BE-news816632.html", "text": "Община Хасково Дневен център за пълнолетни лица с увреждания ще бъде открит в Хасково след 1 март 2019 година. Новият социален център е учреден със заповед на Румяна Петкова изпълнителен директор на Агенцията за социално подпомагане. Това съобщиха от пресцентъра на Центърът ще се помещава в сградата на Дом“ Марина“ на улица „ Славянска“ . Той ще е с капацитет 20 души.Досега децата и младежите с увреждания посещаваха Дневен център „Марина“ , там обаче се приемаха лица до 35 години. Трима от потребителите вече са навършили тази възраст до края на годината над допустимата до сега възраст от 35 години ще станат общо 7 лица. За да се осигурят необходимите грижи за тях се налага създаването на центъра. Така също в новият Дневен център могат да се приемат и лица, които не са посещавали подобна услуга до сега, но имат нужда нея. В Дневният център за деца и младежи с увреждания остават 42 места/до сега бяха 62/, там ще се полагат грижи за лица до 18 години. За обособяването на помещения за новия център ще бъде монтиран подемник, с който да могат да се придвижват потребителите с колички до втория таж на сградата. Всяка целева група ще бъде в отделно крило и ще се обслужва от необходимите специалисти. Те ще бъдат наемани и в зависимост от необходимостта според заболяванията на потребителите на центровете, за да може да бъде предоставена качествена услуга на нуждаещите се. Сподели:", "date": "2019.02.02", "title": "Дневен център за пълнолетни лица с увреждания откриват в Хасково"}
{"url": "https://pik.bg/%D0%BC%D0%B5%D0%B3%D0%B0-%D1%81%D0%BA%D0%B0%D0%BD%D0%B4%D0%B0%D0%BB-%D0%BA%D0%B0%D1%82%D0%BE%D0%BB%D0%B8%D1%87%D0%B5%D1%81%D0%BA%D0%B0%D1%82%D0%B0-%D1%86%D1%8A%D1%80%D0%BA%D0%B2%D0%B0-%D0%BF%D1%83%D0%B1%D0%BB%D0%B8%D0%BA%D1%83%D0%B2%D0%B0-%D0%B8%D0%BC%D0%B5%D0%BD%D0%B0%D1%82%D0%B0-%D0%BD%D0%B0-%D0%B1%D0%BB%D0%B8%D0%B7%D0%BE-300-%D1%81%D0%B2%D0%B5%D1%89%D0%B5%D0%BD%D0%B8%D1%86%D0%B8-%D0%BF%D0%B5%D0%B4%D0%BE%D1%84%D0%B8%D0%BB%D0%B8-news816621.html", "text": "След щата Вашингтон, Илинойс и езуитския орден, 15-те епархии от втория по население щат в страната също оповестиха имената на свещениците - обект на \"достоверни обвинения в сексуални посегателства срещу непълнолетни\" през последните десетилетия. Епархията Сан Антонио огласи 57 имена, Хюстънската - 42, Даласката - 31. Някои имена фигурират в няколко списъка; общо са публикувани имената на близо 300 свещеници педофили, мнозина от тях - починали. \"От името на всички неуспели да го сторят поднасям най-искрени извинения\" на жертвите, заяви в комюнике кардинал Даниел ДиНардо. \"Тази рана разкъса нашата Църква и трябва да действаме, за да я изцерим\", добави председателят на американската епископска конференция. Американската католическа църква бе разтърсена през 2002 г. от поредица публикации в печата за посегателства, продължавали в Бостън десетилетия наред. Разкритията накараха някогашни жертви на посегателства, живеещи из цялата страна, също да разкажат за подобни случаи. Мнозина свещеници оттогава бяха лишени от сан и дадени на съд. Освен това църквата отпусна значителни суми за обезщетения на пострадалите. През лятото прокуратурата на Пенсилвания нанесе нов тежък удар на църквата, като огласи подробности за посегателства, извършени от над 300 свещеници от този щат върху около хиляда деца през последните десетилетия. Правосъдието започна разследвания в редица щати и много диоцези отвориха архивите си. Мнозина обаче се запитаха има ли смисъл да се публикуват такива списъци. Прокуратурата на Илинойс например обвини през декември местния клир, че е публикувал списък, в който премълчава \"обвиненията срещу над 500 свещеници\". Католическата църква не е способна сама да изпълнява свързаните с нея полицейски функции, посочи главният прокурор Лайза Мадиган. Повикът за прозрачност в американската католическа църква накара тексаските епархии да публикуват вчера списък с около 300 имена на свещеници, обвинени в педофилски действия от 1950 г. насам, предаде Франс прес. Сподели:", "date": "2019.02.02", "title": "МЕГА СКАНДАЛ: Католическата църква публикува имената на близо 300 свещеници педофили"}
{"url": "https://pik.bg/%D0%B0%D0%BC%D0%B8-%D1%81%D0%B5%D0%B3%D0%B0-%D0%BF%D0%BE%D0%B1%D0%BE%D1%80%D0%BD%D0%B8%D1%87%D0%BA%D0%B8%D1%82%D0%B5-%D1%81%D1%80%D0%B5%D1%89%D1%83-%D0%B4%D0%B6%D0%B5%D0%BD%D0%B4%D1%8A%D1%80%D0%B8%D1%82%D0%B5-%D0%BD%D0%B8%D0%BD%D0%BE%D0%B2%D0%B0-%D0%B8-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%B1%D0%BE%D1%80%D1%8F%D1%82-%D0%B3%D0%B5%D1%80%D0%B1-%D1%81-%D0%B4%D0%BE%D0%BD%D0%BE%D1%81-%D0%BD%D0%B0-%D0%B3%D0%B5%D0%B9-%D1%80%D0%B5-news816660.html", "text": "И каква стана тя?! Най-върлата поборничка срещу Истанбулската конвенция и джендърството Колнелия Нинова пусна хрътката си Елена Йончева да сразява ГЕРБ с донос на един гей. Същата онази Нинова, която заложи като критерий за влизането на социалисти в червената евролиста задължението да са против Истанбулската конвенция. Същата онази Нинова, която се скара на живот и смърт с предшественика си и президент на ПЕС Сергей Станишев и с европейските партньори на БСП заради същата тази конвенция и джендърите и хока ли хока правителството и Бойко Борисов, че искат да я приемат. Чакаxте сега малко, че нещо се объркахме. Добре, да речем, че антиджендърките Нинова и Йончева не са знаели за гейската битност на доносника и за това, че заради сексуалните му контакти със себеподобен от турското разузнаване е изхвърлен от нашето. Само че на журналистите им бяха необходими само 24 часа след огласяването на името на въпросния, за да установят това. В такъв случай, каква всъщност е Йончева, след като не може да стигне до токлоква достъпна информация преди да развява обвиненията си? Или пък цялата работа е чиста и проста като къпан милиционер, както гласеше една смешка от соца, и се дължи дължи именно на милиционерския състав, с който Нинова натъпка партийната централа на \"Позитано\" 20 от гардовете на входа до шефката на отдел \"Кадри\" на БСП Ели Спасова - все бивши служители на МВР, които дори не са членове на партията и назначаването им стана еднолично от лидерката (ВИЖТЕ В ОЩЕ ПО ТЕМАТА). Тук вариантите са три. Или Нинова не е питала куките, което е малко вероятно, тъй като те бдят като орлици над всеки неин ход и дебнат цялата партия. Или куките са подвели Нинова с цел да дискредитират партията и опозиционната ѝ дейност и самата Нинова. Всъщност, случайно ли бе това, че след бомбастичния анонс на \"раследването\" на Йончева по време на конгреса, Нинова не застана до депутатката по време на пресконференцията ѝ, на която огласи записите на Ангелов, а пусна двама \"млади дихатели\" от парламентарната група да я подпират с кухи умозаключения? Колкото повече се разплита аферата наречена от самата Йончева \"Ало, Банов съм\", толкова повече стават въпросите не толкова към Йончева, която се оказа напълно безпомощна като \"разследваща журналистика\", колкото към Нинова. С какви очи ще застане пред БСП и ще каже: Елена Йончева ще води евролистата на партията, защото тя е яростен борец срещу корупцията на ГЕРБ, при положение, че Йончева развя донос на хомосексуалист, с който той е изнудвал и шантажирал високопоставени държавни служители, и срещу когото има купища сигнали за далавери с европари, усвоявани в симбиоза с сексуалния му партньор, при вицепремиер - Томислав Дончев, министри - Вежди Рашидов и Боил Банов, и шеф на агенция - Кирил Гератлиев, който е подал жалба срещу него? След приватизацията на \"Техноимпекс\" по времето на Костов и сетнешното ѝ влизане в БСП, след отстраняването на Георги Гергов, при когото години наред бе на заплата, и на Красимир Янков, с чиито гласове бе избрана за председател на столетничата, след яростната атака срещу Сергей Станишев уж заради Истанбулската конвенция, а всъщност заради това, че я уволни от зам.-министерския пост за подозрения в корупция по времето на премиерския си мандат е очевидно, че безочието е начин на живот за Корнелия Нинова. Хората обаче имат очи. Имат и въпроси. И намират отговорите навсякъде около Нинова - и вътре в партията, и извън нея. За да видят какво ги очаква, ако ги яхнат такива управляващи, и дали БСП заслужава властта днес и в бъдеще. Сподели:", "date": "2019.02.02", "title": "АМИ СЕГА?! Поборничките срещу джендърите Нинова и Елена Йончева борят ГЕРБ с донос на гей-рекетьор като в най-мракобесните комунистически времена"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B8%D0%B7%D0%B2%D0%B0%D0%B4%D0%B8%D1%85%D0%B0-%D1%82%D1%8F%D0%BB%D0%BE%D1%82%D0%BE-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB-%D0%BC%D1%8A%D0%B6-%D0%BF%D0%B0%D0%B4%D0%BD%D0%B0%D0%BB-%D1%81-%D0%BA%D0%BE%D0%BB%D0%B0%D1%82%D0%B0-%D1%81%D0%B8-%D0%B2%D1%8A%D1%80%D1%85%D1%83-%D1%81%D0%BA%D0%B0%D0%BB%D0%B8-%D0%BA%D1%80%D0%B0%D0%B9-%D1%81%D0%B2%D0%BE%D0%B3%D0%B5-news816677.html", "text": "Екипи на ПСС са извадили тялото на мъж, загинал при катастрофа на пътя за село Губислав, община Свога. Това съобщава Фокус, позовавайки се на Планинската спасителна служба (ПСС) при БЧК. На 1 февруари по молба на полицията в Лакатник екипи на ПСС са се отзовали на сигнал за паднал лек автомобил на пътя за село Губислав. Колата е паднала извън пътя и се е закачила на скали. Шофьорът е починал в автомобила и планинските спасители са свалили тялото му. Сподели:", "date": "2019.02.02", "title": "ТРАГЕДИЯ: Извадиха тялото на загинал мъж, паднал с колата си върху скали край Своге"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0---%D0%BF%D1%80%D0%BE%D1%84-%D0%B0%D0%BD%D1%82%D0%BE%D0%B0%D0%BD%D0%B5%D1%82%D0%B0-%D1%85%D1%80%D0%B8%D1%81%D1%82%D0%BE%D0%B2%D0%B0-%D1%81%D1%8A%D1%81-%D1%81%D1%82%D1%80%D1%8F%D1%81%D0%BA%D0%B0%D1%89%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D1%81%D0%BB%D0%B5%D0%B4-%D1%81%D0%BA%D0%B0%D0%BB%D1%8A%D0%BF%D0%B5%D0%BD%D0%B8%D1%8F-%D0%BE%D1%82-%D0%B9%D0%BE%D0%BD%D1%87%D0%B5%D0%B2%D0%B0-%D0%B8--news816670.html", "text": "Този скандал е удар срещу здравите устои на нацията. Разделението има лица. За опозицията говоря и за институциите, които го играят опозиция. Това разделение отваря пътечките на национасоциализма, което е страшно. Така коментира по Нова телевизия разразиля се през седмицата скалъпен скандал от Елена Йончева и БСП със съмнителен запис, политическият психолог проф. Антоанета Христова. \"Хората са отвратени от всичко, което се случва. Този човек има два изхода - да не ходи на избори и да не се интересува от това, което се случва, а другият - Терминал 2\", описа ситуацията, която забъркаха от червената партия, проф. Христова. По думите ѝ, много са станали акциите на прокуратурата. \"Удариха хора, които са много богати. Тези хора желаят реванш\". \"Това всичко беше позиционирано към политически удар\", коментира още тя. \"Страшно е, че има политически лица, които говорят от името на народа. Не можеш да си го позволиш в една разредена среда\", върна се на темата за националсоциализма Христова. \"Това е поредният знак за един видим и специфичен ефект - деинституализация на държавните органи. Простичко казано - човек не знае на кого да вярна. Ние не можем да се ориентираме кой какво прави\", взе участие в разговора и Стоил Делийски. \"Президент и министър-председател имат сходни виждания за своята легитимност. Народът ги е избрал\", допълни той. \"Всички въпроси отекнаха в обществото, но за съжаление обществото няма източници на достоверна информация. Това е казус, а не кауза. Какъв е резултатът в този случай обаче. Това, което наблюдавам, е страшно разделение на обществото - привържениците на ГЕРБ и на БСП и то част от тях. Сблъсък между тях на ниво емоция е толкова голям, че то граничи до готовност за агресия. Историята се прочита чисто политически\", завърши проф. Христова. Сподели:", "date": "2019.02.02", "title": "ГОРЕЩА ТЕМА - Проф. Антоанета Христова със стряскаща прогноза след скалъпения от Йончева и БСП скандал със записа: Удариха устоите на нацията"}
{"url": "https://pik.bg/%D0%BA%D0%BE%D0%B8-%D1%81%D0%B0-%D0%BF%D0%B5%D1%82%D1%82%D0%B5-%D0%BD%D0%B0%D0%B9-%D1%82%D1%8A%D1%80%D0%BF%D0%B5%D0%BB%D0%B8%D0%B2%D0%B8-%D0%B7%D0%BE%D0%B4%D0%B8%D0%B8-news816472.html", "text": "Една опашка в магазина или ходене по различни институции са изпитание за нервите. Малко хора биха запазили самообладание, ако ги прередят или след часове чакане все още не са си свършили работата. Докато едни имат голямо търпение, други не разполагат с това ценно качество. Вижте кои зодии се славят с това, че са прекалено търпеливи в живота: Хората с тази зодия са прекалено старателни и изпълнителни. Те са на принципа, че за всяко хубаво нещо трябва време. Ето защо са изключително търпеливи. Ако захванат нещо, не обичат да го правят през пръсти, а по-скоро да изпипват всеки един детайл. Дори и да са в лош период, вярват, че рано или късно слънцето ще изгрее и на тяхната улица. Търпеливостта на Телците ги прави добри приятели, които умеят да изслушват. Раците работят доста усърдно. Няма нещо, което да им се опре. Но дойде ли време за почивка, никой не може да им я наруши. Нищо не може да им развали спокойствието, защото те са фенове на безгрижния живот. Хората с тази зодия са дори дразнещо търпеливи. Те ще си изпият кафето, ще се наспят, чак тогава ще отидат да си вземат пратката, която са получили или ще свършат задачите, които им остават за деня. Хората с този знак са търпеливи, защото умеят да запазват спокойствие в напрегнати ситуации. За това им помага тяхната хладнокръвност. Може да избухват от време на време, но като цяло умеят да контролират емоциите си и предпочитат да са непредсказуеми. Ако ги изпреварят на опашката в магазина, те по-скоро ще запазят самообладание, отколкото да започнат словесни атаки, за да защитят правата си. Те са самото олицетворение на безгрижието и търпението. За тях близките и приятелите са най-важните. Готови са да чакат колкото трябва и да направят каквото е необходимо, само и само да им помогнат и ги накарат да се почувстват по-добре. Освен това са творчески натури – различни занаяти им се отдават, а за това е нужно голямо търпение. Хората от тази зодия често са между чука и наковалнята. Неведнъж им се налага да играят ролята на посредник. Въпреки че попадат в напрегнати ситуации, те запазват самообладание и успяват да бъдат над нещата. Заради търпеливостта си, те се справят отлично при конфликти и умеят да балансират между враждуващи групи. Това ги прави идеални за лидери. Сподели:", "date": "2019.02.02", "title": "Кои са петте най-търпеливи зодии?"}
{"url": "https://pik.bg/%D1%87%D0%B8%D1%81%D1%82%D0%BA%D0%B0-%D0%B2-%D1%80%D0%B0%D0%B7%D0%B3%D1%80%D0%B0%D0%B4-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%B1%D0%B8-%D1%88%D1%83%D1%82%D0%B0-%D0%BD%D0%B0-%D0%B1%D1%80%D0%B0%D0%B7%D0%B8%D0%BB%D0%B5%D1%86-news816567.html", "text": "Бразилецът Густаво Кампаняро вече официално не е играч на Лудогорец. Кампаняро бе освободен от разградчани и си взе емоционално довиждане с \"орлите\". Той публикува съобщение в профила си в Инстаграм, в което благодари на всички в Лудогорец. \"Бяха три сезона на много работа, постижения и много радост. В България се сдобих с много нови приятели. Научих се да уважавам нова култура\". \"Днес аз съм освободен от Лудогорец, убеден, че съм направил всичко по силите си и съм дал всичко от себе си за доброто на този клуб\". \"Почитах тази фланелка от началото до края. Преминавам към нови предизвикателства в моята кариера сега още по-мотивиран. Благодаря, Лудогорец! Аз ще съм твой фен, където и да отида\", написа Кампаняро. Сподели:", "date": "2019.02.02", "title": "ЧИСТКА В РАЗГРАД: Лудогорец би шута на бразилец"}
{"url": "https://pik.bg/%D0%BC%D0%B8%D0%BB%D0%B8%D0%BE%D0%BD%D0%B5%D1%80%D0%BA%D0%B0-%D0%BE%D1%82-%D1%82%D0%BE%D1%82%D0%BE%D1%82%D0%BE-%D1%80%D0%B5%D0%BC%D0%BE%D0%BD%D1%82%D0%B8%D1%80%D0%B0-%D1%86%D1%8A%D1%80%D0%BA%D0%B2%D0%B0-news816517.html", "text": "Ремонт на църквата \"Св. архангел Михаил\" в родното Смядово и строеж на хотел и заведение на тир паркинг по пътя за Шумен с дъщеря си. Това са две от основните инвестиции на тотомилионерката Гинка Иванова. Пенсионерката от Смядово удари големия джакпот от 4,2 млн. лева от Спортния тотализатор. Парите щастливата баба не получава накуп, а на порции всеки месец за няколко години напред. \"Играя редовно повече от 36 години, нямам пропуснат тираж. Късметът беше на моя страна. Много бях притеснена, като спечелих. Даже и на съпруга си не казах. Сумата е много голяма, цял живот не съм видяла толкова пари. Много тройки съм имала и най-много четворка\", споделя щастливата жена. Печалбата й е почти колкото целия годишен бюджет на община Смядово. За повече от три години, откакто пенсионерката спечели големия джакпот, тя не е спонсорирала проекти на общината, пише столичен всекидневник. \"Много хора ми писаха за връзка към нея с искане за финансова помощ, но не съм я притеснявала. Всичко е въпрос на избор и желание. Не сме разговаряли по темата, а само се поздравихме, когато се видяхме. Иначе в нашата църква с нейни средства беше ремонтиран изгнилият дървен под, който бе подменен с нови плочки. И други ремонтни дейности също бяха направени в Божия храм\", сподели пред \"България Днес\" кметът на Смядово Иванка Петрова. И след пенсионирането си тотомилионерката продължава с пълна сила да играе тото. Макар и да получава малко над 200 лв. пенсия, тя не престава да залага на игрите на щастие в единствения местен пункт. Постепенно пенсионерката се отърсва от първоначалния страх, който я обзел. \"За толкова пари може и да ме заколят. Звънят ми откъде ли не, тормозят ме. Аз нарочно криех, че съм спечелила, цяла седмица не се обаждах, но ме изтипосаха по телевизията\", споделя възрастната жена. Сподели:", "date": "2019.02.02", "title": "Милионерка от тотото ремонтира църква"}
{"url": "https://pik.bg/%D1%82%D1%80%D0%BE%D0%B3%D0%B0%D1%82%D0%B5%D0%BB%D0%BD%D0%BE-%D0%B8%D0%B2%D0%B0%D0%BD%D0%B0-%D1%81-%D0%B5%D0%BC%D0%BE%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D0%BD%D0%B0%D0%B2%D1%80%D1%8A%D1%85-50-%D0%B8%D1%8F-%D1%81%D0%B8-%D1%8E%D0%B1%D0%B8%D0%BB%D0%B5%D0%B9---%D0%BF%D1%80%D0%B8%D0%BC%D0%B0%D1%82%D0%B0-%D1%80%D0%B0%D0%B7%D0%BF%D0%BB%D0%B0%D0%BA%D0%B0-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82-news816572.html", "text": "Примата на поп фолка Ивана поля с пищно парти своя 50-годишен юбилей и 20 години на сцената. Айтозлийката събра приятели в пловдивски клуб, пред които изпя вечните си хитове и представи новия си албум \"Същата, но не съвсем\". Сред гостите бяха кметът на Пловдив Иван Тотев, Силвия Кацарова, Тони Димитрова, Надя и Атанас Стоев от оркестър \"Канарите\", продуцентът й в \"Пайнер\" инж. Митко Димитлров, Хари Янакиев, светският журналист Антон Стефанов, Деси Цонева, Славка Калчева, водещ на тържеството бе Драго Драганов. Градоначалникът на Пловдив пък демонстрира нелоши гласови данни, като запя заедно с рожденичката един от хитовете й. От сцената Ивана произнесе трогателно слово, което разплака най-близките й - родителите й, които баха на купона и дъщеря й Теодора. \"В тази специална вечер не се страхувам да кажа, че ставам на 50 години... Притеснявах се преди, защото когато бяхме деца, си казвахме \"Ооо, ония дъртите на 40 и кусур\". Сега годините нямат значение, те са само цифри. Духът и душата са това, което ни прави да се чувстваме като на 17. Същата съм до толкова, че музиката е основният смисъл в живота ми. Онова, което съм изпяла и ще изпея, това е душата ми. Това е едната Ивана. Другата е тази, която не е най-добрата майка, най-добрата дъщеря. Благодаря специално на моите родители. За вас съм тази, обикновената дъщеря, майка, певица, благодаря, че ми дадохме музиката от която бягах толкова мн години. Исках да бъда лекар, но не е било призвание. Благодаря на Господ, че ми е дал глас, сила и характер. Аз съм успешна жена, защото имам дъщеря си - стойностна, прекрасна, млада, много различна от майка си в някои отношения, принципна, никога не закъснява. Тя е човек на точността. А аз съм хаоса...\", заяви юбилярката. Сподели:", "date": "2019.02.02", "title": "ТРОГАТЕЛНО: Ивана с емоционална изповед навръх 50-ия си юбилей - примата разплака родителите си с тези думи и запя в дует с кмета на Пловдив ... (СНИМКИ+ВИДЕО)"}
{"url": "https://pik.bg/%D0%BB%D1%8E%D0%B1%D0%BE%D0%B2%D0%BD%D0%B8%D0%BA%D1%8A%D1%82-%D0%BD%D0%B0-%D0%BC%D0%B5%D0%B3%D0%B7-%D0%B2%D1%8A%D1%80%D1%82%D1%8F%D0%BB-%D0%B8%D0%B7%D0%BC%D0%B0%D0%BC%D0%BD%D0%B8-%D1%81%D1%85%D0%B5%D0%BC%D0%B8-%D1%81-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%BA%D0%B8-news816578.html", "text": "Предприемачът Румен Рончев, който се прочу с любовната си афера с дизайнерката Миглена Каканашева – Мегз, въртял подли схеми, разкриват негови подчинени. Бизнесменът, който в момента е в ареста за застрахователна измама с участието на известната си любовница, която бе освободена от отговорност под гаранция, бил далеч от представите за честен и почтен бизнесмен, коментират негови бивши служители. Транспортният бос  води десетки изпълнителни дела срещу шофьори, работили във фирмите му „Розова долина” и „Ню Транс Груп”. Повечето от тях при постъпването си на работа са били принудени да подпишат Запис на заповед като гаранция за материална отговорност към поверените им автомобили и товари. Впоследствие, след напускане на работа, Рончев вади изпълнителни листове и предявява претенции за сумите. През март 2018-а на 71 години си отива Иванка Лесова. Три дни преди да почине, тя е получила писмо, че ѝ е наложен запор на пенсията. Причината е неустойка по предварителен договор, сключен с Румен Рончев. Няколко години по-рано тя е принудена да сложи подписа си под документ за предварителна продажба на апартамент в жк „Тракия”, тъй като бизнесменът я заплашва, че синът ѝ ще влезе в затвора. През  2012 г. синът на Иванка – Рангел Лесов, работи като шофьор към фирмата на Рончев и „Ню Транс Груп”. През април той катастрофира в Румъния. При произшествието няма пострадали, щетите са само материални. След като Лесов се прибира в България, Рончев го кара да подпише Запис на заповед за 85 000 лева. Казва, че това е гаранция за причинената щета на тира. Той подписва, а по-късно тръгва да си търси правата по съдебен път, усещайки, че е измамен. Започва съдебно дело. Иванка Лесова обаче не доживява края му. „Когато получихме съобщение, че цялото ни имущество е запорирано, тя получи инсулт и три дни по-късно почина. Чета сега какво му се случва и да ви кажа - случайни работи няма. Аз не съм единственият потърпевш. Десетки мои колеги пострадаха от тези схеми”,  коментира Рангел Лесов. Сподели:", "date": "2019.02.02", "title": "Любовникът на Мегз въртял измамни схеми с пенсионерки"}
{"url": "https://pik.bg/%D1%82%D0%BE%D0%BF-%D0%BE%D0%B1%D1%89%D0%B8%D0%BD%D0%B8%D1%82%D0%B5-%D1%85%D0%B0%D1%80%D1%87%D0%B0%D1%82-350-%D0%BC%D0%BB%D0%BD-%D0%BB%D0%B5%D0%B2%D0%B0-%D0%BE%D1%82%D0%B3%D0%BE%D1%80%D0%B5-news816434.html", "text": "Общо бюджетите на петте общини за 2019 г. възлизат на 2,9 млрд. лв. Най-голямо е увеличението на парите в софийската хазна – 200 млн. лв. Така одобреният от общинския съвет вчера бюджет достига рекордните 1,75 млрд. лева. 497 625 000 лв. е бюджетът на Варна за 2019 година, което също е рекордна сума за общината. Макрорамката е с близо 104 млн. лв. по-висока спрямо първоначалния бюджет за 2018 година, при това без увеличение на местните данъци и такси. Най-голямо е увеличението на сумата за образование - от 118,6 млн. лв. на 139,5 млн., като ще се инвестират значителни средства в подобряване на образователната инфраструктура. За здравеопазване са заделени 20 млн. лв. Сериозно увеличение - от над 60%, има в бюджета за спорт. През т.г. във Варна, която беше избрана за европейски град на спорта, за международни първенства и клубовете ще бъдат похарчени над 2 млн. лева. Основен ремонт на 25 километра улици, три нови спортни комплекса, ремонт на 238 площадки за спорт и игра в училища, детски градини и ясли. Това са само част от 13-те проекта на обща стойност 80 млн. лв., които общината планира да финансира със заем в следващите 2 години. 253 млн. лв. пък е макрорамката на проектобюджета на община Бургас. В нея е предвиден нов образователен модел в бургаските училища и обновяването на образователната инфраструктура. Три нови програми стартират в учебните заведения. Първият проект включва изцяло нови класни стаи за първокласниците във всички училища, за което са предвидени 1 000 000 лв. Програмата \"Активни и здрави\" е за обновяване на дворните пространства и спортни площадки - отделени са 800 000 собствени средства и 500 000 лв. външни. Други 4,7 млн. лв. отиват за \"Професии и бъдеще\" за модернизиране на професионалното образование, както като инфраструктура, така и като професионални направления и свързаност с бизнеса. По другия приоритет – екология, община Бургас стартира проект по ОП \"Околна среда\" за създаване на механизъм за подпомагане на всички домакинства в квартали без централно топлоснабдяване чрез подмяна на конвенционалните методи за отопление (изгаряне на дърва и въглища) с алтернативни и екологични. Значителни средства са предвидени и за инфраструктурни проекти. Освен за ремонти на улици средства са предвидени и за първия в Бургас Конгресен център. Ще бъдат обособени и нови 1000 паркоместа. Сумата, с която ще разполага град Пловдив през тази година, е 341 959 020 лева и е с 19 млн. лв. повече от миналогодишния бюджет. От тях капиталовите разходи са общо 56 945 524 лева, с които ще започне реализацията на важни проекти за Пловдив, като довършване на ремонта на площад „Централен” и старт на проекта за основен ремонт и осъвременяване на стадион „Пловдив” 1 204 680 лв. е общинската част на съфинансирането по големия воден проект на Пловдив. Малко над 1 милион лева се предвижда за основен ремонт на уличното осветление в Пловдив. 25 млн. лв. за дейности по жилищно строителство, благоустройство и регионално развитие – местна дейност, ще бъдат разпределени отново между шестте района, ОП „Паркиране и репатриране” и собствения бюджет на общината. С незапомнен до сега бюджет от близо 126 млн. лв. се похвалиха и от старозагорската общинска администрация, откъдето припомнят, че в сравнение с предходната 2018-а сега по сметките се очакват допълнителни 21 млн. лв. От администрацията не предвиждат промяна в размера на данъците и таксите. Не се очаква увеличение на приходите от данък автомобили заради въведената еконорма. „За някои стари автомобили ще има увеличение, но за около 50 на сто от останалите ще има намаление на данъка до момента, обясни главният финансист Цанка Ганева. Предстои да бъде прието изменение в наредбата за промяна на облагането, което ще бъде едно от най-ниските в страната. Обсъждането и гласуването ще се състоят в петък. 350 млн. лева повече ще изхарчат топ общините София, Пловдив, Бургас, Варна и Стара Загора през тази година в сравнение с миналата, пише в. „Монитор“. Сподели:", "date": "2019.02.02", "title": "Топ общините харчат 350 млн. лева отгоре"}
{"url": "https://pik.bg/%D1%84%D0%B5%D0%BD%D0%BE%D0%B2%D0%B5-%D0%B2-%D1%88%D0%BE%D0%BA-%D0%B7%D0%B0%D1%89%D0%BE-%D0%B3%D0%B5%D0%BE%D1%80%D0%B3%D0%B8-%D1%85%D1%80%D0%B8%D1%81%D1%82%D0%BE%D0%B2-%D0%B8%D0%B7%D0%B3%D0%BB%D0%B5%D0%B6%D0%B4%D0%B0-%D1%82%D0%B0%D0%BA%D0%B0-news816553.html", "text": "Видът на Георги Христов изуми фенове и зложелатели, като отприщи вълна от коментари. Мнозина заподозряха, че певецът има проблеми с огнената вода, което ги навя на мисълта, че и той е болен като Иван Ласкин. Според близки до изпълнителя обаче истината е друга. В къщата си „Драгалевци“ Жоро имал солариум, в който събирал тен всеки ден по 10-12 минути. Изпълнителят явно е прекалил с процедурите и вече е заприличал на негър. Не е тайна, че Георги от години води неравна битка с любовта си към чашката. По голяма част от времето си той прекарва в железен самоналожен сух режим, пише „Уикенд“. Злите езици шушукат, че когато се напиел ставал агресивен, дори налитал на бой, пише седмичник. Сподели:", "date": "2019.02.02", "title": "ФЕНОВЕ В ШОК: Защо Георги Христов изглежда така?!"}
{"url": "https://pik.bg/%D0%B5%D1%82%D0%BE-%D0%B3%D0%B8-%D1%85%D0%B0%D1%80%D0%B0%D0%BA%D1%82%D0%B5%D1%80%D0%B8%D1%81%D1%82%D0%B8%D0%BA%D0%B8%D1%82%D0%B5-%D0%BD%D0%B0-%D0%BB%D0%BE%D1%88%D0%BE%D1%82%D0%BE-%D0%BC%D0%BE%D0%BC%D0%B8%D1%87%D0%B5-%D0%BA%D0%BE%D0%B8%D1%82%D0%BE-%D0%B2%D1%81%D0%B5%D0%BA%D0%B8-%D0%BC%D1%8A%D0%B6-%D0%BE%D0%B1%D0%BE%D0%B6%D0%B0%D0%B2%D0%B0-news816473.html", "text": "Добрите момичета са тези, които мъжете биха запознали с майка си. Животът с тях е мек като възглавница. Той е пълен с любов, комфорт, емоционална сигурност, щастие и блаженство. Въпреки това лошите са много по-секси и всеки мъж тайно желае да покори едно такова момиче. Говорим за жените, които са непредвидими, капризни и са изкусителки по природа. Сами по себе си те не са подходящи за дългосрочни отношения, но все пак в тях има нещо, което интригува всички мъже. Ако искате половинката ви да бъде напълно покорена от чара ви, ще трябва от време на време да действате като лошо момиче – да флиртувате с него, да бъдете по-дяволита, да го държите в напрежение, сякаш се е качил на влакче на ужасите; най-общо казано да вдигате адреналина му. Всяка жена може да влезе в кожата на лошото момиче, стига да има желание за това. Използвайте тези 12 съвета, за да предизвикате страхопочитанието на мъжа в живота си: 1. Бъдете по-палава. Тези жени не са прекалено скромни. Те не претендират, че мразят порното и не се плашат от ново сексуално приключение. Сексуалният живот на мъж с лошо момиче никога не е скучен, така че се научете да експериментирате в леглото по-често. 2. Демонстрирайте своя сексапил. Дори да имате дълга връзка с половинката си, това не пречи от време на време да я изненадвате с предизвикателно облекло или бельо. Дебелите пуловери и избелелите дънки са удобни, но ако винаги искате да се чувствате комфортно, вероятно губите и своя сексапил. 3. Впускайте се в нови приключения. Лошите момичета не признават граници. Те са безразсъдни, щури и смели. Те биха опитали всичко ново и интригуващо поне веднъж в живота си. Освободете се от задръжките си, оставете страховете си вкъщи, изневерете на консервативните си виждания и предложете на своя любим някакво вълнуващо приключение. 4. Бъдете по-закачлива. Лошите момичета са малки дяволчета, които знаят как да флиртуват и могат да съблазнят всеки мъж. Те са забавни и секси бъбривки, които могат да омагьосат един мъж, без дори да го докоснат. 5. Бъдете самостоятелна. Лошите момичета знаят какво искат и правят всичко възможно, за да го постигнат. Те определено са мотивирани и не позволяват нищо да им се изпречи на пътя. Тези жени могат да направят всичко в живота си и то без помощта на нито един мъж! 6. Дръжте се със самочувствие. Лошите момичета не чувстват необходимост да отговарят за действията си, защото имат самочувствие. Те никога не се държат като неудачници, харесват външния си вид и държат главата си винаги вдигната високо. 7. Бъдете директна и откровена. Доброто момиче ще направи всичко възможно да не нарани чувствата на даден мъж, дори ако той не се е държал на ниво. Лошото момиче ще покаже фактите на мъжа и ще му изброи грешките честно и директно, без да се опитва да смекчи болката му. Така той никога няма да ви приема за даденост! 8. Носете високи токчета. Мъжете харесват да виждат жени на високи токчета и обикновено се обръщат след такива на улицата! 9. Поддържайте се. Добрите момичета често запускат своята визия, след като влязат в стабилна връзка или в брак. Те не се обличат като в началото, започват да напълняват и др. Но лошото момиче знае тайната на привличането и съблазняването и е наясно, че добрият външен вид е точно толкова важен, колкото и личността на човек. 10. Не забравяйте да казвате твърдо „Не“. Един мъж може да се вбеси от настоятелното поведение на приятелката си, когато тя налага своята гледна точка по даден въпрос, но точно тази черта от характера ѝ, би ѝ спечелила неговото уважение и респект. Ако една жена винаги се съобразява с партньора си, той постепенно ще започне да подценява мнението ѝ. 11. Не чакайте магията да се случи, създавайте я. Лошото момиче не чака г-н Идеален да дойде в живота ѝ и да разреши проблемите ѝ. Тя сама определя какво иска от реалния свят и се опитва да сбъдне мечтите си. Освен това нейните мечти се простират отвъд откриването на принца на белия кон. 12. Не бъдете кучка и мръсница. Все пак има няколко черти на лошите момичета, които не са привлекателни за нито един мъж. Това са егоизъм, използване на секса като оръжие, раздразнителност, самонадеяност и нарцисизъм. Избягвайте да проявявате тези характеристики! Сподели:", "date": "2019.02.02", "title": "Ето ги характеристиките на лошото момиче, които всеки мъж обожава"}
{"url": "https://pik.bg/%D0%BC%D0%BE%D1%81%D0%B0%D0%B4-%D1%81%D0%B2%D0%B5%D1%82%D1%8A%D1%82-%D0%B5-%D0%B2-%D0%B5%D1%80%D0%B0%D1%82%D0%B0-%D0%BD%D0%B0-%D0%B5-%D1%82%D0%B5%D1%80%D0%BE%D1%80%D0%B0-news816534.html", "text": "Според документа заплахите в световната мрежа отдавна са престанали да бъдат част от сюжети на книги и филми, а са се превърнали в един от най-сериозните проблеми за службите. \"Пред нас този проблем стои много остро. Особено на фона на предсрочните избори за парламент на 9 април. Ние полагаме усилия, за да предотвратим манипулации на резултатите от вота за Кнесет и сме готови да отвърнем на всякакви кибератаки\", се посочва още в доклада. Експертите от МОСАД представиха и статистика за хакерските нападения по света. \"През 2018 г. такива атаки бяха регистрирани в 150 държави от 193-те членки на ООН\", се посочва още в документа, цитиран от израелския в. Аарец. Светът е влязъл в епохата на електронния терор, гласи доклад на израелската разузнавателна служба МОСАД. Сподели:", "date": "2019.02.02", "title": "МОСАД: Светът е в ерата на е-терора"}
{"url": "https://pik.bg/500-%D0%BD%D0%B0%D1%80%D1%83%D1%88%D0%B5%D0%BD%D0%B8%D1%8F-%D0%BD%D0%B0-%D1%82%D1%80%D1%83%D0%B4%D0%BE%D0%B2%D0%BE%D1%82%D0%BE-%D0%B7%D0%B0%D0%BA%D0%BE%D0%BD%D0%BE%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%B2-%D0%B4%D0%BE%D0%B1%D1%80%D0%B8%D1%87%D0%BA%D0%BE-%D1%81%D0%B0%D0%BC%D0%BE-%D0%B7%D0%B0-%D0%BC%D0%B5%D1%81%D0%B5%D1%86-news816533.html", "text": "87 проверки извършиха инспекторите по труда в Добричко през декември, информират от местната дирекцията. Те са били предимно във фирми, свързани с търговия, хранене, селско стопанство и строителство на сгради. По 20 постъпили жалби срещу некоректни работодатели също са направени проверки. Установени са общо 507 нарушения, от които по спазване изискванията за осигуряване на здравословни и безопасни условия на труд са 100, по закрилата на трудовите права - 407. За отстраняване на констатираните нарушения са предприети принудителни административни мерки. Съставени са 14 акта. За добричката \"Инспекция по труда\" остава приоритет контролът по спазване на трудовото законодателство в дейност „Растениевъдство“, тъй като тя е рискова по отношение на възникването на трудовите правоотношения и по осигуряването на безопасност и здраве при работа. Отчита се тенденцията за изцяло ползване на еднодневните трудови договори онлайн от земеделските производители. Земеделските стопани могат да заявяват онлайн еднодневни договори и за 4 часа за наемане на работници за краткотрайна сезонна селскостопанска работа при обработка на насажденията и прибирането на реколтата от плодове, зеленчуци, розов цвят и лавандула. Сподели:", "date": "2019.02.02", "title": "500 нарушения на трудовото законодателство в Добричко само за месец"}
{"url": "https://pik.bg/%D0%B2-%D1%87%D0%B5%D0%BB%D1%81%D0%B8-%D0%B7%D0%B0%D0%B2%D1%80%D1%8F-%D1%81%D0%B0%D1%80%D0%B8-%D1%87%D0%B5%D1%82%D0%B5-%D0%BA%D0%BE%D0%BD%D1%81%D0%BA%D0%BE-%D0%BD%D0%B0-%D0%B0%D0%B7%D0%B0%D1%80-news816566.html", "text": "Напрежението в Челси се покачва след изненадващата загуба с 0:4 от Борнемут в мач от 24-ия кръг на Висшата лига. Мениджърът на \"сините\" Маурицио Сари е теглил 50-минутно конско на футболистите си веднага след унизителното поражение. В съблекалнята не е бил нито един от неговите асистенци, даже и Джанфранко Дзола. Сари критикувал играчите си, че не спазват инструкциите му. Според The Telegraph най-много от гнева му отнесъл Еден Азар. Неслучайно след мача спецът заяви, че възпитаниците му не са играли като отбор. \"На терена се оказаха 11 индивидуалности\", заяви той. Предполага се, че думите му са насочени именно към белгийската звезда. Наскоро той го разкритикува публично с думите: \"Играе сам и не е никакъв лидер.\" Хладните отношения между двамата могат да са продиктувани от желанието на Азар да премине в Реал Мадрид. Той вече няколко пъти каза, че мечтае да играе на \"Сантяго Бернабеу\" и след края на сезона името му доста често ще бъде свързвано с \"кралете\", които търсят новия си лидер. The Telegraph добавя, че Сари не се е прибрал с футболистите от Южна Англия към Лондон, а е предпочел да пътува отделно. Загубата на стадион \"Дийн Корт\" коства 4-то място на Челси в класирането. Лондончани имат еднакъв брой точки с Арсенал – по 47, но отстъпват по голова разлика (50:33, 40:23), както и в директните мачове – 3:2 и 0:2. На 6-та позиция е Манчестър Юнайтед с два точки по-малко от столичните отбори. Сподели:", "date": "2019.02.02", "title": "В Челси завря, Сари чете конско на Азар"}
{"url": "https://pik.bg/%D0%B5%D0%B4%D0%B8%D0%BD-%D1%83%D0%B1%D0%B8%D1%82-%D0%B8-%D0%BF%D0%B5%D1%82%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D1%81%D1%80%D0%B5%D1%89%D1%83-%D0%B1%D0%B0%D0%B7%D0%B0-%D0%BD%D0%B0-%D0%B1%D0%B0%D1%81%D0%B8%D0%B4%D0%B6%D0%B8-%D0%B2-%D0%B8%D1%80%D0%B0%D0%BD-news816666.html", "text": "Един човек е убит и петима ранени при нападение срещу база на военизираната групировка \"басиджи\" в югоизточен Иран, предаде Ройтерс, като се позова на иранската държавна телевизия. В съобщението няма подробности за нападението, което според телевизията е било терористично. То било извършено в град Ник Шахр в провинция Систан и Белуджистан, където действат наркотрафикантски банди и въоръжени групи от мюсюлмани сунити, посочва Ройтерс. Басиджите са военизирана сила, вярна на правителството, която действа в почти всички населени места в Иран. Сподели:", "date": "2019.02.02", "title": "Един убит и петима ранени при нападение срещу база на \"басиджи\" в Иран"}
{"url": "https://pik.bg/%D1%80%D0%B0%D0%B7%D0%B3%D1%83%D0%BB-%D1%8F%D0%BA-%D0%BA%D1%83%D0%BF%D0%BE%D0%BD-%D1%81-%D0%BF%D1%83%D1%80%D0%B8-%D0%BC%D0%B5%D0%B7%D0%B5%D1%82%D0%B0-%D1%82%D0%BE%D1%80%D1%82%D0%B0-%D0%B8-%D0%BF%D0%B8%D0%B5%D0%BD%D0%B5-%D0%B2-%D0%BA%D0%B8%D0%BB%D0%B8%D1%8F%D1%82%D0%B0-%D0%BD%D0%B0-%D0%BD%D0%B0%D1%88-%D0%B7%D0%B0%D1%82%D0%B2%D0%BE%D1%80-news816519.html", "text": "Пищен купон с пури, пържоли, мезета, торта и питиета вдига в килия във Враца 34-годишният рецидивист Цветослав Борисов, известен като Цвети Борованския. Това показват кадри, които самият затворник публикува на страницата си във фейсбук. Компания на Борованския на трапезата му правят още няколко пандизчии. Пиршеството се вихри в затвора, където престъпникът излежава присъда от 3 г. и 4 месеца заради обир на църквата в село Ракево. Престоят на Борованския в пандиза обаче изобщо не е скучен, показва активната му дейност в социалната мрежа. От нея се разбира, че окаушеният бандит свободно ползва зад решетките мобилен телефон, което е абсолютно забранено. Борованския е пуснал десетки кадри от ежедневието си зад решетките, на които изобщо не изглежда притеснен от престоя си в кауша. Напротив, радва се на спокойствие и очевидно нищо не му липсва. Борованския не само увековечава на снимки пребиваването си в пандиза, но си прави и клипчета, които също качва на страницата си във фейсбук. Постовете му предизвикват интерес сред приятелите му на свобода, а Борованския го подхранва с отговори от килията. От активността му в интернет се разбира, че през целия си престой зад решетките бандитът е разполагал със смартфон и не го е криел от останалите пандизчии, пише столичен ежедневник. Те подозирали, че престъпникът бил шпионин на затворническите шефове и по тази причина те не са му прибрали смартфона, чието притежание е голямо нарушение на правилата. От постовете на Борованския става ясно, че ще напусне пандиза през следващата седмица, това поне твърди самият той. Така Борованския потвърждава информацията на информационна агенция, според която престъпникът е освободен предсрочно от пандиза за добро поведение. Това става 5 месеца и 10 дни преди да излежи присъдата си. Сподели:", "date": "2019.02.02", "title": "РАЗГУЛ: Як купон с пури, мезета, торта и пиене в килията на наш затвор"}
{"url": "https://pik.bg/%D0%BF%D1%80%D0%BE%D1%81%D1%82%D0%B8%D1%82%D1%83%D0%B8%D1%80%D0%B0%D1%89-%D0%BC%D1%8A%D0%B6-%D0%BF%D0%BE%D0%B4-%D0%B8%D0%BC%D0%B5%D1%82%D0%BE-%D0%B4%D0%B5%D1%81%D0%B0-%D0%B2%D0%BB%D0%B8%D0%B7%D0%B0-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D0%B7%D0%B0-%D0%B3%D1%80%D0%B0%D0%B1%D0%B5%D0%B6-news816550.html", "text": "Според собствените си признания, тъй като бил безработен, Бисер Демиров проституирал под името Деса. Чакал клиенти на бул. \"Вл. Варненчик\" пред ресторант в центъра. Докато се прибирал към дома си, пострадалият бил заговорен от обвиняемия, който бил облечен в женски дрехи, но не преправял гласа си. Бисер Демиров предложим секс услуги на преминаващия мъж, който отказал и продължил по пътя си. В този момент обвиняемият го сграбчил през врата и го повлякъл към ул. \"Генерал Колев\", където със сила успял да му отнеме 85 лв. След грабежа обвиняемият избягал в посока ул. \"Ген. Радко Димитриев\", към Горското. Според признанията си парите похарчил, за да си купи храна. Бисер Демиров е български гражданин, без образование, не работи, неженен, осъждан дванадесет пъти, като е изтърпял последното си наказание на 4 юни 2017 г. Със споразумението се прекратява наказателното производство срещу 30-годишния мъж от Варна, който приема да му бъде наложено наказание \"лишаване от свобода\" за срок от 2 години и 6 месеца, което да търпи при първоначален строг режим. На обвиняемия ще бъде зачетено време, през което е бил с мярка за неотклонение \"задържане под стража\", считано от 24 октомври 2018 г. Бисер Демиров е възстановил сумата от 85 лв. на гражданския ищец. Определението на Окръжен съд – Варна е окончателно и не подлежи на обжалване. Сподели:", "date": "2019.02.02", "title": "Проституиращ мъж под името Деса влиза в затвора за грабеж"}
{"url": "https://pik.bg/%D0%BF%D0%BE%D1%85%D0%BE%D1%82%D0%BB%D0%B8%D0%B2%D0%B5%D1%86-%D0%BF%D0%BE%D0%BF-%D0%BF%D0%BE%D0%B4%D0%B3%D0%BE%D0%BD%D0%B8-%D0%BC%D0%BE%D0%BD%D0%B0%D1%85%D0%B8%D0%BD%D1%8F-%D0%B2-%D0%B8%D0%B7%D0%BF%D0%BE%D0%B2%D0%B5%D0%B4%D0%B0%D0%BB%D0%BD%D1%8F%D1%82%D0%B0-news816450.html", "text": "Австрийски свещеник-похотливец е обвинен, че се опитал да целуне монахиня по време на изповед. Веднага след скандало, той се оттегли от висша длъжност в Конгрегацията по въпросите на вероучението, предават ДПА и Асошиейтед прес. Отец Херман Гайслер яростно отрича обвиненията и си запазва правото за граждански съдебен процес, казаха от Ватикана. Той е решил да се оттегли, за да ограничи вредите, които вече са причинени на Конгрегацията по въпросите на вероучението - ватиканското ведомство, разглеждащо случаите на сексуални злоупотреби. Гайслер, който е ръководел канцеларията на конгрегацията, иска църквата да разследва твърденията на жената, информира още за случая БТА. Германката Дорис Вагнер, която била монахиня в ордена на Гайслер, публично обвини свещеника на конференция за жените и сексуалните злоупотреби от духовници през ноември в Рим. Първоначално тя не спомена името му, но по-късно потвърди неговата самоличност в интервюта за медиите. \"Той ми каза колко много ме обича, че знае, че го обичам, и че макар да нямаме право да се венчаем, има други начини. Той се опита да ме задържи и да ме целуне, но аз избягах от изповедалнята\", разказа шокираната монахиня. Сподели:", "date": "2019.02.02", "title": "ПОХОТЛИВЕЦ: Поп подгони монахиня в изповедалнята"}
{"url": "https://pik.bg/%D0%BD%D0%B5%D0%B1%D0%B5%D1%81%D0%BD%D0%B0-%D0%BC%D0%B5%D0%B3%D0%B0-%D0%B0%D1%82%D1%80%D0%B0%D0%BA%D1%86%D0%B8%D1%8F-%D0%BF%D0%B0%D1%80%D0%B0%D0%B4-%D0%BD%D0%B0-%D0%BF%D0%BB%D0%B0%D0%BD%D0%B5%D1%82%D0%B8%D1%82%D0%B5-%D1%89%D0%B5-%D0%B8%D0%BC%D0%B0-%D0%BD%D0%B0%D0%B4-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news816590.html", "text": "Около 6:30 ч. сутринта над югоизточния хоризонт е подходящото време за наблюдение на видимото сближаване между Сатурн, Луната, Венера и Юпитер. Небесните тела се подреждат в почти равна линия преди изгрева на Слънцето. „В тази част на небето, на югоизток, се събират четири ярки обекта, които ще привличат погледа. Това ще може да се наблюдава дори от градовете. На 18 февруари пак рано сутринта две от най-ярките планети – Венера и Сатурн, ще се виждат в непосредствена видима близост”, обясни Пенчо Маркишки от Института по астрономия с НАО „Рожен” към БАН. Астрономическа атракция в небето над България – до края на седмицата ранобудните ще могат да видят така наречения „малък парад на планетите”. Сподели:", "date": "2019.02.02", "title": "НЕБЕСНА МЕГА АТРАКЦИЯ: Парад на планетите ще има над България"}
{"url": "https://pik.bg/%D1%80%D0%B8%D1%82%D0%BE%D0%BD-%D0%BF%D0%B0%D0%BA-%D1%82%D1%80%D1%8A%D0%B3%D0%B2%D0%B0-%D0%BD%D0%B0-%D1%82%D1%83%D1%80%D0%BD%D0%B5-%D0%B8%D0%B7-%D0%BB%D0%B5%D1%82%D0%BD%D0%B8%D1%82%D0%B5-%D1%82%D0%B5%D0%B0%D1%82%D1%80%D0%B8-news816493.html", "text": "След фурора, който предизвикаха миналото лято, \"Ритон\" пак тръгва на турне из Летните театри в страната, разкри нежната половинка от дуета Катя Михайлова. \"Много ми се иска да имаме възможност да правим повече концерти, но за съжаление България се обезлюди. Реално погледнато в няколко по-града вече можеш да отидеш с такъв голям екип като нашия. Навсякъде сме на живо с нашия бенд, вокалнта група, цялата апартура, осветление - всичко това е мега скъпо, за да можем да си позволим лукса да отидем и в по-малките градчета. След концерта ни в НДК през май, сме планирали и концерти из страната\", призна Катя пред радио \"Фокус\". Идеята им със Здравко е да представят и пред феновете си в страната песните от новия им албум, които ще чуе софийската публика на 30 май в Зала 1 в НДК, а също и някои от най-големите им хитове. Сподели:", "date": "2019.02.02", "title": "\"Ритон\" пак тръгва на турне из Летните театри"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%82-%D1%88%D0%BA%D0%BE%D0%BB%D0%B0%D1%82%D0%B0-%D0%BF%D0%BE-%D1%81%D1%83%D0%BC%D0%BE-%D0%BD%D0%B0-%D0%BA%D0%BE%D1%82%D0%BE%D0%BE%D1%88%D1%83-%D0%B7%D0%B0-%D0%BD%D0%B0%D1%81%D0%B8%D0%BB%D0%B8%D0%B5-%D0%BD%D0%B0%D0%B4-%D0%BD%D0%B5%D0%BF%D1%8A%D0%BB%D0%BD%D0%BE%D0%BB%D0%B5%D1%82%D0%B5%D0%BD-news816563.html", "text": "Школата по сумо \"Наруто\", която се ръководи от бившия одзеки Калоян Махлянов-Котоошу, е разследвана заради заради физическо насилие срещу непълнолетен състезател, съобщава японската агенция Киодо. Новобранецът се обучавал под надзора на 20-годишен сумист от четвърта категория санданме, който го малтретирал многократно със задушаващи хватки от джудото като наказание заради неизпълнение на задълженията му, предаде БНР. Насилието срещу жертвата започнало през септември миналата година и до януари младокът поне десет пъти е бил малтретиран, като на няколко пъти е губил съзнание в следствие на атаките. Момчето е малтретирано и от други новобранци по заповед на ръководещия ги \"санданме\" сумист. Японската федерация по сумо вече се е заела със случая и тече разследване, а Бордът на директорите на организацията ще се събере извънредно на 8 февруари, за да реши какво наказание да наложи на управата на школата \"Наруто\" и на пряко замесените в инцидентите лица. Сподели:", "date": "2019.02.02", "title": "СКАНДАЛ: Разследват школата по сумо на Котоошу за насилие над непълнолетен"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%B4%D0%B8%D0%BB%D1%8F%D0%BD%D0%B0-%D0%BF%D0%BE%D0%BF%D0%BE%D0%B2%D0%B0-%D1%81%D1%82%D0%BE%D0%BF%D0%BB%D0%B8-%D1%84%D0%B5%D0%BD%D0%BE%D0%B2%D0%B5%D1%82%D0%B5-%D1%81%D1%8A%D1%81-%D1%81%D0%B5%D0%BA%D1%81%D0%B8-%D1%81%D0%BD%D0%B8%D0%BC%D0%BA%D0%B8-news816487.html", "text": "Топмоделът Диляна Попова се отдаде на поредно спортно хоби тези дни. В разгара на зимата красавицата реши да загрее своите феновете със секси йога пози, които демонстрира в социалната мрежа. Диляна е известна в родните лайфстайл средите не само с добрите си гени, но и с желязната си воля. За да поддържа уникалната си фигура, тя модел полага специални грижи. Доказателство за това са снимките от тренировките ѝ по балет, фитнес, бокс и какво ли още не. Сподели:", "date": "2019.02.02", "title": "ГОРЕЩО: Диляна Попова стопли феновете със секси снимки"}
{"url": "https://pik.bg/%D1%80%D0%BE%D0%B4%D0%BD%D0%B8%D0%BD%D0%B8-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BE%D1%82-%D1%81%D0%B2%D0%B0%D0%BB%D0%B5%D0%BD%D0%B8%D1%8F-%D0%BD%D0%B0%D0%B4-%D0%B4%D0%BE%D0%BD%D0%B1%D0%B0%D1%81-%D0%B1%D0%BE%D0%B8%D0%BD%D0%B3-%D1%81%D1%8A%D0%B4%D1%8F%D1%82-%D0%BF%D1%83%D1%82%D0%B8%D0%BD-news816474.html", "text": "Роднините на сваления над Донбас малайзийски \"Боинг\", полет MH17, подадоха групов иск срещу Русия и президента Владимир Путин в Европейския съд по правата на човека. По думите на адвоката Джери Скинър, броят на ищците е нараснал на 291. \"Започнахме с малка група граждани на Малайзия и Австралия, с които се свързахме от самото начало. Сега към нас се присъединиха много от роднините на загиналите.\" - пояснява Скинър. Адвокатът е подал от името на близките иск за 330 милиона долара - срещу Руската федерация и лично срещу Путин. Припомняме, че самолетът на Malaysia Airlines, изпълняващ полет MH17 от Амстердам за Куала Лумпур, беше свален на 17 юли 2014 г. над окупираната от проруски сепаратисти територия на украинската Донецка област. Загинаха всички 298 души на борда. Повечето от тях - 196 души, са холандски граждани. На 24 май 2018 г. международната следствена комисия представи допълнителни доказателства за вината на Русия за трагичния инцидент. Експертите обявиха, че самолетът е свален с ракета, изстреляна от комплекс \"Бук\", принадлежащ на 53-а зенитно-ракетна бригада на руските въоръжени сили, дислоциран в Курск. Сподели:", "date": "2019.02.02", "title": "Роднини на жертвите от сваления над Донбас \"Боинг\" съдят Путин"}
{"url": "https://pik.bg/%D0%BE%D1%82%D1%87%D0%B5%D1%82-%D0%B2-%D0%B1%D1%83%D1%80%D0%B3%D0%B0%D1%81-%D0%B1%D1%83%D1%82%D0%BD%D0%B0%D0%BB%D0%B8-387-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8-%D0%BF%D0%BE%D1%81%D1%82%D1%80%D0%BE%D0%B9%D0%BA%D0%B8-%D0%B7%D0%B0-%D1%88%D0%B5%D1%81%D1%82-%D0%B3%D0%BE%D0%B4%D0%B8%D0%BD%D0%B8-news816446.html", "text": "Точтно 387 незаконни постройки на територията на Община Бургас са премахнати от началото на 2013 г. досега, става ясно от отговор на кмета Димитър Николов до общинския съветник Георги Дракалиев. Статистиката е обвързана с приетите промени в Закона за устройство на територията от края на 2012 г. Тогава на общинските администрации бяха предоставени правомощия по установяване на незаконни строежи от четвърта, пета и шеста категория. Най-много установени незаконно изградени строежи от пета категория има в кв. Победа – 164 броя. 158 от тях вече да премахнати, а 6 са с издадени заповеди. В ж.к. \"Меден рудник\" от 142 установени, 85 са съборени, а 57 с издадени заповеди. В кв. \"Горно Езерово\" са премахнати всички 94 установени незаконни постройки. В кварталите \"Рудник\" и \"Черно море\" са описани 30 строежи, като 24 са премахнати, а 4 са с издадени заповеди. Описани и съборени обекти има и в кв. Сарафово, Централна градска част, село Маринка и ж.к. \"Славейков\". Сподели:", "date": "2019.02.02", "title": "ОТЧЕТ: В Бургас бутнали 387 незаконни постройки за шест години"}
{"url": "https://pik.bg/%D0%B3%D1%80%D0%B8%D0%BF%D1%8A%D1%82-%D1%83%D0%B1%D0%B8-18-%D0%B4%D1%83%D1%88%D0%B8-%D0%B2-%D0%B3%D1%8A%D1%80%D1%86%D0%B8%D1%8F-news816530.html", "text": "Гръцкият Център за превенция и контрол на болестите съобщи, че общо 18 души са починали от усложнения от грип в страната от началото на годината, съобщава в. \"Катимерини\". Жертвите са 14 мъже и 4 жени на възраст между 25 и 90 години. Според центъра 12 от тях са починали в седмицата между 21 и 27 януари. Общо 117 сериозни случая на грип са регистрирани в Гърция, като 112 пациенти са поставени под интензивни грижи. Само 20 от тези пациенти са били ваксинирани срещу грип, посочва центърът. Сподели:", "date": "2019.02.02", "title": "Грипът уби 18 души в Гърция"}
{"url": "https://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%B2%D0%B0%D1%81-%D0%BD%D0%B0-%D0%BF%D0%BB%D0%B0%D0%B6-%E2%80%9E%D0%BA%D0%BE%D1%80%D0%B0%D0%BB%E2%80%9C-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D1%81%D1%82%D1%80%D0%BE%D0%B8-%D0%B4%D0%BE%D0%BA%D0%B0%D1%82%D0%BE-%D0%BD%D0%B5-%D0%BF%D0%B0%D0%B4%D0%BD%D0%B5-%D1%81%D1%82%D1%80%D0%BE%D0%B8%D1%82%D0%B5%D0%BB%D0%BD%D0%B0%D1%82%D0%B0-%D0%B7%D0%B0%D0%B1%D1%80%D0%B0%D0%BD%D0%B0-%D0%BE%D1%82-2-news816686.html", "text": "На плаж „Корал“ не може да се строи, докато не падне строителната забрана от 2014 г. Това заяви пред Би Ти Ви председателят на Върховния административен съд (ВАС) Георги Чолаков. „Това, което се случва на Черноморието, безспорно не е добро. Но важно е дали то е допустимо или не по закон. За строежа край плаж „Корал“ реагирахме остро, защото имаше публикации, че ВАС е разрешил строежите на този плаж, което не е така. Историята с тези строежи се развива още 2006 – 2007 г., когато са издадени разрешителните за строеж по отношение на този обект. През 2007 г. тези разрешения, които са предмет на сегашните производства, са изпратени служебно на РДНСК – Бургас за проверка. Към този момент РДНСК не е реагирала, че има някакъв проблем при тези разрешения за строеж“, заяви Чолаков. Той посочи, че към 2007 г. са действали други закони и не е имало такива, каквито има в момента. „Съответно, въпросните дюни, за които се твърди, че са налични, са нанесени много по-късно в кадастралната карта – след 2007 г. Към момента, когато са раздавани разрешения за строеж, тези територии са били урбанизирани и е имало изготвен подробен устройствен план. Така че някой не е нанесъл на времето тази дюна, която е трябвало да се нанесе“, обясни председателят на ВАС. Чолаков заяви, че в момента се проверява дали разрешението за строеж, издадено през 2007 г., е било законосъобразно към онзи момент. „Ние казваме, че тези решения за строеж са законосъобразни към този момент, но фактически не може да се строи, докато не отпадне строителната забрана. Докато не падне строителната забрана от 2014 г., там не може да се строи. А тя е въведена, докато не се приведат съответните обекти според изискванията на Закона за биологичното разнообразие и Закона за опазване на околната среда“, каза още той. Председателят на ВАС заяви, че едно разрешение за строеж може да се обяви за нищожно само ако е издадено при допуснати груби и съществени нарушения на правилата. Сподели:", "date": "2019.02.02", "title": "Шефът на ВАС: На плаж „Корал“ не може да се строи, докато не падне строителната забрана от 2014 г."}
{"url": "https://pik.bg/%D1%80%D1%83%D1%81%D0%BA%D0%B0%D1%82%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-%D0%BF%D0%BB%D0%B0%D0%BD%D0%B8%D0%BD%D0%B0%D1%82%D0%B0-%D0%BD%D0%B0-%D0%BC%D1%8A%D1%80%D1%82%D0%B2%D0%B8%D1%82%D0%B5-news816539.html", "text": "Генералната руска прокуратура обяви за старт на разследване на мистериозна смърт на деветима туристи в северната част на Уралските планини преди 60 години, предаде ТАСС. Представител на федералното обвинение днес в Москва заявиха, че започват работа, за да установя какви са причините за инцидента от 2 февруари 1959 г. \"Целта ни е да установим коя от 75-те версии за смъртта хората е истинската. На този етап ние със сигурност може да изключим вероятността да става дума за криминално деяние\", каза официалният говорител на генералната прокуратура Александър Куреной. Телата на туриста Сергей Дятлов и осемте негови спътници са били намерени в планината Отормен (на езика на местния народ манси \"Планината на мъртвите\"). Смъртта на деветимата и досега не е разгадана. Заради това версиите варират от лавина до изпробване на секретно оръжие. Сподели:", "date": "2019.02.02", "title": "Руската прокуратура разследва Планината на мъртвите"}
{"url": "https://pik.bg/%D0%B2%D1%80%D0%B5%D0%BC%D0%B5%D1%82%D0%BE-%D0%BF%D1%80%D0%B5%D0%B2%D1%8A%D1%80%D1%82%D1%8F-%D1%81%D0%BB%D1%8A%D0%BD%D1%86%D0%B5%D1%82%D0%BE-%D1%89%D0%B5-%D0%BD%D0%B8-%D0%B3%D1%80%D0%B5%D0%B5-%D1%89%D0%B5%D0%B4%D1%80%D0%BE-%D0%B4%D0%BD%D0%B5%D1%81-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%89%D0%B5-%D0%B4%D0%BE%D1%81%D1%82%D0%B8%D0%B3%D0%BD%D0%B0%D1%82-%D0%B4%D0%BE-%D0%BF%D0%BB%D1%8E%D1%81-16-%D0%B3%D1%80%D0%B0%D0%B4-news816642.html", "text": "Ще се появи слаб, в южните и източните райони, умерен юг-югозападен вятър и с него ще се пренася по-топъл въздух. Минималните температури ще са предимно между минус 1° и 4°, а през деня ще бъде сравнително топло с максимални температури между 11° и 16°, по-ниски в крайните северозападни райони, където ще се задържи почти тихо. Атмосферното налягане няма да се промени съществено; ще е малко по-ниско от средното за месеца. Такава е прогнозата на Националния институт по метеорология и хидрология. С мъгли ще започне днешният ден. Над Черноморието ще преобладава слънчево време. По-значителна облачност ще има над южните райони, без валежи. Ще духа умерен юг-югозападен вятър. Максимални температури от 10° в северните, до 15-16° в южните райони. Температурата на морската вода е 6-7°. Вълнението на морето ще е 2-3 бала. Над планините ще е със значителна висока облачност. Повече слънце ще има над Централна и Източна Стара планина. Ще духа умерен, по високите и открити части и временно силен югозападен вятър. Ще се затопли и максималната температура на височина 1200 метра ще е около 8°, на 2000 метра – около 3°. В неделя в източната половина от страната и по северните склонове на планините ще духа умерен югозападен вятър и дневните температури още ще се повишат, в отделни райони в Източна България и Предбалкана ще достигнат 19°-20°. Облачността ще е разкъсана, предимно висока и средна, в крайните северозападни райони и в котловините на Югозападна България ще бъде с ниска облачност, от която ще преръмява и там дневните температури ще остават по-ниски. В началото на следващата седмица над Западна България ще преобладава облачно, в равнините и котловините, и мъгливо време, почти без валежи; над Източна облачността ще е разкъсана, все още предимно висока. В понеделник вятърът ще отслабне и ще се ориентира от изток-югоизток. Ще остане топло за началото на февруари. По-късно през деня във вторник, с усилване на вятъра от изток-североизток, ще нахлува сравнително студен въздух и температурите ще започнат бързо да се понижават. През нощта срещу сряда от югозапад ще завали дъжд, в планините над 1000 м - сняг. Сподели:", "date": "2019.02.02", "title": "ВРЕМЕТО ПРЕВЪРТЯ: Слънцето ще ни грее щедро днес, температурите ще достигнат до плюс 16 градуса"}
{"url": "https://pik.bg/%D0%BE%D0%B1%D1%89%D0%B8%D0%BD%D0%B0-%D0%BF%D0%BE%D0%BC%D0%BE%D1%80%D0%B8%D0%B5-%D0%BA%D1%83%D0%BF%D1%83%D0%B2%D0%B0-%D0%B0%D0%BF%D0%B0%D1%80%D0%B0%D1%82%D1%83%D1%80%D0%B0-%D0%B7%D0%B0-%D0%BC%D0%B5%D1%81%D1%82%D0%BD%D0%B0%D1%82%D0%B0-%D0%B1%D0%BE%D0%BB%D0%BD%D0%B8%D1%86%D0%B0-news816477.html", "text": "Община Поморие съвсем скоро ще закупи два изключително ценни апарата за нуждите на местната Многопрофилна болница за активно лечение. Новото оборудване ще бъде купено със собствени средства. Това са компютърна томографска система (скенер) и модерно видеоендоскопско оборудване с апарати и инструменти за диагностична, оперативна и офисна хистероскопия. Новата медицинска апаратура възлиза на над половин милион лева, притежава необходимите лицензи и отговаря на всички законови и технически изисквания, пише \"Флагман\". \"Качеството на предоставяните здравни услуги в МБАЛ – Поморие не зависи само от работещите в нея медици, но и от наличния инструментариум. Убеден съм, че новата техника значително ще допринесе както за по-точното диагностициране на пациентите, така и за тяхното последващо лечение. Здравето е най-голямото богатство и смятам, че всяка сума, време и усилие, които инвестираме в него, наистина си струват”, коментира кметът Иван Алексиев. Процедурите по провеждане на обществените поръчки за двата апарата са към финала си. След изтичане на определените в ЗОП срокове за обжалване предстои подписване на окончателните договори, които включват доставка, монтаж, пускане в експлоатация, обучение на персонала и гаранционна поддръжка на двете устройства. Сподели:", "date": "2019.02.02", "title": "Община Поморие купува апаратура за местната болница"}
{"url": "https://pik.bg/%D0%BF%D0%BE%D1%87%D0%B8%D0%BD%D0%B0-%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%B5%D0%BD-%D0%B3%D0%BB%D0%B0%D1%81-%D0%BD%D0%B0-%D1%80%D1%83%D1%81%D0%B8%D1%8F-news816652.html", "text": "Легендарният говорител на руската новинарска програма \"Время\" Евгений Суслов, който над 30 години работи в Централната телевизия на Гостелерадио на СССР, почина на 1 февруари на 81-годишна възраст. Тъжната новина съобщи във Фейсбук колежката му Алла Данко. \"Днес след тежко боледуване почина обичаният от всички наш колега, говорителят на Централната телевизия, заслужилият артист на РСФСР Евгений Суслов\", написа Данко. Евгений Суслов е роден на 10 октомври 1937 г. Дълги години работи като говорител и водещ в съветската телевизия. През 1984 г. е удостоен със званието заслужил артист на РСФСР. Суслов бе водещ на програмата \"Время\", коментираше военните паради и празничните манифестации в СССР, снимаше се в популярната преди години програма \"Голубой огоньок\". \"Время\" е информационна програма, която излиза за пръв път в ефир на 1 януари 1968 г. От 1995 г. се предава по руския \"Първи канал\". Сподели:", "date": "2019.02.02", "title": "Почина легендарен глас на Русия"}
{"url": "https://pik.bg/%D1%81%D0%B8%D0%BD%D1%8A%D1%82-%D0%BD%D0%B0-%D0%B4%D0%B5%D0%B9%D0%B2%D0%B8%D0%B4-%D0%B1%D0%BE%D1%83%D0%B8-%D0%B7%D0%B0%D0%BA%D0%BB%D0%B5%D0%B9%D0%BC%D0%B8-%D1%84%D0%B8%D0%BB%D0%BC-%D0%B7%D0%B0-%D0%B1%D0%B0%D1%89%D0%B0-%D1%81%D0%B8-news816634.html", "text": "„Ако искате да гледате биографичен филм без неговата музика и без благословията на семейството му - това зависи от вас”, написа в социалната мрежа Twitter синът на покойния Боуи. Снимките на филма “Strardust”  по график трябваше да започнат през юни. Режисьор на лентата е Гейбриъл Рейндж. Филмът има за цел да покаже първото пътуване на Дейвид Боуи в САЩ през 1971 г., вдъхновило го да създаде образа на Зиги Стардъст, албума \"The Rise and Fall of Ziggy Stardust\" и групата \"Спайдърс фром Марс\" Дънкан Джоунс, който е кино режисьор и продуцент, каза, че нито семейството е консултирано за филма, нито той самият знае как филмът ще бъде направен. Дейвид Боуи почина от рак на черния дроб през януари 2016 г., два дни, след като беше издаден последният му албум \"Blackstar\". Другата седмица ще бъде излъчен документалният филм \"Дейвид Боуи: Да станеш известен\" за началото на кариерата на музиканта. Лентата е продукция на BBC и ще показва как комисия на прослушване през 1965 г. е преценила, че е неподходящ и пее фалшиво. Дейвид Боуи става известен четири години по-късно с песента \"Space Oddity\". Биографичен филм, разказващ за живота и творческия път на поп легендата Дейвид Боуи, не беше одобрен от неговия син Дънкън Джоунс, който не позволи музиката на баща му да бъде използвана в него. Сподели:", "date": "2019.02.02", "title": "Синът на Дейвид Боуи заклейми филм за баща си"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D0%B0%D0%BB%D0%B5%D0%BD%D0%B0---%D0%B5%D0%BC%D0%BE%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D0%B4%D0%B5%D0%BD-%D0%B7%D0%B0-%D0%B1%D0%BB%D0%B8%D0%B7%D0%BD%D0%B0%D1%86%D0%B8%D1%82%D0%B5-%D0%BC%D0%B0%D1%82%D0%B5%D1%80%D0%B8%D0%B0%D0%BB%D0%BD%D0%B8-%D1%83%D1%81%D0%BF%D0%B5%D1%85%D0%B8-%D0%B7%D0%B0-%D1%81%D0%BA%D0%BE%D1%80%D0%BF%D0%B8-news816651.html", "text": "Днес финансовото ви положение ще се подобри и ще ви възвърне самочувствието. Бизнесмените, развиващи търговска дейност могат да уговорят сключването на финансови сделки.  Задоволството ви е огромно. Ако околните не са сговорчиви и не се съобразяват с вас, причината може да е в прекалената ви критичност. Не се колебайте да приемете и допълнителни задачи, които в изобщо няма да ви натоварят. Гарантирате си отлични приходи. Деловите разговори са успешни. Планирането на работата ви за деня е във ваша полза. Очаквайте финансови постъпления, които идват навреме, за да инвестирате успешно. Изцяло сте във властта на емоцията и ви е трудно да се концентрирате в работата си.  Не обтягайте отношенията с колегите и се опитайте да не влизате в спор с никого, ако сте на работното си място. Не се захващайте с нови задачи. Стабилизирайте постигнатото до момента. Проявявате наивността си от сутринта. Финансовото ви състояние може да се влоши, ако позволите да ви измамят и решите да вложите парите си в губеща дейност, само защото сте седнали на чашка и се задълбочавате в предложенията, които ви отправят. Бързо ще осъзнаете грешката си. Следобед сте в отлично настроение и ще се справите със служебните си задължения. Не пренасяйте на работното място проблемите, породени в семейството ви. Бъдете старателни и отхвърлете най-напред рутинните си служебни задължения. Ако ви предложат допълнителни задачи, не ги отказвайте, защото ви носят добра възможност за материална стабилизация. Денят ви е емоционален. Обмислете идеите си и преценете дали не противоречат на вижданията на колегите ви.  Задължени да завършите служебните си задачи и да отчетете резултатите до края на деня. Не спорете, че ви натоварват ненужно и проявете отговорност. Начинанията са успешни. Колкото по-малко величаете егото си, толкова по-малко грешки ще допускате. Насочете всичките си сили в приключването на служебните си задачите си, за да не си създадете проблеми с вашите колеги. Не позволявайте заблудата във вашите истински възможности да се превърне в началото на сериозен провал. Запазете добрия тон и добрите колегиални отношения, дори и ако се чувствате наранени и пренебрегнати в този ден. Ще ви зарадват материални успехи. Проведете отложените разговори и съвещания на работното място. Организаторските ви възможности ще бъдат оценени. Вашето умение да мислите аналитично и задълбочено ви помага да разкриете нови възможности за изява дори. Отнасяйте се предпазливо към поднесените ви идеи и предложения. Дълбоко в себе си сте неуверени и колебливи, но имате сили за активна работа и успешно ще приключите текущи задачи. Проявете решителност, за да осъществите идеите си. Изпълнението на служебните ви задачи точно в този ден е свързано с прилагане на нови методи, основани на знанията, които сте придобили, но не сте изявили до момента. В общуването с колегите си бъдете компромисни. Подкрепа, която получавате е причината за успех и в най-смелите ви начинания. Очаквайте среща, която може да стане повод за промени в професионалния ви живот. Не се доверявайте на непознати, случайно попаднали на работното ви място хора, за да си спестите удари от конкуренти, последвани от финансови загуби. Преди да пристъпите към начинания стабилизирайте постигнатите резултати от завършените рутинни задачи.  Внимавайте при общуване с непознати. Не прекалявайте със своята самоувереност, за да подобрите финансовото си положение. Ще ви върнат заем, който ще ви помогне да осъществите идеите си. Сподели:", "date": "2019.02.02", "title": "САМО В ПИК: ХОРОСКОПЪТ НА АЛЕНА - Емоционален ден за Близнаците, материални успехи за Скорпионите"}
{"url": "https://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3-%D1%80%D0%B0%D0%B7%D0%BA%D1%80%D0%B8%D0%B2%D0%B0-%D0%B4%D0%BD%D0%B5%D1%81-%D0%B5-%D0%BC%D0%B8%D1%81%D1%82%D0%B8%D1%87%D0%B5%D0%BD-%D0%B4%D0%B5%D0%BD-%D1%81-%D0%B2%D0%B0%D1%81-%D0%BC%D0%BE%D0%B3%D0%B0%D1%82-%D0%B4%D0%B0-%D1%81%D0%B5-%D1%81%D0%BB%D1%83%D1%87%D0%B0%D1%82-%D1%80%D0%B0%D0%B7%D0%BB%D0%B8%D1%87%D0%BD%D0%B8-%D1%87%D1%83%D0%B4%D0%B5%D1%81%D0%B0-news816661.html", "text": "Mарс влиза в опасна квадратура с Плутон – Напрегнат аспект. Важните неща е по-добре да бъдат отложени. Лесно можете да бъдете въвлечени в неприятни събития, в скандали и конфликти. Избягвайте местата, където има много хора. Бъдете внимателни на пътя като пешеходци и като шофьори, съветва астрологът Луната е в знак Козирог до 15:04ч на 3 февруари. Добре се удава конкретна работа, изискваща методичност и рационално мислене. Спада емоционалният тонус. В своите постъпки и решения, хората се ръководят изключително от логиката, здравия смисъл и целесъобразността, стават по-практични и с материална нагласа. Намалява чувството на състрадание, по-малко ни вълнуват чуждите проблемите. Уязвими са кожата, ставите, гръбначният стълб и жлъчният мехур. Костите също са уязвими и се увеличава опасността от травми. Да не се правят козметични операции и да не се посещава стоматолог, обаче масажите на лицето и подхранващите маски са много ефективни в това време. Да не се посещават чакръкчии. Доминиращ 28 лунен ден от 06:03ч на 2 февруари до 06:49ч на 3 февруари. Един от най-прекрасните, спокойни и светли дни на лунния месец. Символ е лотосът - олицетворение на духовното израстване на човека. Всяко духовно търсене в този ден ще бъде успешно. Сам Бог благославя подобни деяния. Това е също мистичен ден. С вас могат да се случат различни чудеса, но техният характер зависи от това как сте преживели изминалия лунен месец. Ако ви връхлетят неприятни събития, знайте, че не са случайни, а резултат от вашите негативни действия. Ако пък сте живели правилно, сега ще получите награда. Правилно приемайте това, което ви се случва - и хубавото, и лошото. Старайте се днес да бъдете в приповдигнато настроение, да владеете емоциите си. Не нарушавайте хармонията на деня по никакъв начин. Да се избягват лошите мисли, думи и разрушителни действия. Откъснати цветя в този ден не е добре да се купуват и подаряват, тъй като ставате съпричастни към разрушението. Всички благи дела ще имат успех. Противопоказни са самоволните прояви и авантюристичните действия. Да не се провеждат преговори. Добър за благотворителност ден по отношение на духовни хора и организации – църкви, храмове, духовни центрове. Да се обърне повече внимание на семейството и децата. Не трябва да се яде месо. Добре е да се използват зеленчуци, плодове и техните сокове. Полезно е сухото гладуване. Болестите започнали в този ден не са опасни. Сексът трябва да бъде чувствен и романтичен. Не просто „правене на любов”. Да се избягват всякакви грубости, прояви на нетактичност и агресивност. Бъдете колкото можете повече нежни и любвеобилни. Подстригването може да снижи вашата активност – не се препоръчва. Сънища - Образите на сънищата могат да бъдат пророчески, но трудно могат да се изтълкуват правилно. Ако не запомните съня си, това означава, че сте прекъснали връзката си с небесата, твърде много сте се отдалечили от духовната си същност. Днес е 19 слънчев ден – Денят е свързан с Предците ни. Хубаво е да им се отдаде почит и да се помолим за техните души. Желателно е да посветите този ден на близките си и да прекарате деня в семеен кръг. Старайте са да изпълнявате молбите им и бъдете внимателни към техните нужди. Подходящо е за укрепване на отношенията, за възстановяване на семейни традиции. Ден за смирение, покаяние и изправяне на грешки. Постарайте са да простите обидите, особено на своите близки. В този ден всяко извършено лошо дело засяга целия род. Бъдете бдителни и следете думите, които изричате. Денят не подхожда за веселие. Може да си позволите да бъдете сантиментални, полезно е да си поплачете. Трябва да бъдете спокойни и релаксирани. Ивелина Пенчева. Сподели:", "date": "2019.02.02", "title": "Астролог разкрива: Днес е мистичен ден. С вас могат да се случат различни чудеса"}
{"url": "https://pik.bg/%D0%B7%D0%B0%D1%82%D0%B2%D0%BE%D1%80%D0%BD%D0%B8%D1%86%D0%B8-%D0%BF%D0%BE%D1%87%D0%B8%D1%81%D1%82%D0%B8%D1%85%D0%B0-%D0%BF%D0%B0%D1%80%D0%BA-%D0%BA%D0%B0%D0%B9%D0%BB%D1%8A%D0%BA%D0%B0-news816538.html", "text": "По идея на областния управител на Плевен Мирослав Петров се състоя акция за почистване на парк \"Кайлъка\", в която участваха изтърпяващи наказания в Плевенския затвор. Това съобщиха от областната администрация. Директорът на затвора Иван Петков винаги е бил отзивчив за инициативи, свързани с поддръжката на защитената местност, уточни Петров. Той добави, че като областен управител разполага с ограничен ресурс за поддържане на природния парк в добър вид. \"Кайлъка\" е любимо място за разходка и спорт за поколения плевенчани, затова областната администрация е благодарна на активността и на доброволците, които са пример за гражданска отговорност и загриженост, каза Петров. Той призова посетителите на парка да бъдат съпричастни към полаганите усилия за приветлив облик на \"Кайлъка\". Всеки може да допринесе за чистотата на парка, като изхвърля отпадъците в определените за това места, както и да опазва пейките и другите съоръжения в него, коментира Петров. Следващата акция за почистване на парка е обявена от кмета Георг Спартански в неделния ден. Сподели:", "date": "2019.02.02", "title": "Затворници почистиха парк \"Кайлъка\""}
{"url": "https://pik.bg/%D0%BE%D1%82%D0%BA%D1%80%D0%BE%D0%B2%D0%B5%D0%BD%D0%BE---%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD-%D1%82%D1%80%D0%B5%D0%BD%D1%87%D0%B5%D0%B2-%D0%BF%D0%BE%D0%BB%D0%B8%D1%82%D0%B8%D1%86%D0%B8%D1%82%D0%B5-%D1%81%D0%B0-%D0%B8%D0%B7%D0%BF%D0%B5%D1%87%D0%B5%D0%BD%D0%B8-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-news816681.html", "text": "Ние нямаме ясна идея какво искаме да направим, нямаме визия за бъдещето. Оцеляваме. Мисията на едно семейство е да изучи децата и те да заминат навън. Нямаме визия за общност. Чуват се гласове - тук ще става фашизъм, тук ще става комунизъм. За това трябва фашисти или комунисти. А тука такива няма. Това заяви пред Би Ти Ви бившият лидер на КТ \"Подкрепа\" д-р Константин Тренчев. \"Ние не можем да осмислим живота си, защото нямаме визия за него. Хващаме се винаги за някакъв \"цивилизационен модел\". Настроен съм много песимистично, затова за политика не искам да чуя! Минахме през какви ли не \"цивилизационни модели\" - съветски - простотии пълни, сега - евроатлантически.. Сега ще ставаме американци - жалка и смешна история! Ще ставаме американци, без да имаме парите на американците. Все на някого да наподобяваме\", коментира бившият вече политик. \"Политиците са изпечени измамници. В политиката поне 95%, които напират със зъби и нокти да влязат там, отиват с целта да направят пари. Те нямат срам. Защото срамът се състояние на почтения човек. Те се дразнят само, когато са ги хванали в крачка... Големите ми надежди свършиха при Симеон Сакскобургготски... Много бързо се усетиха, че в политиката могат да се правят пари\", заяви още Тренчев. Той коментира още: \"Аз се откъснах от политиката. Занимавам се с много приятни неща, които не ангажират други хора, нито тяхната отговорност. Примерно - занимавам се с един ток, който можете да пипнете, без да ви удари. Казва се студен ток. Ето - нещо интересно, което няма нищо общо с политиката. Занимавам се и с медицина. Работя и ми е много интересно. Искам да изживея, колкото ми е дал Онзи отгоре, смислено, духовно и да не се занимавам с хора, които и една дума не може да разберат\". Константин Тренчев повтори скептицизма си и заяви в заключение: \"Както казва един мой познат - след време тук ще останат пенсионери, цигани и юристи\". Сподели:", "date": "2019.02.02", "title": "ОТКРОВЕНО - Константин Тренчев: Политиците са изпечени измамници"}
{"url": "https://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%B3%D0%BE-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BA%D1%80%D0%B0%D0%B4%D0%B5%D1%86%D0%B0-%D0%BD%D0%B0-%D1%81%D1%82%D0%B0%D1%82%D1%83%D1%8F%D1%82%D0%B0-%D0%BD%D0%B0-%D0%B0%D0%BF%D0%BE%D0%BB%D0%BE%D0%BD-%D0%B2-%D1%81%D0%BE%D1%84%D0%B8%D1%8F-news816722.html", "text": "Полицията залови крадеца на статуята на Аполон Медикус от минералната баня в центъра на София. Мъжът е арестуван за 72 часа и е обвинен за кражбата на статуята. Според източници на Би Ти Ви става дума за човек с много регистрации за кражба в цялата страна. Задържаният е 37-годишен криминално проявен мъж от Козлодуй. Той е арестуван в четвъртък вечерта в кв. \"Лозенец\". Прокуратурата ще поиска той да остане за постоянно зад решетките. Статуята на Георги Чапкънов изчезна на 14 декември заедно с бронзовите чучури на чешмите. Две седмици по-късно статуята беше намерена в двор близо до местопрестъплението. Сподели:", "date": "2019.02.02", "title": "СПИПАХА ГО: Задържаха крадеца на статуята на Аполон в София"}
{"url": "https://pik.bg/%D1%80%D0%B0%D0%B7%D0%B2%D1%80%D1%8A%D0%B7%D0%BA%D0%B0---%D0%BF%D1%83%D1%82%D0%B8%D0%BD-%D0%BE%D1%82%D1%81%D0%B5%D1%87%D0%B5-%D1%80%D1%83%D1%81%D0%B8%D1%8F-%D0%BF%D1%80%D0%B5%D0%BA%D1%80%D0%B0%D1%82%D1%8F%D0%B2%D0%B0-%D1%83%D1%87%D0%B0%D1%81%D1%82%D0%B8%D0%B5%D1%82%D0%BE-%D1%81%D0%B8-%D0%B2-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D0%B7%D0%B0-%D1%80%D0%B0%D0%BA%D0%B5%D1%82%D0%B8%D1%82%D0%B5-%D1%81%D1%8A%D1%81-%D1%81%D1%80%D0%B5%D0%B4%D0%B5%D0%BD-%D0%B8-news816723.html", "text": "\"Ще постъпим по следния начин. Нашият отговор ще бъде огледален. Американските партньори обявиха, че прекратяват участието си в договора, и ние го прекратяваме\", каза Путин на среща с министрите на отбраната Сергей Шойгу и на външните работи Сергей Лавров, предава БТА. Путин каза и, че в Русия е започнала работа по създаване на нови оръжия заради аналогични действия на САЩ. Ще бъде започната разработка на хиперзвукова ракета със среден обсег и наземно базиране. \"Съгласен съм с предложенията на министерството на отбраната за започване на работа по \"приземяване\" на ракетите \"Калибър\" и откриване на ново направление - създаване на хиперзвукова ракета с наземно базиране, със среден обсег\", уточни Путин, цитиран от ТАСС. Владимир Путин заяви, че Русия прекратява участието си в Договора за премахване на ракетите със среден и малък обсег ( , информира ТАСС. Сподели:", "date": "2019.02.02", "title": "РАЗВРЪЗКА - Путин отсече: Русия прекратява участието си в Договора за ракетите със среден и малък обсег"}
{"url": "https://pik.bg/%D0%BF%D0%BB%D1%8E-%D1%81%D0%B8-%D0%BD%D0%B0-%D0%BF%D0%B5%D1%82%D0%B8%D1%82%D0%B5-%D0%B1%D0%B0%D0%BD%D0%BA%D0%B5%D1%80%D0%BA%D0%B0%D1%82%D0%B0-%D0%BE%D1%82%D0%BC%D1%8A%D0%BA%D0%BD%D0%B0%D0%BB%D0%B0-180-%D0%B1%D0%BE%D0%BD%D0%B0-%D0%BF%D0%BE%D1%82%D1%8A%D0%BD%D0%B0-%D0%B2%D0%B4%D1%8A%D0%BD-%D0%B7%D0%B5%D0%BC%D1%8F-news816715.html", "text": "Банковата служителка от Дулово, която е обвинена за източване на 180 000 лева от сметка на възрастна клиентка, изобщо не е била настанявана в силистренската болница. Според окръжния прокурор на Силистра в петък, 29-годишната жена е трябвало да бъде приета в инфекциозното отделение, след като получила криза в ареста. Директорът на здравното заведение обаче съобщи пред Нова телевизия, че тя е била там на преглед в четвъртък. Лекарите преценили, че трябвало е да я приемат за лечение, но жената изобщо не се явила. Прокуратурата и полицията пък не са получили уведомление от обвиняемата или от неин адвокат, че е избрала да се лекува в друго здравно заведение. Въпреки внесената парична гаранция от 10 000 лева и наложената забрана за напускане на страната, може да се наложи прокуратурата в Силистра да я обяви за издирване, защото Селим е потънала вдън земя. Сподели:", "date": "2019.02.02", "title": "ПЛЮ СИ НА ПЕТИТЕ: Банкерката, отмъкнала 180 бона, потъна вдън земя"}
{"url": "https://pik.bg/%D0%B0%D0%BD%D1%82%D0%BE%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%BA%D1%83%D0%BF%D0%B8%D0%BB%D0%B0-%D0%B8%D0%BC%D0%BE%D1%82%D0%B8-%D0%B7%D0%B0-%D0%BD%D0%B0%D0%B4-1-200-000-%D0%BB%D0%B2-%D0%B4%D0%BE%D0%BA%D1%83%D0%BC%D0%B5%D0%BD%D1%82-news816746.html", "text": "Политологът Антон Тодоров направи шокиращи разкрития в телевизия Европа. Експертът разполага с документи, според които депутатът на БСП Елена Йончева е придобила множество недвижими имоти – няколко апартамента, магазин, вила с двор и гараж, на територията на София. Впечатляващите покупки стават през 2006 година -точно една година, след като вече е брокер на рекламно време и е получила по договори с частни и държавни рекламодатели около 700 хил. лв за продукции в БНТ. Това е периодът, в който тя живее на семейни начала с тогавашния премиер Сергей Станишев. В разследването си Антон Тодоров установява още, че 10 години по-късно, когато Йончева вече е имала обща фирма с офшорката „Далий Трейдинг Лимитид“, свързана с боса на КТБ Цветана Василев, е получила над 600 хил. лв. във фирмата си „Офроуд”. Реално, според прокуратурата, това са парични средства, присвоени от „КТБ“ АД и прикривани чрез офшорна компания – „Далий Трейдинг Лимитид“. Тогава Йончева отново започва да пазарува апетитни имоти – става собственик на над 7 декара гори и безценни терени в района на Горубляне за около 500 хил. лв. Според Тодоров няма яснота какъв е произходът на тези пари. Тодоров показа в предаването си и счетоводен доклад от 2013 г., от който става ясно, че за създаването на два документални филма Йончева е изразходвала 64 хил. и 20 хил. лева. Те са били за Сирия и Турция. От същите документи се вижда, че през този период настоящата депутатка от БСП е отделяла за себе си над 66% от сумите, които е получавала във фирмата. Само за заплата Йончева сама си е определила месечно възнаграждение от около 12,700 лв. Сподели:", "date": "2019.02.02", "title": "Антон Тодоров с шокиращо разкритие: Елена Йончева купила имоти за над 1 200 000 лв. (ДОКУМЕНТИ)"}
{"url": "https://pik.bg/%D1%81%D0%B0%D1%89-%D0%BD%D1%8F%D0%BC%D0%B0-%D0%B4%D0%B0-%D0%B8%D0%BC%D0%B0-%D0%B2%D0%BE%D0%B5%D0%BD%D0%BD%D0%B0-%D0%B8%D0%BD%D1%82%D0%B5%D1%80%D0%B2%D0%B5%D0%BD%D1%86%D0%B8%D1%8F-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news816633.html", "text": "Това заяви днес съветникът на Белия дом по въпросите на националната сигурност Джон Болтън, цитиран от Ройтерс. В интервю за популярно американско радиопредаване Болтън още веднъж каза, че са възможни всякакви опции за решаване на венецуелската политическа криза. На въпрос дали в непосредствено бъдеще във Венецуела предстои военна интервенция на САЩ, Бразилия или Колумбия или съвместна операция на трите държави Болтън отговори отрицателно. \"Президентът каза, че са възможни всякакви опции. Нашата цел обаче е мирна смяна на властта\", изтъкна той. Правителството на Доналд Тръмп цели да отстрани Николас Мадуро от президентския пост и изрази подкрепата си за опозиционния лидер Хуан Гуайдо, който се обяви за президент на Венецуела. САЩ наложиха санкции на венецуелската държавна петролна компания \"Петролеос де Венесуела\", а Джон Болтън предупреди другите страни да не извършват сделки с правителството на Мадуро по отношение на други венецуелски активи (като например злато). Високопоставен служител каза пред Ройтерс, че Венецуела планира скоро да продаде 15 тона злато на Обединените арабски емирства от резервите на централната си банка.  Болтън реагира днес на тази информация с поредица от публикации в Туитър, в които обвини Мадуро, че извозва със самолет венецуелски активи. \"Дали той (Мадуро) краде ресурси от народа, за да плати за руска интервенция?\", написа Болтън в профила си в социалната мрежа. В непосредствено бъдеще не предстои военна интервенция във Венецуела. Сподели:", "date": "2019.02.02", "title": "САЩ: Няма да има военна интервенция във Венецуела"}
{"url": "https://pik.bg/%D1%80%D1%83%D0%BC%D0%B5%D0%BD-%D1%87%D0%B0%D0%BD%D0%B4%D1%8A%D1%80%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%B2%D0%BB%D0%B8%D0%B7%D0%B0-%D0%BB%D0%B8-%D0%B2-%D0%BB%D0%B5%D0%B2%D1%81%D0%BA%D0%B8-news816692.html", "text": "В специално интервю за Канал 3 Румен Чандъров не скри, че продължава разговори да влезе в Левски. На този етап голямата пречка за такова негово решение е ангажиментът, който има към проекта Септември. Собственикът на Септември обаче не изключва възможността да влезе в синя клуб, ако се измисли симбиоза между Левски и Септември. Чандъров е голям оптимист, че Левски ще се оправи и отново ще се бори за титла. Сподели:", "date": "2019.02.02", "title": "Румен Чандъров разкри влиза ли в Левски"}
{"url": "https://pik.bg/%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%B2-%D0%BC%D0%BE%D0%BB%D0%B4%D0%BE%D0%B2%D0%B0-%D1%81%D0%B5-%D0%B2%D0%B4%D0%B8%D0%B3%D0%BD%D0%B0%D1%85%D0%B0-%D1%81%D1%80%D0%B5%D1%89%D1%83-%D0%B5%D0%B2%D0%B5%D0%BD%D1%82%D1%83%D0%B0%D0%BB%D0%BD%D0%BE%D1%82%D0%BE-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%B8%D0%B5-%D1%81-%D1%80%D1%83%D0%BC%D1%8A%D0%BD%D0%B8%D1%8F-news816639.html", "text": "Noi.md, цитиран от \"Фокус\". Партията на социалистите на Република Молдова (ПСРМ) ще защитава суверенитета и териториалната цялост на страната, предава молдовският информационен портал „Ще защитим суверенитета и териториалната цялост на Република Молдова. Ще върнем преподаването на националната история в образователната система на Молдова. Гражданите на Република Молдова имат право да изучават историята на своята държава. Нямаме друга държава, нямаме други интереси, не искаме да вземаме територии от други държави. Ние не изискваме от съседната страна да ни даде земя. Ние не искаме война с никого. Искаме да живеем спокойно у дома. Искаме да укрепим Република Молдова. Ето защо, след парламентарните избори, които очакваме да спечелим една от инициативите на партията ПСРМ, ще бъдат закони, насочени специално към укрепване на държавността и защита на нашия суверенитет ”, заявяват от партията. „Ние имаме независимост, имаме суверенитет, но виждаме, че нещо не е наред в страната и искаме да променим ситуацията към по-добро. Наистина виждаме, че през последните години все повече организации насърчават сепаратизма, насърчават унионизма (обединение с Румъния) - всичко това е лошо за държавността на Република Молдова ”, заяви кандидатът на ПСРМ за депутат Николае Паскару. Сподели:", "date": "2019.02.02", "title": "Социалистите в Молдова се вдигнаха срещу евентуалното обединение с Румъния"}
{"url": "https://pik.bg/%D0%BF%D1%80%D0%B5%D1%82-%D0%B0-%D0%BF%D0%BE%D1%80%D1%82%D0%B5-%D0%B4%D0%B5%D1%81%D0%B8-%D1%80%D0%B0%D0%B4%D0%B5%D0%B2%D0%B0---2-%D0%B3%D0%BE%D0%B4%D0%B8%D0%BD%D0%B8-%D0%BC%D1%8A%D0%BA%D0%B0-%D0%BD%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%8F-%D0%BA%D0%B8%D0%BB%D0%B8%D0%BC-%D0%B8%D0%B7%D0%B1%D0%BE%D1%80%D1%8A%D1%82-%D0%BD%D0%B0-%D1%82%D0%BE%D0%B0%D0%BB%D0%B5%D1%82-%D0%B5-%D0%BA%D0%BE%D1%88%D0%BC%D0%B0%D1%80-%D0%B7%D0%B0-%D0%BF-news815489.html", "text": "При избора на тоалет егото пречи и е крайно време президентшата да го осъзнае, ако не иска да изглежда като Попай Моряка в нелепо тесен потник. Категорично вето за роклите с голи рамене. Радева е с почти мъжко телосложение и широките й плешки я правят да изглежда нелепо до някои от най-изящните дами в света. Стягащ сутиен и колан - винаги, когато тоалетът ги изисква. Обувки - никога отворени, и не последно място умерени цветове, съчетани с подходящи бижута и чанта. Съветите са ценни, стига да има кой да ги чуе, но изглежда Радева слуша само вътрешния си глас. Поне през първите две години на \"Дондуков\" 2. Президентът се отчете за двете си години на \"Дондуков\" 2 и възпламени обществото, което отново раздели кардинално на свои и чужди. На всички вече е ясно, че Румен Радев не си поплюва и непрекъснато се конфронтира с правителството на Бойко Борисов, сякаш иска да си мери на всяка цена егото по генералски. Радев е бита карта, особено след онази новогодишна реч, с която предизвика гнева на хората. Защото политиката не е коремно превъртане - ефектно, но не място. Любопитно, а и далеч по-пикантно е как ли изглеждат двете години в президенството през очите на първата дама. Десислава Радева е втората жена на пилота, но май е първа на \"Дондуков\" 2. Вече няма съмнения кой дърпа конците там. Този, който вилнее с колата на НСО из София на път към бленуваната рокля. Още с първата си поява Генерал Деси не остана в сянката на президента , а беше в центъра на прожекторите и се превърна сред най-обсъжданите личности в социалните мрежи. Тя не крие, че харесва прякора си Генерал Деси, понеже стана дума за егото по-горе. Търкулнало се гърнето и си намерило похлупак. Радева е от Бургас , завършила е английска гимназия, после – финанси и маркетинг. И за нея, и за Румен Радев, това е втори брак. Първият ѝ съпруг е депутатът от БСП Георги Свиленски , от когото има син. Така с двете деца на президента от предишния му брак, децата на двойката стават общо три. След появата си в изборната нощ първата дама получи сериозни критики за избора си на тоалет, появявайки се с костюм с доста къса пола. И така при всяка нейна поява стилът ѝ на обличане се превърна в най-обсъжданата тема. В цветово отношения тя е неустойчва, лашка се от класическото черно до наивните тоалети в розово и праскова. Относно нападките срещу нея по темата за стила ѝ Радева коментира, че \"няма дължина на полата, която да не предизвиква общественото внимание\" и хората, които не я харесват, винаги ще намерят за какво да се хванат. Роклите явно са голямата й слабост. Заради любимата си дизайнерка Деси Радева сътвори нечуван гаф. Колата на НСО направи куп нарушения, тя се скара с полицаите само и само да се добере до бутика. Сподели:", "date": "2019.02.02", "title": "ПРЕТ-А-ПОРТЕ: Деси Радева - 2 години мъка на червения килим! Изборът на тоалет е кошмар за първата дама, дънките са нейният грях (МЕТАМОРФОЗАТА В СНИМКИ)"}
{"url": "https://pik.bg/%D1%82%D0%B5%D1%81%D0%BB%D0%B0-%D1%83%D0%B4%D1%80%D1%8F%D1%82-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D0%BD%D0%B0-%D1%82%D1%80%D0%BE%D1%88%D0%BA%D0%B8%D1%82%D0%B5-%D1%81%D1%8A%D1%81-%D1%81%D0%BE%D0%BB%D0%B5%D0%BD%D0%B8-%D0%B3%D0%BB%D0%BE%D0%B1%D0%B8-news816687.html", "text": ". В една от точките е записано, че \"опасните технически неизправности“ ще се санкционират с 1500 лева. В този член, поставен под номер 219, влизат и камионите и автобусите, които не са укрепили товара си, пише \"Монитор\". Санкции ще има и за притежателите на леки автомобили, които имат неизправни спирачни и кормилни системи. Там е предвидена същата глоба. С максимален размер на санкцията ще се наказват и водачите на превозни средства, които \"имат въздействие върху околната среда, или могат да породят риск за други участници в движението по пътищата“, се казва още в закона. Тълкуванието е, че старите коли, които тровят околната среда, нямат катализатори или пушат повече от нормалното, ще попадат под ударите на закона. По-леките наказания са до 1000 лева и включват по-малки неизправности, отново касаещи околната среда и безопасността на останалите участници в движението. Най-малката санкция пък е от 500 лева. Не е изключено обаче сборът им, когато се касае за много разбит автомобил, който създава опасност да достигне и до 3000 лева. За да има максимална глоба при него трябва да са констатирани опасни, значителни и незначителни неизправности. Те включват както развалени фарове, така и разтропана ходова част износени гуми, неработещи чистачки и други. До момента наказанието за подобни повреди беше едва фиш от 50 лева. Минималната санкция обаче за разтропани автомобили вече скача десетократно и става 500 лева. До 3 бона глоба грозят шофьорите, които карат разбити коли или камиони по пътищата у нас, предвижда новият проект на Закона за движение по пътищата, който беше разделен на три части и качен за обществено обсъждане Сподели:", "date": "2019.02.02", "title": "ТЕСЛА: Удрят шофьорите на трошките със солени глоби"}
{"url": "https://pik.bg/%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%B5-%D1%84%D1%83%D0%BA%D0%B0%D1%82-%D1%81-%D0%BD%D0%BE%D0%B2%D0%B8-%D0%BC%D0%B0%D1%88%D0%B8%D0%BD%D0%B8-%D0%B7%D0%B0-%D1%87%D0%B8%D1%81%D1%82%D0%B5%D0%BD%D0%B5-news816693.html", "text": ". Закупуването им става възможно, след като общинският съвет реши да поеме дългосрочен дълг. Иван Стоянов Чисто нови машини влизат на въоръжение в редиците на пловдивското общинско предприятие \"Чистота\". Те са мултифункционални и стават за метене, миене, поддържане на уличната мрежа и при зимни условия и ще се използват целогодишно \"Те са шест на брой, за да може по един да обслужва вътрешнокварталните улици във всеки един от административните райони на Пловдив\", разказа пред \"Пловдив24\" директорът на \"Чистота\" . \"През годините обновихме съществуващата техника на общинското предприятие, машините, останали от предишните управление, вече не работят. Ние работим изцяло с фабрично нови машини, Евро 6\", похвали се още Стоянов. С новите машини \"Чистота\" ще се впише в изпълнение стратегията на Община Пловдив за повишаване качеството на атмосферния въздух, ще успее да покрие постоянно увеличаващите се дейности, както и ще покрие постоянно намаляващия щат на жените, заети с ръчно метене. Сподели:", "date": "2019.02.02", "title": "В Пловдив се фукат с нови машини за чистене"}
{"url": "https://pik.bg/%D1%85%D1%80%D0%B0%D0%BC-%D0%B8%D0%B7%D0%B3%D1%80%D0%B0%D0%B4%D0%B5%D0%BD-%D1%81-%D0%BF%D0%BE%D0%BC%D0%BE%D1%89%D1%82%D0%B0-%D0%BD%D0%B0-%D0%B4%D1%8F%D0%B4%D0%BE-%D0%B4%D0%BE%D0%B1%D1%80%D0%B8-%D0%BE%D1%82%D0%B2%D0%BE%D1%80%D0%B8-%D0%B2%D1%80%D0%B0%D1%82%D0%B8-news816695.html", "text": "Една от мисиите на покойния дядо Добри - светеца от Байлово, беше да бъде вдигнат храм на Гара Елин Пелин. Църквата, изградена и със събрани от него пари от милостиня, вече отвори вратите си за вярващите. „Храмът е най-големия в Софийска област. Дядо Добри ни помогна като дари 18 000 лв. По този начин довършихме покрива на църквата”, заяви пред Нова телевизия отец Пламен. „Имаме нужда от още неща, за да го довършим. Трябват ни средства, за да направим всичко според архитектурния план. Трябват ни още около 200 000 лв. Събираме пари дори от свещите, които продаваме”, каза още кметът на Гара Елин Пелин Светлана Трендафилова. Сподели:", "date": "2019.02.02", "title": "Храм, изграден с помощта на дядо Добри, отвори врати"}
{"url": "https://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B2%D1%80%D1%8A%D1%85%D0%BB%D0%B8%D1%82%D0%B0%D1%82-%D0%BD%D0%B8-%D0%BC%D0%B0%D0%B3%D0%BD%D0%B8%D1%82%D0%BD%D0%B8-%D0%B1%D1%83%D1%80%D0%B8-%D0%B5%D1%82%D0%BE-%D0%BA%D0%B0%D0%BA-%D1%89%D0%B5-%D0%BD%D0%B8-%D1%81%D0%B5-%D0%BE%D1%82%D1%80%D0%B0%D0%B7%D1%8F%D1%82-news816688.html", "text": "Очакват ни серия от магнитни бури. Пикът на изригванията ще е на 1-ви и 2-ри февруари. „Магнитните бури рефлектират върху психиката на здравите хора. По време на тези изригвания често се будим през нощта. Сънуваме доста повече и получаваме главоболие, ставаме раздразнителни”, каза в студиото на „Събуди се” психиатърът Веселин Герев. По думите му психиката ни е отвикнала на магнитното поле. „Движим се в превозни средства и сме обградени от дебели бетонни стени. Тези фактори намаляват естествения магнитен фон на Земята. И, когато има слънчеви изригвания, ние ги усещаме”, допълни той. „Количеството на бурите през последните години е ниско. На 31 януари късно вечерта е имало по-сериозно изригване на Слънцето. Скалата за измерване на магнитното поле е от 0 до 9. Смята се, че до 3 полето е спокойно”, коментира доцент Татяна Трифонова от Института по геофизика. Тя допълни, че магнитното поле на Земята се влияе от процесите, които се случват със Слънцето. На 19 и 20 февруари се очакват нови изригвания. Според доц. Трифонова те не са толкова опасни, но все пак хората с хронични заболявания трябва да бъдат по-внимателни. „Магнитното поле разширява кръвоносните съдове. Особено чувствителни към това са сърцето и мозъкът. От там идват честите проблеми. Хората, които страдат от депресия, получават облекчение от магнитните бури”, каза още психиатърът Веселин Герев. Сподели:", "date": "2019.02.02", "title": "ВНИМАНИЕ: Връхлитат ни магнитни бури! Ето как ще ни се отразят"}
{"url": "https://pik.bg/%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%B0%D0%BB%D0%B1%D0%B5%D1%80%D1%82-%D0%BF%D0%BE%D0%BF%D0%BE%D0%B2-%D0%BD%D0%B0%D0%B4%D1%8F%D0%B2%D0%B0%D0%BC-%D1%81%D0%B5-%D0%B4%D1%80%D0%B0%D0%B3%D0%BE-%D0%B3%D1%80%D1%83%D0%B1%D0%B5%D0%BB%D0%BD%D0%B8%D0%BA-%D0%B4%D0%B0-%D0%B3%D0%BB%D0%B5%D0%B4%D0%B0-%D0%BE%D1%82-%D0%BD%D0%B5%D0%B1%D0%B5%D1%82%D0%BE-%D0%B8-%D0%B4%D0%B0-%D1%81%D0%B5-%D1%80%D0%B0%D0%B4%D0%B2%D0%B0-news816697.html", "text": "Българите можем! Доказа го Алберт Попов - момчето, за което всички говорят! А той постигна нещо забележително - за първи път от 34 години българин влезе в топ 6 в старт от Световната купа по ски алпийски дисциплини. Зад успехите на Аби, както го наричат близките му, стой една жена, посветила живота си на своите деца - майката Мартина Попова. Майката на 21-годишния скиор е изключително горда. В студиото на \"Тази събота\" тя заяви, че постижението на Алберт е голям успех за България. \"Аз отдавна знам, че българите можем, но е съвсем друго, когато се покаже на такъв голям форум, пред такава публика. Усещането е невероятно, пожелавам го на всеки един родител.\", каза Мартина Попова. \"Старала съм се да науча всичките си деца да бъдат честни, трудолюбиви и да не изневеряват на себе си. На това, че когато вярваш в нещо и си постоянен, и се бориш, то се случва.\" \"Той винаги е носил шампионското в себе си. Беше много малък, когато ми каза, че ще стане световен шампион. Той си го носи от малък. Радвам се, че е така, защото без тази увереност той едва ли щеше да стигне дотук.\" Като най–труден момент в живота им майката определя катастрофата, която претърпява Алберт през 2015 г. Тогава загива треньорът му Драго Грубелник. Момчето също е в много тежко състояние, но успява да се възстанови. Мартина разказа, че падането е било много тежко, от над 300 м височина. \"В колата бяха трима души. Треньорът на Алберт загина и това е най-страшното. Това е нещото, което не можем да върнем. Надявам се, че той сега е горе и се радва на успехите му, защото и той е допринесъл за тях\", каза майката. Семейството на скиора приема всички трудности и изпитания и продължава да се бори. По думите на Мартина, Алберт се е променил след инцидента и за момент губи увереността си. Гордата майка добави, че не е загърбила себе си в името на мечтите на своите деца. Често се концентрира в това да им помага, но намира време и за себе си и своите неща. Тя допълни, че Алберт често е в чужбина, а когато е в България също не живее с тях. Нямат ритуали преди състезания, дори напротив – оставила е подготовката преди спусканията само на треньора му Ивайло Борисов, тъй като той е човекът, който знае как да го нахъса и какво да му каже. Сподели:", "date": "2019.02.02", "title": "Майката на Алберт Попов: Надявам се Драго Грубелник да гледа от небето и да се радва"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%BB%D0%B0%D1%81%D0%BA%D0%B8%D0%BD-%D1%83%D1%87%D0%B8-%D0%B7%D0%B0-%D0%BB%D0%B5%D0%BA%D0%B0%D1%80-%D0%B2-%D0%BD%D0%B5%D0%B3%D0%BE%D0%B2%D0%B0-%D0%BF%D0%B0%D0%BC%D0%B5%D1%82-news816577.html", "text": "Голямата дъщеря на покойния Иван Ласкин от брака му с актрисата Мирослава Гоговска преживява загубата на татко си далеч от камерите. Люба присъстваше на опелото на баща си, но запази самообладание и не пожела да коментира нито дума. Единственото, което девойката сподели, е, че от тук нататък ще посвещава всяко свое постижение на него. В думите ѝ няма нищо случайно, защото малцина знаят, че в момента Люба е трети курс студентка по медицина и мисията ѝ ще бъде да спасява човешки животи, въпреки че е била безсилна да помогне на своя баща. Голямата дъщеря на Ласкин е сред първенците в курса, а с отличие завършила и гимназия. Люба имала страхотна връзка с по-малката си сестра София, въпреки че майка ѝ Мирослава и баща ѝ Иван през годините преминали през трудни периоди в отношенията си. По думите на родителите ѝ двамата се запознали и влюбили твърде млади и тя се случила неочаквано и непланирано. Имало и моменти, в които Ласкин не се виждал често с голямото си дете, но помагал финансово и с каквото може за нейното отглеждане. В последните години от живота си на тази земя обаче настоявал двете му наследнички да изградят истинска сестринска връзка и затова Люба придружавала него, Александра и София на семейните им ваканции през лятото в Гърция. „Трудно беше, но слава богу, че Люба израсна толкова възпитана и прекрасна. Моите момичета са всичко за мен“, казва актьорът в едно от последните си интервюта. По-малката му щерка София пък в момента е второкласничка в столично училище. Въпреки трагедията тя продължава да посещава часовете без прекъсване, а майка ѝ Александра не ѝ спестявала нищо и разговаряла с нея като с възрастен човек, за да не се травмира още крехката ѝ психика. Самата Сърчаджиева пък изуми със силата си зрителите на Сатиричния театър, като излезе на сцената малко повече от седмица след кончината на Иван и изигра докрай ролята си в постановката „Терапевти“. В знак на възхищение публиката я извика три пъти на бис и ѝ даде кураж и смисъл да продължава да се бори, а аплаузите Алекс прие със сълзи на очи. Сподели:", "date": "2019.02.02", "title": "САМО В ПИК И \"РЕТРО\": Дъщерята на Ласкин учи за лекар в негова памет"}
{"url": "https://pik.bg/%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F-%D0%B8-%D1%80%D0%B5%D0%BA%D0%BE%D1%80%D0%B4%D0%BD%D0%B8-%D0%B2%D0%B0%D0%BB%D0%B5%D0%B6%D0%B8-%D0%B2-%D0%B0%D0%B2%D1%81%D1%82%D1%80%D0%B0%D0%BB%D0%B8%D0%B9%D1%81%D0%BA%D0%B8%D1%8F-%D1%89%D0%B0%D1%82-%D0%BA%D1%83%D0%B8%D0%BD%D1%81%D0%BB%D0%B0%D0%BD%D0%B4-news816707.html", "text": "На много места в щата е издадено предупреждение за проливни дъждове и очаквани нови наводнения. Няколко реки вече излязоха от коритата си. Заради големи приливни вълни край крайбрежното градче Таунсвил около 1000 домакинства трябваше да бъдат евакуирани, предава БГНЕС. Над района е паднало само за денонощие количество дъжд, характерно за месец валежи. Жителите на Куинсланд бяха посъветвани да са изключително внимателни, когато шофират, тъй като някои пътища в щата са изцяло под вода. Докато голяма част от Австралия е обхваната от рекордни горещини и жестока суша, източният щат Куинсланд беше залят от проливни дъждове и тежки наводнения. Синоптиците описаха метеорологичните условия като нещо, случващо се веднъж на един век, съобщава Ройтерс. Сподели:", "date": "2019.02.02", "title": "Наводнения и рекордни валежи в австралийския щат Куинсланд"}
{"url": "https://pik.bg/%D0%B5%D1%82%D0%BE-%D0%BA%D0%BE%D0%B3%D0%B0-%D1%81%D0%B0-%D0%BC%D0%B0%D1%87%D0%BE%D0%B2%D0%B5%D1%82%D0%B5-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B0-%D0%B5%D0%B2%D1%80%D0%BE%D0%B2%D0%BE%D0%BB%D0%B5%D0%B9-2019-news816710.html", "text": "Eвропейската конфедерация (CEV) публикува пълната програма за срещите и часовете на двубоите от груповата фаза на Европейското първенство по волейбол за жени. Шампионатът на Стария континент ще се проведе от 23 август до 8 септември, като домакини са четири страни - Турция, Полша, Унгария и Словакия. България е в група \"А\" в Анкара, а съперници на волейболистките ни са домакините от Турция, световният и европейски шампион Сърбия, Франция, Гърция и Финландия. Отборите на България и Франция откриват груповата фаза в Анкара, като в първия ден, 23 август, излизат в директен двубой от 14:30 ч. На 24 август нашите почиват. Вторият двубой на българките ще бъде на 25 август срещу световния и европейски шампион Сърбия, като е с начален час 17:00. На 26 август програмата продължава с нов тежък мач, този път срещу домакина Турция, който е насрочен за 19:30 ч. На 27 август националките ни срещат Гърция, отново от 19:30 ч. 28 август е почивен ден. В последния етап от груповата фаза България завършва с двубой срещу Финландия, който е на 29 август от 17:00 ч. За втората фаза се класират първите четири тима от всяка група, като следват директни елиминации. Съперници в тази фаза ще бъдат класиралите се тимове от група \"А\" срещу тези от група \"С\", и съответно отборите заели първите четири места от група \"В\" срещу група \"D\". Сподели:", "date": "2019.02.02", "title": "Ето кога са мачовете на България на Евроволей 2019"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%BF%D0%B8%D0%BA-tv-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B0%D1%82%D0%B0-%D0%B7%D0%B0-%D0%B8%D0%B7%D0%BC%D0%B0%D0%BC%D0%B8-%D0%BC%D0%B5%D0%B3%D0%B7-%D1%83%D0%B6%D0%B8%D0%BB%D0%B8-%D0%B5%D0%BB%D0%B7%D0%B0-%D0%BF%D0%B0%D1%80%D0%B8%D0%BD%D0%B8-%D1%82%D1%80%D0%B0%D0%B2%D0%B5%D1%81%D1%82%D0%B8%D1%82%D1%8A%D1%82-%D0%BD%D0%B0-%D1%80%D0%B0%D0%B7%D0%BF%D0%B8%D1%82-%D0%B2-%D1%81%D0%B5-news816724.html", "text": "Елза Парини е била призована за обяснения от служителите на столичното Седмо РПУ, след като разследваната за подбудителство към застрахователна измама Миглена Каканашева-Мегз е подала срещу нея жалба за тормоз. За случая разказа самата Парини в светското предаване на ПИК TV - \"Жълтите новини\". Както е известно в последните седмици шивачката попадна под ударите на закона заради обявения от нея за откраднат джип \"Мерцедес\". Криминалисти се натъкнаха на смущаващи факти, сочещи, че е налице застрахователна измама. \"Десетки пъти сме вадили доказателства и сме призовавали да се обърне внимание на Мегз, че много лъже. Може би този случай е една от малкото схеми на Царицата на измамата, които изплуваха на повърхността. Лично аз съм потърпевша от нейните машинации. Тя си поволи да пусне жалба в Седмо РПУ в София срещу мен с лъжливи показания. Твърди, че я преследвам, че кибича пред жилището й, пред магазина й, че я следвам на събития... Полицаите се смееха и не можеха да повярват. Извикаха ме на разпит, защото са длъжни да проверят сигнала. Дава лъжливи показания срещу мен, губи времето на полицията със своите простотии,... Разпитаха я мои познати защо го е направила. А тя отговорила: \"Не ми пука, че плюе мен, но да не плюе дрехите ми, че това ми е бизнесът\", заяви главната редакторка на \"Lifeonline\" в месечната коментарна рубрика \"Да начешем езиците\". Как масаж на Пукет приключи с щастлив край за Елза, кой развали двугодишната любов на Ася Капчикова, как композиторът Волфганг Амадеус Моцарт участва в годежа на Джулиана Гани във Виена, по какъв начин Алекс и Даниел Петканови осребриха раждането на сина си - гледайте сега в \"Жълтите новини\": Сподели:", "date": "2019.02.02", "title": "СКАНДАЛ В ПИК TV: Разследваната за измами Мегз ужили Елза Парини! Травеститът на разпит в Седмо РПУ след фалшива жалба на шивачката - само в Жълтите новини"}
{"url": "https://pik.bg/%D0%B8%D0%B2%D0%B0%D0%BD-%D0%BB%D0%B5%D1%87%D0%B5%D0%B2-%D0%B7%D0%B0-%D0%BE%D0%B3%D1%80%D0%BE%D0%BC%D0%BD%D0%B0%D1%82%D0%B0-%D1%81%D0%B8-%D0%B7%D0%B0%D0%B3%D1%83%D0%B1%D0%B0-%D0%BC%D0%B0%D0%B9%D0%BA%D0%B0-%D0%BC%D0%B8-%D1%81%D0%B5-%D1%81%D0%BF%D0%B0%D1%81%D0%B8-news816706.html", "text": "Винаги съм бил близък с моята майка. Тя беше човек на музиката. И двамата винаги сме говорили за това. Тя беше до мен през целия ми живот. И до последно, почти до последно, беше в кондиция. През последните два месеца обаче се влоши, започна да не прави връзка с реалността. И в този смисъл когато си отиде, тя се спаси. Това заяви пред Би Ти Ви музикантът Иван Лечев, който наскоро загуби майка си - една от най-изявените пианистки в българското музикално изпълнителско изкуство професор Снежина Гълъбова. Като най-успешния треньор досега на музикално предаване „Гласът на България“ и носител на титлата \"Мастър\" той коментира старта на новия сезон - на . Лечев обясни, че тактиката му е да играе себе си. Той сподели, че няма задръжки, когато чуе хубав глас. Понякога, когато участник запее, дори се просълзява. „Тази година участниците са страховити, има много сериозни рок попълнения. Има няколко неща, с които формата затруднява максимално – бутонът, с който може да блокираш останалите треньори”, каза Иван Лечев. За свои ментори в живота той посочи Румен Бояджиев, Константин Цеков и Александър Бехаров, както и родители си. „Това са хората, без които аз нямаше да съм това, което съм”, каза Лечев. Малкият син на Лечев – Косьо, вероятно ще последва семейния пример, а големият му син се развива като бизнесмен в Лондон. 24 февруари Сподели:", "date": "2019.02.02", "title": "Иван Лечев за огромната си загуба: Майка ми се спаси"}
{"url": "https://pik.bg/%D0%BE%D0%B1%D1%89%D0%B8%D0%BD%D0%B8-%D0%B8%D1%81%D0%BA%D0%B0%D1%82-%D0%BE%D1%82-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8%D1%8F-%D1%81%D1%8A%D0%B2%D0%B5%D1%82-58-%D0%BC%D0%BB%D0%BD-%D0%BB%D0%B2-%D0%B7%D0%B0-%D0%BD%D0%B5%D0%BE%D1%82%D0%BB%D0%BE%D0%B6%D0%BD%D0%B8-%D1%80%D0%B5%D0%BC%D0%BE%D0%BD%D1%82%D0%B8-news816705.html", "text": "Общините отВеликотърновска област подадоха 11 искания за неотложни възстановителни работи за близо 5 800 млн. лв. до Междуведомствената комисия по бедствия и аварии към Министерски съвет. Отправено е искане за 1,3 млн. л. за изпълнение на втория етап от укрепването на активизиралото се преди близо година свлачище до църквата \"Св. 40 мъченици“ във Велико Търново. Близо 900 хиляди лева по линия на бедствията и авариите иска община Велико Търново за ремонта на пътя, водещ до древноримския град Никополис ад Иструм. Пътят е напълно непроходим, което възпрепятства туристическите посещения. Над 1,7 милиона лева е искането за почистване на коритото на река Янтра в два рискови участъка, предава БНР. Общините кандидатстват за финансиране и за ремонти на църкви и мостове, които бяха разрушени при големите наводнения преди 5 години. Сподели:", "date": "2019.02.02", "title": "Общини искат от Министерския съвет 5,8 млн. лв. за неотложни ремонти"}
{"url": "https://pik.bg/%D0%BC%D0%BB%D0%B0%D0%B4%D0%B5%D0%B6%D0%B8%D1%82%D0%B5-%D1%81-%D0%BE%D1%81%D0%BD%D0%BE%D0%B2%D0%BD%D0%BE-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5---%D0%BF%D0%BE-%D1%81%D0%BA%D0%BB%D0%BE%D0%BD%D0%BD%D0%B8-%D0%B4%D0%B0-%D0%B5%D0%BC%D0%B8%D0%B3%D1%80%D0%B8%D1%80%D0%B0%D1%82-news816698.html", "text": "В писмения отговор до депутата се цитират и изводи от международна научна конференция на тема „Икономическо развитие и политики: реалност и перспективи\", на която е представен друг анализ. Изводът е, че голяма част от българите, завърнали се у нас, като мотив да останат, посочват основно семейни и социални причини. Младите хора в България, като своите връстници в Европа, са изправени пред безброй предизвикателства, свързани с тяхното образование, реализация, качество на живот и други. Младежите в България с основно и средно образование в по-големи дялове са склонни да заминат в чужбина при възможност. Това заявява вицепремиерът Марияна Николова в отговор на депутатско питане относно тенденцията за напускането на трудоспособни българи . Цитиран е годишен доклад за младежта през 2017 г. В отговора до депутата Георги Гьоков са цитирани изводи от доклада, Националния статистически институт (НСИ), научни трудове на авторски колектив от БАН. Според данни от изследване на Института за икономически изследвания при БАН - извадка от 3907 лица на възраст 15-65 години, между 23 и 25% от респондентите с висше и средно специално образование биха емигрирали. Основната причина за разработването на Годишен доклад за младежта, е именно проследяване на динамиката, анализ на ситуацията и ефективността на реализираните мерки от отговорните институции. В момента Министерство на младежта и спорта разработва Годишен доклад за младежта за 2018 г., чрез който ще могат да се проследят и най-актуалните данни. Сподели:", "date": "2019.02.02", "title": "Младежите с основно образование - по-склонни да емигрират"}
