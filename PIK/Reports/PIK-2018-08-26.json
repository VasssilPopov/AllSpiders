{"url": "https://pik.bg/%D1%87%D0%B5%D1%80%D0%BD%D0%B8%D1%8F%D1%82-%D1%81%D0%BF%D0%B8%D1%81%D1%8A%D0%BA-%D1%81-%D0%BD%D0%B5%D1%89%D0%B0%D1%82%D0%B0-%D0%BA%D0%BE%D0%B8%D1%82%D0%BE-%D0%B2%D0%BB%D0%B8%D1%8F%D1%8F%D1%82-%D0%BF%D0%B0%D0%B3%D1%83%D0%B1%D0%BD%D0%BE-%D0%B2%D1%8A%D1%80%D1%85%D1%83-%D1%81%D0%B5%D0%BA%D1%81%D0%B0-news776029.html", "text": "Експертите наричат живите растения \"сексуални убийци\" в спалнята. Растенията отделят летливи вещества, които, дори да имат приятен аромат, въздействат приспивно на хормоните. Установено е също така, че е опасно да се държи в спалнята всичко, което е напълнено с вода - декоративни фонтани, аквариуми. Успокояващото бълбукане и постоянното движение на течности оказват отрицателно въздействие върху сексуалната възбуда. Следват всякакви джаджи като: телефони, телевизори, лаптопи. В спалнята електронните устройства изобщо нямат място - те привличат твърде много внимание, а светлината от екраните им буквално зомбира мозъка. Освен това експертите препоръчват да не се претрупва спалнята с всякакви джунджурии - статуетки, сувенири, картини и др. Малките предмети перфектно натрупват прах, в който може да има много токсини и замърсители от околната среда, които влияят на производството на хормони в тялото. Хаосът от всякакви разхвърляни дрехи и постелки в спалнята също имат депресиращо въздействие върху либидото. Този безпорядък допълнително разсейва вниманието, провокира тежки емоции и предизвиква само едно желание - да бъде сменена обстановката. По същата причина в спалнята не бива да има библиотеки и бюра с множество книги и списания. Публикуваха необичаен списък с онези неща, които ги има в спалните на повечето хора, които дори не подозират за пагубното им влияние върху секса. Както се оказва, всички тези неща могат да имат много отрицателно въздействие върху интимния живот, който се случва между стените тези стаи. Експерти съветват така да бъде организирана подредбата на съпружеската спалня, че в нея да има максимум пространство и въздух и минимум всякакви натурии, пише OaNews, цитирано от \"За Жената\". Сподели:", "date": "2018.08.26", "title": "Черният списък с нещата, които влияят пагубно върху секса"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B2%D0%B5%D1%81%D0%BA%D0%BE-%D0%BC%D0%B0%D1%80%D0%B8%D0%BD%D0%BE%D0%B2-%D0%BE%D1%82%D0%B2%D1%8F-%D0%BF%D1%80%D0%B5%D1%81%D0%BB%D0%B0%D0%B2%D0%B0---%D0%B5%D1%82%D0%BE-%D0%BA%D0%B0%D0%BA-%D1%81%D1%82%D0%B0%D0%BD%D0%B0-%D0%BD%D0%B0%D0%B9-%D0%BF%D1%80%D0%BE%D0%B4%D0%B0%D0%B2%D0%B0%D0%BD%D0%B8%D1%8F%D1%82-%D0%BF%D0%B5%D0%B2%D0%B5%D1%86-news775486.html", "text": "Няма шега, няма измама. Веселин Маринов е най-продаваният чалга изпълнител у нас. Любимецът на няколко поколения българи е лидер сред най-тиражираните албуми, сочи официалната класация на чалга империята \"Пайнер\". От фирмата публикуваха на интернет страницата си класация за продажби, където Веско е абсолютен лидер. Маринов заема всичките призови места, като единствено Преслава успява да разбие хегемонията му. Но добричлийката е далеч по постижения от изпълнителя, който е известен със своя работохолизъм и безкрайни турнета край морето и във вътрешностите на страната. \"Представи си...\" и \"Златни хитове\" са албумите, които изстрелват Веско в друга музикална вселена. Веднага след тях се нарежда музикалната компилация \"Хитовете на Преслава\" и отново идва Веско с албума \"Носталгия\". \"Старая се винаги да бъда перфектен пред публиката. Няма нищо случайно. Всичко е свързано с огромен труд, много репетиции и много мисъл. Всеки път след концертите стават уникални срещи. Хората правят изповеди. Идват за автографи, говорим си и след това аз оставам да се снимам с тях. Тогава има една малка близост между мен и тях. И преди самата снимка те споделят такива неща, че ти пълнят душата\", сподели изпълнителят, който преди броени дни навърши 57 години. Успехите на Маринов не са ново явление. Пред година той отново зае първото място по продажби, като тогава също не остави шанс на чалга идолите и Фики трябваше да се задоволи с утешителното второ място. Голямата житейска драма на Веско продължава да бъде самотата. Певецът е любимец на хиляди българи, но така и не намира голямата любов, която да топли постелята му. На няколко пъти артистът намекна, че е сам и няма любима жена, която да роши косите му. Затова и той се е отдал изцяло на работата и турнетата, които завладяват цялото му свободно време. Макар още да сме в разгара на лятото, той вече планира изявите си през следващата година. Сподели:", "date": "2018.08.26", "title": "ЕКСКЛУЗИВНО В ПИК! Веско Маринов отвя Преслава - ето как стана най-продаваният певец"}
{"url": "https://pik.bg/%D0%BC%D1%80%D0%B0%D1%87%D0%B5%D0%BD-%D0%B0%D0%BD%D0%B0%D0%BB%D0%B8%D0%B7-%D1%81%D0%BB%D0%B5%D0%B4-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B2-%D1%81%D0%B2%D0%BE%D0%B3%D0%B5---%D0%B5%D0%BA%D1%81%D0%BF%D0%B5%D1%80%D1%82%D0%B8-%D0%BF%D1%80%D0%B8%D1%82%D0%B5%D1%81%D0%BD%D0%B5%D0%BD%D0%B8-%D1%87%D0%B5-%D0%BF%D1%80%D0%BE%D0%B1%D0%BB%D0%B5%D0%BC%D1%8A%D1%82-%D1%81%D0%B5-%D0%BF%D1%80%D0%B5%D0%B2%D1%80%D1%8A%D1%89%D0%B0-%D0%B2-%D0%B7%D0%B0%D0%BF-news775938.html", "text": "Проблемът с тежките пътни инциденти в последните месеци се превръща в заплаха за националната ни сигурност. Около това се обединиха Богдан Милчев от Института за пътна безопасност и Красимир Георгиев от Асоциация за квалификация на автомобилистие. Двамата експерти коментираха пред Нова телевизия трагедията край Своге. При катастрофа на туристически автобус загинаха 16 души, има много ранени. „От опита ми мога да кажа, при такава трагедия не трябва да се бърза с обвинения и крайни изводи – заяви Богдан Милчев. - Има страшно много неизвестни. Още в началото на август имаме много сигнали за тази отсечка, че е проблем. Преди две години за ремонта са дадени десетки милони лева. Имаме брилиянти експерти в Института. С Дияна Русева направихме огледи, които показаха фрапиращи неща там. Имахме диалог с регионалното министерство и в петък публикувахме становището си. Но трябва да кажа, че такива проблеми има по цялата страна. С контрола ние се явяваме алтернатива на системата, но не трябва да е така.Нужна е спешна промяна. Сега сформираме екип с представител от Австралия. Ще направим незамисимо обследване на пътя с дронове и на място. Факт е обаче, че държавата трябва да има политика за пътната безопаснот и борбата с нея. Кой е отговорният за пътната безопасност в момента? Имаме ли такава институция? Никой не може да каже. Имаме 11 институции. Размита е отговорността. Проблемът се превръща в система. Заплаха е за националната ни сигурност. Два пъти за осем месеца даваме траур за това, че са загинали хора при катастрофи. Необходимостта за промяна е належаща и трябва да стане още сега. Ако не се поучим, ще сме най-горлемите глупаци. Изненадан съм, че четири часа след случилото се заместник-министър не знаеше дали в автобуса е имало колани. Премиерът осъзнава необходимостта за промяна в управлението и че възможно най-скоро трябва да се обяви създаването на нова система. Тази сутрин лично аз, като представител на Института за пътна безопасност, разговарях с него и се обединхме около това. Той се съгласи, че има необходимост от промяна на модела на управление“. „Манитнелата на мястото на трагедията е като вафлена коричка – каза Красимир Георгиев. - Автомобилът е част от една система – човек – път – автомобил. Човекът е на първо място, защото той може да покрие всички недостатъци за покриване на катастрофата. Лековато е да се каже изгубил контрол. Но как е станало. Никой не иска да каже. Вярно е, че ако един автобус се поддържа добре, той може да изглежда много по-добре от един на две-три години. Годините обаче имат значение.  Като се поддържат пътищата как никъде не видяхме окосена трева, изрязани клони, почистени канавки. Много е важно да се знае дали пътниците са били с колани. По изисквания пътниците трябва да са били с такива. Иначе се боя, че въпреки добрите намерения, антуражът покрай премиера ще даде сериозен отпор за исканите промени, за които спомена господин Милчев“. Сподели:", "date": "2018.08.26", "title": "МРАЧЕН АНАЛИЗ! След трагедията в Своге - експерти притеснени, че проблемът се превръща в заплаха за националната ни сигурност"}
{"url": "https://pik.bg/%D0%BD%D0%B5%D0%BD%D0%B0%D1%81%D0%B8%D1%82%D0%BD%D0%B0-%D0%B8-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%BA%D0%BE%D0%BC%D0%B8%D0%BA-%D0%BE%D0%B1%D0%B2%D0%B8%D0%BD%D0%B8-%D0%B0%D0%B7%D0%B8%D1%8F-%D0%B0%D1%80%D0%B4%D0%B6%D0%B5%D0%BD%D1%82%D0%BE-%D0%B2-%D1%81%D0%B5%D0%BA%D1%81-%D1%82%D0%BE%D1%80%D0%BC%D0%BE%D0%B7-news776025.html", "text": "Лийч каза, че е решил да разкрие този факт, защото намирал за иронично, че някой, който се оплаквал, че е бил насилен сексуално, после правел същото спрямо други хора. Нов обрат претърпя скандалната сага с италианската актриса и режисьор Азия Ардженто . Британски комик отправи също обвинения към нея за тормоз от сексуално естество , пише италианският вестник \"Кориере дела сера\". Когато той казал на Ардженто да престане, тя се засегнала и казала, че праща подобни голотии на всичките си приятели и те не намирали в това някакъв сексуален подтекст, съобщава БТА. Сподели:", "date": "2018.08.26", "title": "НЕНАСИТНА! И британски комик обвини Азия Ардженто в секс тормоз"}
{"url": "https://pik.bg/%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D1%85%D0%B0-%D0%BB%D0%B8%D0%B4%D0%B5%D1%80%D0%B0-%D0%BD%D0%B0-%D0%B8%D0%B4%D0%B8%D0%BB-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news776037.html", "text": "Лидерът на ИДИЛ в Афганистан Абу Саад Ерхаби е бил убит при въздушни удари срещу скривалища на терористите в провинция Нангархар, в близост до границата с Пакистан, съобщава АФП. Според афганистанското разузнаване заедно с Ерхаби са загинали още 10 души. Било е унищожено и огромно количество оръжия и техника, използвана от терористите. Ерхаби е четвъртият по ред убит лидер на терористичната групировка в Афганистан, откакто терористичната организация се появява в страната през 2014 година. Сподели:", "date": "2018.08.26", "title": "Ликвидираха лидера на ИДИЛ в Афганистан"}
{"url": "https://pik.bg/23-%D0%BC%D0%BB%D0%BD-%D0%B5%D0%B2%D1%80%D0%BE-%D0%B3%D0%BB%D1%8A%D1%82%D0%BD%D0%B0%D0%BB-%D1%80%D0%B5%D0%BC%D0%BE%D0%BD%D1%82%D1%8A%D1%82-%D0%BD%D0%B0-%D0%BF%D1%8A%D1%82%D1%8F-%D0%BA%D1%80%D0%B0%D0%B9-%D1%81%D0%B2%D0%BE%D0%B3%D0%B5-%D0%BA%D1%8A%D0%B4%D0%B5%D1%82%D0%BE-%D0%B7%D0%B0%D0%B3%D0%B8%D0%BD%D0%B0%D1%85%D0%B0-16-%D0%B4%D1%83%D1%88%D0%B8-news776033.html", "text": "Разбит път, ремонтиран за 23 млн. евро преди по-малко от две години, е една от основните версии на прокуратурата за aвтобусната катастрофа в Искърското дефиле, при която вчера загинаха 16 души. Около 17.00 ч. вчера автобус с 34 пътници навлиза в насрещната лента и изхвърча в дерето край пътя на 2 км преди Своге. Днес главният прокурор Сотир Цацаров съобщи, че още през 2017 г. „Пътна полиция” е започнала да подава сигнали за зачестили пътни инциденти във въпросния участък заради разрушен асфалт и ниско сцепление на настилката. В сигналите на КАТ се споменава, че дори и при спазване на ограничението от 40 км/ч в участъка, шофьорите често губят контрол и навлизат в насрещната лента. Общо пет пъти от началото на годината Агенция „Пътна инфраструктура” пък е сигнализирала до фирмата изпълнител на ремонта за спешно отстраняване на проблемите в няколко рискови участъка, като и до днес ремонт не е предприет по нито един от тях. Само ден преди жестоката катастрофа Институтът за пътна безопасност пък публикува становище относно плачевното състояние на пътя - по-малко от две години след пускането му в експлоатация. В становището отново се говори за напукан асфалт, ниско сцепление на настилката, едри камъни по платното и увредени мантинели. 16 души загинаха след като автобус с пътници, които били на екскурзия до манастира \"Седемте престола\", се преобърна в Искърското дефиле. В автобуса са пътували 33 души и шофьорът, десетки бяха ранените в различна степен. Произшествието стана в района между Лесков дол и Своге, около 17.00 ч. 13 души са загинали на място, а трима на път към болниците. Според първоначалните информации автобусът се е движил с висока скорост, несъобразена с пътните условия към момента. По същото време в района е валял силен дъжд, беше потвърдено по-рано. Сподели:", "date": "2018.08.26", "title": "23 млн. евро глътнал ремонтът на пътя край Своге, където загинаха 16 души"}
{"url": "https://pik.bg/%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%85%D0%B0-%D0%B1%D0%BB%D0%B8%D0%B7%D0%BE-20-000-%D0%B4%D1%83%D1%88%D0%B8-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%B1%D0%BE%D0%BC%D0%B1%D0%B0-%D0%BE%D1%82-%D0%B2%D1%82%D0%BE%D1%80%D0%B0%D1%82%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%B2%D0%BE%D0%B9%D0%BD%D0%B0-news776028.html", "text": "Екип германски сапьори обезвреди днес 500-килограмова невзривена бомба от Втората световна война в Лудвигсхафен, което наложи да бъдат евакуирани 18 500 души, предаде Франс прес, цитирана от БТА. Бомбата вероятно е била хвърлена от американските военновъздушни сили. Тя беше открита в началото на седмицата при строителни дейности. Общината в Лудвигсхафен помести в сайта си снимка на току-що изровената бомба, прикрепена към дървени пелети, за да бъде изнесена по-лесно от района. Сподели:", "date": "2018.08.26", "title": "Евакуираха близо 20 000 души в Германия заради бомба от Втората световна война"}
{"url": "https://pik.bg/%D0%B5%D0%BD%D1%82%D1%83%D1%81%D0%B8%D0%B0%D0%B7%D1%8A%D0%BC-%D1%85%D0%B8%D0%BB%D1%8F%D0%B4%D0%B8-%D0%B8%D0%B7%D0%BA%D0%B0%D1%87%D0%B8%D1%85%D0%B0-%D1%87%D0%B5%D1%80%D0%BD%D0%B8-%D0%B2%D1%80%D1%8A%D1%85-%D0%BF%D0%BE-%D1%81%D1%82%D1%8A%D0%BF%D0%BA%D0%B8%D1%82%D0%B5-%D0%BD%D0%B0-%D0%B0%D0%BB%D0%B5%D0%BA%D0%BE-%D1%81%D0%BD%D0%B8%D0%BC%D0%BA%D0%B8-news776014.html", "text": "Повече от 3000 любители на планината, природата и здравословния начин на живот изкачиха Черни връх по стъпките на Алеко Константинов. Така бе отбелязана 123-годишнината от организираното туристическо движение в България. По традиция в последната неделя на август туристи от цялата страна се събират на Витоша, за да почетат годишнината от началото на организираното туристическо движение в България, така както в далечната 1895 г. Алеко Константинов и 300 негови съмишленици изкачват Черни връх, за да учредят първото туристическо дружество у нас. Сега по два лъча, от хижа „Алеко” и от „Златните мостове”, туристи и любители на планината от цялата страна изкачиха витошкия първенец и поднесоха цветя  на барелефа на Алеко Константинов. Междувременно се състоя и надпреварата „Витоша Рън“. Поредното, 12-о издание на скоростно изкачване от НДК до Черни връх, събра тази година рекорден брой участници – 306. Стартът бе даден рано сутринта пред НДК. По дългия 18 км маршрут от центъра на града до върха с денивелация 1734 метра най-бърз бе Александър Спасов, който преди два месеца триумфира и в обиколката на Витоша, известна като „Витоша 100”. Той изкачи върха за 1.57:01 ч. следван от Димитър Русав и Гено Увардов. При жените победителка стана Мая Недялкова с 2.04:01 ч., следвана Девора Аврамова и Елена Димитрова. Рекордът на „Витоша Рън” от 1 ч., 36 мин. и 46 сек. бе поставен през 2015 г. от Шабан Мустафа, а върховото постижение при жените от 1 ч., 54 мин. и 30 сек. и регистрирано от Милка Михайлова през 2011 г. Сподели:", "date": "2018.08.26", "title": "ЕНТУСИАЗЪМ! Хиляди изкачиха Черни връх по стъпките на Алеко (СНИМКИ)"}
{"url": "https://pik.bg/%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%B5%D1%82%D0%BE-%D0%BE%D0%B1%D1%8F%D1%81%D0%BD%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%84%D0%B8%D1%80%D0%BC%D0%B0%D1%82%D0%B0-%D0%B8%D0%B7%D0%B2%D1%8A%D1%80%D1%88%D0%B8%D0%BB%D0%B0-%D1%80%D0%B5%D0%BC%D0%BE%D0%BD%D1%82%D0%B0-%D0%BD%D0%B0-%D0%BF%D1%8A%D1%82%D1%8F-%D0%BA%D1%80%D0%B0%D0%B9-%D1%81%D0%B2%D0%BE%D0%B3%D0%B5-news776053.html", "text": "Ремонтът на пътя, където стана тежкият инцидент с автобус, е завършен в края на 2016 г., след като продължава близо четири години и струва 23 милиона евро. Скоро след края на ремонта обаче започват проблемите. Открити са дефекти, въпреки че при приемането на обекта по документи всичко било перфектно. Следват пет опита на Пътната агенция да накара фирмата-изпълнител да ги отстрани, но безуспешно. Пътят е ремонтиран от фирмата „Трейс Своге”, която вече се казва „Си Билд България\" ЕООД, съобщава Нова телевизия. Капиталът е прехвърлен на 30 юни миналата година, но когато е правен ремонтът още е била „Трейс Своге”. Собственик на капитала тогава е „Трейс Груп Холд” АД, която по данни на регистрите участва в 108 обществени поръчки на стойност близо 1 милиард лева - един от основните изпълнители на пътищата у нас. „Рехабилитацията на пътя е стартирана на 29 септември 2011 г. Ремонтните дейности включват реконструкция и рехабилитация на 23 кръстовища, пет тунела, два жп надлеза и 32 мостови съоръжения, възстановяване на пътната настилка и полагане на плътен асфалт по целия участък, допълнително монтиране и подмяна на предпазни съоръжения. Трасето преминава през 13 населени места. Цялостната рехабилитация на пътя е извършена съгласно проекта и Техническата спецификация. Изпълнението е по стандарта на инженерите консултанти FIDIC т.нар. Червена книга. По този стандарт изпълнителят е длъжен да съгласува всичко с инженера - британската международна инженерсно-консултантска компания „Mott Macdonald”, уточняват от компанията. „Асфалтовите настилки са изпълнени през 2014 г. Това е и годината, в която пътят е пуснат за експлоатация. Това става две години преди формалното му приемане. Гаранционните срокове обаче започват да текат от датата на подписване на Акт 16, което се случи през 2016 г. През периода на приключване на дейностите от наша страна и издаване на Акт 16 пътят е експлоатиран за нуждите на населението от възложителя. Рехабилитацията е осъществена, без да бъде спирано движението по тежкото трасе. Как е поддържан пътят до издаване на акт 16 и в периода след това, ние не можем да вземем отношение. АПИ избира фирма, която да осъществява тази задача. Нашият ангажимент е единствено свързан с евентуални възможни дефекти – отговорност на изпълнителя, които се появяват по трасето в гаранционния двугодишен срок. За 4-годишния период установените такива не са съществени и/или възпрепятстващи или застрашаващи безопасността на движението. Изпълнителят е изпълнявал стриктно и безкомпромисно договорните си задължения”, посочват още от „Трейс Груп Холд“ АД. „Длъжни сме да подчертаем, че цялото движение на тежкотоварни автомобили, след стартиране на ремонтите по АМ “Хемус“ се пренасочи през Искърското дефиле, което допълнително значително натовари въпросното второкласно трасе. По цялото трасе на второкласния път има поставена вертикална сигнализация и хоризонтална маркировка, указваща ограниченията на скоростта и опасностите по старопланинския път съгласно нормативните изисквания за подобен тип път. Започнали сме задълбочена проверка на пълния набор комуникация с възложителя, инженер-консултанта и всички отговорни институции”, допълват от компанията. Сподели:", "date": "2018.08.26", "title": "СЛЕД КАТАСТРОФАТА! Ето обяснението на фирмата, извършила ремонта на пътя край Своге"}
{"url": "https://pik.bg/%D1%83%D0%B6%D0%B0%D1%81%D1%8A%D1%82-%D0%BE%D1%82-%D0%BF%D1%8A%D1%80%D0%B2%D0%BE-%D0%BB%D0%B8%D1%86%D0%B5-%D0%B2%D0%B8%D0%B6%D1%82%D0%B5-%D1%80%D0%B0%D0%B7%D0%BA%D0%B0%D0%B7%D0%B0-%D0%BD%D0%B0-%D0%BB%D0%B5%D0%BA%D0%B0%D1%80-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0%D0%BB-%D0%BF%D1%8A%D1%80%D0%B2%D0%B8-%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%BA%D1%80%D0%B0%D0%B9-%D1%81%D0%B2%D0%BE%D0%B3%D0%B5-news776046.html", "text": "Вижте разказ на един от медиците от Спешна помощ, който е сред първите, които пристигат на мястото на инцидента край Своге. „Беше една огромна човешка трагедия. Виждал съм какво ли не, но това беше наистина трагедия”, каза д-р Владимир Кръстев пред Нова ТВ. „Валеше много пороен дъжд и въпреки всичко стигнахме за около 20-25 минути”, разказва той. Когато д-р Владимир Кръстев пътува към мястото на инцидента, дори не си представя какво ще види. „Това, което аз видях, беше един автобус, който не можеше да се разбере каква марка е. Толкова беше смазан. Беше паднал от магистралата в пропастта, някъде около 20-25 метра. Около автобуса имаше човешки тела”, казва още лекарят. На място оказали помощ на ранените. Д-р Кръстев и екипът му качват в линейката около 50-годишна жена. „С множество наранявания и охлузвания, не знаеше къде е и какво е станало. С пълна амнезия за случвалото се”, допълва д-р Кръстев. Въпреки дългогодишния си опит, той казва, че с такава гледка никога не се свиква. Сподели:", "date": "2018.08.26", "title": "УЖАСЪТ ОТ ПЪРВО ЛИЦЕ! Вижте разказа на лекар, пристигнал първи на трагедията край Своге"}
{"url": "https://pik.bg/%D1%81%D0%BA%D1%83%D1%87%D0%BD%D0%BE-%D1%80%D0%B0%D0%B2%D0%B5%D0%BD%D1%81%D1%82%D0%B2%D0%BE-%D0%BC%D0%B5%D0%B6%D0%B4%D1%83-%D1%81%D0%BB%D0%B0%D0%B2%D0%B8%D1%8F-%D0%B8-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%B2%D0%B8%D0%B4%D0%B5%D0%BE-news776050.html", "text": "Отборите на Славия и Лудогорец завършиха 0:0 в мач от шестия кръг на Първа лига. Българският шампион игра с резервите. Мачът започна с едноминутно мълчание в памет на жертвите, които загинаха в катастрофа край Своге. Слабата продукция, която изнесоха двата тима, едва не приспа футболиния запалянко. В първите минути на срещата Лудогорец взе инициативата и създаде няколко опасности, но нито едно положение не бе 100 процентово. Най-критичният момент бе в 18-ата минута, когато Якуб Шверчок стреля от удобна позиция с глава, но топката мина далеч от гредата. Няколко минути по-късно Славчо Шоколаров се озова на стрелкова позиция, но прати топката в трибуните. До края на първата част не се случи нищо интересно. Двата отбора играха бавно, допускаха доста непредизвикани грешки и нямаха никаква идея как да превземат противниковата врата. Като цяло темпото през първото полувреме бе доста ниско и можеше да приспи зрителите. Началните минути на втората част по нищо не се различаваха от тези през почти цялото първо полувреме - пълна скука на терена! Чак в 62-ата минута имаше леко раздвижване, след като Галин Иванов отправи топовен шут от границата на наказателното поле, преминал над напречната греда. В 70-ата минута Славия имаше добра възможност да отбележи. Галин Иванов напредна мощно през центъра и намери с прецизен пас Славчо Шоколаров. Футболистът на \"белите\" шутира без подготовка, но Хорхе Броун бе заел добра позиция и неутрализира опасността. До края на срещата възпитаниците на Пауло Аутуори и Златомир Загорчич не си даваха много зор и по играта личеше, че равенството устройва двата тима. Сподели:", "date": "2018.08.26", "title": "Скучно равенство между Славия и Лудогорец (ВИДЕО)"}
{"url": "https://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%B2%D0%B8%D0%B4%D0%B8%D0%BD-%D0%B7%D0%B0%D0%B1%D1%80%D0%B0%D0%BD%D0%B8-%D0%BC%D1%83%D0%B7%D0%B8%D0%BA%D0%B0%D1%82%D0%B0-%D0%BD%D0%B0-%D0%BF%D0%B0%D0%BD%D0%B0%D0%B8%D1%80%D0%B0-%D1%83%D1%82%D1%80%D0%B5-news776012.html", "text": "Кметът на Община Видин Огнян Ценков издаде заповед за забрана използването на озвучителна техника и жива музика на територията на Видинския панаир на 27 август. Заповедта е във връзка с Решение на Министерски съвет на Република България, с което 27 август 2018 г. е обявен за Ден на национален траур, в памет на жертвите от тежката катастрофа край Своге, станала в събота, съобщава Конкурент. Изменя се срокът за провеждането на Видински панаир 2018, като той се удължава до 2 септември включително. Предвиденият за 27 август (понеделник) концерт на сръбския изпълнител Миле Китич ще се състои на 28 август, а концертът на Борис Солтарийски ще бъде на 2 септември. Сподели:", "date": "2018.08.26", "title": "Кметът на Видин забрани музиката на панаира утре"}
{"url": "https://pik.bg/%D0%BC%D0%B5%D0%B3%D0%B0%D0%BD-%D0%B8-%D1%85%D0%B0%D1%80%D0%B8-%D0%B8%D0%BC%D0%B0%D1%82-%D0%BD%D0%BE%D0%B2-%D1%87%D0%BB%D0%B5%D0%BD-%D0%B2-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D1%81%D0%B8-%D1%81%D0%BD%D0%B8%D0%BC%D0%BA%D0%B0-news776004.html", "text": "Мегън Маркъл е известна с любовта си към кучетата. Тя трябваше да изостави Богарт - кръстоска между лабрадор и немска овчарка, в Канада, след като животното се оказа твърде старо, за да пътува през океана, съобщава БТА. Херцозите на Съсекс - Меган и Хари, имат нов член в семейството си - очарователно кученце, съобщава в. „Метро”. Четириногият любимец, чиято порода и име не се уточняват, ще се присъедини към Гай - бийгъла на американската актриса. Любимецът на актрисата в момента живее при нейни приятели, а тя очевидно вече му е намерила нови заместници. Сподели:", "date": "2018.08.26", "title": "Меган и Хари имат нов член в семейството си (СНИМКА)"}
{"url": "https://pik.bg/%D0%BF%D0%BE%D1%87%D0%B8%D0%BD%D0%B0-%D0%BD%D0%B8%D0%B9%D0%BB-%D1%81%D0%B0%D0%B9%D0%BC%D1%8A%D0%BD---%D0%BC%D0%B0%D0%B9%D1%81%D1%82%D0%BE%D1%80%D1%8A%D1%82-%D0%BD%D0%B0-%D0%B1%D1%80%D0%BE%D0%B4%D1%83%D0%B5%D0%B9%D1%81%D0%BA%D0%B0%D1%82%D0%B0-%D0%BA%D0%BE%D0%BC%D0%B5%D0%B4%D0%B8%D1%8F-news776036.html", "text": "Нийл Саймън, майсторът на бродуейската комедия, почина на 91-годишна възраст. Прочутият американски драматург издъхна в манхатънска болница, съобщиха  \"Асошиейтед прес\" и БТА. Сподели:", "date": "2018.08.26", "title": "Почина Нийл Саймън - майсторът на бродуейската комедия"}
{"url": "https://pik.bg/%D0%B2%D1%8A%D0%BB%D1%88%D0%B5%D0%B1%D0%BD%D0%BE-%D1%87%D0%B0%D0%B9-%D0%BE%D1%82-%D0%B4%D0%B6%D0%B8%D0%BD%D0%B4%D0%B6%D0%B8%D1%84%D0%B8%D0%BB-%D1%83%D1%81%D0%BA%D0%BE%D1%80%D1%8F%D0%B2%D0%B0-%D0%BC%D0%B5%D1%82%D0%B0%D0%B1%D0%BE%D0%BB%D0%B8%D0%B7%D0%BC%D0%B0-%D0%B8-%D0%BF%D0%BE%D0%BC%D0%B0%D0%B3%D0%B0-%D0%B7%D0%B0-%D0%BE%D1%82%D1%81%D0%BB%D0%B0%D0%B1%D0%B2%D0%B0%D0%BD%D0%B5-news776022.html", "text": "Джинджифиловият чай е традиционен за източните народи и много подходящ за отслабване. Според тибетската медицина джинджифилът е хранителен продукт с топла енергия, която сгрява и стимулира кръвообращението като ускорява обмяната на веществата. Западната медицина казва, че джинджифилът топи килограми заради съдържащите се в него ефирни масла, които ускоряват метаболизма в организма, съобщава \"За Жената\". Има и козметична причина да пием по-често джинджифилова напитка – кожата се подмладява. Редовният прием на джинджифилов чай помага при запек и газове. Все пак не забравяйте, че приемът на чай облекчава симптомите, но не може да излекува причинителите на проблема. При заседнал начин на живот пийте повече чай от джинджифил , тъй като той стимулира кръвообращението и повишава температурата на тялото. Това ще ви зареди с повече енергия и ще се почувствате по-жизнени. Друго полезно действие на джинджифиловия чай е, че премахва токсините в тялото , защото растението има детоксикиращ ефект . Домашно приготвен чай от джинджифил пък ускорява обмяната на веществата до 25%. Ароматният пикантен корен потиска апетита , като понижава киселинността на стомаха и по този начин подпомага храносмилателната система . Щипка джинджифил на прах или 1 ч. л. настърган корен от пресен джинджифил се запарва с 300 мл вода за 15 минути. Пие се топла, половин час преди всяко хранене. Подсладете на вкус с мед и добавете лимон по желание. Може да добавите листа от боровинки, мента и маточина . Поръсваме с щипка канела или кардамон . Ако сте на работа – сложете парченца обелен и нарязан на тънко джинджифил в термос с гореща вода. Пийте чая през целия ден. Не пийте чая вечер и преди сън, защото има ободряващ ефект. За по-лесно нарязване на тънки филийки можете да използвате картофобелачката. Освен че ще подпомогне организма да усвои по-бързо храната, този чай е изключително полезен и тонизиращ - профилактика е на простудни и вирусни болести и освежава като кафе. Джинджифилът помага на кожата да остане млада по-дълго време, затова той е много важна част от менюто на всяка жена, която не иска да остарее бързо. За тези, които искат да отслабнат , е следната рецепта: една част джинджифилов корен се смесва с една част скилидки чесън и 20 части вряла вода. Нарязаните съставки се заливат с врялата вода и след 15 минути се прецеждат. Имайте предвид, че на всеки 2 литра вода е достатъчно парченце джинджифил с големина на орех. Портокалов чай и джинджифил за отслабване . Смесете в блендера ½ супена лъжица ситно нарязан корен от джинджифил, 60г листа от мента, както и щипка смлян кардамон След 30 минути излейте вряща вода в сместа, след това прецедете, добавете 85 мл лимонов сок, 50мл портокалов сок, и мед за вкус. Зелен чай и джинджифил за отслабване Рецептата за 1 литър чай е следната: - 1 супена лъжица зелен чай - парченце джинджифил (настърган – около 1-2 с.л.) - 3-4 листа мента - 1 пръчица канела - 2 бр. карамфил - 1 ванилия - 1 портокал - 1 лайм - 4 бр. кумкуат Зеленият чай се залива с литър вряла вода, похлупва се и се оставя да престои три минути. След това се прецежда и се налива в порцеланова кана. Към горещия чай се добавят подправките. Кумкуатът, лаймът и портокалът се режат на парченца. Напитката се охлажда, прецежда и се поднася с лед. Чаят от джинджифил е отличен афродизиак . Той затопля тялото, а ароматът му събужда сетивата. Само една чаша може да ни освободи от натрупания стрес . Чаят може да пребори симптомите на настинка или грип, подсладители не се препоръчват. Джинджифиловият чай може да се ползва не само за отслабване , но и за разкрасяване . Сподели:", "date": "2018.08.26", "title": "ВЪЛШЕБНО! Чай от джинджифил ускорява метаболизма и помага за отслабване"}
{"url": "https://pik.bg/%D1%82%D1%80%D0%B8%D0%BA-%D0%B4%D0%BE%D0%B1%D0%B0%D0%B2%D0%B5%D1%82%D0%B5-%D0%BE%D1%82-%D1%82%D0%BE%D0%B2%D0%B0-%D0%B2-%D1%88%D0%B0%D0%BC%D0%BF%D0%BE%D0%B0%D0%BD%D0%B0-%D0%B8-%D0%BA%D0%BE%D1%81%D0%B0%D1%82%D0%B0-%D0%B2%D0%B8-%D1%89%D0%B5-%D1%81%D1%82%D0%B0%D0%BD%D0%B5-%D0%B4%D0%B2%D0%B0-%D0%BF%D1%8A%D1%82%D0%B8-%D0%BF%D0%BE-%D0%BC%D0%B5%D0%BA%D0%B0-%D0%B8-%D0%B3%D1%8A%D1%81%D1%82%D0%B0-news776023.html", "text": "Вероятно даже и през ум не ви е минавало какви чудеса може да свърши добавената захар в шампоана. Специалистите непрестанно тръбят, че приемът на захар не е полезна, най-вече ако прекалявате с количествата. Оказва се обаче, че даже и бялата захар може да бъде от полза, ако я добавяме към шампоана си, съобщава \"За Жената\". Вероятно в банята ви има поне няколко ексфолианта или скраб за тяло и лице. Замисляли ли сте се обаче, че скалпът на главата ви също се нуждае от такъв продукт. Ето тук идва ролята на добавената захар към шампоана. Не е нужно да я разбърквате. Просто когато сипете шампоана в дланта си, добавете 1 ч.л. захар и едва след това го нанесете върху главата си. Ако държите на косата си и искате тя да е здрава и лъскава, е нужно редовно да ексфолирате и скалпа. Когато времето навън е студено, тази процедура е задължителна. Употребата на сух шампоан също нанася сериозни вреди на скалпа. Истината е, че пилингът на главата се прави извънредно лесно, а резултатът определено си струва. Масажирайте леко корените на косата, след като сте нанесли шампоана със захар, а след това изплакнете както обикновено. Така ще успеете да елиминирате и пърхота Сподели:", "date": "2018.08.26", "title": "ТРИК! Добавете от това в шампоана и косата ви ще стане два пъти по-мека и гъста"}
{"url": "https://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%BE%D0%B1%D0%B5%D1%89%D0%B0-%D0%B4%D0%B0-%D0%BE%D1%81%D0%B8%D0%B3%D1%83%D1%80%D0%B8-%D0%BC%D0%B8%D1%80-%D0%B8-%D0%B1%D0%B5%D0%B7%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B2-%D0%B8%D1%80%D0%B0%D0%BA-%D0%B8-%D1%81%D0%B8%D1%80%D0%B8%D1%8F-news776030.html", "text": "Турският президент Реджеп Тайип Ердоган обеща днес да осигури мир и сигурност в Ирак и райони в Сирия, които не са под контрола на Турция, предаде Ройтерс. Той добави, че терористичните организации в региона ще бъдат елиминирани. Не е случайно това, че единствените места в Сирия, където вече има сигурност и стабилност, са под контрола на Турция. С волята на Аллах ще установим същия мир и в други части на Сирия. С волята на Аллах ще установим същия мир и в Ирак, където са активни терористични организации, посочи Ердоган, който говори в югоизточния турски окръг Муш. Ердоган свърза регионалните конфликти и продължаващата криза с националната валута на Турция, която той окачествява като \"икономическа война\", с предишни опити за нахлуване в Анадола. Не забравяйте, че Анадолът е стена и ако тази стена се срути, повече няма да има Близък изток, Африка, Централна Азия, Балкани или Кавказ, посочи турският президент. Случай с американски пастор, съден в Турция по обвинения в тероризъм и шпионаж, стои в основата на дипломатическа криза между Анкара и Вашингтон, която доведе до силен спад на турската лира. Сподели:", "date": "2018.08.26", "title": "Ердоган обеща да осигури мир и безопасност в Ирак и Сирия"}
{"url": "https://pik.bg/%D1%80%D0%B0%D0%B7%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%B5%D0%BA%D1%81%D0%BF%D0%B5%D1%80%D1%82%D0%BD%D0%BE-%D0%BD%D0%B8%D0%B2%D0%BE-%D0%BC%D0%B5%D0%B6%D0%B4%D1%83-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%BA%D0%B8%D0%BF%D1%8A%D1%80-%D0%BF%D0%BE-%D0%BA%D0%B0%D0%B7%D1%83%D1%81%D0%B0-%D0%BE%D0%BB%D0%B8%D0%BC%D0%BF%D0%B8%D0%BA-%D1%82%D0%B5%D0%BA%D0%B0%D1%82-%D0%B2-%D0%BD%D0%B8%D0%BA%D0%BE%D0%B7%D0%B8%D1%8F-news776043.html", "text": "Разговори на експертно ниво между компетентните органи на България и Кипър по казуса \"Олимпик\" вече текат в Никозия. Първата среща от започналия процес на консултации се състоя в петък в Никозия, като информация за нея не бе обявена официално, съобщава БНР. От България са пристигнали експерти от Министерството на финансите и други компетентни органи и са имали контакти с техни колеги от Службата за контрол на застрахователните компании и гаранционния фонд на Кипър, потвърди БНР чрез свой източник. Разговорите, които са в съвсем начален етап, целят уточняване на детайлите по процеса на ликвидация на \"Олимпик\" и бъдещите плащания на потърпевшите в България. Поставен е и най-горещият въпрос – за споделяне на отговорностите за тези плащания между Кипър и България. Както е известно, 50 млн. евро може да достигне дължимата сума към засегнати от \"Олимпик\" след обявяването му в ликвидация, според оценки на този етап. Напрежението сред кипърските застрахователни органи е много високо, тъй като тази сума на практика ще трябва да се плати от кипърците, от застрахованите шофьори на моторни превозни средства в Кипър, чрез техните застрахователни премии. Неофициално вече се коментира, че е възможно да се стигне до повишаване, дори удвояване на техните отчисления към гаранционния фонд, които сега са в размер на 5%. Българският клон на \"Олимпик\" не е правил вноски в кипърския гаранционен фонд, обяви през тази седмица пред БНР неговият генерален мениджър Акис Папахристодулу. Повече яснота по процедурата ще има след 12 септември, когато съдът в Никозия ще разгледа внесения иск за обявяване на \"Олимпик\" в несъстоятелност. Дотогава компанията трябва да калкулира какви суми трябва да върне на своите клиенти за периода на прекратените предсрочно застраховки, а самата процедура ще стартира след съдебното решение, каза също пред БНР временният ликвидатор на компанията Павлос Накузи. Сподели:", "date": "2018.08.26", "title": "Разговори на експертно ниво между България и Кипър по казуса \"Олимпик\" текат в Никозия"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%81%D0%BF%D0%B0%D1%81%D0%B8%D1%82%D0%B5%D0%BB-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D0%BF%D1%80%D0%B5%D0%BD%D0%B0%D1%81%D1%8F%D0%BD%D0%B5%D1%82%D0%BE-%D0%BD%D0%B0-%D1%82%D1%80%D1%83%D0%BF%D0%BE%D0%B2%D0%B5%D1%82%D0%B5-%D0%BD%D0%B0-%D0%B0%D0%BB%D0%BF%D0%B8%D0%BD%D0%B8%D1%81%D1%82%D0%B8-news776040.html", "text": "Спасител загина при евакуацията на телата на загинали алпинисти от Кубан в планините на Северна Осетия, съобщава ТАСС. \"Спасителите, които са осъществявали товаренето на телата, са попаднали на каменно свлачище. Един от тях е бил ранен и е починал, докато се е осъществявала евакуацията\", съобщава агенцията, позовавайки се на Службата за спешна помощ. \"За съжаление, хеликоптерът, с който е трябвало да бъде транспортиран пострадалият, се е повредил, а местността е била труднодостъпна\", добавят още от спасителната служба. Трима алпинисти от сборната федерация на Краснодарския край загинаха при изкачване на планината Галдор в Ирафския район на Северна Осетия. Връзката с алпинистите бе изгубена на 18 август. На 25 август бяха намерени телата на тримата загинали алпинисти. Сподели:", "date": "2018.08.26", "title": "ТРАГЕДИЯ! Спасител загина при пренасянето на труповете на алпинисти"}
{"url": "https://pik.bg/%D1%83%D0%BD%D0%B8%D0%BA%D1%83%D0%BC-%D1%81%D0%BE%D1%84%D0%BA%D0%B0-%D0%B8-%D0%B3%D1%80%D0%B8%D0%BD%D0%B3%D0%BE-%D1%81-%D0%B8%D0%BD%D1%82%D0%B8%D0%BC%D0%BD%D0%B8-%D1%82%D0%B0%D1%82%D1%83%D1%81%D0%B8-%D1%87%D0%B0%D0%BB%D0%B3%D0%B0-%D0%B4%D0%B8%D0%B2%D0%B0%D1%82%D0%B0-%D1%80%D0%B0%D0%B7%D0%BA%D1%80%D0%B8-%D0%BF%D1%80%D0%B5%D0%B4-%D0%BF%D0%B8%D0%BA-%D0%BA%D0%BE%D0%B3%D0%B0-%D1%89%D0%B5-%D1%81%D0%B5-%D0%BE%D0%BC%D1%8A%D0%B6%D0%B8-%D1%81%D0%BD%D0%B8%D0%BC%D0%BA-news775526.html", "text": "Софи Маринова и гаджето й Гринго за пореден път се обясниха в любов един към друг. Двойката си изписа имената с мастило на най-съкровените места по тялото, така че винаги да помнят другия. Влюбените решили да си направят татусите едновременно, но са в различен стил. Докато тази на Софи е с целувка върху името на Гринго, то неговата е с диаграма пулс, а ф-то в името на Софи е оформено като сърце. \"Новите ни придобивки\", похвалиха се двамата в социалните мрежи, показвайки снимки на татуировките си. Маринова нарочно е снимала гравюрите отблизо, за да не се вижда къде точно са правени татусите, научи HotArena. Предполага се обаче, че са на особено деликатни места от телата им. Влюбените Софка и Гринго са направо неразделни и не могат един без друг. Една от причините е продължителната раздяла, която преживяха. Миналата година бившият охранител бе заловен и обвинен в рекет и изнудване на айтоски бизнесмен, от когото искал 50 бона. Причината за това било желанието му да измъкне любимата си Софи от дългове, в които била изпаднала, напомня ежедневник. Затова след излизането му от затвора певицата прави всичко, за да се чувства добре любимият й. Съвсем наскоро тя дори си открадна няколко дни от работния график, за да го заведе и на море. Денем двойката разпускаше под шатрите на плажа, а вечер обикаляха баровете и пиеха коктейли. Макар, че от известно време се носят слухове за сватба, Гринго и Софи още не бързат да се женят. \"Екстра сме си, добре ни е и така. Сватба може и за десет дни да се вдигне, когато решим. Други работи ни вълнуват - деца, почивки, да се разбираме...\", сподели пред ПИК Ромската перла. Сподели:", "date": "2018.08.26", "title": "УНИКУМ! Софка и Гринго с интимни татуси! Чалга дивата разкри пред ПИК кога ще се омъжи (СНИМКИ)"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D0%B0%D1%81%D0%BE%D0%B2%D0%B0-%D1%81%D1%82%D1%80%D0%B5%D0%BB%D0%B1%D0%B0-%D0%B2%D1%8A%D0%B2-%D1%84%D0%BB%D0%BE%D1%80%D0%B8%D0%B4%D0%B0-%D0%B8%D0%BC%D0%B0-%D1%83%D0%B1%D0%B8%D1%82%D0%B8-%D1%81%D0%BD%D0%B8%D0%BC%D0%BA%D0%B8-news776058.html", "text": "Няколко души са убити при масова стрелба в Джаксънвил, щата Флорида, предадоха световните агенции. Стрелбата се е случила в развлекателен център по време на състезание по видео игри. Според страницата в социалната мрежа „Туитър“ на местната полиция, няколко души са тежко ранени, а заподозреният за стрелбата е убит от служителите на реда. Все още не е известен точният брой на починалите. В едната от публикациите в туитър, полицията предупреждава жителите на града да не посещават района на стрелбата. Сподели:", "date": "2018.08.26", "title": "ИЗВЪНРЕДНО! Масова стрелба във Флорида, има убити (СНИМКИ)"}
{"url": "https://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BC%D0%BE%D1%81%D1%82%D1%87%D0%B5-%D0%B4%D0%BE-%D0%B3%D1%80%D0%B5%D0%B1%D0%BD%D0%B0%D1%82%D0%B0-%D0%B1%D0%B0%D0%B7%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B5%D0%B9%D0%BD%D0%B0-%D0%BE%D0%BF%D0%B0%D1%81%D0%BD%D0%BE-news776026.html", "text": "Малко мостче край Гребната база зейна опасно, след като вандали потрошиха част от летвите, с които е застлано съоръжението за пешеходци. Натрошеният мост е в гората край канала и, според потребители във Фейсбук, по него се стига до комплекс \"Острова\", предава Марица. Незабавно трябва да се вземат мерки за обезопасяването му, докато някой не се е пребил. След това и да го оправят, ще бъде късно, твдърдят читателите. Сподели:", "date": "2018.08.26", "title": "ВНИМАНИЕ! Мостче до Гребната база в Пловдив зейна опасно"}
{"url": "https://pik.bg/%D1%82%D1%80%D1%8A%D0%BC%D0%BF-%D0%BD%D1%8F%D0%BC%D0%B0-%D0%B4%D0%B0-%D0%BF%D1%80%D0%B8%D1%81%D1%8A%D1%81%D1%82%D0%B2%D0%B0-%D0%BD%D0%B0-%D0%BF%D0%BE%D0%B3%D1%80%D0%B5%D0%B1%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%81%D0%B5%D0%BD%D0%B0%D1%82%D0%BE%D1%80-%D0%B4%D0%B6%D0%BE%D0%BD-%D0%BC%D0%B0%D0%BA%D0%BA%D0%B5%D0%B9%D0%BD-news776041.html", "text": "Американският президент Доналд Тръмп не планира да присъства на погребението на републиканския сенатор Джон Маккейн, който почина вчера, предаде ТАСС, като се позова на в. \"Ню Йорк таймс\". Според американското издание, което цитира запознати източници от Републиканската партия, бившите президенти Джордж Буш-младши и Барак Обама са изразили желание да присъстват на погребението на Маккейн. По предварителен план се предвижда правителството на Тръмп да бъде представлявано на траурната церемония от вицепрезидента Майк Пенс. \"Ню Йорк таймс\" съобщи по-рано, че Маккейн ще бъде погребан в град Анаполис, щата Мериленд, но засега не е определено кога. Ветеранът на американската политика ще получи държавни почести: ковчегът с тялото му ще бъде поставен за поклонение в централната ротонда на Капитолия, а възпоменателната служба ще се състои в катедралата на Вашингтон. След това до погребението ковчегът ще бъде поставен в сградата на законодателното събрание на Аризона - щата, който Маккейн представляваше в Конгреса 35 години. Сподели:", "date": "2018.08.26", "title": "Тръмп няма да присъства на погребението на сенатор Джон Маккейн"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%87%D0%B5%D1%82%D0%B8%D1%80%D0%B8-%D1%82%D1%80%D1%83%D0%BF%D0%B0-%D0%BF%D1%80%D0%B8-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0%D1%82%D0%B0-%D0%B2%D1%8A%D0%B2-%D1%84%D0%BB%D0%BE%D1%80%D0%B8%D0%B4%D0%B0-11-%D1%81%D0%B0-%D1%80%D0%B0%D0%BD%D0%B5%D0%BD%D0%B8%D1%82%D0%B5-news776062.html", "text": "Miami Herald, цитирано от Фокус. Четири души са загинали и 11 са били ранени след стрелба в неделя сутрин на турнира за видеоигри в Джаксънвил, съобщава електронното издание на американския местен вестник От офиса на шерифа на Джаксънвил обявиха, че „един от заподозрените е загинал на място“ и че „към момента не е ясно дали има втори заподозрян. Претърсванията продължават.“ Стрелбата се е случила в „Джаксънвил Ландинг“, комплекс за пазаруване и хранене, намиращ се на бреговата линия в централната част на Джаксънвил. Полицията призовава хората, които се намират в комплекса, да се обадят на телефон 911, за да могат да изпратят екипи на място. Телевизионният канал „News4Jax“ е съобщил за четирима загинали и 11 ранени. От офиса на местния шериф потвърдиха, че има няколко загинали в комплекса, но не уточниха цифра. Американският сенатор Марко Рубио заяви, че е в контакт с местната полиция. Сподели:", "date": "2018.08.26", "title": "ИЗВЪНРЕДНО! Четири трупа при касапницата във Флорида! 11 са ранените"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-8-%D0%B4%D1%83%D1%88%D0%B8-%D1%81%D1%80%D0%B5%D0%B4-%D0%BA%D0%BE%D0%B8%D1%82%D0%BE-%D0%B8-6-%D0%B4%D0%B5%D1%86%D0%B0-%D0%B8%D0%B7%D0%B3%D0%BE%D1%80%D1%8F%D1%85%D0%B0-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%B2-%D1%87%D0%B8%D0%BA%D0%B0%D0%B3%D0%BE-news776064.html", "text": "Осем души загинаха при пожар в жилищна сграда в американския град Чикаго. Шестима от загиналите са деца. Не се съобщава възрастта им, тъй като още не са идентифицирани. Още двама души са откарани в болница \"в много критично състояние\". Те са тийнейджър и възрастен. Пострадал е и пожарникар, но той е в добро състояние, съобщава \"Фокс нюз\", цитирана от Канал 3. Огънят е пламнал около 4:00 сутринта местно време в триетажна жилищна сграда, като обхваща една сгради. Пожарът е бил потушен за по-малко от 45 минути, но щетите по сградите са огромни. Според местната пожарна не са се включили детекторите за пожар или изобщо не е имало такива. Сподели:", "date": "2018.08.26", "title": "Трагедия! 8 души, сред които и 6 деца, изгоряха при пожар в Чикаго"}
{"url": "https://pik.bg/%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BA%D1%83%D1%80%D0%B1%D0%B0%D0%BD-%D0%B1%D0%B0%D0%B9%D1%80%D0%B0%D0%BC%D0%B0-%D0%B2-%D1%82%D1%83%D1%80%D1%86%D0%B8%D1%8F-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-145-%D0%B4%D1%83%D1%88%D0%B8-news776042.html", "text": "145 души са загинали и близо 700 са били ранени при катастрофи в Турция по време на 9-дневната ваканция за Курбан байрам, съобщи СиЕнЕн-Тюрк. Тежките катастрофи в южната ни съседка от 18 август до днес са 186, информира БНР. Сподели:", "date": "2018.08.26", "title": "По време на Курбан байрама в Турция при катастрофи са загинали 145 души"}
{"url": "https://pik.bg/%D1%88%D0%BE%D1%83-%D1%81%D0%B0%D1%88%D0%BA%D0%B0-%D0%B2%D0%B0%D1%81%D0%B5%D0%B2%D0%B0-%D1%81-%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D1%80%D0%BE%D0%BB%D1%8F-%D0%B2-%D0%B1%D0%B8%D0%B3-%D0%B1%D1%80%D0%B0%D0%B4%D1%8A%D1%80---%D0%B4%D1%83%D0%BF%D0%BD%D0%B8%D1%88%D0%BA%D0%B0%D1%82%D0%B0-%D0%BC%D0%B0%D0%B4%D0%BE%D0%BD%D0%B0-%D0%B7%D0%B0%D0%BA%D1%8A%D1%81%D0%B0%D0%BB%D0%B0-%D0%B7%D0%B0-%D0%BF%D0%B0%D1%80%D0%B8-news775579.html", "text": "Дупнишката Мадона Сашка Васева отново се стяга да влиза в Къщата на \"ВИП Брадър\". Чалга легендата ще бъде един от участниците в предстоящия \"All Stars\" на продукцията, която ще започне веднага след звездния сезон. Миналата година изпълнителката на \"Левовете в марки\" участвия във \"ВИП Брадър\" и остана много доволна от грижите, които полагаха за нея. Васева не се лишаваше от нищо в Къщата и си угаждаше на стомаха. Даже сподели, че дълго се чудила дали да приеме поканата за участие, но не съжалява, защото край Нови хан се чувствала като на курорт. \"Сашето пак ще похапва, колкото душа й иска\", коментират в светските среди повторното й влизане в предаването. Някои коментират, че причината Васева да участва отново е, че е закъсала за пари, разкрива \"Хотнюз\". Очаква се \"ВИП Брадър\" да стартира на 10 септември, понеделник. Сподели:", "date": "2018.08.26", "title": "ШОУ! Сашка Васева с уникална роля в \"Биг Брадър\" - дупнишката Мадона закъсала за пари"}
{"url": "https://pik.bg/%D1%86%D0%B5%D0%BB%D1%83%D0%B2%D0%BA%D0%B0%D1%82%D0%B0-%D0%BD%D0%B0-%D0%B3%D1%80%D0%B8%D1%88%D0%BE-%D0%B8-%D1%81%D0%B5%D1%80%D0%B8%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news776017.html", "text": "На пръсти се броят целувките, които могат да вдигнат шум до небесата! Григор Димитров обаче е пряк участник в една от тях, а снимките след нея разбуниха духовете в света на тениса. Българинът показа кавалерство и нежност към бившата номер 1 в ранглистата - Серина Уилямс, предава бТВ. Двамата се засякоха на тренировъчния корт преди началото на Откритото първенство на САЩ и се поздравиха сърдечно, дори размениха целувки по бузата и няколко бързи думи на ухо. Клюките в тенис средите гласят, че американката е била влюбена в Димитров преди той да започне връзката си с Мария Шарапова. В момента обаче и двамата са заети с други половинки. Българинът е в дългогодишна връзка с певицата Никол Шерцингер, докато Серина е щастливо омъжена за бизнесмена Алексис Оханян и двамата се радват на първото си дете. На тенис корта обаче и за Димитров, и за американката предстои тежък турнир от Големия шлем. Надпреварата започва в понеделник (27 август), а първи съперник на Григор е Стан Вавринка. Сподели:", "date": "2018.08.26", "title": "Целувката на Гришо и Серина (СНИМКИ)"}
{"url": "https://pik.bg/%D0%BD%D0%B0%D1%82%D1%80%D0%BE%D0%B2%D0%B5%D0%BD%D0%B8%D1%8F%D1%82-%D1%81-%D0%BD%D0%BE%D0%B2%D0%B8%D1%87%D0%BE%D0%BA-%D1%87%D0%B0%D1%80%D0%BB%D0%B8-%D1%80%D0%BE%D1%83%D0%BB%D0%B8-%D0%BE%D1%82%D0%BD%D0%BE%D0%B2%D0%BE-%D0%B2%D0%BB%D0%B5%D0%B7%D0%B5-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news775991.html", "text": "Отровеният с нервнопаралитичното вещество новичок Чарли Роули отново е в болница и се \"бори за живота си\", съобщава в. \"Метро\". 45-годишният мъж от Еймсбъри е развил менингит, който може да бъде изключително опасен, в резултат на натравянето. Партньорката на Роули, 44-годишната Доун Стърджис не успя да се пребори с отровата и почина. Двамата бяха намерени през юли в безпомощно състояние в дома си в Еймсбъри – градче разположено в непосредствена близост до Солсбъри, където в началото на годината с новичок бяха отровени бившият руски агент Сергей Скрипал и дъщеря му Юлия. Според разследващите Даун се е натровила, след като се напръскала с флакон, съдържащ отровния агент, мислейки, че използва парфюм. Сподели:", "date": "2018.08.26", "title": "Натровеният с новичок Чарли Роули отново влезе в болница"}
{"url": "https://pik.bg/%D0%B8-%D1%82%D0%BE%D0%B9-%D0%B4%D1%83%D1%88%D0%B0-%D0%BD%D0%BE%D1%81%D0%B8-%D0%BC%D0%B8%D1%82%D1%8C%D0%BE-%D0%BE%D1%87%D0%B8%D1%82%D0%B5-%D0%B7%D0%B0%D0%BA%D1%8A%D1%81%D0%B0-%D0%B2-%D1%82%D1%83%D1%80%D1%81%D0%BA%D0%B8%D1%8F-%D0%B7%D0%B0%D0%BD%D0%B4%D0%B0%D0%BD-%D0%B1%D0%BE%D1%81%D1%8A%D1%82-%D0%B8%D1%81%D0%BA%D0%B0-%D0%B4%D0%B0-%D0%B8%D0%B7%D0%BB%D0%B5%D0%B7%D0%B5-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0-%D0%BD%D0%BE-%D0%B5%D1%82%D0%BE-news775992.html", "text": "Мюсюлманският празник Курбан Байрам прецаква опитите за излизане от пандиза на задържания в Турция несебърски бос Димитър Желязков - Митьо Очите. Желязков искал час по-скоро да се изправи пред магистратите в южната ни съседка с молба да променят марката му за неотклонение от \"задържане под стража\" в по-лека. Мераците на несебърския Ал Капоне обаче се оказали посечени заради дългите празничните дни покрай Байрама. Тържествата започнаха през седмицата и ще продължат до идната сряда. През това време не работи нито една от институциите в Турция, включително прокуратурата и съдът, съобщава столичен вестник. В създалата се ситуация Митьо Очите няма никакъв полезен ход, освен да чака зад решетките да минат празничните за мюсюлманите дни, които приключват на 29 август, обясняват запознати с местните порядки. По думите им едва тогава можели да бъдат придвижени документите на Желязков за излизането му от затвора. Според най-оптимистичните прогнози това можело да стане едва в края на идмата седмица, когато институциите ще отворят отново врати след приключване на свещения празник Курбан Байрам. Познавачи обясняват, че по време на всенародните тържества местните съдилища не разглеждали молби за промяна на мерки за неотклонение, дори когато те били свързани със здравословното състояние на задържаните, какъвто е случаят с Желязков. Именно на този коз разчитал Очите, за да се измъкне от килията и да чака на свобода делото, на което ще се разглежда искането на българската прокуратура за екстрадицията му у нас. В турския затвор, където несебърският бос се намира в момента, над здравето му денонощно бдят две медицински сестри и един лекар, разкриват от администрацията на зандана. Въпреки това Очите настоява да излезе оттам, тъй като за него трябва да бъдат полагани специални грижи. През последните две години Димитър Желязков претърпя няколко операции и дълго лечение у нас и в чужбина. Той оцеля по чудо, след като бе надупчен с куршуми при сблъсък с групата на кръвния си враг Божидар Кузманов - Божо Кравата в курорта Слънчев бряг. Оловото нанесе сериозни поражения в тялото на Очите. Освен това един от куршумите заседна между ребрата му и все още не е изваден. Заради евентуално изваждане на оловото Очите планирал пътуване до клиника в Западна Европа малко преди полицейската акция. Сподели:", "date": "2018.08.26", "title": "И ТОЙ ДУША НОСИ! Митьо Очите закъса в турския зандан! Босът иска да излезе на свобода, но ето какво го прецака..."}
{"url": "https://pik.bg/%D1%82%D0%B5%D1%87%D1%8A%D1%82-%D0%BD%D0%B0-%D0%BC%D0%B0%D0%B7%D1%83%D1%82-%D0%BA%D1%80%D0%B0%D0%B9-%D1%81%D0%BE%D0%B7%D0%BE%D0%BF%D0%BE%D0%BB-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-news776051.html", "text": "Изтичането на мазут от потъналия край Созопол кораб продължава, макар и в малки количества. Според любители водолази, които днес направиха оглед, гориво има не само в резервоарите, но и в други части от плавателния съд. Водолазите от Сдружение „Приятели на морето” първи забелязват разлива в потъналия кораб. Според тях причината мазутът да излезе на повърхността е по-високата температура на водата. „Преди три седмици имаше голям щорм – долу на 33 метра беше 9 градуса. Тогава нямаше теч на мазут. Седмица след това открихме, че тече от всички шевове”, пояснява Пламен Тодоров от сдружението пред бТВ. Днес групата влезе за нов обход на кораба – теч все още има, но не толкова интензивен. Загражденията, поставени от Морската администрация ги няма. Водолазите установяват, че гориво има и във вътрешността на кораба. Спектрален анализ може да установи дали мазутът по плажовете е от „Мопанг”, но до сега такъв не е направен. Кабинетът е заделил 2,5 млн. лв. за справяне с проблема. Дългосрочните прогнози показват, че от средата на седмицата морето ще е благоприятно за операцията по източването на мазут. Сподели:", "date": "2018.08.26", "title": "Течът на мазут край Созопол продължава"}
{"url": "https://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D1%81%D0%B0%D0%BC%D1%83%D0%B8%D0%BB%D0%BE%D0%B2%D0%BE-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D0%B4%D1%8A%D1%80%D0%B2%D0%B5%D1%82%D0%B0%D1%82%D0%B0-%D0%BA%D1%80%D0%B0%D0%B9-%D0%BF%D1%8A%D1%82%D1%8F-%D0%BF%D0%B5%D1%82%D1%80%D0%B8%D1%87-%E2%80%93-%D0%BF%D1%8A%D1%80%D0%B2%D0%BE%D0%BC%D0%B0%D0%B9-%D1%81%D1%8A%D0%B7%D0%B4%D0%B0%D0%B2%D0%B0%D1%82-%D0%BF%D1%80%D0%B5%D0%B4%D0%BF%D0%BE%D1%81%D1%82%D0%B0%D0%B2%D0%BA%D0%B8-%D0%B7-news775969.html", "text": "Дърветата край пътя Петрич – Първомай създават предпоставки за възникване на тежки пътни инциденти, при които ще има жертви. За това аларм5ира пред радио „Фокус-Пирин“ кметът на село Самуилово, община Петрич, Кирил Стоянов. Той, заедно с кметове от другите села в Подгорието и Огражден, започна подписка с искане за премахването на ореховите дървета в района. По думите му това е втора подписка с такова искане, тъй като с първата не са били постигнати желаните резултати. Тя е инициирана от кметовете на населени места, пътя до които минава през този участък. „През последните шест месеца, при лоши метеорологични условия, има паднали шест орехови дървета, чиято вътрешност е като гъба – коментира Стоянов. - Всъщност дори трудно бихме могли да кажем, че това е дървесина. Само по себе си всичко това представлява сериозна предпоставка за възникването на катастрофи. Чист късмет е, че до този момент някое от падалите дървета не се е стоварило върху преминаващ автомобил или върху автобус, който превозва ученици, или по-голям брой хора. С подписката се надяваме, че ще докажем, че сред жителите на нашите населени места, чиито брой е общо около 15 000, които редовно минават по този път, няма нито един, който да е против отрязването на тези дървета“. Той добави, че  вече не става въпрос за възникването на инциденти при висока скорост, употреба на алкохол, или наркотични вещества, а за това, че всяко едно от въпросните дървета може да падне върху водач на моторно превозно средство, независимо от скоростта, с която се движи, и поведението му на пътя. „Изходът от подобен инцидент би бил с фатален край“, подчерта Стоянов. Сподели:", "date": "2018.08.26", "title": "Кметът на Самуилово алармира: Дърветата край пътя Петрич – Първомай създават предпоставки за тежки пътни инциденти"}
{"url": "https://pik.bg/%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%B8-%D0%B5%D0%BA%D1%81%D0%BF%D0%B5%D1%80%D1%82%D0%B8-%D0%B8-%D0%B4%D1%80%D0%BE%D0%BD%D0%BE%D0%B2%D0%B5-%D1%89%D0%B5-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%82-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BA%D1%80%D0%B0%D0%B9-%D1%81%D0%B2%D0%BE%D0%B3%D0%B5-news776020.html", "text": "Чрез видеозаснемане от дронове и външна консултация Институтът за пътна безопасност ще търси причините за тежкия инцидент на пътя срай Своге, който само преди две години е ремонтиран за 23 млн. евро. Това съобщи за БНР Диана Русинова от института. \"Ще имаме в нашия екип човек, който от дълги години работи в сферата на пътната безопасност в Австралия. В екипа ще бъде и господин Богдан Мирчев, който е бивш шеф на КАТ и е бил един от водещите експерти по разследване на най-тежките пътно-транспортни произшествия. Ще заснемем и участъка с дрон, не само този участък. Ние ще заснемем и други, които потенциално представляват риск\", каза Русинова. Тя определи, че въпросният пътен участък е в лошо състояние: \"Нашата проверка показа на много места компрометиран асфалт, нарушено пътно покритие и то само по-малко от две години, след като е приключен този ремонт. Липсващи знаци, на много места канавките са пълни с паднали камъни и не са почиствани от години. Има много храсти по пътя, които доста скриват видимостта и водата няма къде да отиде да се оттича. Тя съответно отива на платното. Едната от причините за този инцидент категорично е състоянието на пътя\", каза Диана Русинова. И от организацията \"Българско обединение на шофьорите\" в съобщение до медиите посочват лошото състояние на пътя като вероятна причина за тежката катастрофа край Своге. В съобщение до медиите от обединението напомнят, че в края на миналия месец са изпратили писмо до министъра на регионалното развитие, с което да обърнат внимание за лошото сцепление на асфалта при завоите, недостатъчните ограничителни съоръжения и растителността, която пречи на добрата видимост. Сподели:", "date": "2018.08.26", "title": "Независими експерти и дронове ще разследват катастрофата край Своге"}
{"url": "https://pik.bg/%D0%B5%D0%BA%D1%88%D1%8A%D0%BD-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BC%D1%8A%D0%B6-%D1%81%D1%87%D1%83%D0%BF%D0%B8-%D0%BF%D1%80%D1%8A%D1%81%D1%82%D0%B8%D1%82%D0%B5-%D0%BD%D0%B0-%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB-%D0%B2-%D0%BC%D0%B0%D0%B3%D0%B0%D0%B7%D0%B8%D0%BD-%D0%BE%D1%89%D0%B8%D0%BF%D0%B0%D0%BB-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%BC%D1%83-news776013.html", "text": "Три месеца условна присъда отнесе пловдичанин, пребил охрана в магазин за плод и зеленчук в центъра на града. Причината за побоя било ощипване на съпругата на нападателя от въпросния служител на търговския обет. Екшънът се разиграл в края на миналата година. Пловдивчанка посетила магазин за плод и зеленчук в централната част на Пловдив. Дамата решила да си подбере ябълки и започнала да рови в кашона, както разместила другите касетки в магазина. До жената се приближил служител, който отговарял за подредбата на стока и за охраната на обекта. Той обяснил на клиентката, че подобни действие са забранени. Клиент и служител влезнали в пререкание, като последния ощипал жената за рамото. Възмутена дамата поискала да говори с управителя, съобшава \"Трафик Нюз\".. Пред магазина клиентката била отново уведомена от супервайзъра, че практика на магазина е клиентъг да избира само от най – горе изложената стока, без да се местят кашони с друга такава. В същото време охранителят бил пред търговския обект, седнал на стол. Жената платила покупките си и си тръгнала. Разстроена от постъпката на служителите, пловдивчанката разказала всичко на мъжа си. Ядосан съпругът се върнал в магазина и поискал сметка от охранителя, защо е пипал жена му, но отговор не последвал. Това разярило още повече съпруга. Той забил шут в крака на седналия охранител. Служителят паднал, а когато се опитал да се изправи, нападателят го сграбчил за якето и го метнал на желязна маса. След това започнал да го удря в лицето и тялото. Клиентите и управителката на магазина се намесили в скандала и разтървали двамата мъже. Била повикана и полиция. Натупаният охранител потърсил и лекарска помощ. Медиците са констатирали, че два от пръстите на ръката му били счупени. Служителят бил гипсиран и 60 дни не можел да ходи на работа. Година по-късно нападателят получи наказанието си. През изминалата седмица мъжът се изправил пред Районен съд – Пловдив. По време на заседанието са били разпитани множество свидетели, сред които жертвата, управата на магазина и съпругата на нападателя. Изготвена е била съдебномедицинска експертиза, в която е описано, че на пребития мъж е нанесена средна телесна повреда изразяваща се в счупване на пръстите, което е довело до болка и страдание и временна нетрудоспособност. Пред магистратите обвиняемият не се признава за виновен. Той отрекъл да е удрял охранителя. Подобна версия е изложила и съпругата му, но твърденията им не са били зачетени. Всички останали свидетели и видео запис от камерите доказват обратното, а именно, че агресивният мъж е нападнал служителя на магазина. В крайна сметка съдът го наказа с условна присъда – 3 месеца с 3 години изпитателен срок. Сподели:", "date": "2018.08.26", "title": "ЕКШЪН В ПЛОВДИВ! Мъж счупи пръстите на охранител в магазин, ощипал съпругата му"}
{"url": "https://pik.bg/%D1%81%D0%B5%D0%B1%D0%B0%D1%81%D1%82%D0%B8%D0%B0%D0%BD-%D1%84%D0%B5%D1%82%D0%B5%D0%BB-%D0%B7%D0%B0%D0%BF%D0%B8%D1%81%D0%B0-%D0%B1%D0%B5%D0%B7%D0%B0%D0%BF%D0%B5%D0%BB%D0%B0%D1%86%D0%B8%D0%BE%D0%BD%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-%D0%BD%D0%B0-%D1%81%D0%BF%D0%B0-news776021.html", "text": "Лидерът на Ферари Себастиан Фетел спечели по безапелационен начин днешната Гран При на Белгия, след като стартира от втора позиция по-рано днес на пистата \"Спа\". Днес всичко се реши малко след старта, когато Себастиан нанесе своя удар и изпревари основния си конкурент за титлата Люис Хамилтън от Мерцедес. След този триумф четирикратният световен шампион намали изоставането си в класирането при пилотите на 17 точки и вече има 52 победи в кариерата си на пилот във Формула 1, изпреварвайки легендата на спорта Ален Прост. Хамилтън, който стартира от първо място, днес нямаше отговор на темпото на Фетел и остана втори с изоставане на финала от над десет секунди. За третото място на подиума се пребори холандската звезда на Ред Бул Макс Верстапен, а вторият пилот на Мерцедес Валтери Ботас успя да стигне до четвъртото място, след като трябваше да стартира едва 17-и след слабо представяне в квалификацията и наказание. Сподели:", "date": "2018.08.26", "title": "Себастиан Фетел записа безапелационна победа на \"Спа\""}
{"url": "https://pik.bg/%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%B8%D0%BC%D0%BE%D1%82%D0%B8-%D0%B2-%D0%BD%D0%BE%D0%B2%D0%B8-%D0%BA%D0%B2%D0%B0%D1%80%D1%82%D0%B0%D0%BB-%D0%BD%D0%B0-%D0%B0%D1%85%D1%82%D0%BE%D0%BF%D0%BE%D0%BB-%D0%BF%D0%BE%D0%B8%D1%81%D0%BA%D0%B0%D1%85%D0%B0-%D0%BE%D0%B3%D1%80%D0%B0%D0%BD%D0%B8%D1%87%D0%B5%D0%BD%D0%B8%D0%B5-%D0%BD%D0%B0-%D1%81%D0%BA%D0%BE%D1%80%D0%BE%D1%81%D1%82%D1%82%D0%B0-%D0%B7%D0%B0-%D1%88%D0%BE%D1%84%D1%8C-news775972.html", "text": "Собственици на имоти в новия квартал в Ахтопол предпреха нетрадиционен ход, поставяйки табела с искане към шофьорите за огарничение на скоростта в квартала от 10 км/час, съобщава „Бургасинфо“. Въпреки че надписът не е същински знак, който да трябва задължително да се спазва от водачите, той привлича вниманието. “Ти си чудесен шофьор, имаш прекрасна кола, само че карай по-бавно, защото вдигаш прах“, пише на табелата, закачена за оградата на един от имотите. Причината за предупреждението към шофьорите е, че местни жители от години настояват да бъдат асфалтирани няколко улици в района, сред които „Нептун“ и „Албатрос“. Собственици на имоти инициират подписка с искане проблемът да бъде решен, като имат намерение да я изпратят не само до местното кметство и Община Царево, но и до Областна управа в Бургас, както и до Министерството на регионалното развитие. „В началото на всеки сезон посипват района с някаква смес, която прилича на пепел и става невероятно запрашаване – коментира един от собствениците на имоти в новия квартал Андрей Хадживасилев.  - Въздухът тук е по-мръсен отколкото в София. Обяснението на местната власт е, че улиците не се асфалтират, защото предстои полагане на канализация. Само че тази канализация я чакаме вече 10 години, още толкова ли трябва да сме така?“ Според Хадживасилев, сивият прах полепва навсякъде, а в района има много хора, които са си закупили апартаменти. „Аз всяко лято съм тук, плащаме си тук данъците, а нашите права са нарушени. Няма инфраструктура“, каза още той. Снимка: Бургасинфо.ком Сподели:", "date": "2018.08.26", "title": "Собствениците на имоти в нови квартал на Ахтопол поискаха ограничение на скоростта за шофьорите от 10 км/ч (СНИМКА)"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D1%80%D0%B0%D0%BD%D0%B5%D0%BD%D0%B8%D1%8F%D1%82-%D0%BE%D1%82-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%87%D0%BE%D0%B2%D0%B5%D0%BA-%D0%B8%D0%B7%D0%BA%D0%B0%D1%80%D0%B0%D1%85%D0%B0-%D0%BC%D0%B5-%D0%B2%D0%B8%D0%BD%D0%BE%D0%B2%D0%B5%D0%BD-news775995.html", "text": "Удареният от бащата на Румен Радев при катастрофа в Хасково Стефан Тодоров разказа за инцидента от преди 8 дни. Ударът става на кръстовище в центъра на Харманли преди обяд на 17 август, както ПИК съобщи. \"Бях в кръговото кръстовище, тогава видях колата, но си помислих, че ще спре, защото той има знак, че навлиза в път с предимство. Но ударът стана\", разказа пострадалият пред Хасково Лайв. Официално за инцидента полицията не подава информация. Кадри от охранителните камери показват как минути след удара между триколката и мерцедеса на президентския баща на мястото освен полиция, идва и лидерът на БСП Михаил Лисков. Той говори с полицаите и с бай Георги, както той нарича бащата на Румен Радев, и изненадващо…мести ударената триколка от местопроизшествието. Раненият Стефан Тодоров днес разказа, че от катастрофата се е измъкнал освен с много рани и с акт. \"Преди да подпиша аз помолих, тоя сержант ли какъв е там, да ми го прочете. Той ми го прочете набързо, набързо и от това, което ми каза, няма нищо вярно. Всичко е така направено, че аз съм виновен\", разказа още пострадалият. Тодоров е с множество синини по тялото, но не смята да си търси правата по съдебен път. Твърди, че се видял с Георги Радев и се разбрали, нямал претенции към него. Главният прокурор Цацаров командирова прокурор в Харманли, който да провери случилото се в две посоки – дали наложената санкция е съразмерна с нараняванията на пострадалия, и дали служителите на МВР са действали адекватно, като не са уведомили прокуратурата. Говорителят на Главния прокурор Румяна Арнаудова заяви, че няма такъв аналог в страната при настъпила катастрофа да не се е намесила прокуратурата и да не е взела решение какво се случва. От президентството все още нито потвърждават, нито отричат за инцидента. Румен Радев отказа коментар. Пресцентърът на МВР отказа интервю с шефа на полицията в Харманли. По случая е образувана вътрешна проверка. Сподели:", "date": "2018.08.26", "title": "ИЗВЪНРЕДНО! Проговори раненият от бащата на президента човек: Изкараха ме виновен!"}
{"url": "https://pik.bg/%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F%D1%82%D0%B0-%D0%B2-%D0%B8%D0%BD%D0%B4%D0%B8%D0%B9%D1%81%D0%BA%D0%B8%D1%8F-%D1%89%D0%B0%D1%82-%D0%BA%D0%B5%D1%80%D0%B0%D0%BB%D0%B0-%D1%81%D0%B0-%D0%B1%D0%BB%D0%B8%D0%B7%D0%BE-450-news775976.html", "text": "Най-малко 445 са загиналите при наводненията в индийския щат Керала, разположен в южната част на страната, съобщава „Франс Прес“, цитирани от „Булнюз“. Агенцията се позовава на съобщение на местните власти. Във временни лагери продължават да са настанени 1 милион души, а 15 души се водят за безслно изчезнали след изключително силните мусони в този тропически район. Положението значително се подобри тази седмица с отслабването на дъждовете и само няколко зони остават наводнени. В същото време обаче сега се разкрива мащабът на нанесените щети, които се оценяват за над 3 милиарда долара. Премиерът на правителството на Керала Пинараи Виджаян съобщи, че вече са почистени 130 000 къщи, засегнати от наводнението, а това е една трета от домовете, пострадали от природната стихия. Сподели:", "date": "2018.08.26", "title": "Жертвите на наводненията в индийския щат Керала са близо 450"}
{"url": "https://pik.bg/%D0%B8%D0%B7%D0%B4%D0%B8%D1%80%D0%B2%D0%B0%D1%82-%D1%81%D1%82%D1%80%D0%B5%D0%BB%D0%B5%D1%86-%D1%83%D0%B1%D0%B8%D0%BB-%D0%B4%D0%BE%D0%BC%D0%B0%D1%88%D0%BD%D0%BE-%D0%BA%D1%83%D1%87%D0%B5-%D0%B2-%D0%BC%D0%BE%D0%BD%D1%82%D0%B0%D0%BD%D1%81%D0%BA%D0%BE-%D1%81%D0%B5%D0%BB%D0%BE-news775973.html", "text": "Полицията в Монтанско издирва стрелец, прострелял смъртоносно домашно куче, съобщава „Конкурент“. В събота преди обяд 68-годишният В.П. от Монтана отишъл в наследствения си имот в бойчиновското село Мадан. В двора мъжът открил домашното си куче мъртво. В.П. установил, че животното е простреляно и подал сигнал в полицията. Пристигналите на мястото криминалисти са направили оглед, заведено е досъдебно производство. Мъртвото куче е транспортирано при ветеринар, където ще му бъде направена аутопсия. Сподели:", "date": "2018.08.26", "title": "Издирват стрелец, убил домашно куче в монтанско село"}
{"url": "https://pik.bg/%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F%D1%82-%D0%BA%D0%BE%D0%BC%D0%B8%D1%81%D0%B0%D1%80-%D0%BF%D0%BE-%D0%BC%D0%B8%D0%B3%D1%80%D0%B0%D1%86%D0%B8%D1%8F%D1%82%D0%B0-%D0%B8%D1%82%D0%B0%D0%BB%D0%B8%D1%8F-%D1%89%D0%B5-%D1%81%D0%B5-%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F-%D0%B2-%D0%BA%D1%80%D0%B0%D0%BA%D0%B0-news775997.html", "text": "Европейският комисар по миграцията Димитрис Аврамопулос смята, че нападките на Италия срещу Европейския съюз, обвинен в липса на солидарност в управлението на миграционния въпрос, са равносилни на това \"да се простреляш в крака\", предаде Франс прес. \"Мисля, че политиците от вашата страна трябва да разберат, че вие не сте сами в този момент, че Европа се опитва да ви помогне. Напротив, който напада ЕС, се прострелва в крака\", каза Аврамопулос в интервю за италианския в. \"Република\". Две от водещите фигури в италианското правителство - вицепремиерите Матео Салвини, лидер на крайнодясната партия Лига, и Луиджи Ди Майо, лидер на Движение \"Пет звезди\", заплашват от няколко дни ЕС с наказателни мерки, по-специално относно италианското участие в общия европейски бюджет заради случая с кораба с мигранти \"Дичоти\". Около 150 мигранти, които дни наред бяха блокирани на кораба на италианската брегова охрана в пристанището Катания на остров Сицилия, тази нощ дебаркираха на италианска територия в резултат на споразумение между италианската църква, Албания и Ирландия за тяхното разпределение. Преди това нито една европейска страна не приемаше да подслони част от мигрантите от Дичоти. \"Европейската комисия ясно каза \"не\" на заплахите, те са неприемливи. Всички правителства са длъжни да спазват задълженията, които произтичат от членството в ЕС\", каза Аврамопулос днес в интервюто. \"Ние не можем да напредваме с решения, взети специално за всеки един кораб. Миграционният феномен няма да спре бързо, следователно ние трябва да го управляваме всички заедно като единно европейско семейство\", допълни европейският комисар. Той приветства дебаркирането на мигрантите от \"Дичоти\" и припомни още веднъж, че ЕС има нужда от структурни мерки, за да управлява въпросите, свързани с имиграцията. Сподели:", "date": "2018.08.26", "title": "Европейският комисар по миграцията: Италия \"ще се простреля в крака\""}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D1%80%D0%B8%D0%B7%D0%BD%D0%B0-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D0%BF%D0%BE%D0%B4%D0%BC%D0%B5%D0%BD%D0%B8%D0%BB%D0%B8-%D1%81%D0%B0-%D1%84%D0%B0%D0%BA%D1%82%D0%B8%D1%82%D0%B5-%D0%B7%D0%B0-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-%D1%81-news775998.html", "text": "Случаят с потуления инцидент с бащата на президента Румен Радев - Георги Радев получи небивал обществен и медиен отзвук. На 17 август Радев старши блъска с мерцедеса си инвалид с триколка на кръговото в Харманли. Вместо да излезе от колата си и да помогне на пострадалия, той остава вътре със съпругата си. На място пристигат линейка и полицаи. Пострадалият е откаран в болница. Полицаите обаче, разследвали инцидента, не докладват за него. За случая се мълчи цяла седмица. В края на брифинга в Министерски съвет за кървавата катастрофа край Своге репортер на ПИК зададе въпрос на вътрешния министър Валентин Радев. Питането бе: Докъде стигна разследването на инцидента с бащата на президента Румен Радев? Министър Валентин Радев заяви, че има такава проверка, разпоредена от него, Главна дирекция \"Полиция\" и Инспектората към МВР за установяване на фактите и дали има манипулиране с тях. \"Проверката трябва да приключи утре вечер. И аз бях там, присъствах, видях се с началниците и ги разпитах защо случаят не е стигнал до нас. Убеждението ми е, че фактите не са такива, че са подменени. Този, който е констатирал автопроизшествието, е подменил фактите, представил ги е за такива, каквито не са\", заяви министър Радев, без да коментира повече подробности преди официалното становище на проверката на МВР. Сподели:", "date": "2018.08.26", "title": "ПЪРВО В ПИК! Вътрешният министър призна пред медията ни: Подменили са фактите за инцидента с бащата на Румен Радев!"}
{"url": "https://pik.bg/%D1%83%D0%B1%D0%B8%D1%85%D0%B0-%D0%BF%D0%BE%D0%BB%D0%B8%D1%86%D0%B0%D0%B9-%D0%B2-%D0%B1%D0%B5%D0%BB%D0%B3%D0%B8%D0%B9%D1%81%D0%BA%D0%B8%D1%8F-%D0%B3%D1%80%D0%B0%D0%B4-%D1%81%D0%BF%D0%B0-news775980.html", "text": "Полицай бе убит тази нощ в град Спа, в източната част на Белгия, близо до пистата, където се провежда белгийската формула 1 Гран при, предадоха АФП и ДПА. Смъртта на полицая бе потвърдена в Туитър от министъра на сигурността и вътрешните работи на Белгия Ян Ямбон. Фаталният инцидент е станал в ранните часове на днешния ден при все още изясняващи се обстоятелства. Според информиран източник полицаят се е намесил в пътен спор и е починал преди да пристигне помощ. Полицията издирва заподозрян за убийството, допълни същият източник, цитиран от АФП. Сподели:", "date": "2018.08.26", "title": "Убиха полицай в белгийския град Спа"}
{"url": "https://pik.bg/%D0%B8%D1%80%D0%B0%D0%BD%D1%81%D0%BA%D0%B8-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB-%D1%81%D0%B5-%D1%80%D0%B0%D0%B7%D0%B1%D0%B8-%D0%BF%D0%B8%D0%BB%D0%BE%D1%82%D1%8A%D1%82-%D0%B5-%D0%B7%D0%B0%D0%B3%D0%B8%D0%BD%D0%B0%D0%BB-news775999.html", "text": "Ирански изтребител се разби днес в южната част на Иран, пилотът е загинал, съобщи официалната агенция Ирна, цитирана от Франс прес. Самолетът - американски F5, използван за тренировки, се е разбил при опит за приземяване в Дезфул в югозападната провинция Хузестан. Пилотът е загинал, но помощник-пилотът е оцелял. Сподели:", "date": "2018.08.26", "title": "Ирански изтребител се разби, пилотът е загинал"}
{"url": "https://pik.bg/%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-%D0%B5-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D0%BD-%D0%B5%D0%B4%D0%B8%D0%BD-%D0%BE%D1%82-%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BD%D0%B0-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-news775977.html", "text": "Въоръжените сили на Афганистан са ликвидирали един от лидерите на терористичната групировка „Ислямска държава“ в източната част на страната, съобщава телевизионният канал 1TV, позовавайки се на свои източници. Според информацията, Сад Архаби, известен още и под името Абу Саид Оракзай, е ликвидиран по време на авиоудар на Военновъздушните сили на Афганистан в съботната нощ в провинция Нангахар. Операцията е била осъществена на базата на разузнавателни даннина НА Управлението на национална сигурност на Афганистан. Посочва се, че още десет бойци на „Ислямска държава“ са били ликвидирани при операцията. Телевизионният канал отбелязва, че Сад Архаби е четвърти лидер на терористичната организация, който е ликвидиран в Афганистан от юли 2016 година насам. Сподели:", "date": "2018.08.26", "title": "В Афганистан е ликвидиран един от лидерите на „Ислямска държава“"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BC%D0%BB%D0%B0%D0%B4%D0%B5%D0%B6-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%B4%D1%83%D0%BF%D0%BD%D0%B8%D1%86%D0%B0-news776000.html", "text": "Младеж загина при тежка катастрофа край Дупница. Инцидентът е станал към 14:30 ч. в отсечката между град Дупница - парк Рила и село Бистрица. Лек автомобил \"Хонда\" с 23-годишен водач пътува към града, блъска се в идващия насреща му таксиметров автомобил, с който пътуват жена с две деца. Водачът на „Хонда“-та е загинал, жената е транспортирана за МБАЛ Дупница с фрактура, предава БГНЕС. Двете деца са освободени след преглед, а все още няма данни за състоянието на водача на таксито, съобщиха от ИД на МВР в град Кюстендил. Снимка: Struma.bg Сподели:", "date": "2018.08.26", "title": "ОТ ПОСЛЕДНИТЕ МИНУТИ! Младеж загина при тежка катастрофа край Дупница"}
{"url": "https://pik.bg/%D0%B8%D1%80%D0%B0%D0%BD-%D0%BF%D0%BE%D0%B4%D0%BD%D0%BE%D0%B2%D1%8F%D0%B2%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D1%81-%D1%80%D1%83%D1%81%D0%B8%D1%8F-%D0%B7%D0%B0-%D0%BD%D0%BE%D0%B2%D0%B0-%D0%B0%D1%82%D0%BE%D0%BC%D0%BD%D0%B0-%D0%B5%D0%BB%D0%B5%D0%BA%D1%82%D1%80%D0%BE%D1%86%D0%B5%D0%BD%D1%82%D1%80%D0%B0%D0%BB%D0%B0-news775979.html", "text": "Иранският министър на енергетиката Реза Ардаканиян заяви, че Техеран е възобновил преговорите с Русия за изграждане на нова атомна електроцентрала с капацитет 3 GW, предават световните агенции, цитирани от БНР. В Иран вече работи един построен от Русия ядрен реактор - \"Бушехр\", който е първата иранска ядрена електроцентрала. През 2014 г. Москва подписа сделка с Техеран за построяване на още осем реактора в Иран. Сподели:", "date": "2018.08.26", "title": "Иран подновява преговорите с Русия за нова атомна електроцентрала"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B6%D0%B5%D0%BD%D0%B8%D1%82%D0%B5-%D0%BD%D0%B0-%D1%84%D0%B0%D1%82%D0%B8%D0%BA-%D0%B3%D0%BE-%D0%B7%D0%B0%D0%B1%D1%80%D0%B0%D0%B2%D0%B8%D1%85%D0%B0-%D1%81%D0%BD%D0%B8%D0%BC%D0%BA%D0%B0-news775037.html", "text": "Трите жени на разстреляния преди 15 години Фатик не си направиха труда да почетат паметта му. Адриана Тюркмен и двете й дъщери не се появиха на панихидата в гробищния парк в Бояна, за да си припомнят тъжната дата 19 август 2003 г., когато той бе ликвидиран с над 30 куршума на столичния бул. \"България\". На фаталния ден около 11,30 часа сребристият \"Мерцедес S 600\" с номер BB FN 888 спира на червен светофар на кръстовището с бул. \"Гоце Делчев\". Буквите и символите на регистрационната табела не са случайни и имат своето скрито значение. BB идва от турската дума baba, която значи баща, FN е за Филип Найденов. Колата е шофирана от Румен Желязков-Жабока. От спрян наблизо автомобил внезапно изскачат двама мъже, които откриват стрелба по мерцедеса с автомати \"Калашников\". Изстрелват над 30 куршума и Найденов издъхва на място. Голямата дъщеря на Фатик – Александра, от години живее в САЩ. Доскоро работеше в заведение като фейсконтрол, но късметът й се усмихва случайно. Самата тя разказва как, вървейки по улицата, я спира мъж и й казва: \"Искам да работиш за мен.\" Не след дълго Александра започва работа при местна дизайнерка и помага в развиването на целия бранд. В момента е обвързана със заможния французин Албърт Виньо, който се занимава с хедж фондове. В профила си в социалната мрежа на тази дата тя обикновено пуска колаж със снимки от миналото, когато тя и малката й сестра са още деца, а майка им Адриана и татко й са щастливо  семейство. Тази година обаче пропусна да отбележи 15-годишнината от смъртта на баща си със сантиментален спомен и не намери време да се върне у нас, за да му поднесе цвете. Малката й сестра Адриана към момента живее в България, но често пътува по луксозни воаяжи заедно с приятелки. Поменът на баща й тази година съвпаднал с една от екскурзиите й до морето, а разстоянието й попречило да посети гроба му. Тя развива успешна кариера като брокер на луксозни недвижими имоти. Малката Тюркмен попадна в криминалните хроники преди 5 години, когато бившият шеф на ЦСКА Димитър Борисов-Гърнето я удари в лицето в тузарски клуб. След дълга съдебна сага Гърнето бе глобен с 2000 лева и случаят бе приключен. Съпругата на Фатик Адриана също като голямата си дъщеря е в модния бизнес. Има бутици за дрехи в центъра на столицата, където от години представя известни марки. Според близки до вдовицата на ъндърграунд боса тя изпратила цветя за помена му чрез трето лице, но не се появила на гробищата в Бояна лично, защото също била възпрепятствана. Сподели:", "date": "2018.08.26", "title": "САМО В ПИК И \"РЕТРО\"! Жените на Фатик го забравиха  (СНИМКА)"}
{"url": "https://pik.bg/%D0%BC%D0%B5%D1%80%D0%BA%D0%B8-%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D1%89%D0%B5-%D1%81%D1%8A%D0%BA%D1%80%D0%B0%D1%82%D1%8F%D1%82-4-500-%D0%B4%D1%8A%D1%80%D0%B6%D0%B0%D0%B2%D0%BD%D0%B8-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%BF%D1%80%D0%B5%D0%B7-2019-%D0%B3%D0%BE%D0%B4%D0%B8%D0%BD%D0%B0-news775982.html", "text": "Властите във Франция предвиждат масови съкращения на държавни служители за 2019 и 2020 година. Това обяви пред Journal du dimanche премиерът на страната Едуар Филип. Той уточни, че плановете са през 2019 година с постовете си да се разделят 4 500 държавни служители, а през 2020 година техният брой да нарасне до 10 000. От началото на 2018 година във Франция са били съкратени 1 600 чиновници. „Съкращаването на броя на държавните служители е следствие на трансформирането на държавните дейности, които постепенно набират скорост. Вече мога да кажа, че броят на съкратени до 2020 година трябва да достигне 10 000 души“, заяви Филип. По-рано плановете за съкращения сред държавните служители във Франция анонсира и президента на страната Еманюел Макрон. Премиерът на Франция уточни, че не се предвижда свиване на социалните придобивки, но при някои от тях ръстът ще бъде незначителен. Сподели:", "date": "2018.08.26", "title": "Мерки! Властите във Франция ще съкратят 4 500 държавни служители през 2019 година"}
{"url": "https://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D0%B8%D0%BD%D0%B2%D0%B5%D1%81%D1%82%D0%B8%D1%80%D0%B0-%D0%BC%D0%B8%D0%BB%D0%B8%D0%B0%D1%80%D0%B4%D0%B8-%D0%B4%D0%BE%D0%BB%D0%B0%D1%80%D0%B8-%D0%B2-%D0%B1%D0%B8%D1%80%D0%B0-%D1%81-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0-news775987.html", "text": "От големия американски холдинг Constellation Brands, занимаващ се с производство на бира, смятат да инвестират милиарди долари в бира с марихуана, съобщава „Лента“. Според информацията, от холдинга имат намерение да вложат 4 млрд. долара в компанията  Canopy Growth, занимаваща се с отглеждането на марихуана. Отбелязва се, че тенденцията алкохолните компании да усвояват нови пазари е свързана с легализацията на наркотика в Канада и някои американски щати, а така също и с намалелите продажби на спиртни напитки в развитите страни. Изданието припомня, че принадлежащия на Heineken пивоварен бренд Lagunitas вече се е заел с производството на алкохолни напитки с марихуана. Сподели:", "date": "2018.08.26", "title": "Американска компания инвестира милиарди долари в бира с марихуана"}
{"url": "https://pik.bg/%D0%B3%D1%83%D0%B1%D0%B5%D1%80%D0%BD%D0%B0%D1%82%D0%BE%D1%80%D1%8A%D1%82-%D0%BD%D0%B0-%D1%81%D0%BE%D1%84%D0%B8%D1%8F-%D0%B8%D0%BB%D0%B8%D0%B0%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D0%BF%D0%BE%D0%B4%D0%BD%D0%B0%D1%81%D1%8F%D0%BC-%D1%81%D0%B2%D0%BE%D0%B8%D1%82%D0%B5-%D0%B8%D1%81%D0%BA%D1%80%D0%B5%D0%BD%D0%B8-%D1%81%D1%8A%D0%B1%D0%BE%D0%BB%D0%B5%D0%B7%D0%BD%D0%BE%D0%B2%D0%B0%D0%BD%D0%B8%D1%8F-%D0%BD%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%B0%D1%82%D0%B0--news776015.html", "text": "Областният управител на Софийска област Илиан Тодоров изказва своите искрени съболезнования на семействата и близките на загиналите при тежката катастрофа край Своге. Бог да ги прости! Областна администрация на Софийска област e съпричастна с мъката на семействата и близките в този труден момент и изразява готовност за помощ и подкрепа на всички пострадали при тежката катастрофа. При необходимост можете да позвъните на тел. 02 9301801; 0883398745 Сподели:", "date": "2018.08.26", "title": "Губернаторът на София Илиан Тодоров: Поднасям своите искрени съболезнования на семействата и близките на загиналите при тежката катастрофа край Своге"}
{"url": "https://pik.bg/%D0%BE%D1%82-%D0%BB%D0%BE%D1%88%D0%B8%D1%8F-%D1%81%D1%8A%D0%BD-%D1%81%D0%B5-%D0%BD%D0%B0%D0%BF%D1%8A%D0%BB%D0%BD%D1%8F%D0%B2%D0%B0-news775983.html", "text": "Лошият сън отслабва организма и увеличава риска от затлъстяване, съобщи в. \"Индипендънт\". Шведски учени изследваха как работата на смени, смяната на часови пояси и умората се отразяват на здравето. Те твърдят, че дори една нощ недоспиване отключва гени в мастната тъкан, които увеличават способността на тялото да натрупва тлъстини и са свързани с диабет тип 2. Обратният ефект се появява в мускулната тъкан, защото протеините, които ги изграждат, започват да се разпадат на по-прости форми. Това може да е адаптация, помагаща на тялото да съхрани мастните натрупвания, които изгражда. \"Открихме доказателства, че това може да е свързано с промени в биологичния часовник, който регулира 24-часовия ритъм, определящ как тези ключови тъкани използват метаболитното гориво и реагират на стимули\" - обясни ръководителят на екипа д-р Джонатан Седернес от университета в Упсала. Предишните изследвания само установиха връзка между загубата на мускулна маса, диабет и напълняване у работещите на смени, но не можаха да изключат дали за това не допринасят фактори от начина на живот, например лошо хранене или обездвижване. Шведските учени откриха доказателства, че прекъсването на цикъла на съня може пряко да се отрази върху метаболитните процеси и да предизвика трайни рискове за здравето. Учените са работили с 15 здрави доброволци, като са изследвали показателите им след нормален сън и след нощ, в която е трябвало да будуват, подобно на нощна смяна. Сподели:", "date": "2018.08.26", "title": "От лошия сън се напълнява"}
{"url": "https://pik.bg/%D0%B2%D1%81%D0%B8%D1%87%D0%BA%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BE%D1%82-%D0%BA%D0%BE%D1%80%D0%B0%D0%B1%D0%B0-%D0%B4%D0%B8%D1%87%D0%BE%D1%82%D0%B8-%D0%B2-%D0%B8%D1%82%D0%B0%D0%BB%D0%B8%D1%8F-%D0%B2%D0%B5%D1%87%D0%B5-%D1%81%D0%B0-%D0%BD%D0%B0-%D0%B1%D1%80%D0%B5%D0%B3%D0%B0-news775971.html", "text": "Всичките 137 мигранти от Африка, намиращи се на кораба \"Дичоти\" в пристанищния град Катания в Сицилия, слязоха на брега, предаде АНСА. Вчера тринайсет болни мигранти са били свалени от кораба. Мигрантите ще бъдат разпределени в специализиран център в Месина и след това ще бъдат приети от италианската църква, както и от Албания и Ирландия, които дадоха съгласие да приемат по около 20 мигранти. Над 170 мигранти бяха спасени в Средиземно море на 15 август и взети на брода на \"Дичоти\", припомня ТАСС. Италианското правителство отказа да ги пусне на брега, докато не бъдат разпределени по останалите европейски страни. Повечето европейски партньори отказаха на Рим, а извънредна среща в Брюксел по този въпрос не доведе до резултат. Италия заплаши да намали вноските си в бюджета на ЕС. Министърът на вътрешните работи на Италия Матео Салвини, който е взимал решенията за мигрантите, е разследван. Това съобщи източник от прокуратурата в Агридженто, която е завела дело за незаконно ограничаване на свободите на лица, намиращи се на италианска територия, както и за превишаване на служебни правомощия, отбелязва ТАСС. Сподели:", "date": "2018.08.26", "title": "Всички мигранти от кораба \"Дичоти\" в Италия вече са на брега"}
{"url": "https://pik.bg/%D0%B2%D1%8A%D0%B2-%D1%84%D0%BB%D0%BE%D1%80%D0%B5%D0%BD%D1%86%D0%B8%D1%8F-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B0%D0%B2%D1%81%D1%82%D1%80%D0%B8%D0%B9%D1%81%D0%BA%D0%B8-%D1%82%D1%83%D1%80%D0%B8%D1%81%D1%82%D0%B8-%D0%BD%D0%B0%D0%BF%D0%B8%D1%81%D0%B0%D0%BB%D0%B8-%D0%B8%D0%BC%D0%B5%D0%BD%D0%B0%D1%82%D0%B0-%D1%81%D0%B8-%D0%BD%D0%B0-%D0%BC%D0%BE%D1%81%D1%82-%D0%BE%D1%82-xiii-%D0%B2%D0%B5%D0%BA-news775984.html", "text": "Във Флоренция задържаха двама австрийски граждани, написали имената си на мост от XIII век, съобщава РИА Новости. Според информацията, вандалите се оказали младоженци на меден месец, които „само искали да направят нещо романтично“. 39-годишната жена и 46-годишният мъж искали само да увековечат любовта си в надпис на „Понте Векио“, но били арестувани. Влюбените изписали с маркери имената си, заградени в сърце, на стената на „Понте Векио“, край статуята на Чарли Чаплин. Дествията им обаче били видени от служители на реда, които ги задържали. Австрийците ще бъдат изправени пред местен съд с обвинения за рушене на историко-художественното наследство на Флоренция. Те са заплашени от лишаване от свобода за по една година и глоба от по до 3 000 евро. Сподели:", "date": "2018.08.26", "title": "Във Флоренция задържаха австрийски туристи, написали имената си на мост от XIII век"}
{"url": "https://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD-%D0%B5-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D1%8F%D0%BD-%D1%81-%D1%85%D0%BE%D0%BB%D0%B0%D0%BD%D0%B4%D1%81%D0%BA%D0%BE-%D0%B3%D1%80%D0%B0%D0%B6%D0%B4%D0%B0%D0%BD%D1%81%D1%82%D0%B2%D0%BE-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BF%D0%BE%D0%BB%D0%B8%D1%86%D0%B0%D0%B9-%D0%B2-%D0%B1%D0%B5%D0%BB%D0%B3%D0%B8%D1%8F-news776016.html", "text": "Арестуван е заподозрян с холандско гражданство за  убийството на полицай тази нощ в източния белгийски град Спа, близо до пистата, където се провежда белгийската Формула 1 Гран при, предадоха Франс прес и ДПА. Престрелка избухнала към 2 ч. местно време в центъра на града след пътна проверка на автомобил, при което е убит полицай. Загиналият бил заедно със свой колега. По първоначални данни на група холандци било отказано да влязат в кафене в Спа. Избухнал скандал и бил извикан полицейски патрул, който извършил проверка на колата, в която се качили холандците. Полицаят бил застрелян от един от пътниците. Водачът на автомобила е разпитан, но бил в шок и не съобщил подробности за самоличността на стрелеца, който седял зад него. Към 9:15 ч. сутринта е арестуван заподозрян с холандско гражданство, около 30-годишен. Източник от прокуратурата посочи, че се води разследване, за да се установи дали е замесен в трагичния инцидент. Сподели:", "date": "2018.08.26", "title": "Арестуван е заподозрян с холандско гражданство за убийството на полицай в Белгия"}
{"url": "https://pik.bg/%D0%BD%D0%B0%D0%B4-4000-%D1%83%D1%87%D0%B0%D1%81%D1%82%D0%BD%D0%B8%D1%86%D0%B8-%D0%BF%D0%BE%D0%BA%D0%B0%D0%B7%D0%B2%D0%B0%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D1%82%D1%80%D0%B0%D0%B4%D0%B8%D1%86%D0%B8%D0%B8-%D0%BD%D0%B0-%D1%81%D1%8A%D0%B1%D0%BE%D1%80-%D0%B2-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-news775940.html", "text": "За тринадесети път на Старозагорски минерални бани ще се проведе Националния тракийски фолклорен събор „Богородична стъпка“. Това съобщиха от пресцентъра на община Стара Загора. В него ще участват над 4000 любители на българския бит и култура, които ще представят чрез песни, танци и демонстрации обичаи от различни краища на страната. Организатори на събора са Община Стара Загора, Съюз на Тракийските дружества в България Тракийско дружество „Одринска епопея“ Стара Загора, кметството на Старозагорските минерални бани, Общество за фолклор, Народно читалище „Христо Ботев 1952“ Старозагорски бани. Днес програмата започва в 9.00 часа на двете сцени, а в 16.00 часа ще бъдат обявени отличените участници в събора. Журито, което ще оценява изпълнителите, е в състав: доц. д-р Веселка Тончева и доц. д-р Валентина Райчева, Институт за етнология и фолклористика с етнографски музей при БАН, академик Крум Георгиев, член на Международната академия за традиционно изкуство, носител на световен Оскар за фолклор, академик Кирил Тодоров, гл. худ. ръководител на Ансамбъл „Зорница“, Христо Иванов , гл. худ. ръководител на Общински фолклорен ансамбъл „Загоре“ и Емил Минев, хоров диригент. Ще бъдат връчени плакети за принос в съхраняване и популяризиране на традиционната ни култура, а най-добрите колективи или индивидуални изпълнители ще бъдат отличени с Наградата на кмета на Община Стара Загора, Наградата на Тракийско дружество „Одринска епопея“, Наградата на Младежкото тракийско дружество. Богата е и съпътстващата програма на събора. Тази година малките участници и гости на събора ще бъдат изненадани с детски творчески работилници „Съхранено с любов-сътворено с талант“. Те ще могат да се запознаят с традиционните техники за тъкане на вертикален стан, да изработят със собствениците си ръце творби от естествени материали, да оцветяват шаблони, да правят оригами и т. н. Предвидено е и разучаване на игрите на баба и дядо като „Пускам, пускам кърпа“, „Криеница“, „Сляпа баба“ и др. Ще има предизвикателства като танцуване върху стомна и игра на шиник. Самодейни състави ще посрещат гости на раздумки с билков чай и ръжено кафе, живата традиция „Добра среща“ ще покажат в Селски двор, ще има изложби на автентични родопски носии и носии от видинско. С участието на оркестри и танцови школи на мегдана ще се развихри надиграване с фолклорни танци от всички краища на страната. Майстори ще предлагат стоката си на традиционната Улица на занаятите. За желаещите да посетят природния феномен „Богородична стъпка“ организаторите осигуряват и безплатен превоз, тръгващ от центъра на Старозагорските бани. Сподели:", "date": "2018.08.26", "title": "Над 4000 участници показват българските традиции на събор в Стара Загора"}
{"url": "https://pik.bg/%D1%81%D0%B5%D0%BA%D1%81%D1%8A%D1%82-%D0%B5-%D0%BD%D0%B0%D0%B9-%D1%85%D1%83%D0%B1%D0%B0%D0%B2-%D1%81%D1%8A%D1%81-%D0%B7%D0%B0%D0%B1%D0%B0%D0%B2%D0%B5%D0%BD-%D0%B8%D0%BB%D0%B8-%D0%B1%D0%BE%D0%B3%D0%B0%D1%82-%D0%BC%D1%8A%D0%B6-news775915.html", "text": "Американски учени от университета в , щата , установиха, че жените изпитват по-силни оргазми, ако партньорите им са забавни или богати, съобщава \"Дейли мейл\". Екипът на провел анкети със студентки с активен сексуален живот. Те трябвало да отговорят на въпроса колко често стигат до оргазъм и да дадат оценка на неговата интензивност. След това бил анализиран профилът на техните партньори. Оказало се, че честотата и силата на изпитаната при дамите се определя и от личностните характеристики на партньора им. Решаващ фактор също се оказвал външният му вид и широчината на раменете му. и имали голямо значение за пълноценното сексуално изживяване. Олбани Ню Йорк проф. Джордж Галъп висша наслада Самоувереността на мъжа доходите му Сподели:", "date": "2018.08.26", "title": "Сексът е най-хубав със... забавен или богат мъж"}
{"url": "https://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80%D0%B8%D1%82%D0%B5-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%BB%D0%B5%D0%B2%D1%81%D0%BA%D0%B8-%D0%B2%D0%B7%D0%B8%D0%BC%D0%B0-%D0%B4%D0%B2%D0%B0%D0%BC%D0%B0-%D0%BD%D0%BE%D0%B2%D0%B8-news775960.html", "text": "Отборът на Левски не е приключил с лятната селекция. Очаква се през тази седмица на \"Герена\" да пристигнат две нови попълнения. Поне такива са плановете на ръководството на клуба, пише \"Меридиан мач\". Става дума за краен защитник и централен нападател, като и двамата ще бъдат чужденци. Наставникът на \"сините\" Славиша Стоянович настоява за попълнения на въпросните позиции, тъй като е стигнал до заключението, че на тях отборът е най-малко конкурентоспособен. Към днешна дата Левски има само двама крайни защитници - Иван Горанов отляво и Милош Цветкович отдясно. В атакуващ план хората са повече, но Буш и особено Ривалдиньо са постоянно контузени. Изданието допълва, че \"сините\" искат да се отърват от сина на Ривалдо, но това най-вероятно ще им коства солидна неустойка. Сподели:", "date": "2018.08.26", "title": "Трансферите на \"Герена\" продължават! Левски взима двама нови"}
{"url": "https://pik.bg/%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%BC%D0%BE%D0%BB%D0%B4%D0%BE%D0%B2%D0%B0-%D0%BD%D0%B0%D0%B3%D1%80%D0%B0%D0%B4%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news775945.html", "text": "Президентът на Молдова Игор Додон е провел прощална среща с извънредния и пълномощен посланик на България в страната Петър Вълов във връзка с края на мандата му, съобщава Accent TV, цитирани от „Фокус“. Президентът е оценил високо приноса на посланика за развитието на двустранните отношения в разнообразни сфери. Додон отбеляза, че през 2017 г. обемът на двустранната търговия е достигнал 152 милиона долара, което е с 14% повече от показателя през 2016 г. В Молдова има около 200 фирми с български капитал. „Нашите политически отношения се развиват – е заявил президентът на Молдова. - През ноември 2016 г. страната бе посетена от тогавашния президент на България Росен Плевнелиев, през 2017 г. бяхме посетени от вицепрезидента Илияна Йотова и сега се планира аз да посетя България“. Президентът също така отбеляза важната роля на българската общност в Молдова за двустранното партньорство. В момента около 52 хил. жители на страната са българи. „В знак на уважение към българския народ и приноса му за развитието и засилването на нашето приятелство и сътрудничество, г-н Петър Вълов е награден с ордена „На честта“, допълни Додон. Сподели:", "date": "2018.08.26", "title": "Признание! Президентът на Молдова награди българския посланик в страната"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D0%BA%D1%81%D0%BF%D0%B5%D1%80%D1%82-%D0%BF%D0%BE-%D0%BF%D1%8A%D1%82%D0%BD%D0%B0-%D0%B1%D0%B5%D0%B7%D0%BE%D0%BF%D0%B0%D1%81%D0%BD%D0%BE%D1%81%D1%82-%D1%80%D0%B0%D0%B7%D0%BA%D1%80%D0%B8-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D0%BF%D1%80%D0%B8%D1%87%D0%B8%D0%BD%D0%B8%D1%82%D0%B5-%D0%B7%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%BA%D1%80%D0%B0-news775959.html", "text": "- Това, което се случи наистина е ужасяващо. Като дългогодишен служител на КАТ винаги преживявам много такива трагедии. С това няма как да се свикне. Това е невероятна драма, най-вече за близките и роднините на жертвите. Още по-ужасяващо е, че сред жертвите има и дете, както разбрах. Иначе, на този етап е твърде рано да се правят крайни заключения какви са причините за случилото се. Обикновено става дума за комплексни причини. - Според тях основната причина е пътя. Излизат доста неприятни факти, които потвърждават това. Имало е доста сигнали до АПИ за проблеми точно на това място. Ако е имало по-добро сцепление на пътя, до такова нещо не би трябвало да се стигне. - Няма дупки там и това е факт, но трябва да се огледа самата пътна настилка. Става дума, че няма сцепление на пътя, асфалта е износен. Преди две години бе направен основен ремонт, но явно нещата не са както трябва там.  На това място има и мантинела. Ако е имало добро сцепление на пътя, би трябвало мантинелата да издържи автобуса. Иначе се вижда, че цялостта й не е нарушена. В този район има много инциденти и може би мантинелата трябва да е двойна. Освен това има и поставен знак там за концентрация на пътно-транспортни произшествия. В последните години там често стават такива инциденти. През 2017 година имаме седем тежко пострадали и един загинал. През 2018 година досега там е имало четири по-сериозни катастрофи. Явно на това място нещо не е както трябва. Иначе лошото време също е оказало влияние. Валяло е проливно.  Има обаче и друг момент. Според свидетели, на това място и при сухо време е имало течове на вода. Като цяло причините са много. Не трябва да се забравя и липсата на технически преглед на автобуса. Той е трябвало да премине такъв в началото на август, но това не е станало. Все пак, липсата на такъв преглед не може да е доказателство, че автобусът е бил неизправен. След този инцидент отново възниква и въпросът за задължителните колани за пътниците в такива автобуси. Хората са били без колани. В по-стари автобуси обаче, какъвто е този, поставянето на такива колани не е задължително. - Трябва да се огледат всички пътни участъци където се стига до такива тежки инциденти. Критичните такива. Спомняте си преди години трагедията на пътя Русе- Бяла. Сега случилото се преди месеци на „Тракия“, където нямаше мантинели. Сега Своге. Нужно е внимателно да се огледат такива пътни участъци. Да се почиства от клони, дървета, паднали камъни. Това са важни неща. По-стриктно трябва да се подходжа и около техническите прегледи на превозните средства. Сподели:", "date": "2018.08.26", "title": "САМО В ПИК! Експерт по пътна безопасност разкри пред медията ни причините за трагедията край Своге! Първите анализи показват, че става дума за проблеми с пътя"}
{"url": "https://pik.bg/%D0%B1%D1%80%D0%BE%D1%8F%D1%82-%D0%BD%D0%B0-%D1%80%D0%B0%D0%BD%D0%B5%D0%BD%D0%B8%D1%82%D0%B5-%D0%BF%D1%80%D0%B8-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D0%B2-%D0%B8%D1%80%D0%B0%D0%BD-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D1%80%D0%B0%D1%81%D1%82%D0%B5-%D0%B4%D0%BE%D1%81%D1%82%D0%B8%D0%B3%D0%BD%D0%B0-230-%D0%B4%D1%83%D1%88%D0%B8-%D0%B6%D0%B5%D1%80%D1%82%D0%B2%D0%B8%D1%82%D0%B5-news775946.html", "text": "Броят на пострадалите при земетресението в западната част на Иран продължава да расте, съобщава иранската агенция Mehr, като се позовава на изявление на генералния губернатор на провинция Керманшах, която е най-пострадала от труса. Според последни данни, ранените са 232-ма, а жертвите са две. По предишни информации ранените бяха 160, като имаше само една жертва. „Трусът е бил в западната провинция Керманшах, като е бил с магнитут 6.1 по Рихтер. Според генералния губернатор на провинцията, към момента има информация за 232 пострадали и двама загинали“, съобщава Агенцията. По информация на иракския телевизионен канал Al-Sumaria, освен в Керманшах, трусът е бил усетен и от жителите на Багдад, както и в провинциите Киркук, Сулеймания, Диял и Дахук, в град Ербил и в други части на страната. Сподели:", "date": "2018.08.26", "title": "Броят на ранените при земетресението в Иран продължава да расте. Достигна 230 души. Жертвите са две"}
{"url": "https://pik.bg/%D0%B7%D0%B4%D1%80%D0%B0%D0%B2%D0%BD%D0%BE%D1%82%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D1%80%D0%B0%D0%B7%D0%BA%D1%80%D0%B8-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D0%B2%D1%81%D0%B8%D1%87%D0%BA%D0%B8-%D1%80%D0%B0%D0%BD%D0%B5%D0%BD%D0%B8-%D1%81%D0%BB%D0%B5%D0%B4-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B2-%D1%81%D0%B2%D0%BE%D0%B3%D0%B5-news775963.html", "text": "По последна информация шестнадесет души са загинали след тежката автобусна катастрофа на 25 август в района на разклона за с. Лесков дол, на пътя София-Своге, съобщиха от пресцентъра на Министерството на здравеопазването. Транспортирани до лечебните заведения УМБАЛ „Св. Анна София“, УМБАЛСМ „Н. И. Пирогов“, ВМА, УМБАЛ „Царица Йоанна - ИСУЛ“ и ФСМП Своге са 21 пострадали. Състоянието на ранените, по информация на лечебните заведения, към 10 часа днес, 26 август, е както следва: УМБАЛСМ „Н. И. Пирогов“ – осем пострадали са транспортирани към лечебното заведение. Един е починал по време на транспорт. Втори починал при приема в болницата поради състояние, несъвместимо с живота. Състоянието на хоспитализираните пациенти е, както следва: 64-годишна жена с инициали С.П. - с тежка гръдна гръдна травма, интубирана, на изкуствена белодробна вентилация. 72-годишна жена с инициали М.Г. - с тежка гръдна травма, тежка фрактура на гръбначен стълб, интубирана, на изкуствена белодробна вентилация. 74-годишна жена с инициали К.Т - с тежка гръдна травма, черепно-мозъчна травма, интубирана, на изкуствена белодробна вентилация. 60-годишна жена с инициали С.К. - с гръдна травма с фрактури на ребра, фрактура на гръбначен стълб, фрактура на крайници. 71-годишна жена с инициали Д.Д - с тежка фрактура на долни крайници и таз. 52-годишна жена с инициали С.Г. с черепно-мозъчна и лицево-челюстна травма. УМБАЛ „Света Анна“ – София - шестима пострадали, от които пет жени и един мъж: 66-годишна жена с инициали Л.Ф. - хоспитализирана в Хирургична клиника без опасност за живота. Пациентката е в съзнание. 62-годишна жена с инициали З.Х. - на апаратна вентилация, в тежко състояния, след операция. 57-годишна жена с инициали В.П - в стабилно състояние без опасност за живота. Пациентката е в съзнание. 52-годишна жена с инициали Б.А. - с комоцио, в стабилно състояние без опасност за живота. 65-годишна жена с инициали Е. Б. - в стабилно състояние, в съзнание, без опасност за живота. 61-годишен мъж с инициали Л.Х. - в съзнание, в стабилно състояние. ВМА – двама пострадали: 62-годишна жена с инициали С.М. – в стабилно състояние, с множество контузии, без фрактури. Пациентката е контактна. 30-годишен мъж с инициали С.В. – в тежко, но стабилно състояние с черепно-мозъчна травма, гръдна и шийна травма, фрактура на рамо и на лумбални прешлени. Пациентът е контактен и е настанен в реанимация. УМБАЛ „Царица Йоанна - ИСУЛ“ – един пострадал : 59-годишен мъж с инициали Г.Г - с множество охлузвания и рани в областта на тялото и главата, с комоцио. Пациентът е в съзнание и остава в лечебното заведение за активно наблюдение. Екипите на филиала за спешна помощ в Своге, заедно с дежурните от МБАЛ Своге, са оказали помощ на десетима пострадали при инцидента пътници. На мястото на катастрофата се е отзовала и линейката на общинската болница в Своге. След обработване всички пациенти са транспортирани до болниците в София. Министърът на здравеопазването Кирил Ананиев е в постоянна връзка с директорите на лечебните заведения. Веднага след инцидента той посети „Пирогов“ и Окръжна болница където се запозна със състоянието на пострадалите и с работата на медицинските екипи. Министър Ананиев изказва благодарност към екипите на центровете за спешна медицинска помощ в София, Враца и Монтана, и на лечебните заведения за навременно оказаната медицинска помощ и за проявения професионализъм. В лечебните заведения през нощта работиха дневните и нощните смени. Отзоваваха се и медици, които не са дежурни. Бяха разкрити и допълнителни реанимационни легла. Кирил Ананиев съобщи, че Националният център по трансфузионна хематология разполага с достатъчни количества кръв от всички кръвни групи. Създадена е необходимата организация и екипи за кръводаряване са в готовност да обслужат всички желаещи да дарят кръв. Министерството на вътрешните работи е отворило телефона линия, на която близки на пострадалите могат да получат повече информация - 02 982 50 39. Сподели:", "date": "2018.08.26", "title": "Здравното министерство разкри състоянието на всички ранени след трагедията в Своге"}
{"url": "https://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-51-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B1%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%B2-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D0%BA%D1%83%D1%80%D0%B8%D0%BB%D1%81%D0%BA%D0%B8%D1%82%D0%B5-%D0%BE%D1%81%D1%82%D1%80%D0%BE%D0%B2%D0%B8-news775950.html", "text": "Земетресение с магнитуд 5.1 по скалата на Рихтер е било регистрирано в района на Курилските острови, съобщават от Геоложката служба на САЩ, цитирани от ТАСС. Според информацията, трусът е бил усетен тази сутрин в 08:57 часа българско време. Епицентърът е бил на 177 километра югоизточно от Курилск, на дълбочина от 7,9 километра. Няма данни за жертви и разрушения. Сподели:", "date": "2018.08.26", "title": "Земетресение с магнитуд 5.1 по Рихтер бе регистрирано в района на Курилските острови"}
{"url": "https://pik.bg/%D0%B3%D0%B0%D0%BB%D0%B0-%D1%82%D1%80%D0%B5%D0%BF%D0%B5%D1%80%D0%B8-%D0%B4%D0%B5%D1%81%D0%B8-%D1%86%D0%BE%D0%BD%D0%B5%D0%B2%D0%B0-%D0%B2%D0%BB%D0%B8%D0%B7%D0%B0-%D0%B2-%D0%BD%D0%B0-%D0%BA%D0%B0%D1%84%D0%B5---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%89%D0%B5-%D1%80%D0%B0%D0%B1%D0%BE%D1%82%D0%B8-%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D0%BC%D0%B8%D1%82%D0%BA%D0%BE-%D1%86%D0%BE%D0%BD%D0%B5%D0%B2-news775575.html", "text": "Засега Гала остава титулярна водеща на сутрешно-обедното предаване, Веселинова ще бъде ко водеща, а наследницата на Димитър Цонев ще изпълнява репортерски функции. Съгласно новата концепция токшоуто ще включва предимно звездни интервюта и репортажи, като именно поради тази причина Деси се вписва идеално като кадър на продукцията на Нова телевизия. Атрактивната брюнетка вече е тръгнала на лов за репортажи по светски събития, а според телевизионери като нищо може да измести скоро и Гала, ако се справя добре. В личния си профил във \"Фейсбук\" тя все още не е обявила новината. Вчера Цонева не спираше да публикува спомени за баща си, тъй като се навършват две години от кончината му. След като ПИК разкри, че в екипа на \"На кафе\" влиза секси репортерката на \"Господари на ефира\" Ева Веселинова, изплува още едно ново име, което от идния месец ще работи за предаването. Сред новите попълнения ще бъде и Деси Цонева, която през пролетта се изявяваше като коментатор на кулинарното риалити \"Hell's kitchen\", съобщи \"Хотнюз\". Сподели:", "date": "2018.08.26", "title": "ГАЛА ТРЕПЕРИ! Деси Цонева влиза в \"На кафе\" - ето какво ще работи щерката на Митко Цонев"}
{"url": "https://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-%D1%85%D0%B2%D1%8A%D1%80%D0%BB%D0%B8-%D0%BE%D1%81%D1%82%D0%B0%D0%B2%D0%BA%D0%B0-news775925.html", "text": "Министърът на външните работи на Австралия Джули Бишъп обяви, че се оттегля от поста, съобщава РИА Новости, като се позовава на съобщение на Бишъп в профила й в „Титър“. „Днес съобщих на премиера, че напускам поста на външен министър в правителството“, написа Бишъп. Джули Бишъп бе първи дипломат на Австралия от септември 2013 година. Сподели:", "date": "2018.08.26", "title": "Външният министър на Австралия хвърли оставка"}
{"url": "https://pik.bg/%D0%B2-%D0%BF%D0%B0%D0%BC%D0%B5%D1%82-%D0%BD%D0%B0-%D0%B4%D0%B6%D0%BE%D0%BD-%D0%BC%D0%B0%D0%BA%D0%BA%D0%B5%D0%B9%D0%BD-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B5-%D0%BD%D0%B0%D1%80%D0%B5%D0%B4%D0%B8%D0%BB-%D1%81%D0%B2%D0%B0%D0%BB%D1%8F%D0%BD%D0%B5%D1%82%D0%BE-%D0%BD%D0%B0-%D0%B7%D0%BD%D0%B0%D0%BC%D0%B5%D0%BD%D0%B0%D1%82%D0%B0-%D0%BF%D1%80%D0%B5%D0%B4-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%BD%D0%B0%D0%BF%D0%BE%D0%BB-news775924.html", "text": "Президентът на САЩ Доналд Тръмп е наредил знамената пред Белия дом да бъдат свалени наполовина, след като е разбрал новината, че сенаторът-републиканец от Аризона Джон Маккейн е починал, предава The Hill, цитирани от „Фокус“. „Моите най-дълбоки симпатии и уважение към семейството на сенатор Джон Маккейн. Нашите сърца и молитви са към тях“, написа Тръмп в профила си в социалната мрежа „Туитър“. Губернаторът на Аризона Дъг Дюси също е наредил свалянето на знамената на половина в щата след новината. „Нека бог успокои душата му и следи семейството му. Щатът и нацията скърбят заедно“, написа той в „Туитър“. Приживе Маккейн често критикува Тръмп, като президентът на свой ред също отговаряше остро. Съобщава се, че сенаторът не е искал присъствието на Тръмп на погребението си. Сподели:", "date": "2018.08.26", "title": "В памет на Джон Маккейн! Доналд Тръмп е наредил свалянето на знамената пред Белия дом наполовина"}
{"url": "https://pik.bg/%D1%81%D0%BF%D0%B5%D1%86%D0%BE%D0%BF%D0%B5%D1%80%D0%B0%D1%86%D0%B8%D1%8F-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%B3%D0%B4%D0%B1%D0%BE%D0%BF-%D1%81%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BB%D0%B8-%D1%82%D1%80%D0%B8%D0%BC%D0%B0-%D0%BC%D1%8A%D0%B6%D0%B5-%D0%B7%D0%B0-%D0%BE%D0%BD%D0%BB%D0%B0%D0%B9%D0%BD-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%B0-%D0%B5%D0%BA%D1%81%D0%BF%D0%BB%D0%BE%D0%B0%D1%82%D0%B0%D1%86%D0%B8%D1%8F-%D0%BD-news775962.html", "text": "Служители на Главна дирекция „Борба с организираната престъпност“ (ГДБОП) са задържали при спецоперация трима мъже за онлайн сексуална експлоатация на деца, съобщиха от пресцентъра на МВР, цитирани от „Фокус“. Реализацията е на отдел „Киберпрестъпност“ в ГДБОП и колегите им от Плевен, Габрово и Велико Търново, проведена под ръководството на прокуратурата. В рамките на проведеното разследване, осъществено под наблюдението на Районна прокуратура-Никопол, на 22 август е задържан 20-годишен от село Черковица. Установено е, че използвайки програма, създадена за мобилни устройства, в група, включваща потребители от цял свят, той е споделял файлове, съдържащи брутални сцени на сексуално насилие на деца. За да обменят своите „колекции“, въпросните потребители са използвали кратки текстови съобщения, включително  и така наречените  “кодови думи“, и посочвали линкове в акаунтите си в Dropbox. Ден по-късно друг негов „колега по интереси“ – 43-годишен жител на Севлиево, също е задържан в рамките на проведените оперативни действия, ръководени от Районна прокуратура-Севлиево. В хода на операцията е задържан и 39-годишен рецидивист, също от Севлиево. Мъжът е с множество криминастически регистрации - за изнасилване през 2005 г. и за извършени две блудства с дете през 2007 и 2008 г.  Според събраните данни, използвайки ресурсите на социалната мрежа „Фейсбук“, той е установил целенасочени контакти с над 300 момичета на възраст 12 и 13 години, като ги склонявал в реално време да проследяват пред камера извратените му сексуални желания. С постановление на Софийската районна прокуратура на задържания е повдигнато обвинение по чл.155 б от НК и му е наложена мярка за неотклонение „задържане под стража“ до 72 часа. Сподели:", "date": "2018.08.26", "title": "Спецоперация! Служители на ГДБОП са задържали трима мъже за онлайн сексуална експлоатация на деца"}
{"url": "https://pik.bg/%D0%B5%D0%BA%D0%B8%D0%BF%D1%8A%D1%82-%D0%BD%D0%B0-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D0%BF%D0%BE%D0%BB%D1%83%D1%87%D0%B8-%D1%87%D0%B0%D1%81%D1%82-%D0%BE%D1%82-%D0%BF%D0%B0%D1%80%D0%B8%D1%82%D0%B5-%D1%81%D0%B8-%D0%B7%D0%B0-%D1%8E%D0%BB%D0%B8-news775931.html", "text": "Преведоха авансите за месец юли на персонала на МБАЛ \"Христо Ботев\" във Враца, съобщава „Конкурент“. Информацията беше потвърдена от мениджмънта на лечебното заведение. В средата на седмицата лекари и медицински сестри получиха и позабавените заплати за юни. Въпреки това част от трудещите се във врачанската болница излизат на протест на 27 август (понеделник) от 13:30 часа. От полицията дадоха разрешение за провеждането му, но забраниха блокирането за час на бул. \"Втори юни\", каквито бяха намеренията на организаторите. От един от синдикатите в болницата се обявиха срещу готвения протест и казаха, че няма да го подкрепят. Сподели:", "date": "2018.08.26", "title": "Екипът на болницата във Враца получи част от парите си за юли"}
{"url": "https://pik.bg/%D0%B7%D0%B0%D1%80%D0%B0%D0%B4%D0%B8-%D0%B4%D0%B5%D0%BD%D1%8F-%D0%BD%D0%B0-%D1%82%D1%80%D0%B0%D1%83%D1%80-%D0%BC%D0%B8%D0%BB%D0%B5-%D0%BA%D0%B8%D1%82%D0%B8%D1%87-%D0%BE%D1%82%D0%BB%D0%BE%D0%B6%D0%B8-%D0%BA%D0%BE%D0%BD%D1%86%D0%B5%D1%80%D1%82%D0%B0-%D1%81%D0%B8-%D0%B2%D1%8A%D0%B2-%D0%B2%D0%B8%D0%B4%D0%B8%D0%BD-news775951.html", "text": "Предвиденият за 27 август (понеделник) концерт на сръбския изпълнител Миле Китич във Видин бе отложен с ден ще се състои на 28 август (вторник), съобщи „Конкурент“. Причината е, че с решение на Министерски съвет 27 август бе обявен за Ден на национален траур в памет на жертвите от тежката катастрофа край Своге. По този начин от Община Видин изразява своята съпричастност към трагедията. Със заповед на кмета на Община Видин Огнян Ценков Видинският панаир ще бъде удължен до 2 септември, включително. Сподели:", "date": "2018.08.26", "title": "Заради деня на траур! Миле Китич отложи концерта си във Видин"}
{"url": "https://pik.bg/%D0%BC%D0%B0%D1%87%D0%BE%D0%B2%D0%B5%D1%82%D0%B5-%D1%83-%D0%BD%D0%B0%D1%81-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D1%81-%D0%BC%D0%B8%D0%BD%D1%83%D1%82%D0%B0-%D0%BC%D1%8A%D0%BB%D1%87%D0%B0%D0%BD%D0%B8%D0%B5-news775954.html", "text": "С минута мълчание ще започнат всички мачове под егидата на Българския футболен съюз на 26-ти август, неделя, и на 27-ми август, понеделник, в памет на жертвите от тежкия пътен инцидент с автобус край град Своге в събота. Ръководството на БФС и клубовете-членове на БФС изразяват своите искрени съболезнования на семействата и близките на загиналите в катастрофата, която помрачи съботната вечер на България. Бог да прости загиналите и да помага на техните близки да преодолеят ужасната болка от загубата, се казва в официалното съобщение на сайта на централата. Сподели:", "date": "2018.08.26", "title": "Мачовете у нас започват с минута мълчание"}
{"url": "https://pik.bg/%D1%81%D1%83%D0%BF%D0%B5%D1%80-%D1%81%D0%BA%D0%B5%D0%BD%D0%B5%D1%80-%D0%B6%D0%B5%D0%BD%D0%B0%D1%82%D0%B0-%D0%BE%D0%BF%D1%80%D0%B5%D0%B4%D0%B5%D0%BB%D1%8F-%D0%B4%D0%B0%D0%BB%D0%B8-%D0%BC%D1%8A%D0%B6%D1%8A%D1%82-%D0%B5-%D0%B1%D0%BE%D0%B3%D0%B0%D1%82-%D1%82%D0%BE%D1%87%D0%BD%D0%BE-%D0%B7%D0%B0-3-%D1%81%D0%B5%D0%BA%D1%83%D0%BD%D0%B4%D0%B8-news775549.html", "text": "Причината вероятно е, че богатите мъже се хранят по-добре и водят по-здравословен начин на живот. Това се отразява на кожата и погледа им. Жените имат по-голяма дарба за такава преценка от мъжете. Изследването подкрепя теорията за \"премията за красота\", според която по-привлекателните хора получават по-високи заплати. Учените от Сеулския национален университет и университета Йонсей са дали на доброволките 152 снимки на мъже и са поискали от тях да ги оценят за привлекателност и богатство. \"При мъжете привлекателността на лицето значително предсказва какъв доход получават\" - заявиха учените. Южнокорейски учени установиха, че жените могат да определят дали един мъж е заможен само като погледнат лицето му, съобщи Фимейл фърст. Сподели:", "date": "2018.08.26", "title": "СУПЕР СКЕНЕР! Жената определя дали мъжът е богат точно за... 3 секунди"}
{"url": "https://pik.bg/%D0%BE%D1%82-%D0%BF%D1%8A%D1%80%D0%B2%D0%BE-%D0%BB%D0%B8%D1%86%D0%B5-%D1%88%D0%BE%D1%84%D1%8C%D0%BE%D1%80%D1%8A%D1%82-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D0%BB-%D0%B0%D0%B2%D1%82%D0%BE%D0%B1%D1%83%D1%81%D0%B0-%D0%BA%D0%BE%D0%B2%D1%87%D0%B5%D0%B3-%D0%B7%D0%B0%D0%B3%D1%83%D0%B1%D0%B8%D0%BB-%D0%B7%D0%B0-%D0%BC%D0%B8%D0%B3-%D0%BA%D0%BE%D0%BD%D1%82%D1%80%D0%BE%D0%BB-%D0%B8-%D1%82%D0%B0%D0%BA%D0%B0-%D1%81%D0%B5-%D1%81%D1%82%D0%B8%D0%B3%D0%BD%D0%B0%D0%BB-news775974.html", "text": "Продължава разследването на причините, довели до тежката катастрофа край Своге, при която вчера загинаха 16 души, а 18 бяха ранени след падане на автобус с туристи в крайпътна пропаст. В момента продължават разпитите на водача на катастрофиралия автобус. Той е обяснил пред полицията, че за миг е изпуснал контрола над превозното средство и така се е стигнало до инцидента. Проверката на тахошайбите на автобуса е показала, че в момента на катастрофата скоростта на автобуса е била около 45 километра в час. Участъкът е с ограничение до 40 километра, обясниха пред \"БНР\" източници от МВР. Алкохолната проба на водача е отрицателна. Най-вероятната версия за катастрофата е съчетание между тежките метеорологични условия в района и невнимание от страна на шофьора. Днес започва и вторият оглед на мястото. Той ще изясни какъв е спирачния път на автобуса, както и ще бъдат проведени други експертизи. Резултатите от тях ще бъдат огласени по-късно. В 14:00 часа в МВР ще има съвещание на няколко министерства по въпросите на пътната безопасност. Там е възможно да бъдат дадени и нови подробности около тежката катастрофа. Фирмата-превозвач притежава общо 6 автобуса. Транспортното министерство я е проверявало преди няколко месеца, когато всичко е било изрядно. Заместник-министърът на транспорта Ангел Попов: \"Всички документи на фирмата са изправни. Нашите съмнения са, че той не е минал на повторна техническа проверка\". Местните хора споделиха, че този участък от пътя е изключително рисков и там често стават катастрофи. МВР откри телефонна линия, на който роднини на пострадалите могат да потърсят информация за своите близки: 02 982 50 39. Сподели:", "date": "2018.08.26", "title": "ОТ ПЪРВО ЛИЦЕ! Шофьорът, управлявал автобуса-ковчег, загубил за миг контрол и така се стигнало до инцидента"}
{"url": "https://pik.bg/%D0%B7%D0%B0%D0%BF%D0%B0%D1%81-%D0%BE%D1%82%D0%BA%D1%80%D0%B8%D1%85%D0%B0-%D0%B1%D0%BB%D0%B8%D0%B7%D0%BE-%D0%BF%D0%BE%D0%BB%D0%BE%D0%B2%D0%B8%D0%BD-%D1%82%D0%BE%D0%BD-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B0-%D1%80%D0%B0%D0%BA%D0%B8%D1%8F-%D0%B2-%D0%BA%D1%8A%D1%89%D0%B0-%D0%B2-%D1%80%D1%83%D0%B6%D0%B8%D0%BD%D1%86%D0%B8-news775953.html", "text": "Близо половин тон нелегална ракия е открита в къща в село Ружинци, Видинско при съвместна проверка на инспектори от Митница Лом и полицаи от Районното управление на полицията -Белоградчик, съобщиха от Агенция „Митници“, цитрани от „Конкурент“. В имота е работел незаконен казан. Служителите  на ломската митница и полицията влезли в имота  в Ружинци на 21 август и открили казанът  да работи на пълни обороти. В къщата са намерени общо 482 литра ракия без документи за произход и платен акциз. Дестилаторът и  цялото количество алкохол са задържани в склад на Митница Лом. Срещу нарушителя е образувано административно-наказателно производство, взети са  проби за лабораторен анализ. Работата по изясняването на случая продължава. Сподели:", "date": "2018.08.26", "title": "Запас! Откриха близо половин тон нелегална ракия в къща в Ружинци"}
{"url": "https://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%80%D0%B0%D0%B7%D0%B3%D1%80%D0%B0%D0%B4%D1%87%D0%B0%D0%BD%D0%B8%D0%BD-%D0%B8%D0%B7%D0%B2%D1%8A%D1%80%D1%88%D0%B8%D0%BB-%D1%81%D0%B5%D1%80%D0%B8%D1%8F-%D0%BE%D1%82-%D0%BF%D0%B0%D0%BB%D0%B5%D0%B6%D0%B8-%D0%B2-%D0%B3%D1%80%D0%B0%D0%B4%D0%B0-news775956.html", "text": "46-годишен мъж от Разград е задържан за поредица палежи в района на ж.к. \"Орел\", съобщиха от ОД на МВР. Сигналът за пожара е подаден около 23.15 часа на 25 август. В близост до блоковете 17, 19, 20 и 22 били запалени 7 метални контейнера за смет. В хода на предприетите бързи издирвателни действия е установен извършителят на деянието - С.Я. от Разград. Задържан е за срок от 24 часа в Районното управление. Сподели:", "date": "2018.08.26", "title": "Арестуваха разградчанин, извършил серия от палежи в града"}
{"url": "https://pik.bg/%D1%82%D1%80%D0%BE%D0%BF%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%B1%D1%83%D1%80%D1%8F-%D0%BB%D0%B5%D0%B9%D0%BD-%D1%81%D0%B5-%D0%BE%D1%82%D0%B4%D0%B0%D0%BB%D0%B5%D1%87%D0%B0%D0%B2%D0%B0-%D0%BE%D1%82-%D1%85%D0%B0%D0%B2%D0%B0%D0%B8%D1%82%D0%B5-news775944.html", "text": "Тропическата буря Лейн се отдалечава от Хавайските острови, след като удари архипелага с проливни дъждове, причинили огромни наводнения, но без да вземе жертви, съобщава АФП. Стихията, която се заформи като ураган от 5 степен и отслабна до тропическа буря с приближаването си към островите, сега се намира на 310 километра югозападно от Хонолулу. От централния тихоокеански център за ураганите съобщиха, че \"Лейн\" се движи с 15 километра в час в западна посока навътре в Тихия океан, като ветровете в окото на бурята са отслабнали до 85 километра в час. Предупреждението за опасност от наводнения в някои части на Хаваите продължава да е в сила. Заради подгизналата земя се активизираха свлачища, които блокираха централната магистрала 19 на Големия остров. Дъждовете ще продължат и през следващата седмица, посочиха синоптиците. Сподели:", "date": "2018.08.26", "title": "Тропическата буря \"Лейн\" се отдалечава от Хаваите"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B1%D0%BB%D1%8A%D1%81%D0%BD%D0%B0%D1%82%D0%B8%D1%8F-%D0%B8%D0%BD%D0%B2%D0%B0%D0%BB%D0%B8%D0%B4-%D0%B3%D0%B5%D0%BE%D1%80%D0%B3%D0%B8-%D0%BD%D0%B5-%D1%87%D1%83%D0%B2%D1%81%D1%82%D0%B2%D0%B0-%D0%B2%D0%B8%D0%BD%D0%B0-news775975.html", "text": "Бащата на президента Румен Радев напарви първи коментар за инцидента, при който блъсна триколка в Харманли. Пред Нова телевизия Георги Радев твърди, че по никакъв начин семейството не се е опитвало да прикрие инцидента. Катастрофата стана на кръгово кръстовище в града. Колата на Георги и Станка Радеви удари триколка. „Един нелеп инцидент – коментира Георги Радев. -  Те и полицаите казват така. Нелеп инцидент, при който няма убит човек. Не чувствам вина“. „Въобще не я видяхме триколката. Тя просто връхлетя в нас”, допълва съпруга си Станка Радева. Акт е написан на мъжа с триколката, а за инцидента се разбра девет дни по-късно. Затова и МВР, и прокуратурата започнаха разследване. Взета е проба за алкохол и наркотици на Георги Радев. Отрицателни са. Родителите на президента не казали за инцидента на сина си. Той разбрал два дни по-късно. Пострадалият няма претенции към семейство Радеви. „Ще останем приятели с него, това да ви кажа. Просто не искам нищо повече”, каза потърпевшият Стефан Тодоров. Сподели:", "date": "2018.08.26", "title": "ЕКСКЛУЗИВНО! Бащата на Румен Радев проговори за блъснатия инвалид! Георги не чувства вина"}
{"url": "https://pik.bg/%D0%B8%D0%B7%D1%87%D0%B8%D1%81%D0%BB%D0%B5%D0%BD%D0%BE-%D0%BC%D1%80%D1%8A%D1%81%D0%BD%D0%B8%D1%8F%D1%82-%D0%B2%D1%8A%D0%B7%D0%B4%D1%83%D1%85-%D1%81%D1%8A%D0%BA%D1%80%D0%B0%D1%89%D0%B0%D0%B2%D0%B0-%D1%81-%D0%B5%D0%B4%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-%D0%B2%D1%81%D0%B5%D0%BA%D0%B8-%D1%87%D0%BE%D0%B2%D0%B5%D0%BA-news775805.html", "text": "Учените изчислиха, че средната продължителност на живота в световен мащаб се съкращава с година заради замърсяването на въздуха. В най-замърсените райони хората живеят с две години по-малко. Резултатите от проучването са публикувани в академичното списание Environmental Science & Technology Letters. Изследователи от университета в Тексас са анализирали риска за здравето на населението от вдишването на твърди прахови частици с размер по-малък от 2,5 микрона. Най-малко мръсен е бил въздухът в Швеция и Нова Зеландия, а най-зле е положението в Саудитска Арабия, Нигер, Катар и Камерун. Установено е, че замърсяването на въздуха намалява продължителността на живота средно с 1,03 години. За сравнение тютюнопушенето отнема от живота 1,82 години, ниското качество на питейната вода — 0,57 години, нездравословното хранене - 2,67 години. Сподели:", "date": "2018.08.26", "title": "ИЗЧИСЛЕНО! Мръсният въздух съкращава с една година живота на всеки човек"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0-%D0%B4%D0%B2%D1%83%D0%BB%D0%B8%D1%87%D0%BD%D0%BE%D1%81%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D0%B0%D0%B4%D0%B5%D0%B2-%D0%BB%D0%B8%D1%86%D0%B5%D0%BC%D0%B5%D1%80%D0%BD%D0%B8%D1%87%D0%B8-%D0%B2-%D0%BF%D0%B8%D1%80%D0%BE%D0%B3%D0%BE%D0%B2-%D0%BF%D1%80%D0%B8-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0--news775961.html", "text": "Върхът на наглостта и лицемерието демонстрира късно снощи малко преди полунощ президентът Румен Радев. Както ПИК съобщи той се появи изненадващо с тумба придворни и удобни журналисти да си прави пиар на гърба на гаснещите в противошокова зала пострадали при зловещата катастрофа край Своге. Тъй като не е нито лекар, нито част от спасителните екипи, друго освен да си лъска имиджа с двулична загриженост няма какво да прави в болницата. И да пречи с претенциозното си присъствие на и без това заетите и притеснени медици, които се бореха с последни сили за живота на тежко ранените. Да си прави пиар на гърба на пострадалите няма да му е за първи път и някак можеше и да мине между капките, ако не беше едно злочесто съвпадение. Само седмица по-рано друг български гражданин, в неравностойно положение, също пострада при катастрофа. Или вие съчувствате, показвате се и говорите, само когато ви е изгодно, само пред отбрани послушни медии? За да сте сигурен, че няма да се намери и един сред тях, който да ви попита за инцидента с баща ви. Защо цяла седмица е крита катастрофата? Случайно или вследствие на този натиск протоколът на КАТ след катастрофата оневинява баща ви и изкарва виновен инвалидът? Представяте ли си вие, г-н Радев, как инвалидна триколка, която едва се движи, връхлита и се блъска в мерцедес?! Гледахте ли клипа от катастрофата и нормално ли ви се струва, че баща ви не слиза да помогне на пострадалия? Това ли е семейният ви морал - да се показвате и съчувствате, само когато ви е изгодно за имиджа? Да не би пък да се учите на лицемерие от политическата си шефка Корнелия Нинова? Не са никак малко съвпаденията в поведението на Румен Радев и шефката на БСП. И тя като него вчера на Шипка гузно и двулично мълча за скандалната катастрофа с бащата на президента. От два дни се е покрила и трепери да не се развали имиджа на аватара й в президентството и да рухне и последната й надежда за политическо присъствие в негово лице. Щеше да е съвсем друго поведението на Корнелия Нинова обаче, ако катастрофата бе станала да речем с бащата на някой министър от ГЕРБ. Тогава нямаше да има кой да й затвори устата ден и нощ. Сега обаче мълчи. Както мълча за Бенчо Бенчев и въпросите около финансирането и подпомагането от негова страна на кампанията на Румен Радев. Сподели:", "date": "2018.08.26", "title": "СКАНДАЛНА ДВУЛИЧНОСТ! Президентът Радев лицемерничи в \"Пирогов\" при жертвите на катастрофата, а не съчувства на инвалида, блъснат от баща му"}
{"url": "https://pik.bg/%D0%BA%D1%8A%D1%80%D0%BA%D0%B0%D0%BD-%D1%88%D0%BE%D1%84%D1%8C%D0%BE%D1%80-%D1%81%D0%B5-%D0%B7%D0%B0%D0%B1%D0%B8-%D0%B2-%D0%BA%D1%8A%D1%89%D0%B0-%D0%B2%D1%8A%D0%B2-%D0%B2%D1%8A%D1%80%D1%88%D0%B5%D1%86-%D0%B8-%D0%BE%D1%84%D0%B5%D0%B9%D0%BA%D0%B0-news775847.html", "text": "Пиян до козирката водач е катастрофирал и след като се е блъснал в къща във Вършец, е офейкал от месторпоизшествието, съобщиха от ОД на МВР в Монтана, предава Конкурент. Сигналът за произшествието бил подаден на тел.112 към 16 часа в петък. Ченгетата открили лек автомобил се е блъснал в къща, като при удара не са нанесени сериозни материални щети. Собственичката на колата - 32-годишна жена, заявила, че шофьор в момента на инцидента е бил П.С. на 34 години от Вършец. Той е издирен и прибран в ареста, където му е направен тест за алкохол. Дрегерът е показал 2.30 промила алкохол в издишания въздух. След като отказал да получи талон за медицинско изследване, водачът бил оставен да изтрезнее в ареста. Сподели:", "date": "2018.08.26", "title": "Къркан шофьор се заби в къща във Вършец и офейка"}
{"url": "https://pik.bg/%D1%80%D0%B5%D0%BC%D0%BE%D0%BD%D1%82%D0%B8%D1%80%D0%B0%D1%82-500-%D1%83%D1%87%D0%B8%D0%BB%D0%B8%D1%89%D0%B0-%D0%B8-%D0%B4%D0%B5%D1%82%D1%81%D0%BA%D0%B8-%D0%B3%D1%80%D0%B0%D0%B4%D0%B8%D0%BD%D0%B8-%D0%BF%D1%80%D0%B5%D0%B7-%D1%82%D0%B0%D0%B7%D0%B8-%D0%B8-%D1%81%D0%BB%D0%B5%D0%B4%D0%B2%D0%B0%D1%89%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0-news775840.html", "text": "Общо 500 училища и детски градини ще бъдат ремонтирани през тази и следващата година по оперативна програма \"Региони в растеж\" и по програмата за развитието на селските райони, е съобщил днес министър Красимир Вълчев при посещението си в Кърджали, цитиран в съобщение от МОН. За новия програмен период ще бъдат обновени 140 професионални гимназии, което по думите му е доказателство, че професионалното образование е приоритет. Министърът, заедно с премиера Борисов, регионалния министър Николай Нанков и кмета на Кърджали Хасан Азис посетиха ремонтираната сграда на Професионалната гимназия по селско и горско стопанство в града. Ще продължим да преструктурираме приема и да даваме приоритет на онези училища, които обучават по технически и аграрни специалности, е казал Вълчев пред учителите в гимназията. Професионалната гимназия по селско и горско стопанство е ремонтирана със средства от ОП \"Региони в растеж\" за 1,3 млн. лева. Ремонтните дейности се състоят в смяна на дограмата, саниране на сградата, хидроизолация на покрива и довършване на оградата на училището. Министър Вълчев е обявил, че в две от шестте училища ремонтите ще приключат до началото на годината. За другите ученици е намерена материална база. Министърът е разговарял с ръководството на Пловдивския университет, които ще предоставят стаи в сградата на своя филиал в Кърджали. Вълчев е подчертал, че в Кърджали в най-голям процент от всички градове учениците ще се ползват от обновена материална база. Специално в гимназията по селско и горско стопанство в Кърджали, която е с регионално значение,  обновяването включва и учебно-техническо оборудване. В Кърджали в момента се ремонтират 6 училища. Общата стойност на ремонтите е 9 млн. лева. Няма училище, в което да няма основен ремонт. Инвестирали сме 14 млн. лева за образователна инфраструктура в Кърджали, е подчертал премиерът Борисов. Той е изразил надежда, че там, където ремонтите продължават, ще се създаде такъв ритъм, че учебната година да започне нормално. Сподели:", "date": "2018.08.26", "title": "Ремонтират 500 училища и детски градини през тази и следващата година"}
{"url": "https://pik.bg/%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%BE%D0%B1%D1%89%D0%B8%D0%BD%D0%B0-%D0%B1%D0%B0%D0%BD%D0%B8%D1%82%D0%B5-%D1%81%D1%8A%D0%B1%D1%80%D0%B0%D1%85%D0%B0-%D0%BD%D0%B0%D0%B4-8-000-%D0%BB%D0%B2%D0%B7%D0%B0-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%BE%D1%87%D0%B8%D0%BD%D0%B0%D0%BB-%D1%81%D0%B2%D0%BE%D0%B9-%D1%81%D1%8A%D0%B3%D1%80%D0%B0%D0%B6%D0%B4%D0%B0-news775775.html", "text": "Жители на Община Баните събраха над 8 000 лв., за да транспортират починал свой съгражданин от Испания до родното му българско село Давидково, съобщи БНР. 43-годишният Валентин Топалов е починал на 22 август в Испания, а необходимата сума за превеждането му на родна земя е непосилна за близките му. “Ние в Давидково, Сърница и от общината събрахме парите и общинският кмет Милен Велчев без да събира Общински съвет има право да отпусне помощ от 500 лв. и той го направи – коментира жител на Давидково. - Общинската администрация, служителите събраха отделно пари, след това бившият работодател на семейството, мандра \"Давидково\" дари 1 000 лв.,  едно момче от София Радомир дари 500 лв., брата на госпожата - 500 лв, оттам-нататък Сърница дадоха 905 лв. и всичките останали събрахме около 6 000 лв.от Давидково“. Сподели:", "date": "2018.08.26", "title": "Жителите на Община Баните събраха над 8 000 лв.за транспортирането на починал свой съгражданин от Испания"}
{"url": "https://pik.bg/%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-%D1%80%D0%B5%D1%86%D0%B8%D0%B4%D0%B8%D0%B2%D0%B8%D1%81%D1%82-%D1%81-%D0%BA%D0%B0%D0%BD%D0%B0%D0%B1%D0%B8%D1%81-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news775761.html", "text": "Рецидивист бе сгащен с топче канабис в Оряхово, съобщиха от МВР във Враца, цитирани от „Булнюз“. Според информацията, около 11:30 часа на 24 август (петък) служители на реда извършили проверка на дом, обитаван от 39-годишния И.П., който е криминално проявен и осъждан. В хода на акцията униформените открили топче от зелено-кафява суха листна маса с тегло около един грам. Чрез полеви наркотест е било установено, че това било канабис. По случая е уведомен дежурен прокурор. Образувано е бързо производство. Сподели:", "date": "2018.08.26", "title": "Закопчаха рецидивист с канабис във Врачанско"}
{"url": "https://pik.bg/%D0%BE%D0%B1%D1%8F%D0%B2%D0%B8%D1%85%D0%B0-%D0%B7%D0%B0-%D0%BF%D1%80%D0%BE%D0%B4%D0%B0%D0%B6%D0%B1%D0%B0-%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%B5%D0%BD-%D1%85%D0%BE%D1%82%D0%B5%D0%BB-%D1%81-%D0%BF%D1%80%D0%B8%D0%B7%D1%80%D0%B0%D1%86%D0%B8-news775910.html", "text": "Легендарен хотел с призраци се продава в Кипър. Историческата сграда, в която са отсядали крале и висши чуждестранни политици, от години е изоставена, но продължава да бъде туристическа атракция и привлича много любители на мистериите. Банката на Кипър, чиято собственост в момента е 87-годишният величествен хотел \"Беренгария\", обяви търг за продажбата му на 11 септември с начална цена 2.36 млн. евро. На пазара излиза огромна каменна сграда с две крила с общо 80 стаи и над 26 000 кв. метра земя, съобщава БНР. Хотелът носи името на кралица Беренгария Наварска, съпруга на краля на Англия и Кипър Ричард Лъвското сърце. Открит през 1931 г., той е смятан за „короната на кипърския планински туризъм”. Заради забележителната си архитектура и невероятно местоположение на върха на планината Тродос е бил най-популярният курорт на острова в средата на ХХ век. Наричан е и „хотела на кралете”, защото негови гости са били известни личности, като кралят на Египет Фарук и президентът на Израел Езер Вайсман. От 1984 г. хотел „Беренгария” е затворен поради финансови проблеми, изместен от силното развитие на морския туризъм в Кипър. Различните планове през годините за неговото съживяване, дори и от инвеститор от Германия, не бяха реализирани. Имотът е в ръцете на банката поради натрупани дългове. Изоставената сграда обаче остава туристическа атракция, която привлича много любители на историята и мистериите заради легендите, че е обитавана от духове. Местните слухове разказват за мистериозни смъртни случаи в хотела, за призраци, които се разхождат в залите му, за видени сенки и чути викове в него. Сподели:", "date": "2018.08.26", "title": "Обявиха за продажба легендарен хотел с призраци"}
{"url": "https://pik.bg/%D0%BF%D1%83%D0%B1%D0%B5%D1%80%D0%B8-%D0%BF%D1%80%D0%B5%D1%82%D0%B0%D1%80%D0%B0%D1%88%D0%B8%D1%85%D0%B0-%D1%81%D0%BA%D1%8A%D0%BF%D0%B0%D1%80%D1%81%D0%BA%D0%B0-%D0%BE%D0%BF%D1%82%D0%B8%D0%BA%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-news775846.html", "text": "Оптика бе обрана в центъра на Пловдив. Престъплението е станало в четвъртък на булевард „Шести септември”. Магазинъг със скъпа маркова стока е бил посетен от две хлапета. След като разгледали очилата, децата си тръгнали, но един от скъпите артикули липсвал, съобщава \"Трафик Нюз\". Продавачката веднага повикала полиция, а за няколко часа малолетните престъпници били спипани. Хлапетата са 15-годишни, а плячката - очила от марка \"Рей Бан\". Сподели:", "date": "2018.08.26", "title": "Пубери претарашиха скъпарска оптика в центъра на Пловдив"}
{"url": "https://pik.bg/%D0%B5%D0%B4%D0%B8%D0%BD-%D0%B7%D0%B0%D0%B3%D0%B8%D0%BD%D0%B0%D0%BB-%D0%B8-140-%D1%80%D0%B0%D0%BD%D0%B5%D0%BD%D0%B8-%D1%81%D0%BB%D0%B5%D0%B4-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D0%B2-%D0%B8%D1%80%D0%B0%D0%BD-news775922.html", "text": "Земетресението в Иран е причинило смъртта на един човек, поне 140 са ранени, съобщава агенция Tasnim, цитирана от „Ройтерс“ и „Фокус“. Първоначално бе обявено за една жертва и 60 ранени. Трусът с магнитуд 5.9 по Рихтер (6.1 според други източници – б.ред) удари района на град Керманшах. Пострадалите са от град Тазехабад, североизточно от Керманшах, според агенцията. След основния трус са последвали два афтършока с магнитуд по-голям от трета степен. Земетресението е усетено чак в иракската столица Багдад, като иракската телевизия е съобщила, че в страната няма пострадали хора. Миналата година през ноември земетресение с магнитуд 7.3 по Рихтер удари същия район, като причини смъртта на най-малко 530 души, а хиляди бяха ранени. Сподели:", "date": "2018.08.26", "title": "Един загинал и 140 ранени след земетресението в Иран"}
{"url": "https://pik.bg/%D0%B8%D1%81%D0%BA%D0%B0%D1%82%D0%B5-%D0%B4%D0%B0-%D0%B8%D0%BC%D0%B0%D1%82%D0%B5-%D1%81%D0%B8%D1%8F%D0%B9%D0%BD%D0%B0-%D0%BA%D0%BE%D0%B6%D0%B0-%D0%BD%D0%B0%D0%BF%D1%80%D0%B0%D0%B2%D0%B5%D1%82%D0%B5-%D1%81%D0%B8-%D0%B4%D0%BE%D0%BC%D0%B0%D1%88%D0%BD%D0%B0-%D0%BC%D0%B0%D1%81%D0%BA%D0%B0-%D1%81%D1%8A%D1%81-%D1%81%D0%B8%D0%BD%D0%B8-%D1%81%D0%BB%D0%B8%D0%B2%D0%B8-news775892.html", "text": "За суха кожа може да си направите домашна маска със сини сливи. Необходима е една супена лъжица извара и сметана, една слива и резен пъпеш. Плодовете се пасират и правят на каша, като след това към тях се прибавят изварата и сметаната. Готовата смес се нанася върху почистено лице за около 20 минути. За мазна кожа пък ви е необходима каша само от няколко сливи. С тази смес мажете цялото си лице. Това ще намалява омазняването на кожата и ще я матира. Ако искате да опънете малко лицето си, ви е необходима смес от 2-3 сливи, супена лъжица царевично брашно и един белтък. Всички продукти се изсипват заедно в дълбок съд и се пасират. Сместа се нанася върху лицето и шията и се оставя да действа 15 минути, след което се отмива с хладка вода. Сподели:", "date": "2018.08.26", "title": "Искате да имате сияйна кожа? Направете си домашна маска със сини сливи"}
{"url": "https://pik.bg/%D0%BF%D0%BE%D0%B2%D0%B8%D1%88%D0%B5%D0%BD%D0%B0-%D0%B5-%D0%BE%D0%BF%D0%B0%D1%81%D0%BD%D0%BE%D1%81%D1%82%D1%82%D0%B0-%D0%BE%D1%82-%D0%BF%D0%B0%D0%B4%D0%B0%D1%89%D0%B8-%D0%BA%D0%B0%D0%BC%D1%8A%D0%BD%D0%B8-%D0%B2-%D0%BA%D1%80%D0%B5%D1%81%D0%BD%D0%B5%D0%BD%D1%81%D0%BA%D0%BE%D1%82%D0%BE-%D0%B4%D0%B5%D1%84%D0%B8%D0%BB%D0%B5-%D0%B8-%D0%BF%D0%BE-%D0%BF%D1%8A%D1%82%D1%8F-%D0%B7%D0%B0-%D0%BF%D1%80%D0%B5%D0%B4%D0%B5%D0%BB%D0%B0-news775836.html", "text": "Повишена е опасността от падащи камъни в Кресненското дефиле и по пътя в местността Предел. Интензивен е трафикът по главен път Е-79 и автомагистрала \"Струма\" в област Благоевград, и в двете посоки. Натоварен е и трафикът по второкласен път – 19 Симитли – Гоце Делчев. През деня няма регистрирани инциденти. Не се извършват ремонтни дейности републиканската пътна мрежа в региона, информира Фокус. По данни на Главна дирекция \"Гранична полиция\" трафикът на граничните пунктове \"Кулата\" и \"Илинден\" е интензивен на вход и изход за леки автомобили. Без забавяне се преминава през контролно-пропусквателните пунктове на границата между България и Македония. Нормално натоварен е трафикът по основните улици и булеварди в Благоевград. Пътните настилки са сухи. В края на деня по-голям поток от автомобили се наблюдава по булевардите \"Васил Левски\", \"Св. Димитър Солунски\" и \"Св. св. Кирил и Методий\", както и по улиците \"Славянска\" и \"14-ти полк\". Градския транспорт се движи по разписание и без отклонение от редовния си маршрут. Светофарните уредби са в изправност. Сподели:", "date": "2018.08.26", "title": "Повишена е опасността от падащи камъни в Кресненското дефиле и по пътя за Предела"}
{"url": "https://pik.bg/%D1%81%D0%BB%D1%8A%D0%BD%D1%86%D0%B5-%D0%B8-%D0%B4%D1%8A%D0%B6%D0%B4-%D0%B2-%D0%BD%D0%B5%D0%B4%D0%B5%D0%BB%D1%8F-%D0%B7%D0%B0%D0%B4%D0%B0%D0%B2%D0%B0%D1%82-%D1%81%D0%B5-%D0%B3%D1%80%D1%8A%D0%BC%D0%BE%D1%82%D0%B5%D0%B2%D0%B8%D1%87%D0%BD%D0%B8-%D0%B1%D1%83%D1%80%D0%B8-%D0%B6%D0%B8%D0%B2%D0%B0%D0%BA%D1%8A%D1%82-%D1%81%D0%BA%D0%B0%D1%87%D0%B0-%D0%B4%D0%BE-36-%D0%B3%D1%80%D0%B0%D0%B4%D1%83%D1%81%D0%B0-news775886.html", "text": "Днес ще бъде предимно слънчево. В следобедните часове над западните и планинските райони ще има временни увеличения на облачността и на места там ще има краткотрайни валежи с гръмотевици. Ще духа слаб, в Източна България до умерен югоизточен вятър. Максимални температури, предимно между 31° и 36°, в София около 30°. Над планините преди обяд ще бъде слънчево, но около и след обяд ще се развива купеста и купесто-дъждовна облачност и на много места ще има краткотрайни валежи с гръмотевици. Ще духа до умерен юг-югоизточен вятър. Максималната температура на височина 1200 метра ще е около 25°, на 2000 метра – около 17°, съобщава НИМХ към БАН. Над Черноморието ще бъде слънчево. Ще духа до умерен югоизточен вятър. Максималните температури ще са 27-29°. Температурата на морската вода е 26-27°. Вълнението на морето ще бъде 2 бала. Атмосферното налягане ще бъде по-ниско от средното за месеца и през деня още ще се понижи. Сподели:", "date": "2018.08.26", "title": "СЛЪНЦЕ И ДЪЖД В НЕДЕЛЯ! Задават се гръмотевични бури, живакът скача до 36 градуса"}
{"url": "https://pik.bg/%D0%B4%D0%B0%D0%BD%D1%8A%D1%87%D0%BD%D0%B8%D1%82%D0%B5-%D1%85%D0%B2%D0%B0%D0%BB%D1%8F%D1%82-%D1%82%D1%8A%D1%80%D0%B3%D0%BE%D0%B2%D1%86%D0%B8%D1%82%D0%B5-%D0%BF%D0%BE-%D0%BC%D0%BE%D1%80%D0%B5%D1%82%D0%BE-%D0%BE%D1%82%D1%87%D0%B5%D0%BB%D0%B8-1127-%D0%BC%D0%BB%D1%80%D0%B4-%D0%BB%D0%B5%D0%B2%D0%B0-%D0%BE%D0%B1%D0%BE%D1%80%D0%BE%D1%82-news775878.html", "text": "Ръст на оборотите на обектите по цялото Черноморие за юни 2018 г. в сравнение със същия период на миналата година, отчитат от Националната агенция за приходите (НАП). Приходите на всички обекти по цялото ни Черноморие през юни 2018 г. са 1,127 млрд. лева, предава Дарик. По-високи обороти са регистрирани от заведения и магазини, както на юг, така и на север. Така например в Приморско през юни тази година, в сравнение с юни 2017 г., е отчетен 75% ръст, а в Кранево - 57%. Повишаване на регистрираните обороти има и в Обзор - 21%, Варвара - 41%, Синеморец - 23%. Според приходната администрация чувствителното подобряване на фискалната дисциплина се дължи на засиленото присъствие на служителите от звеното за фискален контрол на НАП по българското Черноморие. И тази година стотици данъчни инспектори, съвместно с органите на МВР и Агенция „Митници“, извършват лятна контролна кампания по Черноморието. От началото на кампанията досега са осъществени общо над 8900 проверки, като запечатаните до този момент обекти са 210. От приходната агенция припомнят, че и през тази година неиздаването на касова бележка се санкционира незабавно със запечатване на търговския обект, освен обичайната глоба, но основната цел на проверяващите е да насърчат доброволното спазване на данъчните изисквания. Данъчните подчертават, че освен хотели, ресторанти, барове, магазини, паркинги и други търговски обекти, на мониторинг са подложени борси и тържища, които снабдяват хотелите с храни и напитки, допълват от НАП. приходи мониторинг оборот НАП. Сподели:", "date": "2018.08.26", "title": "Данъчните хвалят търговците по морето: Отчели 1,127 млрд. лева оборот"}
{"url": "https://pik.bg/%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%B8%D1%86%D0%B0%D1%82%D0%B0-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-%D0%B4%D0%B2%D0%B0-%D0%BF%D1%8A%D1%82%D0%B8-%D0%BD%D0%B0%D0%B4-%D1%81%D1%80%D0%B5%D0%B4%D0%BD%D0%BE%D1%82%D0%BE-%D0%BD%D0%B8%D0%B2%D0%BE-%D0%B7%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-news775741.html", "text": "Безработицата във Врачанско е два пъти над есредното ниво за страната, показват данните на бюрото по труда в града, цитирани от „Конкурент“. Ако в държавата хората без препитание са средно 5.73 процента в края на юли, то в региона равнището е от 12.14 процента. Малко е успокоението, че в областния център безработни са едва 5.66 на сто от трудоспособното население. Няма драматични размествания на заетостта по общини от познатите досега нива. Най-сериозен е натискът за едно работно място в Борован (39.89 процента) и Хайредин (36.09 процента), където на всеки пет души, двама са без постоянни доходи. Следват ги Криводол (26.89 процента) и Бяла Слатина (25.03 процента), където съотношението е 1 към 4. В общините Роман (23.08 процента), Оряхово (20.53 процента) и Мизия (21.21 процента) положението е едно към пет. В Козлодуй (11.38 процента) и Мездра (7.46 процента) нещата стоят добре. Сподели:", "date": "2018.08.26", "title": "Безработицата във Врачанско два пъти над средното ниво  за страната"}
{"url": "https://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D1%81%D0%B2%D0%B8%D0%B4%D0%B5%D1%82%D0%B5%D0%BB-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%83%D0%B6%D0%B0%D1%81%D0%B0-%D0%BA%D1%80%D0%B0%D0%B9-%D1%81%D0%B2%D0%BE%D0%B3%D0%B5-%D1%87%D1%83%D0%B2%D0%B0%D1%85%D0%B0-%D1%81%D0%B5-%D1%81%D0%B8%D1%80%D0%B5%D0%BD%D0%B8-%D0%B1%D0%B5%D1%88%D0%B5-%D1%83%D0%B6%D0%B0%D1%81%D1%8F%D0%B2%D0%B0%D1%89%D0%BE-news775933.html", "text": "Чуваха се сирени, летяха линейки, имаше полиция и пожарна. Беше наистина ужасно. Това разказа свидетел на трагедията край Своге пред Нова телевизия. 16 души загинаха при инцидент край Своге с автобус с туристи. „Бях на риболов – разказва свидетел на случилото се. – В един момент чухме силени. Летяха линейки, полиция, пожарни. Беше ужасяващо. Видях две смачкани коли. Явно по време на дъжда са поднесли или са засекли автобуса. В опит да овладее автобуса шофьорът е опитал да реагира и се е стигнало до ужаса“. Много хора са подавали сигнали, че на това място често се случват пътни инциденти. Пускани са и сигнали за проблеми, припомниха от медията. Сподели:", "date": "2018.08.26", "title": "ШОКИРАЩО! Свидетел проговори за ужаса край Своге: Чуваха се сирени. Беше ужасяващо"}
{"url": "https://pik.bg/%D1%81%D0%B5%D0%BC%D0%B5%D0%B9%D0%BD%D0%B8-%D0%B2%D0%BE%D0%B9%D0%BD%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B6%D0%B5%D0%BD%D0%B0-%D1%81%D0%B5-%D0%B6%D0%B0%D0%BB%D0%B2%D0%B0-%D1%87%D0%B5-%D0%BC%D1%8A%D0%B6%D1%8A%D1%82-%D0%B9-%D1%8F-%D0%B1%D0%B8%D0%B5-%D1%82%D0%BE%D0%B9-%D1%82%D0%B2%D1%8A%D1%80%D0%B4%D0%B8-%D1%87%D0%B5-%D1%82%D1%8F-%D0%BA%D1%80%D1%8A%D1%88%D0%BA%D0%B0-news775842.html", "text": "Казвам се Пенка Заркова Стоянова от село Поповица. Със съпруга ми Ангел Антонов Стоянов имаме сключен граждански брак от юни 2014 година, като от тогава до юни 2018 година живеехме заедно. По време на брака ни, на 16 март 2016 година  е роден синът ни Антон Ангелов Стоянов. Със съпруга ми в момента сме в процес на развод. По време на брачното ни съжителство в резултат на безпричинната му, но обсебваща ревност, многократно съм била обект както на физически, така и на психически тормоз - обиждана съм, наричана съм по какъв ли не начин, удряна съм, дори в един от случаите Ангел почти ме задуши. Както по време на съжителството ни, така и до момента, се намирам под постоянно видеонаблюдение, което се осъществява от Ангел Стоянов чрез монтирани камери за видеонаблюдение на уличните стълбове пред дома ми, пред дома на баба ми, както и на входовете и изходите на селото в което живея. През последните няколко месеца от май 2018 година до сега, съпругът ми упражнява спрямо мен психически, физически тормоз и насилие, като системно и многократно бях заплашвана, обиждана, подлагана на набези, унижение както лично, така и в телефонни разговори и текстови съобщения.Многократно детето ни става свидетел на агресивното отношение спрямо мен. В периода на последните няколко седмици поведението на Ангел спрямо мен ескалира за пореден път, като същият започна да ме заплашва и обижда ежедневно в присъствието на детето, което всеки път бе силно емоционално подтиснато и разстроено. При поредния скандал на 27 юни 2018 година сутринта Ангел дойде в дома ми, удари ме и ме дърпаше за косата, удари и майка ми с юмрук в главата,тъй като се опита да ме защити. Всичко това се случи пред очите на малолетния ни син Антон Стоянов. Многократно през последния месец съм заплашвана от Ангел Стоянов с думите: Ще видиш ти и цялото ти семейство ще останете без работа; Ще ви убия всички; аз и семейството ми имаме връзки навсякъде и в полицията, ще видиш ти, и детето ще ти взема. Съпругът ми Ангел Стоянов е син на бившия следовател Антон Стоянов Стоянов . Същевременно Ангел посещава мои близки и роднини, разказва неверни истории за мен и заплашва. През втората седмица на месец август 2018 година Ангел заедно с майка си Маргарита Стоянова е посетил баба ми и дядо ми (родителите на баща ми) в дома им в село Поповица и им е разказвал как ще убие мен и семейството ми, дори е извадил пистолет пред тях. На 12 август 2018 година Ангел Стоянов дойде в дома ми заедно с родителите си, започна да ме обижда и да ме заплашва. Опита се за избяга с детето ни, но аз го спрях, тогава баща му Антон Стоянов започна да ме обижда и да се заканва: Мухла, нищожество, ще ти вземем детето и никога няма да го видиш, аз съм се обадил където трябва. Наричаше родителите ми „никои“ и други подобни. Докато Ангел държеше на ръце детето ни, посегна да ме удари,  но не успя и тогава истерично скочи да бие майка ми и хвърли настрани сина ни, който залитна и щеше да си удари главата в цимента. Тогава аз взех детето и позвъних на телефон 112 за помощ. Като разбраха, че звъня на 112, Ангел започна да блъска с ръка по входната ни врата и си тръгнаха. Дойде патрул от РУП Асеновград взеха обяснения от мен и майка ми и ми казаха в понеделник да подадем жалба в РУП Асеновград. За същото подадох молба за защита от домашно насилие пред Районен съд Асеновград,за което ми беше издадена заповед за незабавна защита от 17 август, 2018 година по гр.д.№1943/2018 по описа на РС-Асеновград, която към 24 август 2018 година още не му е връчена. На 22 август съпругът ми Ангел Стоянов заедно с неговия приятел и колега Стоян Добрев ме пресрещнаха пред дома ми в село Поповица. Ангел се опита да вземе детето ни, а аз се опитах да предотвратя това. Стоян се премести на шофьорското място, запали автомобила, а Ангел се качи отпред с детето ни в ръце. Аз успях да задържа вратата отворена и се опитах да взема детето, тогава Ангел започна да ми вика „махай се бе боклук мръсен, ще те пребия“ и започна да ме рита в краката, блъскаше ме във вратата на колата, дърпаше ме за косата и ме удряше многократно с юмруци в главата и слепоочието, докато детето седеше в него. Аз започнах да викам за помощ, тогава започнаха да излизат съседи, успях да взема сина ни и се дръпнах от колата, а в това време те избягаха. Веднага се обадих на телефон 112 за да изпратят полиция и линейка. На сигнала се отзова екип от РУП Садово и линейка от гр .Първомай. Бях настанена в болница за наблюдение и лечение на нанесените ми травми по главата и цялото тяло. Вследствие на ударите в главата съм със сътресение. Въпреки подаваните от мен жалби и заповедта за незабавна защита и молбата ми към органите на реда за отстраняване на камерите за видеонаблюдение, с което ме следи, съпругът ми продължава да ми нанася физически и психически тормоз и да ме наблюдава и следи денонощно. През месец септември в съда ще се гледат две дела за домашно насилие. На 4 септември 2018 година е моето, а на 12 септември - на майка ми. На 24 август 2018 година съм подала жалби в Районна прокуратура Асеновград,Окръжна прокуратура Пловдив и в ОД МВР, с които искам проверка по последния случай защо не е връчена ограничителната заповед на Ангел Стоянов и какви мерки са предприети спрямо него. Искам още да бъде проверено дали той притежава оръжие. Всеки може да каже всичко, но аз Пенка не съм я докоснал спръст. Видях тези снимки, но смятам , че това е грим. Тя няма как да има синини по лицето, защото  не съм я удрял. Разбира се, цялата история не е случайна.  Проблемите ни започнаха след като хванах да ми изневерява. Имаме семейна фирма за окабеляване и бях заминал за Слънчев бряг , където имахме обекти. Чаках я да дойде при мен, но вместо това тя по цял ден се размотаваше. На камерите виждах как сутрин излиза и се прибира чак вечерта.  След това разбрах, че излиза и вечер, но кара баща си, да спре DVR-a на камерите. През други камери в селото аз я проследих и разбрах с кого се среща. Ицчаках да излязат разпечатките за месеца на телефоните и много лесно я засякох с кого говори. Установих хората , с които се среща. Единият от мъжете беше женен и аз поисках да говоря със жена му. Той ми предложи 5 000 лева, за да си мълча и да не му развалям семейството. От там започна всичко. Освен, че ми изневерява, Пенка ме изнудва и за пари. Иска ми 100 000 лева и да й подпиша пълномощно , за да може да извежда детето в чужбина. Докато бяхме заедно тази жена харчеше по 3-4 хиляди лева на месец и аз нищо не съм й казал. Сега непрекъснато ме изнудва, за да мога да си виждам детето. За два месеца съм виждал сина си два пъти. Искам най- доброто за детето си, затова знам че е по-добре да расте с майка си, но аз също искам да имам роля във възпитанието му. Когато започна развода й казах, че ще му купувам всичко необходимо, докато навърши 18. Издръжката изобщо не я коментирам.  Но тя иска пари в кеш. В същото време излиза с мъж от ромски произход, който ме заплашва по телефона. За другите неща ме е срам да говоря. Това е, за всяко нещо си има причина. Единственото, което искам е, детето да е добре и да расте в мир и спокойствие. Сподели:", "date": "2018.08.26", "title": "СЕМЕЙНИ ВОЙНИ В ПЛОВДИВ! Жена се жалва, че мъжът й я бие, той твърди, че тя кръшка"}
{"url": "https://pik.bg/%D0%BB%D0%B5%D0%B9%D1%82%D0%B5%D0%BD%D0%B0%D0%BD%D1%82%D0%B8-%D0%BD%D0%B0-%D1%82%D0%B0%D1%87%D0%BE-%D1%81%D0%B5-%D0%B8%D0%B7%D0%BC%D1%8A%D0%BA%D0%B2%D0%B0%D1%82-%D1%81%D0%B0%D0%BC%D0%BE-%D1%81-%D1%83%D1%81%D0%BB%D0%BE%D0%B2%D0%BD%D0%B8-%D0%BF%D1%80%D0%B8%D1%81%D1%8A%D0%B4%D0%B8-news775884.html", "text": "Лейтенанти на сочения за бургаски наркобос Станислав Панайотов - Тачо Тачини се измъкнаха с условни присъди! Емил Гетов и Боян Кабов си признаха, че са търгували с дрога, и сключиха споразумение със спецпрокуратурата за скандално ниски наказания, съобщава \"България Днес\". Самият Панайотов също вече е на свобода. Той е пуснат с най-леката мярка \"подписка\" още на 6 юни, предава Флагман. Припомняме, че според обвинението групата, предвождана от Тачо, е действала от началото на 2016 г. до октомври 2017 г., като е разпространявала дрога в Бургас и Поморие. Като участници са обвинени Дойчин Иванов, Димитър Йончев, Божидар Москов, Даниел Кичуков-Киндела, Боян Кабов-Бекира, Недялко Гетов и брат му Емил Гетов. Разследващи разкриват, че Тачо е завзел търговията с дрога в бургаския кв. \"Черно море\" и имал протекциите на мастит бос от ъндърграунда. Дясната ръка на Тачо бил Дойчин Иванов, който отговарял за пласирането на дрогата, сочат ченгетата. За търговията в бургаските квартали му помагал Божидар Москов. Поморийците Боян Кабов-Бекира, Даниел Кичуков-Киндела и братята Недялко и Емил Гетови ръководели пласмента в Слънчев бряг и Поморие. В апартамента на седмия участник - софиянеца Димитър Йончев, антимафиоти откриват модерна инсталация за производство на канабис. Гръмката акция на антимафиоти и спецпрокурори е на път да приключи без сериозни осъдителни присъди. При операцията са неутрализирани 12 души, които според прокуратурата са група за разпространение на наркотици и провеждане на наказателни акции. Използваните срещу бандитите СРС-та засекли жестоки разправии с некоректни улични дилъри. Силоваците в групата са пребивали дори непълнолетни, които отказвали да пласират стоката. При обиските са намерени бухалки, пистолети и ловна пушка. Още тогава част от задържаните бяха пуснати на свобода срещу показания срещу боса. Помориецът Емил Гетов е неосъждан, работи в сферата на строителството. Той се договаря за година и 4 месеца условно с 3-годишен изпитателен срок. Боян Кабов-Бекира е с основно образование и се води реабилитиран, работи като сервитьор. Освен за участие в групата той има обвинения за държане на 0,4 г метамфетамин на стойност 9,85 лева, намерен в дома му при тараша по време на акцията. Третото му обвинение е, че държал в апартамент коноп, марихуана, кокаин и метамфетамин на стойност 574 лв., които били предназначени за продажба. За трите пункта получава общо 3 г. условно с 5 г. изпитателен срок. Магистратите не налагат на двамата глоба, каквато е предвидена в закона - между 20 и 100 бона. Припомняме, че имената на част от наркодилърите изскочиха във връзка с делото за разстрела на наркобоса Иван Попов-Костов през 2015 г. в Поморие. За убийството, но като превишаване пределите на неизбежната отбрана, 4 години получи Димитър Димитров-Бабата, в чието обкръжение движели братята Гетови. Сподели:", "date": "2018.08.26", "title": "Лейтенанти на Тачо се измъкват само с условни присъди"}
{"url": "https://pik.bg/%D1%81%D0%B8%D0%B3%D0%BD%D0%B0%D0%BB-%D0%B4%D0%BE-%D0%BF%D0%B8%D0%BA-%D0%B0%D0%B2%D1%82%D0%BE%D0%B1%D1%83%D1%81%D1%8A%D1%82-%D0%BA%D0%BE%D0%B2%D1%87%D0%B5%D0%B3-%D0%BF%D0%BE%D0%BB%D0%B5%D1%82%D1%8F%D0%BB-%D0%BE%D1%82-%D0%B7%D0%B0%D0%B2%D0%BE%D1%8F-%D0%BD%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%B2%D1%85%D0%BE%D0%B4%D0%B0-%D0%BD%D0%B0-%D1%81%D0%B2%D0%BE%D0%B3%D0%B5-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B8%D1%82%D0%B5-%D1%82-news775929.html", "text": "Завоят на смъртта. Така наричат от вчера мястото на входа на Своге, където автобус удари две коли, а след това излетя от пътя. . В резултат от инцидента загинаха 16 души, а 17 души са ранени. Местнии жители разказват пред медията ни, че жестокото меле е станало на място, където катастрофите са ежедневие. Те са категорични, че причината за вчерашната трагедия е неподходящата пътна настилка. \"Точно във въпросния участък от 150-200 метра е сложен неподходящ асфалт. Там дори в сухо време стават множество инциденти, да не говорим при пороен дъжд\", разказват жители на Своге. Само преди месец на същото място се завърта напряко цистерна, за щастие, няма пострадали. \"Местните знаем, че това място е опасно и минават много внимателно, но останалите пътуващи нямат представа за него\", допълват свогенци. Те са категорични, че трябва да се вземат спешни мерки и мястото да се обезопаси, защото инцидентите ще продължат. \"По пътя между Нови Искър и Своге има много опасни завои, повечето от тях са с обратни виражи. На места асфалтът не е подходящ и често автомобилите нямат сцепление\", разказват още жителите на Своге. Припомняме, че вчера заместник-министърът на транспорта Ангел Попов обяви, че пътят в района, където стана катастрофата, е изряден и няма нарушена пътна настилка. От своя страна заместник-министърът на регионалното развитие Валентин Йовев подчерта, че мястото на катастрофата е в самия град Своге, на участъка е имало мантинела, а пътят е нов, от 2016 година. „Настилката не е нарушена, наклоните са нормални. Има нормално оттичане на водата. Най-вероятно е била много тежка метеорологичната обстановка, имало е силен дъжд“, заяви той. Сподели:", "date": "2018.08.26", "title": "СИГНАЛ ДО ПИК! Автобусът-ковчег полетял от Завоя на смъртта на входа на Своге, инцидентите там са ежедневие"}
{"url": "https://pik.bg/%D0%BA%D0%B0%D0%BA%D0%B2%D0%BE-%D0%BF%D0%BE%D0%BA%D0%BE%D0%BB%D0%B5%D0%BD%D0%B8%D0%B5-%D1%80%D0%B0%D1%81%D1%82%D0%B5-%D0%B4%D0%B5%D1%86%D0%B0-%D1%83%D0%B1%D0%B8%D1%85%D0%B0-%D1%81-%D1%80%D0%B8%D1%82%D0%BD%D0%B8%D1%86%D0%B8-%D0%B4%D0%BE%D0%BC%D0%B0%D1%88%D0%BD%D0%BE-%D0%BA%D1%83%D1%87%D0%B5-news775834.html", "text": "Три деца убиха куче в град Дряново , съобщава Дарик, позовавайки се на стопанина на животното Петър Стойнов . Малчуганите били на възраст между 8 и 10 години и започнали да ритат иначе известното сред местните като добродушно куче. Майката на Стойнов, която в този момент била наблизо, се опитала да ги спре, но те започнали да я замерят с камъни. Заради напредналата си възраст четириногото не издържало на побоя и час по-късно починало. Сподели:", "date": "2018.08.26", "title": "КАКВО ПОКОЛЕНИЕ РАСТЕ?! Деца убиха с ритници домашно куче"}
{"url": "https://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%80%D0%B5%D1%88%D0%B8%D0%BC%D0%BE%D1%81%D1%82%D1%82%D0%B0-%D0%BD%D0%B0-%D1%82%D1%83%D1%80%D1%81%D0%BA%D0%B8%D1%8F-%D0%BD%D0%B0%D1%80%D0%BE%D0%B4-%D0%B5-%D0%B3%D0%B0%D1%80%D0%B0%D0%BD%D1%86%D0%B8%D1%8F-%D0%B7%D0%B0-%D1%83%D1%81%D0%BF%D0%B5%D1%85-%D0%BF%D1%80%D0%B8-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D1%8F%D1%82%D0%B0-%D1%81%D1%80%D0%B5%D1%89%D1%83-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0%D1%82%D0%B0--news775798.html", "text": "Решимостта на турския народ е основната гаранция за успех при нападенията срещу икономиката на Турция. Това заяви днес турският президент Реджеп Тайип Ердоган, цитиран от световните агенции. Турция противостои на заплахите за икономиката с помощта на привързаността на турския народ към неговата независимост, родината и бъдещето. Най-важната гаранция за нашия успех по време на атаки срещу нашата икономика се явява твърдостта и решимостта на нашия народ, посочи Ердоган. Случаят с американски пастор, съден в Турция по обвинения в тероризъм и шпионаж, стои в основата на дипломатическа криза между Анкара и Вашингтон, която доведе до силен спад на турската лира. Сподели:", "date": "2018.08.26", "title": "Ердоган: Решимостта на турския народ е гаранция за успех при нападенията срещу икономиката ни"}
{"url": "https://pik.bg/%D1%81%D0%BB%D0%B5%D0%B4-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B2-%D0%BC%D0%B0%D0%BD%D0%B0%D1%81%D1%82%D0%B8%D1%80%D0%B0-%D1%81%D0%B5%D0%B4%D0%B5%D0%BC%D1%82%D0%B5-%D0%BF%D1%80%D0%B5%D1%81%D1%82%D0%BE%D0%BB%D0%B0-%D1%81-%D0%BF%D0%B0%D0%BD%D0%B8%D1%85%D0%B8%D0%B4%D0%B0-%D0%B7%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%BC%D0%B5%D0%BB%D0%B5%D1%82%D0%BE-%D0%BA%D1%80%D0%B0%D0%B9-%D1%81%D0%B2%D0%BE%D0%B3%D0%B5---news775918.html", "text": "В манастира „Рождество Богородично“, известен като „Седемте престола“, ще бъде отслужена панихида за загиналите в тежката автобусна катастрофа край Своге, при която загинаха 16 души. Това заяви в съобщение за медиите игуменът на манастира архимандрит Антим. Панихидата ще бъде отслужена в понеделник, 27 август, от 11 ч. в храма на братството. Катастрофиралият автобус се е връщал от посещение в светата обител и жертвите са били там, часове преди големия ужас. Първо преди ПИК след трагедията архимандритът изказа огромната си мъка сле катастрофата. „С голяма тъга в Господа разбрахме, че от този свят си отидоха 15 души, а други 27 са ранени. Болката ни се засилва и от факта, че час и половина преди тази ужасна трагедия те бяха наши гости.“, се казва в съобщението на архимандрит Антим, цитирано от БНТ. Поднасяме нашите най-искрени и всесърдечни съболезнования на техните близки и молим Всеподателя Бога да ги прости и всели във вселенията на праведните. Наш християнски дълг е да почетем жертвите на тази трагедия с панихида, която ще бъде отслужена от манастирското братство в деня на траур (27 август, понеделник), от 11:00 часа в манастирския съборен храм. 27 август, понеделник, е обявен за ден на национален траур. Както първо ПИК съобщи вчера следобед по пътя Своге-София се разигра невероятен ужас, след четворен удар на автобуса с автомобили и падането му в дере. 16 души загинаха, а 12 души са тежко пострадали при катастрофата. Антим Дулев, игумен на Осеновлашкия манастир (Седемте престола), заяви, че се моли и няма сили да говори за неописуемата трагедия, станала край Своге (ВИЖТЕ В ОЩЕ ПО ТЕМАТА). Сподели:", "date": "2018.08.26", "title": "СЛЕД ТРАГЕДИЯТА! В манастира \"Седемте престола\" с панихида за жертвите на мелето край Своге - загиналите били в обителта часове преди ужаса"}
{"url": "https://pik.bg/%D0%B3%D0%B5%D1%80%D0%BE%D0%B9-%D0%B1%D0%BE%D0%BA%D1%81%D1%8C%D0%BE%D1%80-%D0%BD%D0%BE%D0%BA%D0%B0%D1%83%D1%82%D0%B8%D1%80%D0%B0-%D0%BF%D1%8A%D1%82%D0%BD%D0%B8%D0%BA-%D0%BE%D0%BF%D0%B8%D1%82%D0%B0%D0%BB-%D1%81%D0%B5-%D0%B4%D0%B0-%D0%BF%D1%80%D0%B5%D0%B2%D0%B7%D0%B5%D0%BC%D0%B5-%D1%81%D0%B0%D0%BC%D0%BE%D0%BB%D0%B5%D1%82-news775907.html", "text": "Френският боксьор Тарик Сахибедин неутрализира пътник, опитал се да превземе управлението на самолет, съобщава \"Паризиен\". Инцидентът станал по време на полет Мюнхен - Париж. Двукратният шампион на Франция се завръщал със съпругата си от отпуск, когато на борда на самолета възникнал конфликт между пиян пътник и стюардеса, която отказала да му сервира алкохол. Побеснелият мъж заплашил със саморазправа стюарда, притекъл се на помощ. Тогава боксьорът станал и предложил помощта си на пилота. Той се съгласил и двамата се отправили към опашката на самолета, за да се разберат с буйстващия пътник. Той ги псувал и заплашвал да отвори една от вратите, ако не го пуснат в пилотската кабина. Когато пияният тръгнал към кабината, Тарик го повалил с един удар на пода. Заедно с пилота завързали мъжа. Заради инцидента на борда самолетът бил принуден да се върне на летището в Мюнхен. Там пияният пътник бил предаден на полицията. Екипажът на самолета благодарил на шампиона и му позволил да се снима в пилотската кабина. Сподели:", "date": "2018.08.26", "title": "ГЕРОЙ! Боксьор нокаутира пътник, опитал се да превземе самолет"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B8%D0%B7%D0%BF%D1%8A%D0%BB%D0%BD%D0%B8-%D0%B8%D0%B7%D0%B8%D1%81%D0%BA%D0%B2%D0%B0%D0%BD%D0%B8%D1%8F%D1%82%D0%B0-%D0%B4%D0%BE-2020-%D0%B3%D0%BE%D0%B4%D0%B8%D0%BD%D0%B0-50-%D0%BE%D1%82-%D0%B1%D0%B8%D1%82%D0%BE%D0%B2%D0%B8%D1%82%D0%B5-%D0%BE%D1%82%D0%BF%D0%B0%D0%B4%D1%8A%D1%86%D0%B8-%D0%B4%D0%B0-%D1%81%D0%B5-%D1%80%D0%B5%D1%86%D0%B8%D0%BA-news775849.html", "text": "Четири директиви, свързани с отпадъците, са приети от Европейската комисия и затворени по време на Българското председателство. За изпълнението им ще бъдат вложени много средства, съобщи във Варна почетният директор на Генералната дирекция \"Околна среда\" на Европейската комисия Джордж Кремлис, предава БНР. Той посочи, че и България ще трябва да изпълни изискванията, според които до 2020 година 50% от битовите отпадъци трябва да се рециклират и уточни, че в България, Румъния и Гърция сега процентът е под 20. Заместник-министърът на околната среда и водите Атанаска Николова, която също беше във Варна уточни, че този период е междинен и затова няма да ни бъдат наложени глоби: „Целта по директивата е 2030 г. България, като една от държавите, които има наистина голям процент на отпадъци, които подлежат на депониране, се ползва от дерогация. Нашата цел е към 2040 г. да имаме 65% от оползотворяване на битовите отпадъци, което смятам, че е съвсем постижима цел. Депата да бъдат последен, краен вариант. Този отпадък, който не може да бъде оползотворен, да стига до депониране“, каза Николова. Сподели:", "date": "2018.08.26", "title": "България трябва да изпълни изискванията до 2020 година 50% от битовите отпадъци да се рециклират"}
{"url": "https://pik.bg/%D0%BE%D0%BE%D0%BD-%D1%81-%D0%BF%D1%80%D0%B8%D0%B7%D0%B8%D0%B2-%D0%BA%D1%8A%D0%BC-%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%B8%D1%82%D0%B0%D0%BB%D0%B8%D1%8F-%D0%B4%D0%B0-%D1%81%D0%B5-%D0%BF%D0%BE%D0%B3%D1%80%D0%B8%D0%B6%D0%B0%D1%82-%D0%B7%D0%B0-%D0%B1%D0%BB%D0%BE%D0%BA%D0%B8%D1%80%D0%B0%D0%BD%D0%B8%D1%82%D0%B5-%D0%BE%D1%82-%D0%B1%D1%80%D0%B5%D0%B3%D0%BE%D0%B2%D0%B0%D1%82%D0%B0-%D0%BE%D1%85%D1%80%D0%B0%D0%BD%D0%B0-%D0%BC%D0%B8%D0%B3%D1%80%D0%B0-news775780.html", "text": "От Организацията на обединените нации (ООН) призоваха властите в Италия да позволят слизането на брега на всички мигранти, които остават блокирани на кораба на италианската брегова охрана \"Дичоти\" в Сицилия, съобщава „Франс Прес“, цитирани от БНР. В изявление Върховният комисариат за бежанците на ООН се обърна към страните- членки на ЕС с призив спешно да настанят  около 150-те спасени мигранти, които все още се намират на кораба. До момента италианските власти са позволили на брега да стъпят само около 30 деца. Според Върховният комисариат за бежанците, повечето от онези, които остават на борда на кораба, са от страни източници на бежанци. Същевременно италианската прокуратура започна разследване по случая. От Върховния комисариат за бежанците посочват, че от началото на годината  над 1 600 души са загинали при опит да стигнат до европейските брегове, въпреки че броят на хората, опитващи се да прекосят Средиземно море е намалял значително в сравнение с предишните години. Сподели:", "date": "2018.08.26", "title": "ООН с призив към властите в Италия да се погрижат за блокираните от бреговата охрана мигранти"}
{"url": "https://pik.bg/8-%D1%84%D0%B0%D0%BA%D1%82%D0%B8-%D0%B7%D0%B0-%D1%81%D0%B5%D0%BA%D1%81%D0%B0-%D0%B7%D0%B0-%D0%BA%D0%BE%D0%B8%D1%82%D0%BE-%D0%BD%D0%B5-%D1%81%D1%82%D0%B5-%D0%B8-%D0%BF%D0%BE%D0%B4%D0%BE%D0%B7%D0%B8%D1%80%D0%B0%D0%BB%D0%B8-news775906.html", "text": "Всички знаем, че разнообразяването на любовния живот е ключът към дълготрайна и здравословна връзка. Но има ли причина да бъдем по-внимателни, за да сме в крак с новините в интимния живот? Ето и кои са 10-те нови факта за секса, които не са популярни: 1. Поза “Ездачка” е прекалено опасна Да, разбираме объркването ви. Тази поза определено не може да се причисли към рисковите такива – все пак в Кама Сутра има пози, които могат да бъдат пресъздадени само от професионални гимнастици. Оказва се обаче, че позицията на жената може да нанесе щети на мъжа и по-точно на кожата на пениса. “Ездачката” е особено опасна, защото при нея проникването е пълно. 2. Жените също получават ерекция Разбира се, в случая се говори за изключения от правилото, но медицински проучвания са доказали, че клиторът също увеличава обема си при възбуда. Причината е в наличието на еректилна тъкан във вътрешността на клитора, която се намира и в пениса. 3. Мъжете не винаги еякулират при оргазъм Всички приемаме, че мъжете получават оргазми с лекота. Учени са установили, че представителите на силния пол могат да получат оргазъм, без да има и следа от еякулация. 4. Мъжете също симулират Всички са на мнение, че симулирането на оргазъм е присъщо само на представителките от нежния пол. Проучвания сочат обаче, че господата също могат да се усъвършенстват в тази насока. 5. Пръстите издават сексуалния апетит Проучвания са доказали, че хора, при които безименният пръст е по-дълъг от показалеца са склонни да имат повече сексуални партньори. От друга страна, хората, чиито показалец и безименен пръст са еднаква дължина, се смятат за моногамни. 6. Жените също имат мокри сънища Свикнали сме, че мъжете са единствените, които могат да имат мокри сънища. Всъщност дамите също сънуват еротични сънища и получават оргазъм насън. 7. Мъжете не мислят непрекъснато за секс Може би много от вас ще намерят за изненадващ факта, че представителите на силния пол не мислят всяка свободна секунда за интимни ласки. Обяснението е съвсем просто – с остаряването мислите за подвизи в спалнята става все по-малко. 8. Физическото натоварване стимулира сексуалното желание Мнозина твърдят, че усещат много по-силен сексуален глад след тренировка. Каква по-добра причина да се изпотите във фитнеса, след като знаете, че ви очаква приятна изненада. Сподели:", "date": "2018.08.26", "title": "8 факти за секса, за които не сте и подозирали"}
{"url": "https://pik.bg/%D1%80%D1%83%D1%81%D0%B8%D1%8F-%D0%BF%D0%BE%D0%BB%D0%B5%D1%82%D0%B8%D1%82%D0%B5-%D0%BD%D0%B0-%D0%BD%D0%B0%D1%88%D0%B8%D1%82%D0%B5-%D0%B2%D0%B2%D1%81-%D0%BD%D0%B0%D0%B4-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-%D0%BD%D0%B5-%D1%81%D0%B0-%D0%B7%D0%B0%D0%BF%D0%BB%D0%B0%D1%85%D0%B0-%D0%B7%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news775888.html", "text": "Действията на руските въоръжени сили, включително полетите на Военнокосмическите сили над акваторията на Черно море съответстват на нормите на международното право и по никакъв начин не застрашават Великобритания и нейните съюзници, заяви пресаташето на посолството на Руската федерация в Лондон. Изявлението на легацията идва в отговор на съобщението на Министерството на отбраната на Обединеното кралство, че на 23 август британски изтребители, базирани в Румъния, са били вдигнати във въздуха за прехващане на руски военен самолет, който е извършвал „провокационни действия“ в небето над Черно море. \"Всички действия на въоръжените ни сили напълно съответстват на международното право и по никакъв начин не застрашават Великобритания\", заяви говорителят на руското посолство. \"Можем да разберем когато Кралският флот съпровожда кораби на руския ВМФ, които преминават през Ламанша, в непосредствена близост до британското крайбрежие… Каква заплаха обаче, дори теоретическа, може да представлява за Великобритания и нейните съюзници руски патрулиращ самолет, който лети в близост до руските брегове, на разстояние повече от две хиляди километра от Британските острови\", запитаха от дипломатическото представителство на Руската федерация в Лондон. В петък министърът на отбраната на Обединеното кралство Гевин Уилямсън окачестви действията на руската страна като \"провокация\" и заяви, че страната му е готова да отправи \"ясно послание\" като подкрепи своите източноевропейски съюзници и \"отговори на всеки акт на агресия\". Сподели:", "date": "2018.08.26", "title": "Русия: полетите на нашите ВВС над Черно море не са заплаха за Великобритания"}
{"url": "https://pik.bg/%D0%BD%D0%BE%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%BA%D1%8A%D1%80%D0%B2%D0%B0%D0%B2%D0%B8%D1%8F-%D0%B0%D0%B4-%D0%BA%D1%80%D0%B0%D0%B9-%D1%81%D0%B2%D0%BE%D0%B3%D0%B5-%D0%B0%D0%B2%D1%82%D0%BE%D0%B1%D1%83%D1%81%D1%8A%D1%82-%D0%BA%D0%BE%D0%B2%D1%87%D0%B5%D0%B3-%D0%B1%D0%B8%D0%BB-%D0%B8%D0%B7%D1%80%D1%8F%D0%B4%D0%B5%D0%BD-%D1%88%D0%BE%D1%84%D1%8C%D0%BE%D1%80%D1%8A%D1%82---%D1%81-%D0%BC%D0%BD%D0%BE%D0%B3%D0%BE-news775869.html", "text": "Фирма \"Мобилус - 5 ООД\" е собственик на автобуса, катастрофирал край Своге, съобщиха от Министерството на транспорта, информационните технологии и съобщенията. Фирмата е с валиден лиценз до 2027 година, шофьорът на автобуса също притежава всички необходими документи за правоспособност и е с достатъчно опит, коментираха от ведомството за БТА. \"Мобилус - 5 ООД\" е регистирана през 2001 г. и има финансова стабилност. През май миналата година фирмата е минала през комплексна проверка и не са открити никакви нарушения. След тежкия пътен инцидент с автобуса, за който ПИК съобщи преди всички, е потвърдена смъртта на 16 души. Линейки транспортираха ранените към здравни заведения, сред тях има и хора в тежко състояние. Пътниците били тръгнали на екскурзия от Божурище към манастир \"Седемте престола\". ОЧАКВАЙТЕ ПОДРОБНОСТИ В ПИК! Сподели:", "date": "2018.08.26", "title": "Нови подробности за кървавия ад край Своге! Автобусът-ковчег бил изряден, шофьорът - с много опит"}
{"url": "https://pik.bg/%D0%BC%D0%B0%D1%87-%D0%BD%D0%B0-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D0%BE%D1%82-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE%D1%82%D0%BE-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%B8%D0%B3%D1%80%D0%B0%D0%B5-%D0%B2-%D1%81%D0%B0%D1%89-news775804.html", "text": "За първи път в историята мач от испанския шампионат може да се играе извън пределите на страната, съобщи радио \"Cadena SER\". Планира се двубоят от 21-и кръг на Ла Лига между Жирона и Барселона на 27 януари догодина да се проведе в САЩ. Президентът на местната футболна лига Хавиер Тебас е направил съответното предложение на Жирона и очаква отговор. Първоначално се обсъждаше навън да се играе мачът от 28-и кръг Бетис - Барселона на 17 март. Ръководството на Ла Лига планира по няколко мача всеки сезон да се играят в Щатите и Канада и всички те да бъдат с участието на Барселона или Реал Мадрид. Профсъюзът на футболистите в Испания е настроен твърдо срещу тази идея, а играчи са готови да бойкотират мачове. Сподели:", "date": "2018.08.26", "title": "Мач на Барселона от първенството може да се играе в САЩ"}
{"url": "https://pik.bg/%D0%BC%D0%B5%D1%80%D0%BA%D0%B5%D0%BB-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0-%D0%BF%D0%BE-%D1%81%D0%B8%D0%BB%D0%BD%D0%B8-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8-%D0%B2%D1%80%D1%8A%D0%B7%D0%BA%D0%B8-%D1%81-%D0%B0%D0%B7%D0%B5%D1%80%D0%B1%D0%B0%D0%B9%D0%B4%D0%B6%D0%B0%D0%BD-news775796.html", "text": "Германският канцлер Ангела Меркел призова днес за по-силни икономически връзки с Азербайджан, особено в енергийния сектор, на среща с президента Илхам Алиев в Баку, предаде ДПА. Меркел даде ясно да се разбере, че Германия и ЕС имат интерес да разширят енергийните си пазари, за да станат по-слабо зависими от руския внос на газ, и точно тук е мястото на Азербайджан с тръбопровод през Турция към страните от южната част на Европа. Алиев прояви интерес съм разширяване на тръбопровода към Европа, макар че бе въздържан по въпроса дали Туркменистан може да пренася газ за Европа през Азербайджан. Лидерите обсъдиха също така ситуацията с човешките права в страната, като Алиев посочи, че иска разговорите да продължат. Меркел увери, че Германия ще продължи да настоява за политическо решение  по продължаващия конфликт между Азербайджан и съседна Армения за планинския район Нагорни Карабах. Районът принадлежи на Азербайджан, но се контролира от проарменски сили. Меркел трябва да се върне в Берлин довечера. Азербайджан е последната страна в тридневната й обиколка в региона, започнала в четвъртък в Грузия и продължила в петък с Армения. Сподели:", "date": "2018.08.26", "title": "Меркел призова за по-силни икономически връзки с Азербайджан"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D1%82-%D0%BF%D0%B8%D1%80%D0%BE%D0%B3%D0%BE%D0%B2-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%BE%D1%82-%D1%80%D0%B0%D0%BD%D0%B5%D0%BD%D0%B8%D1%82%D0%B5-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%B2-%D1%81%D0%B2%D0%BE%D0%B3%D0%B5-%D1%81%D0%B0-%D1%81-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B7%D0%B0-%D0%B6%D0%B8%D0%B2%D0%BE%D1%82-news775934.html", "text": "Четирима души, настанени в \"Пирогов\" след тежката катастрофа край Своге, са с опасност за живота. Това разкриха на извънреден брифинг от лечебното заведение. \"Петима души са с в реанимация, четирима са с опасност за живота. Възрастта на пациентите е доста висока, което не помага за лечебния процес\", коментираха от \"Пирогов\". В Университетска болница „Света Ана“ са настанени шестима – двама мъже и четири жени. Те са претърпели през нощта операции, като им предстоят на всички допълнителни интервенции. Те са в реанимация, като състянието им остава тежко. Във Военномедицинска академия са настанени мъж и жени. Те са в реанимация. Шофьорът на автобуса е настанен в ИСУЛ, като към момента е без опасност за живота. Седем от загиналите 16 души при катастрофата край Своге са от Световрачене. Припомняме, че за жестоката трагедия ПИК съобщи преди всички. До късно снощи семействата на ранените и загиналите идваха в кметството на селото, за да проверят списъците с пострадалите и жертвите. Екскурзията е била организирана от пенсионерския клуб в селото. Местни разкриват, че подобни пътувания се правели всеки уикенд и до този момент не е имало инциденти. Миналата седмица дори имало екскурзия до Гърция. Сподели:", "date": "2018.08.26", "title": "ИЗВЪНРЕДНО ОТ \"ПИРОГОВ\"! Четирима от ранените при катастрофата в Своге са с опасност за живота! Седем от жертвите са от Световрачене"}
{"url": "https://pik.bg/%D0%BF%D1%80%D0%BE%D0%B4%D0%B0%D0%B4%D0%BE%D1%85%D0%B0-%D0%BD%D0%B0-%D1%82%D1%8A%D1%80%D0%B3-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F-%D1%81%D0%BC%D0%B0%D1%80%D0%B0%D0%B3%D0%B4-%D0%B2-%D1%81%D0%B2%D0%B5%D1%82%D0%B0-news775865.html", "text": "Огромен необработен смарагд с тегло 1,6 кг бе продаден на търг за близо 60 000 долара. Купувачът е бижутерска компания, чието име не бе разкрито, съобщава БГНЕС. Скъпоценният камък бе открит в началото на годината в мина „Марински” край Свердловск. Това е най-големият смарагд, намиран в Русия от 90-те години на миналия век. До момента \"титлата\" се държеше от \"Президент\", който тежи 1,2 кг. Сподели:", "date": "2018.08.26", "title": "Продадоха на търг най-големия смарагд в света"}
{"url": "https://pik.bg/%D1%81%D1%8A%D0%BB%D0%B7%D0%BE%D1%82%D0%B2%D0%BE%D1%80%D0%B5%D0%BD-%D0%B3%D0%B0%D0%B7-%D0%B8-%D0%B2%D0%BE%D0%B4%D0%BD%D0%BE-%D0%BE%D1%80%D1%8A%D0%B4%D0%B8%D0%B5-%D1%81%D1%80%D0%B5%D1%89%D1%83-%D0%B6%D0%B5%D0%BD%D0%B8-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-news775813.html", "text": "Истанбулската полиция разпръсна традиционна демонстрация на жени от движението \"Съботни майки\". Най-малко 23 души са задържани по време на протеста, който се организира всяка събота от 27 май 1995 г. насам. Демонстрациите са в памет на хилядите изчезнали хора през 80-те и 90-те години на миналия век – един от най-турбулентните периоди в съвременната история на Турция, предава  БГНЕС. Активистките от движението, повечето от които са загубили свои близки – отведени без съд и присъда от властите, отбелязаха своя 700-тен протест. За да разпръсне тълпата полицията използва сълзотворен газ и водно оръдие. Някои от демонстрантите, сред които и 82-годишна жена, били грубо натикани в полицейски ванове и отведени в ареста. Сподели:", "date": "2018.08.26", "title": "Сълзотворен газ и водно оръдие срещу жени на протест в Истанбул"}
{"url": "https://pik.bg/%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%BD%D0%B8%D1%8F%D1%82-%D0%B2%D0%BB%D0%B0%D0%BA-%D0%BE%D1%80%D0%B8%D0%B5%D0%BD%D1%82-e%D0%BA%D1%81%D0%BF%D1%80%D0%B5%D1%81-%D0%BF%D1%80%D0%B8%D1%81%D1%82%D0%B8%D0%B3%D0%B0-%D0%B2-%D1%80%D1%83%D1%81%D0%B5-news775792.html", "text": "Легендарният влак \"Ориент eкспрес\" ще пристигне в Русе на 28 август (вторник). Това съобщиха от ж.п.-гарата в крайдунавския град. По разписание влакът, който пътува от Париж до Истанбул, трябва да спре на Централната гара в Русе в 12,55 часа, а 55 минути по-късно да отпътува за Варна. По време на престоя композицията ще премине граничен контрол, технически преглед и ще бъде заредена с вода. Тренът се състои от 16 вагона с общо тегло 889 тона. През миналата година луксозният влак, описан от Агата Кристи, премина през Русе на 29 август. Тогава в него пътуваха 99 туристи от различни държави. Цената на най-скъпия еднопосочен билет бе 10 000 евро. Сподели:", "date": "2018.08.26", "title": "Легендарният влак \"Ориент eкспрес\" пристига в Русе"}
{"url": "https://pik.bg/%D0%BA%D0%BE%D0%BB%D0%BA%D0%BE-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B5%D1%84%D0%B5%D0%BA%D1%82%D1%8A%D1%82-%D0%BE%D1%82-%D0%BE%D1%82%D0%BF%D1%83%D1%81%D0%BA%D0%B0%D1%82%D0%B0-news775901.html", "text": "Ваканцията помага на човек да се презареди, но трае много кратко. След подновяването на работата този ефект изчезва, твърдят от Американската психологическа асоциация. При това без да има значение колко дълго сме били извън офиса. Специалистите от САЩ са направили проучване сред 1500 служители, които са признали в началото на анкетата, че на работното си място са под постоянен стрес. 68% от запитаните обявили, че след отпуска се връщали на работното си място позитивно настроени, но усещането изчезвало още след първите три дни. 57% признали, че благодарение на почивката нивото на стресираност осезаемо е спаднало, а мотивацията се е повишила. 66% пък обявили, че са се заредили с енергия. 30% били тези, които по време на ваканцията увеличили значително времето, в което се занимавали с хобита и други подобни неща, което ги карало да се чувстват пълноценни. В същото време обаче всеки пети признал, че въпреки позитивите, не спирал да мисли за стреса, който предстои на работното място. Над 40% били тези, които обявили, че се боят да се върнат в офиса след ваканцията. Сподели:", "date": "2018.08.26", "title": "Колко продължава ефектът от отпуската"}
{"url": "https://pik.bg/%D1%80%D1%83%D1%81%D0%BA%D0%B8-%D0%B4%D0%B5%D0%BF%D1%83%D1%82%D0%B0%D1%82-%D1%83%D0%B1%D0%B5%D0%B4%D0%B5%D0%BD-%D1%87%D0%B5-%D1%81%D0%B0%D1%89-%D1%89%D0%B5-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D1%82-%D0%B2%D1%81%D0%B5%D0%BA%D0%B8-%D0%B2%D1%8A%D0%B7%D0%BC%D0%BE%D0%B6%D0%B5%D0%BD-%D0%BF%D1%80%D0%B5%D0%B4%D0%BB%D0%BE%D0%B3-%D0%B7%D0%B0-%D1%83%D0%B4%D0%B0%D1%80-%D0%BF%D0%BE-%D1%81%D0%B8%D1%80%D0%B8%D1%8F-news775776.html", "text": "Първият заместник-председател на комитета в руската Държавна Дума по отбраната Александър Шерин заяви, че САЩ са способни да използват всеки предлог за нанасяне на удар по правителствените войски на Сирия, въпреки отсъствието на доказателства, че властите на страната използват химическо оръжие, съобщи РИА Новости, цитирани от „Фокус“. По-рано съветникът в Белия дом по националната сигурност Джон Болтън заяви, че Вашингтон е готов да нанесе по сирийските правителствени сили удар, ако те използват химическо оръжие. Американските власти твърдят, че имат информация, че сирийският президент Башар Асад е готов да използва химическо оръжие в опит да върне под свой контрол и последните територии от страната. „Дали ще има химическо оръжие, или няма да има, дали Асад ще се държи добре, или зле - при всеки случай Америка ще намери повод, за да удари по войските на Сирия -  заяви Шерин. - САЩ ще провокират нашата армия. Разбира се, ние не можем да наблюдаваме от страни как ще се нанасят ударите по позициите на армията на Сирия, намираща се в непосредствена близост до нашите части“. Сподели:", "date": "2018.08.26", "title": "Руски депутат убеден, че САЩ ще използват всеки възможен предлог за удар по Сирия"}
{"url": "https://pik.bg/%D0%BF%D1%80%D0%BE%D0%BC%D0%B5%D0%BD%D0%B8%D1%85%D0%B0-%D1%83%D1%81%D0%BB%D0%BE%D0%B2%D0%B8%D1%8F%D1%82%D0%B0-%D0%BD%D0%B0-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B0%D1%82%D0%B0-%D0%B1%D0%B0%D0%BD%D0%BA%D0%B0-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news775757.html", "text": "В Германия влизат в сила промени в деловите условия на централната банка - Бундесбанк, свързани с паричните преводи, предаде БТА. Промените ще позволят на Бундесбанк да блокира преводи, ако липсват гаранции, че дадена трансакция не нарушава финансови санкции или правилата срещу прането на пари. Сподели:", "date": "2018.08.26", "title": "Промениха условията на централната банка в Германия"}
{"url": "https://pik.bg/%D0%B4%D0%B8%D0%BA-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%83%D1%81%D0%BA%D0%BE%D1%80%D1%8F%D0%B2%D0%B0-%D0%BF%D0%BE%D0%B4%D0%B3%D0%BE%D1%82%D0%BE%D0%B2%D0%BA%D0%B0%D1%82%D0%B0-%D0%B7%D0%B0-%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0%D0%BD%D0%B5-%D0%BD%D0%B0-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D0%B0-%D0%B7%D0%B0-%D0%B8%D0%BC%D0%B5%D1%82%D0%BE-news775746.html", "text": "Държавната избирателна комисия (ДИК) на Македония продължава подготовката за предстоящия референдум за името, насрочен за 30 септември, съобщава македонското електронно издание „Локално“, цитирано от „Фокус“. Публичната проверка в списъка на гласоподавателите трябва да бъде завършена не по-късно от 7 септември, както и регистрацията на избирателите за гласуване. На вчерашното заседание на ДИК, бе съобщено, че за референдума в дипломатическо-консулските представителства на Македония са регистрирани общо 2 755 гласоподаватели. Отхвърлени са 100 заявления. Същевременно комисията прие Кодекса за наблюдение на референдума, който акцентира върху акредитираните наблюдатели. Те трябва да са запознати със закона, да се придържат към разпоредбите му, да бъдат безпристрастни и винаги да носят идентификационната значка с тях. Кодексът, също така, предвижда ограничения за акредитираните наблюдатели - те не трябва да влияят върху гласуването и преброяването, нито да носят символи на партии. Членовете на Държавната избирателна комисия подкрепиха и решението да се ангажират допълнителен брой лица от Държавния статистически институт, с цел по-бърза обработка на данните за избирателната активност на референдума. Сподели:", "date": "2018.08.26", "title": "ДИК на Македония ускорява подготовката за организиране на референдума за името"}
{"url": "https://pik.bg/%D0%B3%D0%BE%D0%BB%D1%8F%D0%BC%D0%B0-%D0%B4%D1%80%D0%B0%D0%BC%D0%B0-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BD%D0%BE%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D1%88%D1%83%D0%BC%D0%B0%D1%85%D0%B5%D1%80---%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D0%B2%D1%8A%D0%B2-%D1%84%D0%BE%D1%80%D0%BC%D1%83%D0%BB%D0%B0-1-news775756.html", "text": "Френското издание „Пари Мач” публикува специален материал с подробности около въпроса, който интересува всички фенове на Формула 1 и моторните спортове изобщо – как протича възстановяването на легендарния Михаел Шумахер. В разработката си списанието твърди, че 7-кратният световен шампион „понякога плачел” когато гледал през прозореца към Женевското езеро. В един от последните дни 2013-а година Шумахер претърпя жесток ски инцидент във Френските Алпи и бе опериран по спешност заради сериозните черепно-мозъчни травми. След ужасяващата случка неговото семейство се погрижи Пилето да получава постоянни и първокласни грижи, докато предприе ревниви мерки в защита на личното му пространство. Вече минаха години, откакто Шумахер бе преместен в Ла Резерв, къщата му на бреговете на Женевското езеро, където достъпът на фенове и медии е силно ограничен. „Пари Мач” обаче е успял да събере доста детайли около това как протича възстановяването на Шумахер, чието реално състояние след инцидента остава строго пазена тайна. Списанието твърди, че около екип от около 15 души е натоварен с грижите за здравето на пилота. Мисията на лечителите, които работят на смени, е интензивно да стимулират паметта му чрез аудиозаписи с така характерния шум от двигателите във Ф1. Също така Шумахер е качван в автомобил, който обикаля площите на имението му, предава гонг.бг. В същото време с германеца ежедневно работят физиотерапевти, като към момента прогресът му в този аспект на рехабилитацията е болезнено бавен. Въпреки това „Пари Мач” има информация за „дребни сигнали”, които вдъхват сериозен кураж на семейството. Именно заради тях упоритата мисия продължава с пълна пара. Според членове на семейството, чиято идентичност се запазва в тайна, Шумахер е в състояние да прави определени жестове, докато траят сесиите му в рехабилитационния басейн. Най-важното обаче си остава, че той показва явни признаци за присъствие на емоции. „Когато го поставим в неговия инвалиден стол срещу великолепната панорама към планините и езерото, Михаел понякога плаче”, споделят близките му. Не е тайна, че съпругата на Шумахер – Корино вече купи имот в Майорка, Испания с идеята нейният съпруг от време на време да прекарва време и там при доста по-топъл климат. Така наречената Вила Ясмин струваше 30 милиона евро. Имотът предлага идеални условия и усамотение, като главната къща е обградена с градини, два плувни басейна, а също и постройки, които да приемат обслужващия персонал и евентуалните гости. Сподели:", "date": "2018.08.26", "title": "ГОЛЯМА ДРАМА! Разкриха нови подробности за състоянието на Шумахер - легендата във Формула 1 понякога плачел"}
{"url": "https://pik.bg/%D1%81%D0%B8%D0%BB%D0%B5%D0%BD-%D1%82%D1%80%D1%83%D1%81-%D1%80%D0%B0%D0%B7%D1%82%D1%8A%D1%80%D1%81%D0%B8-%D0%B8%D1%80%D0%B0%D0%BD-news775916.html", "text": "Регистрирано е силно земетресение с магнитуд 6.1 в Западен Иран, става ясно от страницата на Европейския средиземноморски сеизмологичен център. Земетресението е станало в 2:43 минути местно време (1:43 българско време) на 31 километра югозападно от град Джаванруд и на 223 километра североизточно от иракската столица Багдад на дълбочина 10 километра, пише \"Фокус\". За сега няма информация за пострадали хора и нанесени материални щети. Сподели:", "date": "2018.08.26", "title": "Силен трус разтърси Иран"}
{"url": "https://pik.bg/%D0%BD%D0%B5%D1%82%D0%B0%D0%BD%D1%8F%D1%85%D1%83-%D0%B5%D1%81-%D1%89%D0%B5-%D1%81%D1%8A%D0%B6%D0%B0%D0%BB%D1%8F%D0%B2%D0%B0-%D0%B7%D0%B0-%D0%BF%D0%BB%D0%B0%D0%BD%D0%B0-%D1%81%D0%B8-%D0%B7%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B0-%D0%BF%D0%BE%D0%BC%D0%BE%D1%89-%D0%B7%D0%B0-%D0%B8%D1%80%D0%B0%D0%BD-news775821.html", "text": "Европейският съюз ще съжалява за плана си за икономическа помощ за Иран, предупреди израелският премиер Бенямин Нетаняху, цитиран от ДПА. \"Мисля, че да се дават пари на този режим в този момент е голяма грешка и това трябва да бъде прекратено\", каза той по повод решението на  Европейския съюз ще отпусне на Иран 18 милиона евро като част от усилията за запазване на ядреното споразумение, след като Съединените щати отново въведоха санкции срещу Техеран. Според Нетаняху парите няма да отидат за решаване на проблемите с водата в Иран, а ще бъдат дадени за ракети и Революционната гвардия в Иран, Сирия и други места в Близкия изток. Израелският премиер направи този коментар по време на официалното си посещение в Литва. Сподели:", "date": "2018.08.26", "title": "Нетаняху: ЕС ще съжалява за плана си за икономическа помощ за Иран"}
{"url": "https://pik.bg/%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%84%D1%80%D0%B0%D0%BD%D1%81%D0%B8%D1%81%D0%BA%D0%BE-%D1%84%D1%80%D0%B0%D0%BD%D0%BA%D0%BE-%D1%89%D0%B5-%D1%81%D0%B5-%D0%BF%D0%BE%D0%B3%D1%80%D0%B8%D0%B6%D0%B8-%D0%B7%D0%B0-%D0%BE%D1%81%D1%82%D0%B0%D0%BD%D0%BA%D0%B8%D1%82%D0%B5-%D0%BD%D0%B0-%D0%BF%D0%BE%D0%BA%D0%BE%D0%B9%D0%BD%D0%B8%D1%8F-%D0%B3%D0%B5%D0%BD%D0%B5%D1%80%D0%B0%D0%BB-news775800.html", "text": "Семейството на Франсиско Франко заяви, че ще поиска останките на покойния испански диктатор да му бъдат предадени, след като бъдат ексхумирани, съобщава АФП. \"Ще се погрижим за останките на моя дядо, няма да ги оставим в ръцете на правителството\", заяви Франсис Франко – един от седемте внуци на покойния генерал. Испанското правителство прие постановление, което позволи ексхумирането на останките на Франсиско Франко от неговия мавзолей. Това решение раздели испанците и отвори доста стари рани. Премиерът на страната Педро Санчес направи премахването на останките на диктатора от неговия мавзолеен комплекс в близост до Мадрид своя основна задача. Вероятно ексхумацията ще бъде извършена до края на тази година. Сподели:", "date": "2018.08.26", "title": "Семейството на Франсиско Франко ще се погрижи за останките на покойния генерал"}
{"url": "https://pik.bg/%D1%81%D0%B0%D1%89-%D0%BE%D1%80%D1%8F%D0%B7%D0%B2%D0%B0%D1%82-%D0%BF%D0%BE%D0%BC%D0%BE%D1%89%D1%82%D0%B0-%D0%B7%D0%B0-%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%86%D0%B8%D1%82%D0%B5-%D1%81-200-%D0%BC%D0%B8%D0%BB%D0%B8%D0%BE%D0%BD%D0%B0-%D0%B4%D0%BE%D0%BB%D0%B0%D1%80%D0%B0-news775822.html", "text": "Администрацията на президента Доналд Тръмп реши да съкрати над 200 млн. долара от двустранната американска помощ за палестинците, след анализ на финансирането на проекти на Западния бряг и в Газа, предаде Асошиейтед прес. Държавният департамент е уведомил Конгреса за решението вчера. В краткото съобщение се казва, че парите ще бъдат пренасочени към \"високоприоритетни проекти другаде\", без повече подробности. Това решение е съобразено с предизвикателствата, пред които е изправена международната общност, предоставяйки помощ в Газа, където контролът на \"Хамас\" застрашава живота на жителите на Газа и деградира и без това тежката хуманитарна и икономическа ситуация\", заявява Държавният департамент. Сподели:", "date": "2018.08.26", "title": "САЩ орязват помощта за палестинците с 200 милиона долара"}
{"url": "https://pik.bg/%D0%BA%D1%83%D1%87%D0%B5-%D0%BE%D1%81%D0%B8%D0%BD%D0%BE%D0%B2%D0%B8-%D1%82%D0%B8%D0%B3%D1%8A%D1%80%D1%87%D0%B5%D1%82%D0%B0-%D0%BB%D1%8A%D0%B2%D1%87%D0%B5-%D0%B8-%D0%BD%D1%8F%D0%BA%D0%BE%D0%BB%D0%BA%D0%BE-%D0%B1%D0%B5%D0%B1%D0%B5%D1%82%D0%B0-%D1%85%D0%B8%D0%B5%D0%BD%D0%B8-news775844.html", "text": "Снимки на малки бебета тигри, лъвчета и кученца от породата Златен ретрийвър и дори няколко петнисти бебета хиени, които играят заедно, разтапят сърцата на мнозина потребители на социалните мрежи, съобщава Би Би Си. Необичайната приятелска компания е била заснета в природен парк в Пекин. Всички бебета, независимо от вида си, се отглеждат дружно от майката на кученцата. Тя осиновява две сибирски тигърчета, бял тигър, две бебета петнисти хиени и африкански лъв, които се раждат по едно и също време и са изоставени от майките си. В природния парк по това време малките си ражда Мей Лин – златен ретрийвър с любящо сърце, който осиновява изоставените бебета. Така тигри, лъвове и хиени израстват заедно с нейните две кученца и бързо стават приятели за цял живот. Сподели:", "date": "2018.08.26", "title": "Куче осинови тигърчета, лъвче и няколко бебета хиени"}
{"url": "https://pik.bg/%D0%B6%D0%B5%D0%BD%D0%B8%D1%82%D0%B5-%D0%BD%D0%B0%D0%B9-%D1%87%D0%B5%D1%81%D1%82%D0%BE-%D0%BA%D1%80%D1%8A%D1%88%D0%BA%D0%B0%D1%82-%D1%81-%D0%BF%D1%80%D0%B8%D1%8F%D1%82%D0%B5%D0%BB%D0%B8-%D0%B0-%D0%BC%D1%8A%D0%B6%D0%B5%D1%82%D0%B5---%D1%81-%D0%BA%D0%BE%D0%BB%D0%B5%D0%B6%D0%BA%D0%B8-news775911.html", "text": "Проучване разкрива британците като - една трета от тях бленуват за извънбрачна афера, а една пета вече са се поддавали на изкушението, пише в. \"Дейли стар\". В анкетата, направена от YouGov, 1660 души от цялата страна без свян са изповядали най-дълбоко скритите си тайни относно и по-специално . Оказва се, че сред тези, които вече са се поддавали на , някои са имали над пет извънбрачни афери. Проучването показва, че жените най-честно изневеряват с приятели, а мъжете - с колежки. на настоящия си партньор/ка с бивш/а (12 процента) или със съсед/ка (осем процента). Изяснявайки какво според тях представлява , британците прекрачват всички граници. Според шокиращите 16 процента оралният секс не се брои за кръшкане, 18 процента не смятат за изневяра ползването на услугите на проститутка, а 33 процента имат подобна нагласа към размяната на текстови съобщения със сексуално съдържание. И въпреки че посочват редица причини за изневяра, най-честите сред които (23 процента) и (36 процента), мнозинството кръшкачи (40 процента) споделят, че са се поддавали на изкушението, защото са били поласкани от . Проучването показва също, че - 26 процента от участниците биха простили на неверния си партньор/ка, а 14 процента биха го приели обратно у дома. Експерти по човешки взаимоотношения отбелязват, че изневярата никога не е била по-лесна - във времето на социалните медии тя е \"на един клавиш разстояние\". нация от кръшкачи секса изневярата изкушението Представителите и на двата пола са слагали рога изневярата незадоволителен сексуален живот емоционални липси проявеното към тях внимание изневярата не означава край на връзката Сподели:", "date": "2018.08.26", "title": "Жените най-често кръшкат с приятели, а мъжете - с колежки"}
{"url": "https://pik.bg/%D0%B4%D0%B5%D1%81%D0%B5%D1%82%D0%BA%D0%B8-%D1%81%D0%B5-%D0%B2%D0%BA%D0%BB%D1%8E%D1%87%D0%B8%D1%85%D0%B0-%D0%B2-%D0%BF%D1%80%D0%B5%D0%BF%D0%BB%D1%83%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D1%83%D0%BD%D0%B0%D0%B2%D0%B0-news775848.html", "text": "Десетки се включиха в преплуването на Дунава, което беше организирано днес от АЕЦ \"Козлодуй\". Сред смелчаците, които се хвърлиха във водите беше и Александър  Виденов, един от най-усмихнатите шефове в централбата, предава Конкурент. Катя Карастанева, дългогодишна плувкиня-пенсионер, също даде пример на по-младите. Един от ексшефовете на атомната централа Кирил Николов доведе внучката си. Приз за най-малка участничка взе Йоана Николова. Сред плувците беше общинският съветник Юлиян Тошев. Сподели:", "date": "2018.08.26", "title": "Десетки се включиха в преплуването на Дунава"}
{"url": "https://pik.bg/%D0%B2%D0%B8%D1%80%D1%82%D1%83%D0%B0%D0%BB%D0%BD%D0%B8%D1%8F%D1%82-%D0%BA%D0%BE%D1%80%D0%B0%D0%B1-%D0%BD%D0%B0-%D0%BC%D0%BE%D1%80%D1%81%D0%BA%D0%B8%D1%8F-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D1%82%D0%B5%D0%BB%D0%B5%D0%BD-%D1%86%D0%B5%D0%BD%D1%82%D1%8A%D1%80-%D0%B4%D0%B0%D0%B2%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82-%D0%B7%D0%B0-%D0%BE%D0%B1%D1%83%D1%87%D0%B5%D0%BD%D0%B8%D0%B5-%D0%BD%D0%B0-%D1%86%D1%8F%D0%BB-%D0%B5%D0%BA%D0%B8%D0%BF%D0%B0-news775873.html", "text": "- През 2015 г. бях поканен да бъда управител на симулаторния център, изграден по европейски проект от СНЦ \"АПОЛРДКСР\". Първоначалната идея бе в него да се обучават рибари, членове на Местни инициативни рибарски групи /МИРГ/ от градовете Несебър и Поморие. Те получаваха обучение в правилна навигация, пускане и събиране на тралове. Капитан съм над 20 години и обучението на морски кадри e истинско предизвикателство за мен. В самото начало започнахме работа по квалификационните обучения с подкрепата на Висше военноморско училище “Никола Вапцаров” – Варна. Използвахме техни програми, разработени по Национален стандарт на Морска администрация (МА). Огромният интерес към квалификационните курсове ни показа, че трябва да развиваме центъра в тази посока. На следващ етап подготвихме наши собствени програми, отговарящи на изискванията в морския сектор. С годините курсовете набраха популярност, а Южно-български морски център за обучение се утвърди като място и име за професионална квалификация и надграждане на компетенциите на кадрите. - Това са специфични допълнителни курсове, задължителни за всеки един работещ на кораб и в зависимост от  длъжността, която заема. Някои от курсовете са предвидени  за офицерския състав. Има и такива, които са задължителни за кадри след средно образование. Сред тях са курсовете по оказване на първа медицинска помощ, познания по сигурността на кораба, опазване на околната среда. Всички обучения се извършват на професионалните симулатори  „Машина” и „Мостик”. Симбиозата между двата постига виртуален кораб, който ни дава възможността за обучение на цял екипаж, като се отработват въпроси от комуникационно и експлоатационно естество, възникващи при нормална и аварийна работа на кораба. - Морското училище произвежда кадри на ниво изпълнителен състав, т.е. моряци. След това се изискват допълнителни квалификационни курсове, които младите хора трябва да преминат, за да могат да работят на съответните видове кораби. Обръщам внимание, че центърът дава възможност на завършилите с трета степен на професионална подготовка да се доразвият на базата на стажа, който имат и курсовете, които при нас ще изкарат до офицери. И разбира се, че по-високата квалификация  гарантира и по-високо трудово възнаграждение. За огромно съжаление в последните години все по-малко кадри излизат от Морското училище. Необяснимо е, защото има огромен интерес към морската професия в цял свят, а в бургаското специализирано училище се наблюдава отлив. - Започваме да популяризираме професията в прогимназиалния курс на училищата. В новата учебна година ще организираме презентации пред  деца от 5-6 клас. Ще им покажем нашите симулатори, за да си съставят картината какво е да си моряк на кораб. Ще ги „запалим” за професията, ще напълним класните стаи на Морското в Бургас. - Екипът ни е от няколко човека постоянен състав, т. нар. ядро. Допълнително привличаме действащи морски лица, когато не са на кораб. Те обучават и споделят своя опит курсистите. Всички имаме дълъг професионален стаж. Това е най-важното. Преподавател останал на брега, за  да учи на морски практики е нереалистично. Няма как от 20-30 години да си на сушата и да разказваш за добрите практики в морето.Той трябва да е професионално вътре в нещата. Нашите кадри са подбрани сред най-добрите в региона. - Над 2 000 души са квалифицираните в симулаторния център. Точно в този момент се води курс по морска безопасност. Тук на бул. „Христо Ботев” 13 протича теоретичната част и част от практическата. Сподели:", "date": "2018.08.26", "title": "Виртуалният кораб на морския образователен център дава възможност за обучение на цял екипаж"}
{"url": "https://pik.bg/%D0%B8%D0%BD%D1%81%D1%82%D0%B8%D1%82%D1%83%D1%86%D0%B8%D0%B8%D1%82%D0%B5-%D1%81%D0%B5-%D1%81%D1%8A%D0%B1%D0%B8%D1%80%D0%B0%D1%82-%D0%B2-%D0%BC%D0%B2%D1%80-%D0%B7%D0%B0%D1%80%D0%B0%D0%B4%D0%B8-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%BA%D1%80%D0%B0%D0%B9-%D1%81%D0%B2%D0%BE%D0%B3%D0%B5-news775932.html", "text": "Представители на институциите се събират днес в МВР, за да обсъдят известните досега факти и обстоятелства за тежкия пътен инцидент от снощи край Своге, при който загинаха 16 души, 18 са ранени. Започналото разследване ще изяснява причините за инцидента, обяви министърът на вътрешните работи Валентин Радев. Психолози от Института на МВР са ангажирани да окажат помощ след тежкия инцидент вчера с автобус в района на Своге. Това съобщи министърът на вътрешните работи Валентин Радев, цитиран от пресцентъра на МВР. По думите му психолози помагат както на близки на загиналите и пострадалите, така и на спасителите - пожарникари и полицаи. Има свидетели на случилото се, включително и сред хората от автобуса, отбеляза министърът. Шофьорът, който е и собственик на фирмата превозвач, е оцелял и е настанен в столична болница. До момента загиналите са 16, а ранените са настанени за оказване на медицинска помощ в столични болници. Има щети и по ударени от автобуса автомобили, но няма тежко ранени в тях, каза Радев. Министър Радев изказа своите и на ръководството на МВР дълбоки съболезнования към близките на загиналите. Сподели:", "date": "2018.08.26", "title": "Институциите се събират в МВР заради трагедията край Своге"}
{"url": "https://pik.bg/%D0%BF%D1%8A%D1%80%D0%B2%D0%B8-%D0%BF%D0%BE%D0%BA%D0%B0%D0%B7%D0%B0%D0%BD%D0%B8%D1%8F-%D0%BF%D0%BE%D0%BB%D0%B8%D1%86%D0%B0%D0%B8-%D1%80%D0%B0%D0%B7%D0%BF%D0%B8%D1%82%D0%B2%D0%B0%D1%82-%D1%88%D0%BE%D1%84%D1%8C%D0%BE%D1%80%D0%B0-%D0%BE%D1%82-%D0%B0%D0%B2%D1%82%D0%BE%D0%B1%D1%83%D1%81%D0%B0-%D0%BA%D0%BE%D0%B2%D1%87%D0%B5%D0%B3-%D0%BA%D1%80%D0%B0%D0%B9-%D1%81%D0%B2%D0%BE%D0%B3%D0%B5-%D0%B5%D1%82%D0%BE-%D0%BA%D0%B0%D0%BA%D0%B2%D0%B8-%D0%B1%D0%B8%D0%BB%D0%B8-%D0%B4%D1%83%D0%BC-news775937.html", "text": "Петима полицаи разпитват в момента шофьора от автобуса-ковчег край Своге. Припомняме, че водачът Григор Григоров е и собственик на транспортната фирма. Той е настанен в болница ИСУЛ в добро състояние, без опасност за живота. Междувременно вестник \"Телеграф\" пише, че шофьорът на автобуса от адската касапница вчера в Своге е искал да се самоубие. Медици разкриха какво се е случило докато го вадели от автомобила и го карали към линейката. Той бил изваден от машината, но бил неадекватен. Той повтарял \"Аз съм виновен, само аз съм виновен, виновен съм\", споделят медици пред изданието. Наложило се полицаи да го пазят, тъй като искал да се самоубие и поемал цялата вина за инцидента. Сподели:", "date": "2018.08.26", "title": "ПЪРВИ ПОКАЗАНИЯ! Полицаи разпитват шофьора от автобуса-ковчег край Своге! Ето какви били думите му след трагедията"}
{"url": "https://pik.bg/%D0%BF%D0%BE%D1%82%D1%80%D0%B5%D1%81-%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B0-%D0%BF%D1%80%D0%B0%D0%B2%D0%B8-%D1%81%D0%B5%D0%BA%D1%81-%D0%BD%D0%B0-%D0%BF%D0%BB%D0%BE%D1%89%D0%B0%D0%B4-%D1%89%D0%B5-%D1%81%D0%B5-%D0%B8%D0%B7%D1%87%D0%B5%D1%80%D0%B2%D0%B8%D1%82%D0%B5-%D0%BE%D1%82-%D1%81%D0%BD%D0%B8%D0%BC%D0%BA%D0%B8%D1%82%D0%B5-%D0%BD%D0%B0-%D1%80%D1%83%D1%81%D0%BA%D0%B8%D0%BD%D1%8F%D1%82%D0%B0-%D0%B6%D0%B0%D0%BD%D0%B5%D1%82%D0%B0-news775610.html", "text": "\"Никога не се изчервявам в леглото от срам. Нямам тайни, с които да съблазнявам мъжете. Искам ИСТИНСКИЯТ и ЕДИНСТВЕНИЯТ да ме съблазни!\", признава Жанетка. Финалистката в конкурса \"Мис Плеймейт\" Жанета Осипова направи шокиращо разкритие. Блондинката с руски корени е правила секс на... площад! Поне добре, че интимният акт бил извършен по тъмно... В момента претендентката за слава си няма гадже. Вероятно това е и причината да участва в конкурса. Всеизвестен факт е, че девойките се натискат да са плеймейтки, за да станат известни и с това да привлекат интереса на заможни господа. \"Никога не съм си представяла, че някой ден ще участвам в \"Мис Плеймейт\". Взимала съм участие в редица конкурси, но този е най-различният от всички. Участвайки в него, имам възможността да покажа не просто визия. Това е единственият конкурс на високо ниво в България. Проблемът е, че за повечето хора еротиката е равна на пошлост, а това съвсем не е така. Една \"Мис Плеймейт\" трябва да е много повече от сексапилна или провокативна жена. Изисква се смелост, креативност, присъствие на сцена, много качества\", допълва още кандидатката за нова Николета. Сподели:", "date": "2018.08.26", "title": "ПОТРЕС! Плеймейтка прави секс на площад! Ще се изчервите от СНИМКИТЕ на рускинята Жанета"}
{"url": "https://pik.bg/%D1%80%D0%BE%D0%B4%D0%BD%D0%B8%D0%BD%D0%B8-%D0%BD%D0%B0-%D0%BF%D1%80%D0%B8%D0%BD%D1%81-%D1%81%D1%8A%D0%B4%D1%8F%D1%82-%D0%BB%D0%B8%D1%87%D0%BD%D0%B8%D1%8F-%D0%BC%D1%83-%D0%BB%D0%B5%D0%BA%D0%B0%D1%80-news775913.html", "text": "Роднини на американската поп звезда Принс , починал преди две години, съдят семейния му лекар от щата Минесота, който е предписал наркотично вещество малко преди неговата смърт. Делото срещу медика е заради това, че той не е съумял да постави точна диагноза и да лекува пристрастеността към опиоидни вещества на певеца, предаде ДПА, като се позова на информация на в. \"Минеаполис стар трибюн\". \"Той не успя да оцени, диагностицира, лекува и съветва Принс за неговата разпознаваема пристрастеност към опиоидите и не съумя да вземе необходимите и разумни стъпки за превенция на един предизвестен фатален резултат от тази пристрастеност\", се казва в иска срещу лекаря.\"Това отклонение от стандартите на приемливата медицинска практика имаше значителна част в предизвикването на смъртта на Принс\", се казва още в иска, съобщава БТА. Петдесет и седем годишният изпълнител бе намерен мъртъв в асансьор на имението си край Минеаполис през април 2016 г., като вероятно той е починал от свръхдоза от опиоидно болкоуспокояващо, която приел случайно. Певецът е мислел, че взима болкоуспокояващото викодин, но се оказало, че е приел фалшива версия на медикамента, съдържаща фентанил - дрога, която е 30-50 пъти по-силна от хероина. През април окръжният прокурор Марк Мец каза, че разследването е приключило и няма доказателства за повдигане на обвинения заради смъртта на певеца. Властите преди това бяха глобиха медика Шулънбърг с 30 000 долара. Сподели:", "date": "2018.08.26", "title": "Роднини на Принс съдят личния му лекар"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%81-%D0%BF%D1%8A%D0%BB%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-%D0%BD%D0%B5%D0%B4%D0%B5%D0%BB%D1%8F---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BF%D1%80%D0%B5%D0%B4%D1%81%D1%82%D0%BE%D0%B8-%D0%BD%D0%B0-%D0%B2%D1%81%D1%8F%D0%BA%D0%B0-news775920.html", "text": "Предстои ви един невероятен, изпълнен със срещи и запознанства ден. Успехът ви следва по петите. Ще получите признанието и на колегите и на ръководството. Неизпълнените обещания са във ваша вреда. Премълчавайте, ако искате да избегнете разправиите, заради желанието ви да спорите. Днес сте с променливо настроение. Не позволявайте да провали работата ви. Избягвайте новите запознанства. Ако ги осъществите, се отнасяйте към тях предпазливо. Неподходяща покупка ще стане причина за лошо самочувствие. Избягвайте шумните компании При възможност проведете разговорите си с ваши познати, работещи в държавните институции. Не е изключена неочаквана подкрепа. Бъдете внимателни в думите си. Бъдете компромисни. Анализирайте задачите си. Материалното ви положение ще се подобри. Отношенията ви на работното място са отлични, ако сте активни. Идете на работа в добро настроение. Напредък в работата ще ви осигури допълнителни източници на доходи. Силите ви се възвръщат. Пазете се от прикрити неприятели. Доверявайте се на здравия разум и разчитайте повече на интуицията си. Бъдете внимателни към новите запознанства, без значение дали са делови или лични. Анализът е задължителен заради не особено благоприятни бъдещи тенденции, които не зависят от вас. Предпазвайте се от некоректни действия и удари отстрани. Денят е неблагоприятен и за общуване. Избягвайте излишните разговори, както и работа с документи. Допълнителните знания ще ви проправят пътя към нов професионален връх. Въпреки отличното ви представяне на вашето работно място не очаквайте големи приходи. Не е добре да обсъждате кога да сменяте работата си, ако нямате нужната професионална квалификация. В състояние сте да ръководите всичко в живота си, но предпазливо и без агресия. Не допускайте влияние отстрани. В този ден, сте състояние да предизвикате неочакван обрат в живота си. Не взимайте прибързани решения и овладейте агресията си, за да не си навредите сами. Възможно е влошаване на отношенията с роднините ви. Не променяйте убежденията си. Вредите на себе си. Поставете ново начало, но без да избързвате. Денят е успешен, ако сте търпеливи и не предизвиквате конфликти. Следобед ще жънете успехи. Не пътувайте. На работното място може да се развихрят конфликти с ръководството или с вашите колеги. Не споделяйте плановете си, защото ще се провалите заради доверчивостта си. Денят ви обещава нови запознанства, гарантиращи ви успехи и възможност да се обогатите с необходимите ви знания. Пътуванията са успешни. Неприятностите ви са заради грешки на работното място. Внимателно се отнасяйте към новите идеи и предложения. Не бързайте са се възхищавате на новите си познати и да приемате съдружие с тях. Грешките на работното място са породени от факта, че сте се доверили на информация, която не сте проверили. Желанието ви да блеснете води до финансови загуби. Пред вас се разкриват нови перспективи. Ще ви отправят примамливо предложение. Следобед се пригответе за разкрити ваши грешки, които ще изнервят вашите колеги и ще сте подложени на критика. Днес сте във вихъра на срещи и запознанства. Очаквайте посещение на задгранични партньори, което ще ви изненада. Не се доверявайте при първата ви среща, ако не сте виждали очи в очи до сега. Не споделяйте бъдещите си планове. Ще възникнат проблеми, които трудно ще разрешите сами. Очаквайте ново делово предложение въпреки. Не го отказвате въпреки трудностите, които ви очакват  на работното място. Не пропускайте да си осигурите допълнителни доходи. Не налагайте мнението си. От сутринта получавате няколко предложения за допълнителна работа. Не ги отказвайте. Сподели:", "date": "2018.08.26", "title": "САМО В ПИК! Топ астроложката Алена с пълен хороскоп за неделя - ето какво предстои на всяка зодия"}
{"url": "https://pik.bg/%D0%BD%D0%B8%D0%BA%D0%B8-%D0%BA%D1%8A%D0%BD%D1%87%D0%B5%D0%B2-%D0%BE%D1%82%D0%BA%D1%80%D0%B8-%D1%81%D0%B5%D1%81%D1%82%D1%80%D0%B0-%D1%81%D0%B8-%D0%B2-%D0%BB%D0%B8%D1%86%D0%B5%D1%82%D0%BE-%D0%BD%D0%B0-%D0%B8%D0%B7%D0%B2%D0%B5%D1%81%D1%82%D0%BD%D0%B0-%D0%B2%D0%BE%D0%BA%D0%B0%D0%BB%D0%B8%D1%81%D1%82%D0%BA%D0%B0-news775894.html", "text": "ТВ водещият Ники Кънчев откри новата си сестра. Намери я в лицето не на кой да е, а на вокалистката на една от най-известните групи на 90-те C-Block. От първия миг те си станаха близки, затова и Кънчев я обяви за \"соул систър\", което означава сестра по душа. \"Гледаме в различни посоки с моята \"соул сиситър\" Жанин от C-Block, но и двамата знаем, че \"The Time Is Tickin Away\", написа в социалните мрежи водещият, предава Марица. Явно той не обича само хип-хоп звученето на немската група. Преди няколко седмици Ники Кънчев дойде специално до Пловдив, за да чуе Айрън Мейдън на Гребната база. Бандата бе част от програмата на фестивала Hills of Rock. Сподели:", "date": "2018.08.26", "title": "Ники Кънчев откри сестра си в лицето на известна вокалистка"}
{"url": "https://pik.bg/%D1%81%D0%BF%D0%B8%D1%80%D0%B0%D1%82-%D0%B2%D0%BE%D0%B4%D0%B0%D1%82%D0%B0-%D0%B2-%D0%BD%D1%8F%D0%BA%D0%BE%D0%B8-%D1%87%D0%B0%D1%81%D1%82%D0%B8-%D0%BD%D0%B0-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%B2-%D0%BF%D0%BE%D0%BD%D0%B5%D0%B4%D0%B5%D0%BB%D0%BD%D0%B8%D0%BA-news775957.html", "text": "На 27 август, понеделник, във връзка с подмяна на сградни водопроводни отклонения без вода ще бъдат някои части на столицата, съобщиха от пресцентъра на \"Софийска вода\". На ул. 514, кв. \"Христо Ботев\", се налага спиране на водоподаването от 9.00 до 16.00 часа на живеещи в района на: ул. 510, ул. 519, ул. 511, ул. \"Георги Спасов\". Спиране на водата се налага още на ул. \"Паричка\", местност \"Толева махала\", от 9.00 до 14.00 часа на живеещите в района на: ул. \"Восъче\", ул. \"Звезден\", ул. \"Жасмин\", ул. \"Майски ден\", ул. \"Паричка\", бул. \"Сливница\". Заради подмяна на сградното водопроводно отклонение на ул. \"Копринарска\", кв. \"Орландовци\", без вода от 9.30 до 18.30 часа ще бъдат клиентите на \"Софийска вода\", живеещи в района на: по ул. \"Копринарска\" от ул. \"Гено Киров\" до ул. \"Нешо Бончев\". Във връзка с изграждане на сградно водопроводно отклонение на ул. \"Братя Пешеви\", кв. \"Подуяне\", се налага спиране на водоподаването от 10.00 до 16.30 часа на клиентите на \"Софийска вода\", живеещи в района на: по ул. \"Братя Пешеви\" от ул. \"Иван Миланов\" до ул. \"Детелин войвода\". Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването, посочват от \"Софийска вода\". Засегнатите от прекъсването на водата, могат да получат повече информация от Телефонния център на \"Софийска вода\" АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството. Сподели:", "date": "2018.08.26", "title": "Спират водата в някои части на столицата в понеделник"}
{"url": "https://pik.bg/%D0%B5%D0%BA%D1%88%D1%8A%D0%BD-%D0%BA%D1%80%D0%B0%D0%B9-%D0%B2%D1%8A%D1%80%D1%88%D0%B5%D1%86-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B7%D0%B0%D0%B4%D1%8A%D1%80%D0%B6%D0%B0-%D0%B4%D0%B2%D0%B0%D0%BC%D0%B0-%D1%81%D0%BB%D0%B5%D0%B4-%D0%B3%D0%BE%D0%BD%D0%BA%D0%B0-%D0%B4%D1%80%D1%83%D0%B3%D0%B8-%D0%B4%D0%B2%D0%B0%D0%BC%D0%B0-%D0%B8%D0%B7%D0%B1%D1%8F%D0%B3%D0%B0%D1%85%D0%B0-news775936.html", "text": "Истински екшън се е разиграл вчера край Вършец, съобщават от ОД на МВР в Монтана, цитирани от „Конкурент“. Според информацията, около 11:00 часа патрул на пътна полиция подал сигнал на автомобил, идващ от Берковица към курортния град. Водачът обаче не се подчининил и вместо да спре опитал да избяга по страничен черен път. Когато видял, че няма да се измъкне, шофьорът спрял, а от колата слезли той и още трима души. \"Дружинката\" побягнала към близките овощни градини. Ченгетата обаче не се отказали и заловили двава от бегълците – Ф.Ц. на 18 години от село Главаци и 19-годишният  Р.Д. от Берковица, са хванати в местността „Раковица“ в землището на Вършец. При допълнителна проверка е установено, че автомобилът е с прекратена регистрация, а табелите са от друг автомобил, също с прекратена регистрация. Дватама бегълци са разпитани и задържани за 24 часа. Другите две лица все още се издирват. Образувано е досъдебно производство. Сподели:", "date": "2018.08.26", "title": "Екшън край Вършец! Полицията задържа двама след гонка. Други двама избягаха"}
{"url": "https://pik.bg/%D0%BD%D0%BE%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D1%88%D0%BE%D1%84%D1%8C%D0%BE%D1%80%D1%8A%D1%82-%D0%BE%D1%82-%D0%B0%D0%B2%D1%82%D0%BE%D0%B1%D1%83%D1%81%D0%B0-%D0%BA%D0%BE%D0%B2%D1%87%D0%B5%D0%B3-%D0%BA%D0%B0%D1%80%D0%B0%D0%BB-%D0%BB%D0%B8%D0%BD%D0%B5%D0%B9%D0%BA%D0%B0-%D0%BF%D1%80%D0%B5%D0%B4%D0%B8-%D0%B4%D0%B0-%D1%81%D0%B5-%D0%B7%D0%B0%D1%85%D0%B2%D0%B0%D0%BD%D0%B5-%D1%81%D1%8A%D1%81-%D1%81%D0%BE%D0%B1%D1%81%D1%82%D0%B2%D0%B5-news775981.html", "text": "Катастрофиралият автобус край Своге в събота следобед е на фирма „Мобилус – 5”, регистрирана в Божурище. Шофирал е собственикът на фирмата – Григор Григоров. След инцидента той е настанен в болница ИСУЛ, без опасност за живота е. Неговият съдружник Румен Павлов заяви пред Би Ти Ви, че Григоров е бил професионалист. Преди да започне собствен бизнес, е карал линейка в София. Според него, ако е вярна информацията, че автобусът не е минал задължителен преглед, вероятно става въпрос за липса на информация, че срокът е изтекъл. Фирмата \"Мобилус 5\" работи от 7-8 години с община Божурище. Последният им договор е 5 годишен. Превозват и деца от детската градина и училището. Според кмета на Божурище Георги Димов собственикът Григор Григоров често сам е карал автобусите. Досега не е имало проблем. Той също смята, че Григоров е професионалист – опитен и спокоен шофьор. При инцидента вчера следобед загинаха 16 души, сред които и 13-годишно дете. Тежко ранени са 15 пътници, които са настанени в болници в София. Част от тях са в много тежко състояние и опасност за живота. Домът на Григор Григоров в Божурище, където е регистрирана фирмата продължава да се охранява от полиция. Очаква се шофьорът днес да бъда разпитан за инцидента. Сподели:", "date": "2018.08.26", "title": "НОВИ ПОДРОБНОСТИ! Шофьорът от автобуса-ковчег карал линейка, преди да се захване със собствен бизнес"}
{"url": "https://pik.bg/%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%BE%D1%82-%E2%80%9E%D1%81%D0%BF%D0%B5%D1%88%D0%BD%D0%B0-%D0%BF%D0%BE%D0%BC%D0%BE%D1%89%E2%80%9C-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BA%D0%BE%D0%B3%D0%B0-%D0%B5-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0%D0%BB%D0%B0-%D0%BF%D1%8A%D1%80%D0%B2%D0%B0%D1%82%D0%B0-%D0%BB%D0%B8%D0%BD%D0%B5%D0%B9%D0%BA%D0%B0-%D0%B2-%D1%81%D0%B2%D0%BE%D0%B3%D0%B5---%D0%B7%D0%B0%D0%BA%D1%8A%D1%81%D0%BD-news775942.html", "text": "Продължава разследването на причините, довели до тежката катастрофа, станала снощи край Своге, при която загинаха 16 души, а 18 са ранени, съобщава БНР. Говорителят на „Спешната помощ“ Катя Сунгарска категорично отрече информацията, че линейките са закъснели. По думите й първият екип е пристигнал на мястото на катастрофата на 30-ата минута. \"Първата е пристигнала точно на 30-ата минута – разясни тя. -  За последната вече не мога да кажа, нямам тази информация пред мен в момента, но пак казвам: това е път. Няма никакви над 55 минути, над 50 минути и така нататък. Бяха мобилизирани линейките на Драгоман, на Костенец, и разбира се, от София-град. Това са 15 линейки, което е огромен ресурс за нашия капацитет, които бяха концентрирани на място, работиха през цялото време. Нощната смяна също пое\". Разследването на причините за катастрофата ще продължи поне 3-4 месеца“, прогнозира Георги Илиев - бивш следовател от Националната следствена служба. \"В нашата държава, както вървят нещата, в 99 процента от случаите при пътно-транспортните произшествия вината е на самите водачи – коментира Георгиев. -  Много рядко се отчита пътната обстановка, атмосферните условия, състоянието на пътя и състоянието на моторното превозно средство, което се управлява. Всички тези неща трябва да бъдат прецизно проверени, защото ние имаме пътища, някъде магистрали, които се ползват от много хора, и на които не се обръща абсолютно никакво внимание\". Сподели:", "date": "2018.08.26", "title": "РАЗСЛЕДВАНЕ! От „Спешна помощ“ разкриха кога е пристигнала първата линейка в Своге - закъснели ли са медиците"}
{"url": "https://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%B1%D0%BE%D0%B6%D1%83%D1%80%D0%B8%D1%89%D0%B5-%D1%88%D0%BE%D1%84%D1%8C%D0%BE%D1%80%D1%8A%D1%82-%D0%BD%D0%B0-%D0%BF%D1%80%D0%B5%D0%BE%D0%B1%D1%8A%D1%80%D0%BD%D0%B0%D1%82%D0%B8%D1%8F-%D0%B0%D0%B2%D1%82%D0%BE%D0%B1%D1%83%D1%81-%D0%BA%D1%80%D0%B0%D0%B9-%D1%81%D0%B2%D0%BE%D0%B3%D0%B5-%D0%B5-%D0%BC%D0%BD%D0%BE%D0%B3%D0%BE-%D0%BE%D0%BF%D0%B8%D1%82%D0%B5%D0%BD-%D0%B8-%D1%81%D0%BF%D0%BE%D0%BA%D0%BE%D0%B5%D0%BD-news775949.html", "text": "Шофьорът на катастрофиралия край Своге автобус – Григор Григоров, е от Божурище и по договор с общината обслужва от 7-8 години района. Григоров е и собственик на фирмата за автобусен превоз „Мобилус – 5”. С фирмата не сме имали проблеми, Григор Григоров винаги е карал внимателно, не е имало оплаквания от него, каза пред bTV кметът на Божурище Георги Димов. По договор след обществена поръчка „Моблус – 5” превозва деца от Божурище до училища и детски градини. Собственикът управлява автобусите постоянно заедно с още трима шофьори. Всички са хора спокойни, уверени, с дългогодишен опит, каза кметът на Божурище. При инцидента вчера на пътя Своге – София загинаха 16 души, а 18 все още са в болница, някои от тях са са опасност за живота. Шофьорът Григор Григоров е настанен в ИСУЛ без опасност за живота. Очаква се днес да бъде разпитан. Сподели:", "date": "2018.08.26", "title": "Кметът на Божурище: Шофьорът на преобърнатия автобус край Своге е много опитен и спокоен"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D1%82%D0%BE-%D1%81-%D0%BA%D0%BE%D0%BB%D0%BA%D0%BE-%D0%BA%D0%B8%D0%BB%D0%BE%D0%BC%D0%B5%D1%82%D1%80%D0%B0-%D1%81%D0%B5-%D0%B4%D0%B2%D0%B8%D0%B6%D0%B5%D0%BB-%D0%B0%D0%B2%D1%82%D0%BE%D0%B1%D1%83%D1%81%D1%8A%D1%82-%D0%BA%D0%BE%D0%B2%D1%87%D0%B5%D0%B3-%D0%BF%D1%80%D0%B5%D0%B4%D0%B8-%D0%B4%D0%B0-%D0%BF%D0%BE%D0%BB%D0%B5%D1%82%D0%B8-%D0%BE%D1%82-%D0%BF%D1%8A%D1%82%D1%8F-%D0%BA%D1%80%D0%B0%D0%B9-%D1%81-news775955.html", "text": "Автобусът-ковчег, който се преобърна край Своге, се е движел с 41 км/ч. Това са показали данните от тахографа при снощната експертиза, съобщи пред “Труд“ присъствал на първоначалния оглед. Информацията не е потвърдена от разследващите органи. Катастрофиралият край Своге автобус е покрит и ограден с полицейска лента. Движението по шосето, от което се е отклонил и е попаднал в пропастта, се регулира от полицаи. Не е ясно все още дали днес ще се извърши повторна експертиза. Както ПИК съобщи преди всички, при катастрофата загинаха 16 души, а други четирима, настанени в „Пирогов“, все още са с опасност за живота. По-рано стана ясно, че сред загиналите е и 13-годишно дете. Сподели:", "date": "2018.08.26", "title": "ИЗВЪНРЕДНО! Ето с колко километра се движел автобусът-ковчег, преди да полети от пътя край Своге"}
{"url": "https://pik.bg/%D0%BE%D0%B3%D1%80%D0%BE%D0%BC%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B4%D0%B5%D1%82%D0%B5%D1%82%D0%BE-%D0%BF%D1%8A%D1%82%D1%83%D0%B2%D0%B0%D0%BB%D0%BE-%D0%B2-%D0%BF%D1%80%D0%B5%D0%BE%D0%B1%D1%8A%D1%80%D0%BD%D0%B0%D0%BB%D0%B8%D1%8F-%D1%81%D0%B5-%D0%B0%D0%B2%D1%82%D0%BE%D0%B1%D1%83%D1%81-%D0%BA%D1%80%D0%B0%D0%B9-%D1%81%D0%B2%D0%BE%D0%B3%D0%B5-%D0%B5-%D1%81%D1%80%D0%B5%D0%B4-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-news775943.html", "text": "Детето, което е пътувало в преобърналия се край Своге автобус, е сред загиналите, съобщи репортер на Нова телевизия от Световрачане, откъдето са и част от жертвите на трагедията. Според информацията,  детето е на 13 години и е от Световрачене. Именно от там са и повечето от хората в автобуса. В събота сутрин от там превозното средство тръгва за екскурзия. Жителите на Световрачане изкараха безсънна нощ. Кметството остана отворено, а служителите работиха до късно. Там прииждаха близки на пътуващите в автобуса. Те искаха да научат повече информация за състоянието на близките си. Служителите на кметството изготвяха списъци. До момента са събрани данните на 19 от пътниците. За един от тях вече я ясно, че е сред загиналите. Другите 18 са ранени. 15 човека обаче все още липсват от списъците. Около 08:00 часа сутринта вчера автобусът е спрял близо до кметството на Световрачане. Хората слизат, за да си вземат нещо за из път. Всички са били в приповдигнато настроение и са нямали търпение да започне еднодневната им екскурзия до манастир „Седемте престола”. Екскурзията е организирана от пенсионерския клуб и такива са се правили почти всеки уикенд. На нея е имало около 15 души от певческия състав на селото. Имало е и едно дете на 13 години. То е сред загиналите. Сподели:", "date": "2018.08.26", "title": "ОГРОМНА ТРАГЕДИЯ Детето, пътувало в преобърналия се автобус край Своге, е сред загиналите"}
{"url": "https://pik.bg/%D1%81%D1%82%D1%80%D1%8F%D1%81%D0%BA%D0%B0%D1%89%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-65-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%B0%D0%B2%D1%82%D0%BE%D0%B1%D1%83%D1%81%D0%BD%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-10-%D0%B3%D0%BE%D0%B4%D0%B8%D0%BD%D0%B8-news775958.html", "text": "Статистиката показва, че за последните 10 години при 6 автобусни катастрофи са загинали 65 души, предава БНТ. Най-тежкият инцидент до вчера беше на 29 май 2009 г. Тогава технически неизправен автобус излиза от пътя и помита пешеходци, докато се спуска от връх Бакаджик край Ямбол. Загиват 16 души, а други 20 са ранени. 8 души губят живота си на 15 юни 2011 г., след като автобус се блъска в мантинела, преобръща се и се запалва на магистрала \"Тракия\" край Карлово. На 17 ноември миналата година 9 души загиват, а 17 са ранени, след като автобус се удря челно в камион край ловешкото с. Микре. Пътниците са слепи, а шофьорът на автобуса навлязъл в насрещното. На 13 април пък 6 души загинаха, а 26 бяха ранени, след като автобус беше бутнат от кола на магистрала \"Тракия'' и се обърна в канавката. Зад волана на лекия автомобил беше Цвета Таскова, която прекара 2 седмици в ареста. Сподели:", "date": "2018.08.26", "title": "СТРЯСКАЩА СТАТИСТИКА! 65 са загинали при автобусни катастрофи за последните 10 години"}
{"url": "https://pik.bg/%D0%B1%D1%80%D0%BE%D1%8F%D1%82-%D0%BD%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%BF%D1%80%D0%B8-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D0%B2-%D0%B8%D1%80%D0%B0%D0%BD-%D0%B4%D0%BE%D1%81%D1%82%D0%B8%D0%B3%D0%BD%D0%B0-310-%D0%B4%D1%83%D1%88%D0%B8-news775990.html", "text": "Броят на пострадалите при земетресението в Иран достигна 310 души, съобщава IRIB, цитирана от RT. Както е известно, рано тази сутрин в Иран бе регистриран трус с магнитуд 6.1 по скалата на Рихтер. По последни данни пострадалите при труса са 310. Жертвите са две – 70-годишен мъж и  бременна жена. По-рано бе дадена информация за 232-ма пострадали. Сподели:", "date": "2018.08.26", "title": "Броят на пострадалите при земетресението в Иран достигна 310 души"}
{"url": "https://pik.bg/%D0%B2%D0%BE%D0%B5%D0%BD%D0%BD%D0%BE%D1%81%D0%BB%D1%83%D0%B6%D0%B5%D1%89%D0%B8-%D1%83%D0%BD%D0%B8%D1%89%D0%BE%D0%B6%D0%B8%D1%85%D0%B0-%D0%BD%D0%B5%D0%B2%D0%B7%D1%80%D0%B8%D0%B2%D0%B5%D0%BD-%D0%B1%D0%BE%D0%B5%D0%BF%D1%80%D0%B8%D0%BF%D0%B0%D1%81-%D0%B2-%D1%81%D0%B5%D0%BB%D0%BE-%D0%BC%D0%B0%D0%BB%D0%BA%D0%B0-%D0%B2%D0%B5%D1%80%D0%B5%D1%8F-news775978.html", "text": "Военнослужещи от Сухопътните войски разузнаха, извлякоха и транспортираха за унищожаване невзривен боеприпас в село Малка Верея днес, съобщиха от пресцентъра на Министерството на отбраната, цитирани от „Фокус“. При почистване на сграда в необитаем имот, собственика на имота е намерил силно корозирала ръчна граната без видима маркировка. Под ръководството на капитан Росен Росанов, боеприпасът е извлечен и транспортиран за последващо унищожаване. Модулното формирование за разузнаване и неутрализиране на невзривени боеприпаси от военното формирование 44 200 – Стара Загора беше задействано по заповед на заместник-командира на Сухопътните войски бригаден генерал Валери Цолов след подаден сигнал от МВР. Сподели:", "date": "2018.08.26", "title": "Военнослужещи унищожиха невзривен боеприпас в село Малка Верея"}
{"url": "https://pik.bg/%D0%B1%D0%B8%D0%B2%D1%88-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D1%81%D1%8A%D0%B2%D0%B5%D1%82-%D1%81%D0%BC%D1%8F%D1%82%D0%B0-%D1%87%D0%B5-%D0%B1%D0%B5%D0%B7-%D1%81%D0%B4%D0%B5%D0%BB%D0%BA%D0%B0-%D0%BF%D0%BE-%D0%B1%D1%80%D0%B5%D0%BA%D0%B7%D0%B8%D1%82-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%BE%D1%82%D0%BE-%D0%BA%D1%80%D0%B0%D0%BB%D1%81%D1%82%D0%B2%D0%BE--news775966.html", "text": "В интервю за британския „Обзървър“ бившият председател на Европейския съвет Херман ван Ромпой предупреждава, че без сделка с ЕС Обединеното кралство е изправено пред риск да се разпадне, тъй като ще увеличи натиска в Шотландия за независимост, съобщава БНР Херман ван Ромпой заявява за британското издание, че според него сплашването с излизането от ЕС без сделка вероятно е нова „Операция страх“ на британското правителство в неговата тактика. Той подчертава, че „този номер“ няма да мине пред ЕС и сценарият без сделка ще даде нов импулс на искащите независимост на Шотландия. „Без сделка е не просто проблем за Лондон или за Брюксел, това е екзистенциална заплаха за Обединеното кралство“, анализира Херман ван Ромпой. Бившият председател на Европейския съвет дори посочва, че може да се стигне до ситуация, при която 27-те страни-членки на ЕС да станат по-обединени, а Обединеното кралство - по-разединено в резултат на Брекзит. Според Херман ван Ромпой, приказките за сценарий без сделка са националистическа реторика, принадлежаща към друга ера. Първият министър на Шотландия Никола Стържън заяви през седмицата, че напускането без споразумение ще бъде „пълно бедствие“. Сподели:", "date": "2018.08.26", "title": "Бивш председател на Европейския съвет смята, че без сделка по Брекзит Обединеното кралство рискува да се разпадне"}
{"url": "https://pik.bg/%D0%B2%D0%B8%D0%B7%D0%B8%D1%82%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D0%B8%D1%80%D0%B0%D0%BD-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D1%81%D0%B8%D1%80%D0%B8%D1%8F-news775948.html", "text": "Министърът на отбраната на Иран Амир Хатами е пристигнал на посещение в Сирия, съобщава агенция IRNA, цитирана от „Газета“. В Дамаск той ще остане два дни. Съобщава се, че на летището Хатами е бил посрещнат от висши представители на отбранителното ведомство на Сирия, както и от иранския посланик в Сирия Джавад Торкабади и военното аташе на Иран. В програмата на министър Амир Хатами е включена и лична среща с президента на Сирия Башар Асад. Сподели:", "date": "2018.08.26", "title": "Визита! Министърът на отбраната на Иран пристигна на посещение в Сирия"}
{"url": "https://pik.bg/%D1%82%D0%B5%D0%B7%D0%B8-%D1%87%D0%B5%D1%80%D1%82%D0%B8-%D0%BD%D0%B0-%D1%85%D0%B0%D1%80%D0%B0%D0%BA%D1%82%D0%B5%D1%80%D0%B0-%D1%89%D0%B5-%D0%B2%D0%B8-%D1%80%D0%B0%D0%B7%D0%B1%D0%BE%D0%BB%D0%B5%D1%8F%D1%82-%D0%BC%D0%BD%D0%BE%D0%B3%D0%BE-%D0%B1%D1%8A%D1%80%D0%B7%D0%BE-news775970.html", "text": "Голяма част от по-възрастните хора страдат от високо кръвно, сърдечни проблеми, тревожност. Оказва се, че те не са свързани с възрастта, а до голяма степен и с това какъв човек сте. Здравето на сърцето и нервите ви зависи не само от начина ви на живот, а и от това какви черти на характера притежавате, пише тялото.бг. Ето и какво ще ви направи по-податлив да вдигате кръвно и да товарите сърцето си във всяка възраст: Перфекционизъм Перфекционизмът не е полезен за здравето, тъй като ви кара да поставяте под постоянно напрежение мозъка и тялото си. Ако сте перфекционисти не сте застрашени само от хипертония, а и от болести като инсомния и анорексия. Избухливост Дразнят ли ви и най-дребните неща? Раздразнителните хора често имат проблеми със сърцето, тъй като то й бие почти нонстоп на високи обороти, когато нервите им се опънат. Това води до постоянно състояние на тревожност и раздразнителност и повишено кръвно налягане, което е много опасно. Песимизъм Страхът от най-лошото е ваш голям враг. Той води до постоянно състояние на тревожност, понякога депресия и апатия. Изследване, публикувано в Quick Study, твърди, че песимистите са два пъти по-застрашени да починат от сърдечни болести от останалите хора. Песимизмът често е свързван и с високо кръвно. Враждебност и цинизъм Създава се една „токсична“ атмосфера, която буквално ви разболява отвътре. Изследвания показват, че сте с 16 % по-застрашени от ранна смърт заради сърдечни болести, ако сте циник. Нетърпение Нетърпеливите хора не дават покой на тялото и ума си. Тези хора често страдат от високо кръвно налягане, главоболие и постоянна умора. Личност тип А ли сте? Психиатри и психолози делят хората на отделни типажи. Тип А са тези, които отговарят на стреса със свръхактивност. При тях рискът от сърдечно-съдови болести и хипертония е два пъти по-висок. Защо се получава така? Емоционалното ви здраве е свързано с психическото. Когато вие сте под някаква форма на стрес, породен до голяма степен и от характера ви, вие поддържате нервната си система много активна, което веднага рефлектира с повишен сърдечен ритъм и кръвно налягане. Сподели:", "date": "2018.08.26", "title": "Тези черти на характера ще ви разболеят много бързо"}
{"url": "https://pik.bg/%D0%BA%D0%B8%D1%80%D0%B8%D0%BB-%D0%B0%D0%BD%D0%B0%D0%BD%D0%B8%D0%B5%D0%B2-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D1%80%D0%B0%D0%BD%D0%B5%D0%BD%D0%B8%D1%82%D0%B5-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BA%D1%80%D0%B0%D0%B9-%D1%81%D0%B2%D0%BE%D0%B3%D0%B5-news775985.html", "text": "Шестима от пострадалите при катастрофата край Своге остават в тежко състояние. Това каза министърът на здравеопазването Кирил Ананиев пред журналисти преди срещата на институциите в Министерски съвет във връзка с трагичния инцидент край Своге. \"Няма промяна в броя на загиналите. 21 души са пострадали, но в най-тежко състояние са четирима, настанени в \"Пирогов\", от които двама в особено тежко. В \"Св. Анна\" има един в тежко състояние и във ВМА също. Има загинало дете\", коментира той. Министър Ананиев посочи, че повече подробности ще бъдат дадени след срещата. Сподели:", "date": "2018.08.26", "title": "Кирил Ананиев с последна информация за състоянието на ранените при катастрофата край Своге"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B3%D0%BE%D1%80%D0%B5%D1%89%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%BE%D1%82-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B2%D0%BB%D0%B0%D1%81%D1%82%D1%82%D0%B0-%D0%B7%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B2-%D1%81%D0%B2%D0%BE%D0%B3%D0%B5-%D1%88%D0%BE-news775993.html", "text": "Вътрешният министър Валентин Радев е съобщил на премиера Бойко Борисов, че шофьорът на автобуса-ковчег от Своге има предишни нарушения и наказания, научи ПИК. Той има 3 акта за шофиране без колан и 7 фиша за превишена скорост и неносене на шофьорска книжка. Шофьорът има книжка от 1977 година. На срещата се е потвърдила информацията, че автобусът не е преминал втори технически преглед. Последният е направен на 04 април 2018 година и е изтекъл на 05 август 2018 г. Фирмата, която е рехабилитирала пътя в района, се казва \"Трейс\". Неин собственик е Николай Михайлов. В момента има усилена кореспонденция между АПИ и фирмата, защото те отказват да извършват ремонти в участъка, тъй като са констатирани нарушения. Затова и в района има предупредителна табела, указваща, че превозните средства трябва да се движат с максимум 40 км/ч. На срещата главният прокурор Сотир Цацаров е казал, че работата на всички институции по повод на инцидента е блестяща. Сподели:", "date": "2018.08.26", "title": "ИЗВЪНРЕДНО И ПЪРВО В ПИК! Горещи подробности от срещата на властта за трагедията в Своге! Шофьорът с множество нарушения, автобусът - без преглед"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B8%D0%BD%D0%B8%D1%81%D1%82%D1%80%D0%B8%D1%82%D0%B5-%D0%B4%D0%BE%D0%BA%D0%BB%D0%B0%D0%B4%D0%B2%D0%B0%D1%82-%D0%B7%D0%B0-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-%D0%BA%D1%80%D0%B0%D0%B9-%D1%81%D0%B2%D0%BE%D0%B3%D0%B5-%D1%88%D0%BE%D1%84%D1%8C%D0%BE%D1%80%D1%8A%D1%82-%D0%BD%D0%B0-%D0%B0%D0%B2%D1%82%D0%BE%D0%B1%D1%83%D1%81%D0%B0-%D0%BA%D0%BE%D0%B2%D1%87-news775967.html", "text": "Вътрешният министър Валентин Радев събира представители на прокуратурата и на всички ведомства, съпричастни към трагедията край Своге, при която в преобърнал се автобус загинаха 16 души, а 27 от общо 32 пътници, возени от собственика на фирмата, който е невредим, но иска да се самоубие заради предизвиканото от него нещастие. Министърът на здравеопазването Кирил Ананиев сподели как е протекла спасителната операция и разпределянето на пострадалите по болници. Той подчерта своята специална благодарност към медицинските екипи на четирите спешни центрове - София, Монтана, Враца, филиал Своге. Министърът изрази благодарност и на четирите столични болници - \"Пирогов\", ВМА, \"Св.Анна\" и \"Царица Йоана\", както и на болницата в Монтана. Четирима от ранените са в тежко състояние, две жени от тях са в много тежко състояние. Те са интубирани, на изкуствена вентилация. В \"Пирогов\" са настанени 6 души,в \"Св.Анна\" - също 6 души - 5 жени и 1 мъж. В критично състояние е 63-годишна жена. Във ВМА има двама души, които са в стабилно състояние. В по-тежко състояние е 30-годишен мъж с черепно-мозъчна травма. Министърът на транспорта Кирил Ананиев заяви на свой ред, че фирмата-превозвач \"Мобилос-5\" е регистрирана в Божурище. На 5 април 2018 г. е извършена цялостна проверка на компанията като не са били установени нарушения. Проверката е установила, че в лиценза на фирмата има вписани 6 автобуса. Автобусът ,с който се случва инцидентът, е с дата на регистрация 2001 г. Водачът, управлявал автобуса, е Григор Григоров, управител на фирмата. По случая има и допълнителни факти и обстоятелства, които са предадени на съответните органи. Министърът на регионалното развитие и благоустройството Николай Нанков заяви, че участъкът, на който става пътният инцидент, отговаря на пътно-транспортните характеристики. За конкретния участък е имало сигнали за повишен риск от ПТП. В доклад от 28 юни на Агенция \"Пътна инфраструктура\" е отбелязано, че има износен горен слой на асфалта и е изискано 5 пъти (два пъти март, два пъти юни и един път юли месец) моментално стартиране на ремонтно-възстановителните дейности. \"Въпреки указания срок, не е стартирал такъв ремонт\", отбеляза Нанков. Министър Валентин Радев поясни на свой ред, че ще бъде ускорен процесът за приемане на Закона за движение по пътищата. Главният прокурор Сотир Цацаров изказа своите съболезнования към близките на загиналите. Той благодари на всички екипи, участвали в спасяването на пострадалите и разследването на инцидента. \"По отношение на автобуса - той е марка МАН, 37-местен, въведен в експлоатация на 17 август 2001 г. Преминал е последен годишен технически преглед на 5 февруари 2018 г. На 5 август той е трябвало да премине годишен технически преглед - т.е. към момента на произшествието автобусът е бил без редовен технически преглед. В търговското дружество има двама съдружници, един от които е бил и водач на злополучния автобус. Той е професионален шофьор, има 7 фиша и 2 наказателни постановления. Няма санкции, свързани с управление на МПС след употреба на алкохол. И по време на инцидента той не е употребявал алкохол, както и други упойващи вещества. Относно разследването: разследващите органи са разследващи полицаи от състава на МВР - София. От утре случаят се поема от Националната следствена служба. До момента е изготвена първоначалната експертиза за скоростта на автобуса. Заключението на вещото лице е предадено преди минути. Според него към момента на настъпване на ПТП автобусът се е движил със скорост 53 км/ч. В участъка има ограничение на скоростта до 40 км/ч. Всички версии ще бъдат проверявани от прокурори и следователи, ангажирани със случая. първата насока на разследването е свързана с действията на водача. Проверяват се показания за отклоняване на вниманието на водача на автобуса. На този етап това е версия, която не може да бъде потвърдена на 100%. Днес следобед ще бъдат предприети евентуални действия за повдигане на обвинение на водача. Предстоят разпити на свидетели, медицински експертизи, преценка на техническото състояние на автобуса и начина, по който е настъпило ПТП\", отбеляза Цацаров. Той отбеляза, че ще бъдат разследвани и начините, по които се е поддържала пътната настилка в участъка. \"Предмет на разследване ще са и действията на водача, както и самия превозвач и неговите задължения, свързани с конкретния курс и техническото състояние на автобуса и трето, но не последно място - състоянието на пътния участък. Ние не даваме приоритет на нито едно от тези направления\", отбеляза Цацаров. Сподели:", "date": "2018.08.26", "title": "ИЗВЪНРЕДНО В ПИК TV! Министрите докладват за инцидента край Своге! Шофьорът на автобуса-ковчег с 3 акта и 7 фиша (ОБНОВЕНА)"}
{"url": "https://pik.bg/%D0%BC%D1%8A%D0%B6-%D0%BF%D0%BE%D1%81%D1%82%D1%80%D0%B0%D0%B4%D0%B0-%D1%82%D0%B5%D0%B6%D0%BA%D0%BE-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BF%D0%B0%D0%B4%D0%BD%D0%B0-%D0%BE%D1%82-%D0%BF%D0%BE%D0%BA%D1%80%D0%B8%D0%B2-%D0%B2%D1%8A%D0%B2-%D0%B2%D1%8A%D1%80%D1%88%D0%B5%D1%86-news775988.html", "text": "27-годишен мъж от село Церово е пострадал по време на ремонт на триетажна къща във Вършец, съобщиха от полицията, цитирани от „Конкурент“. На 24 август (петък) около 20:30 часа К.В. е паднал от покрива на сградата. Работникът е оцелял, но е с тежки наранявания. Приет е в монтанската болница с фрактури на гръбначните прешлени и таза и кръвотечение от носа и ушите. Полицията разследва инцидента. К.В. е бил част от бригада, извършвала ремонт на покрива на триетажния дом. Сподели:", "date": "2018.08.26", "title": "Мъж пострада тежко, след като падна от покрив във Вършец"}
{"url": "https://pik.bg/%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B2%D0%B4%D0%B8%D0%B3%D0%BD%D0%B0-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-%D0%BD%D0%B0%D0%B4-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-%D0%B7%D0%B0%D1%80%D0%B0%D0%B4%D0%B8-%D1%80%D1%83%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82%D0%B8-news776032.html", "text": "Британски изтребители Eurofighter Typhoon в неделя сутринта са съпроводили два руски самолета над акваторията на Черно море, съобщава пресслужбата на кралските военновъздушни сили, предава РИА Новости, цитирана от Фокус. Както се казва в съобщението на ведомството, самолетите са излетели от авиобаза в Румъния в отговор на полет на самолет за борба с подводници Бе-12 и военнотранспортен многоцелеви самолет Ан-26 от Военнокосмическите сили на Русия. „Това е трети случай през тази седмица, когато изтребители от кралските ВВС в рамките на мисия на НАТО по патрулиране на въздушното пространство са вдигнати за предотвратяване на провокационни действия от страна на руски самолети и за оказване на поддръжка на Румъния и съюзниците в Алианса“, се отбелязва в заявлението. При това, по думите на един от пилотите от ВВС на Великобритания и двата руски самолета предполагаемо са навлезли във въздушното пространство на Румъния. Както е заявил военният, приближаването е изпълнено „безопасно и професионално от двете страни“. РИА припомня, че в петък британското Министерство на отбраната съобщи за поредно съпровождане на руски самолети във въздушното пространство над Черно море. Изтребители Eurofighter Typhoon от кралските ВВС изпълниха приближаване към руски самолет за борба с подводници Бе-12. От руското посолство в Лондон определиха тези действия като провокация. „Каква хипотетична заплаха за Великобритания или дори нейните съюзници представлява руски патрулен самолет, летящ в близост до собственото руско крайбрежие, намиращо се на повече от 2000 километра от Британските острови“, заявиха от дипломатическото представителство и добавиха: „Вместо да засилват сигурността на който и да е, британските власти използват това военно присъствие (в района на Черно море) за провокативни акции. Не само с думи, както, за съжаление, правят, но и с реални военни действия, което просто е опасно“. Сподели:", "date": "2018.08.26", "title": "Великобритания вдигна изтребители над Черно море заради руски самолети"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D1%82%D0%BC%D0%B5%D0%BD%D1%8F-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5%D1%82%D0%BE-%D1%81%D0%B8-%D0%B2-%D0%B0%D0%BB%D0%B1%D0%B0%D0%BD%D0%B8%D1%8F-news776019.html", "text": "Министър-председателят Бойко Борисов отменя посещението си в Албания заради обявения в понеделник ден на национален траур в памет на жетвите от тежката катастрофа край Своге. Българският премиер беше поканен да участва в неформалната среща на премиерите на шестте страни от Западните Балкани за регионалната икономическа интеграция. На форума в град Дуръс е предвидено да се обсъжда изработването на обща визия за Стратегията за интеграция на шестте страни от региона, както и създаването и укрепването на Регионалното икономическо пространство. Освен министър-председателите, в събитието участие ще вземат еврокомисарят по европейската политика за съседство и преговори за разширяване Йоханес Хан и президентът на Европейската банка за възстановяване и развитие Сума Чакрабарти. Сподели:", "date": "2018.08.26", "title": "ИЗВЪНРЕДНО! Премиерът Борисов отменя посещението си в Албания"}
{"url": "https://pik.bg/%D0%B8%D0%BB%D0%B8%D0%B0%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D1%81%D0%B2%D0%B8%D0%BA%D0%B2%D0%B0-%D0%B8%D0%BD%D1%81%D1%82%D0%B8%D1%82%D1%83%D1%86%D0%B8%D0%B8%D1%82%D0%B5-%D0%BE%D1%82-%D1%81%D0%BE%D1%84%D0%B8%D0%B9%D1%81%D0%BA%D0%B0-%D0%BE%D0%B1%D0%BB%D0%B0%D1%81%D1%82-%D0%BD%D0%B0-%D0%BE%D1%82%D1%87%D0%B5%D1%82-%D0%B7%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BA%D1%80%D0%B0%D0%B9-%D1%81%D0%B2%D0%BE%D0%B3%D0%B5-news776018.html", "text": "Областният управител на Софийска област Илиан Тодоров свиква на 27 август 2018 г. от 14 часа в Областната управа извънредна среща с началника на КАТ –Софийска област, началника на ОДМВР –София, началника на ПБЗН –Софийска област, директора на областното управление на АПИ, директора на Окръжна болница и окръжния прокурор. Срещата е във връзка с отчет на посочените институции във връзка с кървавата катастрофа край Своге. На 28 август 2018 г /вторник/ от 9.00 часа в Заседателната зала – ет. 5 на Областна администрация на Софийска област на „Витоша“ 6 областният управител на Софийска област Илиан Тодоров ще даде пресконференция във връзка с реалните и практически решения как да се спре войната по пътищата в Софийска област. Сподели:", "date": "2018.08.26", "title": "Илиан Тодоров свиква институциите от Софийска област на отчет за катастрофата край Своге"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%88%D0%B5%D1%84%D1%8A%D1%82-%D0%BD%D0%B0-%D0%BF%D0%B8%D1%80%D0%BE%D0%B3%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D0%BB%D0%BA%D0%BE-%D0%B4%D1%83%D1%88%D0%B8-%D1%81%D0%B5-%D0%B1%D0%BE%D1%80%D1%8F%D1%82-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D1%81%D0%B8-%D1%81%D0%BB%D0%B5%D0%B4-%D0%B0%D0%B4%D0%B0-%D0%BA%D1%80%D0%B0-news776034.html", "text": "Първите 24 часа остават критични и затова още не може да се дават прогнози. Засега пациентите са в стабилно състояние. Всички са в реанимация и се наблюдават. Най-вероятно в понеделник сутрин ще има повече информация за лечението им. Диагнозите са уточнени и се прави каквото е необходимо. Това заяви пред Нова телевизия изпълнителният директор на „Пирогов” Асен Балтов. Реално опасност за живота има за четирима души, които са в най-тежко състояние. В \"Пирогов\" се намират шестима от пострадалите в адската катастрофа край Своге. Сигналът за трагичния инцидент е подаден около 17.00 часа. Първоначалната информация е за четирима загинали. Часове по-късно става ясно, че загиналите са 16. 15 линейки пътуват към инцидента. Първата била пристигнала на 30-ата минута след подаването на сигнала. Сподели:", "date": "2018.08.26", "title": "ОТ ПОСЛЕДНИТЕ МИНУТИ! Шефът на \"Пирогов\" разкри колко души се борят за живота си след ада край Своге"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BC%D1%8A%D0%B6%D1%8A%D1%82-%D0%BD%D0%B0-%D1%82%D0%BE%D0%BD%D0%B8-%D0%B4%D0%B8%D0%BC%D0%B8%D1%82%D1%80%D0%BE%D0%B2%D0%B0-%D1%8F-%D1%81%D1%8A%D1%81%D0%B8%D0%BF%D0%B0-news775508.html", "text": "Бившият мъж на Тони Димитрова й нанесъл пореден удар, създавайки ново семейство тайно от нея. Бургазлийката не очаквала двамата да се съберат и да заживеят по един покрив отново, но все пак искала от Милен Добрев да изпълнява съвестно задълженията си на баща към общата им щерка Магдалена. Гласовитата певица и Добрев се разделили заради безконечните си скандали, когато дъщеричката им едва прохождала. Впоследствие няколко пъти опитвали да възродят любовта си и да създадат нормална семейна среда за общото си дете, но всеки опит завършвал с разочарование за Тони. През последните шест години от живота й тя не само че се отказала от идеята с Милен да бъдат двойка, но съвсем загубила дирята му. Изведнъж бащата на детето й се изпарил и престанал да търси както нея, така й Магдалена. Димитрова не можела да си обясни какви е причината той да не желае да общува с тях, но сърце не й дало да му заведе дело и да го съди за издръжка, въпреки че съдът със сигурност щял да заеме нейната страна. Така бившият й мъж избягал от отговорност и дъщеря му не видяла и пукнат лев от него дори за скорошния си абитуриентски бал. На завършването си през тазгодишния май Маги бе изпратена само от майка си, която платила целия масраф по тържеството, купила й две разкошни рокли, инкрустирани с камъни „Сваровски“, както и обувки от френска модна къща за няколко хиляди лева. Таткото обаче не изпратил дори едно цвете за празника на детето си. Неотдавна Тони и Магдалена разбрали, че причината Милен да не ги търси e новото му семейство, с което даже щерка му нямала желание да се запознае, защото се чувствала предадена и разочарована от него – също като майка си. „Години наред дори след като се разделихме, съм била отворена към този човек, но жестовете ми през годините изглежда останаха недооценени. Не сме си крещели, не сме се обиждали, но аз се отдръпнах, защото уважението трябва да е взаимно – така смятам. Имаше някога любов, дъщеря ми е от този човек, живели сме заедно и аз винаги съм оценявала всичко това, но ето че стигнахме до този финал…“, коментира самата Тони. Наскоро тя претърпя поредно любовна разочарование, разделяйки се с по-младия си приятел – музиканта Иван Ченов, като обяви, че се срамува от връзката си с него. Сподели:", "date": "2018.08.26", "title": "САМО В ПИК И \"РЕТРО\"! Мъжът на Тони Димитрова я съсипа"}
