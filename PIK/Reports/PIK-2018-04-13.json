{"url": "http://pik.bg/%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%80%D0%B0%D0%B4%D0%B5%D0%B2-%D0%BF%D0%BE%D1%81%D0%B5%D1%82%D0%B8-%D0%BF%D0%BE%D0%BB%D0%B8%D1%86%D0%B0%D1%8F-%D1%80%D0%B0%D0%BD%D0%B5%D0%BD-%D0%BF%D1%80%D0%B8-%D1%81%D0%BF%D0%B5%D1%86%D0%BE%D0%BF%D0%B5%D1%80%D0%B0%D1%86%D0%B8%D1%8F%D1%82%D0%B0-%D0%B2-%D0%BF%D0%B5%D1%82%D1%80%D0%B5%D0%B2%D0%B5%D0%BD%D0%B5-news742488.html", "text": "Вътрешният министър Валентин Радев, главният секретар на МВР главен комисар Младен Маринов и директорът на Главна дирекция \"Национална полиция\" комисар Христо Тезийски посетиха пострадалия при спецоперация за задържане на наркоразпространители в ловешкото село Петревене полицай. Те се осведомиха от лекуващия екип как колегата се възстановява след огнестрелната рана. Пожелаха му бързо оздравяване и му благодариха сърдечно за професионално изпълнения дълг, съобщиха от пресцентъра на МВР. 34-годишният Добромир Цонев работи в системата на МВР от 11 години, той е командир на отделение към Охранителна полиция в ОДМВР-Ловеч. Сподели:", "date": "2018.04.13", "title": "Валентин Радев посети полицая, ранен при спецоперацията в Петревене"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B3%D0%BE%D1%82%D0%B2%D0%B8-%D1%80%D0%B5%D0%B2%D0%BE%D0%BB%D1%8E%D1%86%D0%B8%D0%BE%D0%BD%D0%BD%D0%B8-%D0%BF%D1%80%D0%BE%D0%BC%D0%B5%D0%BD%D0%B8---%D1%81%D0%BF%D0%B8%D1%80%D0%B0-%D1%80%D0%B5%D0%BA%D0%BB%D0%B0%D0%BC%D0%B0%D1%82%D0%B0-%D0%BD%D0%B0-news742515.html", "text": "Ще инициирам промени в закона, които ще забранят не само пряката, но и непряката реклама на хазартни игри. Това написа в профила си във Фейсбук вицепремиерът Валери Симеонов. \"Хазартът в България вече е с размер на пандемия - 3% от БВП са разходите на българите за този вид \"удоволствия\". За сравнение, в Румъния са 1.2%. Всички държави са зад нас. По този начин възпитаваме децата, а и българите като цяло, че не е нужно да се трудят и образоват, а ще печелят търкайки картончета. Това ли трябва да е формулата за успех на нашия народ? Според мен - не\", коментира още Валери Симеонов. \"Това е деморализация на нацията. В закона ще оставим възможност да се обявят наименованията на игрите, търговската марка и тегленето на тиражите. Но ще премахнем оповестяването на резултатите на игрите и спечелените печалби - законовата вратичка, през която върви отвратителната мащабна реклама на хазарт днес\", категоричен е вицепремиерът. Сподели:", "date": "2018.04.13", "title": "ГОРЕЩО В ПИК! Вицепремиерът Валери Симеонов готви революционни промени - спира рекламата на хазарт! Край на лотарийните билетчета по телевизията"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D0%B1%D1%80%D1%83%D1%82%D0%B0%D0%BB%D0%BD%D0%B8%D1%82%D0%B5-%D0%BF%D0%B0%D0%BD%D0%B4%D0%B8%D0%B7%D1%87%D0%B8%D0%B8-%D0%BF%D0%B5%D0%BB%D0%BE%D0%B2-%D0%B8-%D0%BA%D0%BE%D0%BB%D0%B5%D0%B2-%D0%B4%D1%83%D1%85%D0%B2%D0%B0%D1%82-%D0%BE%D1%82-%D1%81%D0%BE%D1%84%D0%B8%D0%B9%D1%81%D0%BA%D0%B8%D1%8F-%D0%B7%D0%B0%D1%82%D0%B2%D0%BE%D1%80-%D1%83%D0%BD%D0%B8%D0%BA%D0%B0%D0%BB-news742505.html", "text": "Бягството на рецидивистите Владимир Пелов и Радослав Колев на 3 април, е запечатано от две охранителни камери. Те са засекли стъпка по стъпка действията на мъжете, както и липсата на реакция от страна най-малко на 10 надзиратели. След час обиколка, в 15:41 ч. Владимир Пелов и Радослав Колев стигат до стаята за получаване на техника. Стоят встрани, в очакване. 15 секунди са им необходими, за да прескочат стъклото. Оръжието се вижда ясно в ръцете на Пелов, който успява да събори на земята служителя на затвора, разказва Би Ти Ви. Следват още 36 секунди, в които бегълците излизат до пост 1. Двамата не очакват, че ще се разминат с друг затворник, облечен с червена тениска. Той е на по-лек режим и се връща от лафката за кафе. Чува изстрелите и вижда как двамата избутват надзирателя, който дори не може да си извади пистолета. Затворникът хуква след Владимир Пелов и Радослав Колев. Сподели:", "date": "2018.04.13", "title": "ЕКСКЛУЗИВНО! Вижте как бруталните пандизчии Пелов и Колев духват от Софийския затвор (УНИКАЛНО ВИДЕО)"}
{"url": "http://pik.bg/5-%D0%B7%D0%BD%D0%B0%D0%BA%D0%B0-%D1%87%D0%B5-%D0%B2%D0%B8-%D0%B8%D0%B7%D0%BF%D0%BE%D0%BB%D0%B7%D0%B2%D0%B0-%D1%81%D0%B0%D0%BC%D0%BE-%D0%B7%D0%B0-%D1%81%D0%B5%D0%BA%D1%81-news742237.html", "text": "С многобройните апликации и форми за запознанства, в днешно време не е рядко срещано явлението за връзки, основани само и единствено на секс. Понякога, за съжаление, това е абсолютно разминаване на очакванията между единия и другия „участник“ в отношенията, пише Тийн проблем бг. Ако вие се надявате да създадете дълги и трайни отношения, но се опасявате и усещате, че половинката ви по-скоро ви използва за секс – проверете дали това е така. Представяме ви топ 5 на знаците, че човекът до вас иска само удоволствие и забавление и не трябва да се надявате за нещо повече. Ако един човек е заинтересован от вас повече, отколкото за секс, ще иска да ви опознава и да прекарва време с вас. Срещите в дискотеки и барове, в които да пиете по 1-2-3-4 питиета неминуемо са част от среща за секс. В крайна сметка, не изискват нито много излишно време, нито много пари. Ако се срещате с някого повече от три месеца, то вие неминуемо трябва да сте или приятели във Facebook, или да се следвате в Instagram, или най-малкото да си виждате снимките в Snapchat. В случай, че никъде се нямате добавени – считайте го за кофти знак. Много дългосрочни връзки са започнали със запознанства в социалните мрежи и са много малко на фона на тези запознанства, които завършват като отношения просто за секс. Ако навлизате в нов контакт с човек, следете за намеренията му и определено не избързвайте. Ако професията на човека, с когото се виждате като потенциална връзка, е свързана с многобройни и постоянни пътувания, имайте си едно наум. Повод за това е фактът, че обикновено дългите връзки от разстояние са твърде голяма рядкост и се постигат много трудно. Много по-вероятно е да си търси забавление, докато е тук. Ако чуете тази фраза непосредствено след като сте правили секс за първи път, прекратете отношенията. Определено заслужавате много повече и по-сериозно отношение от това. Сподели:", "date": "2018.04.13", "title": "5 знака, че ви използва само за секс"}
{"url": "http://pik.bg/%D0%BC%D0%B0%D0%BB%D0%BA%D0%B8-%D1%82%D0%B0%D0%B9%D0%BD%D0%B8-5-%D0%BB%D0%B5%D1%81%D0%BD%D0%B8-%D0%B7%D0%B0-%D0%BF%D1%80%D0%B8%D0%BB%D0%B0%D0%B3%D0%B0%D0%BD%D0%B5-%D1%85%D0%B8%D1%82%D1%80%D0%BE%D1%81%D1%82%D0%B8-%D1%81-%D0%BA%D0%BE%D0%B8%D1%82%D0%BE-%D0%B3%D0%B0%D1%80%D0%B0%D0%BD%D1%82%D0%B8%D1%80%D0%B0%D0%BD%D0%BE-%D1%89%D0%B5-%D0%B1%D0%BB%D0%B5%D1%81%D0%BD%D0%B5%D1%82%D0%B5-%D0%BD%D0%B0-%D0%BF%D1%8A%D1%80%D0%B2%D0%B0-%D1%81%D1%80%D0%B5%D1%89%D0%B0-news742031.html", "text": "Когато ни предстои първа среща, често забравяме, че в любовната игра, освен емоции, има и правила. Колкото по-добре познаваме правилата на играта, толкова по-гарантиран е успехът ни в нея. Флиртът е сложно и постоянно изменящо се изкуство. Някои неща в това изкуство обаче не търпят промени и са доказали своето значени и положителен ефект във времето. Спазвайте тези 5 хитрости, за да си гарантирате успехите по време на първа среща. Има хора, които си мислят, че като закъсняват за срещата, са някак по-важни. По този начин единствено бихте напрегнали допълнително другия, в и без това изнервената за него ситуация. В крайна сметка никой не обича да чака, особено пък в преди първа среща. Подредете времето си така, че да бъдете коректен към другия, както очаквате и подобното отношения към вас самите. Прическа, облекло, обувки, маниери... не се стискайте на позитивни думи. Все пак човекът от вашата среща се е постарал немалко, да направи добро впечаление и да изглежда добре. Разбира се бъдете премерени, защото фалшивото ласкателство винаги прозира. Със сигурност искате да разкажете колко уникален човек сте и колко големи постижения имате. Не превръщайте срещата в монолог, а оставете другия да говори повече за себе си. Все пак да бъдеш добър слушател е не по-малко важно от това да разказваш пленителни и обаятелни истории. Използвайте времето да опознаете повече другия. Той точно това иска от вас. Дайте му тази възможност. Подберете дрехите си така, че да не изглеждате ежедневно. Дрехите винаги правят впечатление, както при мъжете, така и при жените. С тях не само показвате уважение към отсрещния човек, а и уважение към самите себе си. Нали знаете, че по обувките посрещат, а по дрехите изпращат. Умът тук няма особено голямо значение, защото той може да се демонстрира и на втората евентуална среща. С облекото обаче компромис не може. Покажете класа и няма да съжалявате. Баровете и дискотеките са чудесно място, в което да се запознаете случайно с някого или да прекарвате време с утвърдената си вече половинка. Но не е място за първа среща. Насочете се към тихи и уютни места, в които ще може да си обърнете необходимото внимание с евентуалната ви бъдеща половинка. Умереността в избора на място за първа среща винаги прави приятно впечатление. Сега вие сте на ход да блеснете. Действайте смело – успехът е гарантиран. Сподели:", "date": "2018.04.13", "title": "МАЛКИ ТАЙНИ! 5 лесни за прилагане хитрости, с които гарантирано ще блеснете на първа среща"}
{"url": "http://pik.bg/%D0%B4%D0%B2%D1%83%D0%B5%D1%82%D0%B0%D0%B6%D0%BD%D0%B0-%D0%BA%D1%8A%D1%89%D0%B0-%D0%B2-%D0%B8%D0%B7%D0%B2%D0%BE%D1%80-%D0%B8%D0%B7%D0%B3%D0%BE%D1%80%D1%8F-%D0%BA%D0%B0%D1%82%D0%BE-%D1%84%D0%B0%D0%BA%D0%BB%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D1%8A%D1%82-%D1%81%D0%B5-%D1%80%D0%B0%D0%B7%D0%BC%D0%B8%D0%BD%D0%B0-%D0%BD%D0%B0-%D0%BA%D0%BE%D1%81%D1%8A%D0%BC-news742313.html", "text": "42-годишният Живко Г. е пострадал при пожар в къщата му в бургаското село Извор, съобщават от МВР.  Сигнал за горяща масивна двуетажна къща на ул. „Вела Пеева” №14. до органите на реда бил получен вчера около 14 ч. Мъжът опитал собственоръчно да загаси пламъците, но е получил рани от изгаряне по врата, поради което е транспортиран в специализирана клиника във Варна, без опасност за живота. От инцидента напълно изгорял втория етаж на къщата, като пожара е потушен от един противопожарен екип и четирима огнеборци, съобщава още Флагман. Към момента причините за възникване на пожара, както и стойността на нанесените щети са в процес на изясняване от служители на Четвърто Районно управление – Бургас. Сподели:", "date": "2018.04.13", "title": "Двуетажна къща в Извор изгоря като факла, собственикът се размина на косъм"}
{"url": "http://pik.bg/%D1%8F%D1%81%D0%BD%D0%B8-%D1%81%D0%B0-%D0%B4%D0%B0%D1%82%D0%B8%D1%82%D0%B5-%D0%BD%D0%B0-%D0%BF%D0%BE%D0%BB%D1%83%D1%84%D0%B8%D0%BD%D0%B0%D0%BB%D0%B8%D1%82%D0%B5-%D0%B2-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0-%D0%BB%D0%B8%D0%B3%D0%B0-news742428.html", "text": "УЕФА обяви точните дати на полуфиналните в Шампионска лига. Байерн приема Реал (Мадрид) на 25 април на \"Алианц Арена\", а на 1 май ще гостува на \"Сантяго Бернабеу\". Рома и Ливърпул играят на 24 април на \"Анфийлд\", а на 2 май ще е мачът на \"Олимпико\", акцентира \"Новспорт\". Сподели:", "date": "2018.04.13", "title": "Ясни са датите на полуфиналите в Шампионска лига!"}
{"url": "http://pik.bg/%D1%81%D0%B0%D0%B3%D0%B0-%D1%81%D0%B5%D1%81%D1%82%D1%80%D0%B0%D1%82%D0%B0-%D0%BD%D0%B0-%D0%BA%D0%B0%D1%80%D0%B4%D0%B0%D1%88%D0%B8%D1%8F%D0%BD-%D1%80%D0%BE%D0%B4%D0%B8-%D1%87%D0%B0%D1%81%D0%BE%D0%B2%D0%B5-%D1%81%D0%BB%D0%B5%D0%B4-%D0%B8%D0%B7%D0%BD%D0%B5%D0%B2%D1%8F%D1%80%D0%B0%D1%82%D0%B0-%D0%BD%D0%B0-%D0%BC%D1%8A%D0%B6%D0%B0-%D1%81%D0%B8-news742435.html", "text": "Около клана Кардашиян никога не липсват новини, а днес е време да ви представим поредната. След като Кайли Дженър дари с момиче рапъра Травис Скот преди два месеца, примерът й бе последван и от полусестра й Клои Кардашиян. Женските рожби в тази прословута фамилия валят като из ведро - и бебето на Клои се оказа от страната на женското войнство. Малкото девойче, което е и първо дете за 33-годишната Клои, се появи на бял свят вчера, 12 април, в болница, близо до Кливланд в присъствието на татко си - баскетболиста Тристан Томпсън. Чуждите медии съобщават, че към момента името му все още не е известно. Този път обаче радостната вест за новото попълнение към звездната фамилия бе помрачена от новината, която предизвика хиляди цъкания и възмутителни коментари в гилдията на журналистите и сред феновете. През последните няколко дни медиите зад океана разпространиха информацията, че баскетболистът е бил хванат в страстна целувка с неизвестна жена. Не закъсняха и слуховете, че благоверният избраник на Клои и баща на бебето е изневерил на възлюбената си часове, преди тя да роди. Това е първо дете за Клои, но не и за похотливия татко, който вече има син от предишната си връзка, пише \"Уоман.бг\". Сподели:", "date": "2018.04.13", "title": "САГА! Сестрата на Кардашиян роди часове след изневярата на мъжа си"}
{"url": "http://pik.bg/%D0%B5%D1%81-%D0%BC%D0%BE%D0%B6%D0%B5-%D0%B4%D0%B0-%D0%BD%D0%B0%D0%BB%D0%BE%D0%B6%D0%B8-%D0%BD%D0%BE%D0%B2%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D0%BD%D0%B0-%D1%81%D0%B8%D1%80%D0%B8%D1%8F-news742512.html", "text": "Министрите се срещат в понеделник, за да обсъдят Сирия на фона на перспективата за западни военни действия заради подозрение за химическа атака от страна на правителството на 7 април. Всеки удар рискува конфронтация с Русия, която допринесе за успехите на президента Башар Асад във войната. Високопоставени представители на ЕС в петък заявиха, че \"доказателства ясно сочат за сирийския режим\" при разследване на газова атака срещу град Дума, при която са били убити десетки хора. Американският президент Доналд Тръмп предупреди за военни удари в отговор и членът на ЕС Франция заяви, че има доказателство, че сирийското правителство е извършило атаката. Британският премиер Тереза Мей спечели подкрепа от министрите си, за да предприеме действия със Съединените щати и Франция, за да попречи на по-нататъшното използване на химическо оръжие от Сирия. Германия, Италия и Холандия заявяват, че няма да се присъединят към никакви военни действия. Останалата част от ЕС отказва да обсъди позицията си преди понеделнишките разговори на министрите. Дипломати и длъжностни лица в Брюксел подчертаха, че проектостановището на министрите, подготвено предварително и видяно от Ройтерс, може да се промени през уикенда в зависимост от развитието.Понастоящем то се позовава на съществуващите санкции на ЕС по отношение на Сирия, чийто черен списък включва 257 души за \"жестоки репресии\" на цивилни граждани, както и за извличане на ползи от или за подкрепа на режима. \"ЕС ще продължи да обмисля по-нататъшни ограничителни мерки срещу Сирия, докато репресиите продължават\", казват министрите в понеделник според проекта на текста. \"През юли 2017 г. и през март 2018 г. ЕС наложи допълнителни ограничителни мерки върху сирийските високопоставени служители и учени за ролята им в разработването и използването на химическо оръжие и е готов да обмисли налагането на допълнителни мерки в бъдеще\". ЕС също така ще повтори, че няма да плаща за възстановяването на Сирия без политически диалог между Дамаск и опозицията, критикува Русия, Иран и Турция за военната им намеса в Сирия и призовава за отчетност за престъпления, извършени във войната, включително за използването на химическо оръжие. Засега в изявлението не се споменават никакви военни стъпки, както призова Фадел Абдул Гани, ръководител на Сирийската мрежа за човешки права. Европейският съюз разглежда налагането на нови санкции на Сирия, включително включването в черния списък на още хора за разработването и използването на химическо оръжие, става ясно от проект за изявление на външните министри на блока, съобщи в. \"Джерусалем пост“, цитиран от БГНЕС. Сподели:", "date": "2018.04.13", "title": "ЕС може да наложи нови санкции на Сирия"}
{"url": "http://pik.bg/%D1%80%D1%83%D1%81%D0%BA%D0%BE%D1%82%D0%BE-%D0%B2%D0%BE%D0%B5%D0%BD%D0%BD%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D1%85%D0%B2%D1%8A%D1%80%D0%BB%D0%B8-%D0%B1%D0%BE%D0%BC%D0%B1%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B5-%D1%83%D1%87%D0%B0%D1%81%D1%82%D0%B2%D0%B0%D0%BB%D0%B0-%D0%B2-%D0%BF%D0%BE%D1%81%D1%82%D0%B0%D0%BD%D0%BE%D0%B2%D0%BA%D0%B0%D1%82%D0%B0-%D0%BD%D0%B0-%D0%BF%D1%80%D0%B5%D0%B4-news742481.html", "text": "ТАСС, цитирана от \"Фокус\". Министерството на отбраната на Русия има доказателства за непосредственото участие на Великобритания в организацията на провокацията с предполагаемата химическа атака в град дума в сирийския район Източна Гута, предава Това съобщи в петък пред журналистите официалният представител на МО на Русия генерал-майор Игор Конашенков. Според думите на генерала, руското министерство е намерило участници в заснемането на постановката на химическата атака в град Дума, които са разказали как е проведено то. „Днес руското военно ведомство разполага и с други доказателства, които свидетелстват за непосредственото участие на Великобритания в организацията на тази провокация в Източна Гута“, заяви Конашенков, като уточни, че от 3-и до 6-и април е оказван мощен натиск над представителите на т.нар. „Бели каски“ за по-бързото осъществяване на подготвената от по-рано провокация, именно от Лондон. Сподели:", "date": "2018.04.13", "title": "Руското военно министерство хвърли бомба: Великобритания е участвала в постановката на предполагаемата химическа атака в Източна Гута"}
{"url": "http://pik.bg/%D0%B0%D0%BD%D1%82%D0%BE%D0%BD-%D0%BA%D1%83%D1%82%D0%B5%D0%B2-%D0%BF%D0%B0%D0%B7%D0%B0%D1%80%D1%8A%D1%82-%D0%B7%D0%B0-%D0%BE%D1%80%D1%8A%D0%B6%D0%B8%D0%B5-%D1%83-%D0%BD%D0%B0%D1%81-%D0%BE%D1%87%D0%B5%D0%B2%D0%B8%D0%B4%D0%BD%D0%BE-%D0%B5-%D0%BF%D0%BE-%D0%B3%D0%BE%D0%BB%D1%8F%D0%BC-%D0%BE%D1%82-%D0%BF%D0%B0%D0%B7%D0%B0%D1%80%D0%B0-%D0%B7%D0%B0-%D1%88%D0%B0%D0%BF%D0%BA%D0%B8-news742508.html", "text": "\"Пазарът за оръжие у нас очевидно е по-голям от пазара за шапки. Масов убиец, освободен затворник, двама бягащи затворници се оказват въоръжени. Държавата я няма\", каза в \"Панорама\" депутатът от БСП Антон Кутев. \"Същото е и за ЧЕЗ. Ако утре Гинка Въббакова реши да закрие фирмата си, тя си е найна, ние какво правим?!  Ако държавата не може да се намеси в тази сделка, тогава защо е държава. Тя се оказа безсилна пред ключовите проблеми на населението\", поясни Кутев. Законодателството, което да реши проблема на хората с увреждания, го нямало, според червения депутат. Но не бивало иницитивата да идва от опозицията. \"За да се реши проблемът, трябва да се преструктурира цялото социално министерство\", поясни Кутев. Сподели:", "date": "2018.04.13", "title": "Антон Кутев: Пазарът за оръжие у нас очевидно е по-голям от пазара за шапки"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%86%D0%B5%D1%86%D0%BA%D0%B0-%D1%86%D0%B0%D1%87%D0%B5%D0%B2%D0%B0-%D0%B3%D0%BE%D1%82%D0%BE%D0%B2%D0%B0-%D1%81-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D1%81%D0%B8-%D1%81%D0%BB%D0%B5%D0%B4-%D0%B1%D1%8F%D0%B3%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BA%D1%80%D1%8A%D0%B2%D0%BE%D0%B6%D0%B0%D0%B4%D0%BD%D0%B8%D1%8F-%D0%BF%D0%B5%D0%BB%D0%BE%D0%B2-%D0%B8--news742510.html", "text": "Аз заявих категорично при изслушването в Народното събрание, че когато ми поискат моята политическа отговорност, аз съм готова да си подам оставката. Това каза в студиото на \"Панорама\" правосъдният министър Цецка Цачева. Така тя още веднъж заяви готовност да сдаде поста си след зрелищното бягство от софийския затвор на Владимир Пелов и Радослав Колев. \"Действително инцидентът е тежък. Би трябвало това да е един от най-охраняваните затвори. Две лица с профил на особено опасни. Вчера стана ясен докладът на Комисията, която извърши проверки. Установиха се системно нарушаване на правилата и липса на мобилност. Едва 5 минути след напускането на затворниците се организира преследване с МПС\", коментира Цачева направеният доклад, след като двамата въоръжени пандизчии си плюха на петите. \"Препоръките са в две посоки. Първо в начина на организиране на системата за охрана и втората е търсенето на дисциплинарна отговорност на 14 лица. Възможно е този кръг да бъде разширен\", предупреди тя. \"Въпросът с оръжието и аз си зададох, когато ме известиха за този инцидент\", изрази искренното си учудване Цачева. \"Другият голям въпрос е за системата за изтърпяването на наказание. Със средставата, които се отпускат, няма как за кратък период от време да скъси този хроничен недостиг в последните 30 години. Не само липсата на пари е проблем. Не бих казала, че системата е гнила. Работят хора, които обичат работата си.Не става дума само за финансови средства, които са важни. Става въпрос за организация, липса на кандидати. 245 са свободните места в момента, има обявени конкурси. Численият състав недостига\", нарисува картинката в този сектор правосъдният министър. Тя не пропусна да коментира и казуса с арестуването и искането за екстрадиция на Желяз Андреев: \"Този случай също е неприятен. Публично е ясно – бе поискано с червена бюлетина задържане под стража. Министерството на правосъдието е отговорният орган за екстрадиция. До момента няма такова искане. Срокът е 60 дни. В договора има различни хипотези. Възползвахме се от член 20 и поискахме експертно мнение по този въпрос. Главният прокурор предложи да се задейства тази възможност за консултации. Убедена съм, че ще установим фактите такива, каквито са\". \"По отношение на Саръгьол и Ситняково – съдът е преценил, че не разполага с достатъчно информация. Българската държава до вчера не е разполагала с доказателствата, с които лицата са завели делото в Страсбург. Даден ни беше срок до 13 септември да се запознаем с тях и да вземем становище, което да представим пред съда в Страсбург\", отговори Цачева, запитана за делото, което водят срещу България бившият премиер Симеон Сакскобургготски, сестра му Мария-Луиза Сакскобугготска и семейството им за имотите в Кричим, Саръгьол и Ситняково. Сподели:", "date": "2018.04.13", "title": "ИЗВЪНРЕДНО В ПИК! Цецка Цачева готова с оставката си след бягството на кръвожадния Пелов и дружката му Колев"}
{"url": "http://pik.bg/%D0%BE%D0%B3%D0%BB%D1%83%D0%BF%D1%8F%D0%B2%D0%B0%D0%BC%D0%B5-%D0%BE%D1%82-%D0%B4%D1%8A%D0%BB%D0%B3%D0%BE%D1%82%D0%BE-%D1%81%D1%82%D0%BE%D0%B5%D0%BD%D0%B5-%D0%B7%D0%B0%D0%B4-%D0%B1%D1%8E%D1%80%D0%BE%D1%82%D0%BE-news742343.html", "text": "Дългото стоене зад бюрото прави офис служителите глупави, защото обездвижването предизвиква свиване на мозъка, установиха американски учени, цитирани от в. \"Дейли мейл\". Учените от Калифорнийския университет в Лос Анджелис провели тестове с 35 доброволци. Застоялият начин на живот в офиса и пред телевизора вкъщи води до намаляването на участъка в мозъка, отговорен за паметта. Хроничната липса на физическа активност дава отражение върху сивата материя в темпоралния лоб на мозъка, която там е значително по-малко. Подобни изменения в този участък винаги се считат за ранни признаци за развиване на деменция. Калифорнийските учени провели тестове с доброволци на възраст между 45 и 75 години. Те били подложени на магнитно-резонансно сканиране, като подробно бил изследван техният темпорален дял на мозъка. При хората със заседнал начин на живот той изтънява. Сподели:", "date": "2018.04.13", "title": "Оглупяваме от дългото стоене зад бюрото"}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D0%BD%D0%B0%D1%81%D0%BA%D0%BE-%D1%81%D0%B8%D1%80%D0%B0%D0%BA%D0%BE%D0%B2-%D1%81-%D0%B8%D0%B7%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD%D0%BE-%D1%82%D0%B5%D0%B6%D1%8A%D0%BA-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BE%D1%82%D0%BD%D0%BE%D1%81%D0%BD%D0%BE-%D1%81%D0%B8%D0%BD%D0%B8%D1%82%D0%B5-news742419.html", "text": "Легендата на Левски Наско Сираков е на мнение, че победата на \"сините\" над ЦСКА не трябва да изпраща феновете в еуфория. Бившият спортен директор на Левски не е доволен от представянето на отбора в мача, въпреки постигнатия резултат - 2:0. Предстои мач реванш от 1/2-финалите за Купата между \"сини\" и \"армейци\". \"През последните 10 години на Левски винаги му идва един такъв мач, след който валят дитирамби. Тези двубои заблуждават. Ако не разбираш, ти замазват очите. Ако някой се заблуждава, че Левски е играл силно, или, че може в този си вид да играе силно, значи нищо не разбира от футбол. Това е мач за привържениците, защото им носи удовлетворение. Но ръководството и треньорите, ако се заблуждават, че всичко е наред, ще страдаме още утре\", категоричен е Наско пред \"Лайвспорт\". Сираков се изказа критично и за звездата на \"сините\" Габриел Обертан. Французинът направи един от най-силните си мачове за Левски срещу ЦСКА за Купата, но цялостното представяне на Обертан не впечатлява Наско Сираков. \"Бях скептичен още с идването му. За мен е футболист, който е приключил с големия футбол. Идва от Анжи, където е изиграл 4 мача. Нищо чудно не е направил тук. Има един гол за 7 месеца. Едно време нямаше да го пусна да се съблича в съблекалнята. Той е приключил, а ние го реанимираме. А това, че Спас Русев бил казал къде да играе Обертан, уби всичко детско в мен. Ако Делио Роси слуша президента, да си събира куфарите и да го изпращат. Това е срамно\", каза Сираков. Сподели:", "date": "2018.04.13", "title": "Футболна бомба! Наско Сираков с изключително тежък коментар относно \"сините\""}
{"url": "http://pik.bg/%D0%B1%D0%BE%D0%BC%D0%B1%D0%B0-%D1%80%D1%83%D1%81%D0%B8%D1%8F-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA-%D0%B5-%D1%81%D0%BD%D0%B8%D0%BC%D0%B0%D0%BD%D0%BE-%D0%B2%D0%B8%D0%B4%D0%B5%D0%BE%D1%82%D0%BE-%D0%BE%D1%82-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%B0%D1%82%D0%B0%D0%BA%D0%B0-%D0%B2-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%8F-%D0%B3%D1%80%D0%B0%D0%B4-%D0%B4%D1%83%D0%BC%D0%B0-news742489.html", "text": "РИА Новости, цитирана от \"Фокус\". Непосредствените участници в заснемането на филмчето, показващо „последствията от химическата атака“ в сирийския град Дума разказаха, че видеото е постановка, заяви на брифинг на руското Министерство на отбраната официалният представител на военното ведомство генерал-майор Игор Конашенков, цитиран от „Успяхме да открием непосредствените участници в заснемането на това филмче и да ги разпитаме. Днес представяме интервютата на двама от участниците. Жителите на Дума разказаха в детайли как се е провело заснемането на постановката, в кои епизоди са участвали самите те и какво са правили“, разказа Конашенков. Руските военни са успели да се убедят, че това са същите хора, които се виждат и на филмчето. Според думите на руския военен, сред тях са били двама медици, работещи в местната болница в отделението за спешна медицинска помощ. Лекарите са заявили, че „всички доставени в болницата пострадали не са имали никакви признаци на поражение с отравящи вещества“. „Докато им е оказвана първа помощ в болницата са нахлули неизвестни хора. Някои от тях са били с видеокамери. Тези хора са започнали да викат, да всяват паника и да обливат всички с вода от маркучи, крещейки, че всички намиращи се там са поразени с отравящи вещества. Пациентите... и техните роднини в паниката са започнали да се обливат един друг с вода“, заяви представителят на руското МО. След като всичко това е било заснето на видео, неизвестните бързо са се скрили, добави Конашенков. Освен това военният заяви, че в организацията на провокацията е взела участие Великобритания. „Положително ни е известно, че от 3-и до 6-и април на представителите на т.нар. „Бели каски“ е оказван мощен натиск именно от Лондон за по-бързото осъществяване на подготвената от по-рано провокация“, заяви той. Ведомството разполага и с други доказателства, „свидетелстващи за непосредственото участие на Великобритания в организацията на тази провокация“, добави Конашенков. РИА Новости припомня, че вв края на миналата седмица Западът обвини без да разполага с доказателства сирийското правителство, че е осъществило химическа атака в град Дума. Дамаск и Москва опровергаха съобщенията за употреба на химически оръжия. Специалисти от руския Център за примиряване на враждуващите страни (ЦПВС) са посетили мястото на предполагаемия инцидент и не са открили следи от токсини. В местните болници, според информацията на ЦПВС, също не са приемани пациенти със симптоми, характерни за отравящи вещества. В момента към Сирия пътуват експерти от Организацията за забрана на химическите оръжия (ОЗХО), за да проведат разследване. Те ще започнат работа на 14 април. От руския Генерален щаб съобщиха още на 13 март, че терористите готвят провокация в Източна Гута с инсценировка на използване на химически оръжия. Сподели:", "date": "2018.04.13", "title": "БОМБА! Русия разкри как е снимано видеото от \"химическата атака\" в сирийския град Дума"}
{"url": "http://pik.bg/%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BD%D0%B5%D0%BE%D1%84%D0%B8%D1%82-%D1%81%D0%BB%D0%B5%D0%B4-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-%D1%82%D0%B5%D0%B6%D1%8A%D0%BA-%D0%BC%D0%BE%D0%BC%D0%B5%D0%BD%D1%82-%D0%BA%D0%BE%D0%B3%D0%B0%D1%82%D0%BE-%D0%B4%D1%83%D0%BC%D0%B8%D1%82%D0%B5-%D1%81%D0%B0-%D0%B1%D0%B5%D0%B7%D1%81%D0%B8%D0%BB%D0%BD-news742514.html", "text": "Негово Светейшество Патриарх Неофит изказа своите съболезнования към близките и семействата на шестте жертви на страшната катастрофа с автобус днес на магистрала \"Тракия\": Обични във Възкръсналия Господ братя и сестри, В дните на Светлата седмица, когато прославяме Възкръсналия от мъртвите Христос Господ, „Който със смъртта Си смъртта победи“, неочаквано пътно-транспортно произшествие помрачи душите и сърцата ни. Изпълнени със скръб, но и със упование и вяра във Възкръсналия Христос, поднесяме най-искрени съболезнования на близките на загиналите в катастрофата на автомагистрала Тракия, край Вакарел. Тежък момент, когато думите са безсилни да изразят изгарящата болка от загубата на хората. Блажени са ония, които Господ е избрал и приел, защото душите им ще бъдат настанени на място, където няма болка, ни печал, нито въздишка, а живот безкраен, там, където грее Божието лице. Отправяме молитва към небесния ни Отец, да упокои душите на новопреставилите се Божии раби в селенията на праведните, в мястото на праотца ни Авраама! Господ да утеши близките на загиналите в злопоучната трагедия, като им дарува сили да превъзмогнат скръбта от тежката загуба. Отправяме молитва към Всеподателя Бога за здравето и бързото възстановяване на пострадалите и ранените. Вечна и блажена да бъде паметта на загиналите в пътно-транспортното произшествие! + Неофит Митрополит Софийски и Патриарх Български Сподели:", "date": "2018.04.13", "title": "Патриарх Неофит след трагедията на магистрала \"Тракия\": Тежък момент, когато думите са безсилни"}
{"url": "http://pik.bg/%D1%86%D1%81%D0%BA%D0%B0-%D1%89%D0%B5-%D1%81%D1%82%D1%80%D0%BE%D0%B8-%D0%BD%D0%BE%D0%B2-%D1%81%D1%82%D0%B0%D0%B4%D0%B8%D0%BE%D0%BD-news742399.html", "text": "Ръководството на ЦСКА има амбициозната задача да построи на практика нов стадион. Той обаче няма да е в Борисовата градина, а на базата в Панчарево и ще е само за детско-юношеската школа. Идеята на \"армейците\" е да използват еуфорията около 70-годишнината на 5-и май, за да съберат необходимите около 600 000 лева за чисто нов терен с трибуни, който да бъде използван само и единствено за ДЮШ. В момента отборите на ЦСКА, които са сред най-добрите у нас, нямат постоянен стадион, на който да играят срещите си от първенството. Вчера например 14-годишните разгромиха Левски на терена на комплекс \"Царско село\". След построяването на стадиона и при наличието на вече вдигнати бунгала, ще е въпрос на време превръщането на Панчарево в истинска футболна академия, в която да има още стол за хранене и сграда за извънтеренни занимания, акцентира \"Топспорт\". Сподели:", "date": "2018.04.13", "title": "ЦСКА ще строи нов стадион!"}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D0%BF%D0%BE%D0%B8%D1%81%D0%BA%D0%B0-%D0%BE%D1%82-%D0%BF%D1%83%D1%82%D0%B8%D0%BD-%D0%B4%D0%B0-%D0%B7%D0%B0%D1%81%D0%B8%D0%BB%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%B7%D0%B0-%D0%BC%D0%B8%D1%80-%D0%B2-%D1%81%D0%B8%D1%80%D0%B8%D1%8F-news742410.html", "text": "AFP и \"Фокус\". Президентът на Франция Еманюел Макрон заяви в телефонен разговор на своя руски колега Владимир Путин, че иска да „засили“ преговорите за мира в Сирия, предават „Президентът заяви, че иска диалогът между Франция и Русия да продължи и да се засили, за да се даде на Сирия мир и стабилност“, пише в официално заявление на президентството на Франция. Сподели:", "date": "2018.04.13", "title": "Макрон поиска от Путин да засили преговорите за мир в Сирия"}
{"url": "http://pik.bg/%D0%BF%D1%81%D0%B8%D1%85%D0%BE%D0%BB%D0%BE%D0%B7%D0%B8-%D0%BF%D1%80%D0%B5%D0%B4%D0%BB%D0%B0%D0%B3%D0%B0%D1%82-%D0%BF%D0%BE%D0%BC%D0%BE%D1%89-%D0%BD%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%B2-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F%E2%80%9C-%D0%B8-%D0%B1%D0%BB%D0%B8%D0%B7%D0%BA%D0%B8%D1%82%D0%B5-%D0%B8%D0%BC-news742501.html", "text": "Български психолози предложиха днес помощ на пострадалите в тежката катастрофа на автомагистрала „Тракия“ и техните близки, като настояха за държавна политика и стандарти за действия в критични ситуации, които да гарантират психичното здраве и неприкосновеността на личността на засегнатите. „Не може да скрием своето човешко и професионално възмущение от начина, по който някои медии отразиха трагедията“, са казва позиция на Секцията по кризисна интервенция към Дружеството на психолозите в България, предава БНР. „Присъствието на репортери и телевизионни камери в епицентъра на катастрофата и показване на последствията от нея, включително и на загинали и пострадали хора, които още не са получили спешна медицинска помощ е недопустимо по всички нравствени и професионални стандарти“, се посочва в нея. „Нещо повече, отразена по този начин катастрофата води до вторична виктимизация на цялото общество… На място при такива ситуации трябва да присъстват само тези, които подпомагат и опазват пострадалите“, подчертават психолозите. В позицията им си те настояват отговорните държавни институции да включат стандарт за оказване на психосоциална подкрепа в документите регламентиращи действията при критични ситуации, тъй като тя е насочена към справянето на засегнатите и се отразява на психичното благополучие на цялото общество. Секцията по кризисна интервенция към Дружеството на психолозите в България посочва и начини за контакт при търсенето на помощ от пострадали и техните близки: тел. , , ; през страницата на Дружество на психолозите във Фейсбук ; на e-mail: ; или в . Сподели:", "date": "2018.04.13", "title": "Психолози предлагат помощ на пострадали в катастрофата на магистрала \"Тракия“ и близките им"}
{"url": "http://pik.bg/%D0%BF%D0%BE%D0%B6%D0%B0%D1%80-%D1%83%D0%BD%D0%B8%D1%89%D0%BE%D0%B6%D0%B8-%D0%BF%D0%BE%D0%BA%D1%80%D0%B8%D0%B2%D0%B0-%D0%BD%D0%B0-%D0%B2%D0%B5%D0%BA%D0%BE%D0%B2%D0%BD%D0%B0%D1%82%D0%B0-%D0%BF%D0%B0%D0%BF%D1%80%D0%B0%D1%82%D0%B8%D0%BB%D0%BE%D0%B2%D0%B0-%D0%BA%D1%8A%D1%89%D0%B0-news742411.html", "text": "Пожар унищожи половината покрив на вековната Папратилова къща в Смолян. Това съобщи комисар Симеон Цървуланов, който е директор на Регионална дирекция „Пожарна безопасност и защита на населението“. Причината за пожара е непочистен комин, а сигналът за него е получен тази сутрин. Въпреки бързата намеса на огнеборците, покривът е сериозно засегнат от огъня, тъй като къщата е доста стара. По думите на комисар Цървуланов, къщата е близнак и е използваема. В едната част живее възрастна жена, а другата е купена наскоро и в нея се извършват ремонтни дейности, поясни още той пред \"Фокус\". Папратиловата къща се намира в квартал \"Долно Райково\", където има много къщи в типичен родопски стил, строени през 19-ти век. Сподели:", "date": "2018.04.13", "title": "Пожар унищожи покрива на вековната Папратилова къща"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC-%D0%B8%D0%BD%D1%82%D0%B5%D1%80%D0%B5%D1%81-%D0%BA%D1%8A%D0%BC-%D0%BB%D0%B5%D1%82%D0%BD%D0%B8%D1%82%D0%B5-%D0%BD%D0%B8-%D0%BA%D1%83%D1%80%D0%BE%D1%80%D1%82%D0%B8-%D0%B8%D0%BC%D0%B0-%D0%BE%D1%82-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news742474.html", "text": "\"Работим с всички контролни органи във връзка с предстоящия летен сезон, че да осигурим безопасността и живота на хората\", каза министърът на туризма Николина Ангелкова в предаването \"Още от деня\" по БНТ. Тя поднесе съболезнованията си на близките на загиналите в адската катастрофа на автомагистрала \"Тракия\". Това лято се засилват проверките по плажовете. Най-много голям интерес към нашите курорти имало от Германия. Очаквали се туристи от Русия, Македония и Сърбия. Броят на руските туристи щял да се запази. За да ги облекчи, държавата договаряла за не по-малко от 48 ч. да бъдат издавани визи на руснаците. Сподели:", "date": "2018.04.13", "title": "Министър Ангелкова: Най-голям интерес към летните ни курорти има от Германия"}
{"url": "http://pik.bg/%D0%B0%D1%84%D0%B5%D1%80%D0%B0-%D1%81%D0%BB%D0%B5%D0%B4-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F%D1%82%D0%B0-%D0%BD%D0%B0-%D0%B3%D0%B5%D1%80%D0%B1-%D0%B1%D1%81%D0%BF-%D0%B8%D0%B7%D1%80%D0%B8%D1%82%D0%B0-%D0%BA%D0%BC%D0%B5%D1%82%D0%B0-%D0%BD%D0%B0-%D1%81%D0%BE%D0%BF%D0%BE%D1%82-news742324.html", "text": "Партийната организация на столетницата в Сопот изключи кмета на общината Деян Дойнов от редиците си. Той зае поста, след като бе издигнат от БСП, на последните местни избори след оспорвана надпревара с бившия кмет Веселин Личев. През 2015г. двамата стигнаха до балотаж, при който Дойнов спечели кметския стол със само 111 гласа преднина. Само месец след избора на новия кмет самият той обяви на пресконференция, че община Сопот е в трагично финансово състояние с борчове общо към 9 милиона лева към 1 декември 2015г. при бюджет за годината от 5 милиона и 300 хиляди лева. „Това са абсолютни глупости. Имам документи. На власт в община Сопот дойдоха хора с много лъжи и много неизпълнени обещания. И сега търсят как да се оправдаят“, заяви веднага след първия брифинг на новоизбрания градоначалник бившият кмет Веселин Личев в отговор на отправените му обвинения. След малко повече от 3 години организацията на БСП в Сопот свали политическото си доверие от Дойнов, като кмет и се разграничи от действията му, съобщава \"Монитор\". Сред очертаните от социалистите проблеми бяха липсата на диалог и прозрачност при вземането на решения за управлението на общината и изолацията на членовете на партията при решаването на  важни за общността  въпроси.  Настъпилото напрежение след изключването от БСП на зам.-кмета на общината доведе до уволнението  от общинска администрация на членове на БСП, открито застанали против действията му. „БСП трудно извоюва победа през 2015 година. Заедно с жителите на общината искахме кмет, който да управлява компетентно, справедливо и прозрачно. Ангажирахме се да преодолеем последиците от едно недобро управление, от което общината бе задлъжняла и със запорирани сметки. Вярвахме, че сме излъчили кандидат, който ще успее”, заяви лидерът на социалистите в градчето Станислав Стоенчев. Деян Дойнов бе с изключен телефон и не бе открит за коментар. Сподели:", "date": "2018.04.13", "title": "АФЕРА! След разкритията на ГЕРБ: БСП изрита кмета на Сопот!"}
{"url": "http://pik.bg/%D1%82%D0%B5%D1%80%D0%B2%D0%B5%D0%BB-%D0%BF%D1%83%D0%BB%D0%B5%D0%B2-%D0%BF%D1%80%D0%B5%D0%B4-20-000-%D0%B7%D1%80%D0%B8%D1%82%D0%B5%D0%BB%D0%B8-%D0%BD%D0%B0-%D1%80%D0%B8%D0%BD%D0%B3%D0%B0-%D0%B2-%D1%87%D0%B8%D0%BA%D0%B0%D0%B3%D0%BE-news742415.html", "text": "Бронзовият медалист в полутежка категория от олимпийските игри в Лондон 2012 ще се качи на ринга във Ветровития град на 8 юни в All State Arena пред погледите на 20 000 зрители. Срещата на по-малкия от братя Пулеви в САЩ ще се излъчва по CBS Sports TV, a зрителите у нас ще могат да гледат двубоя пряко по Mtel SPORT HD. Тервел Пулев е с баланс от 10 поредни победи в професионалния бокс, 9 от тях с нокаут. Последният успех на българина дойде преди броени дни във Виена, където той нокаутира унгареца Ласло Пензеш във втория рунд, пише \"Спортал\". Сподели:", "date": "2018.04.13", "title": "Тервел Пулев пред 20 000 зрители на ринга в Чикаго! "}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B6%D0%B5%D0%BB%D1%8C%D0%BE-%D0%B1%D0%BE%D0%B9%D1%87%D0%B5%D0%B2-%D1%81-%D0%B1%D1%80%D1%83%D1%82%D0%B0%D0%BB%D0%B5%D0%BD-%D0%B0%D0%B2%D1%82%D0%BE%D0%B3%D0%BE%D0%BB-%D0%BF%D1%80%D0%B5%D0%B4%D0%BB%D0%B0%D0%B3%D0%B0%D0%BB%D0%B8-%D1%87%D0%B5%D0%B7-%D0%BD%D0%B0-%D0%B1%D1%81%D0%BF-%D0%BE%D1%80%D0%B5%D1%88%D0%B0%D1%80%D1%81%D0%BA%D0%B8-%D0%BE%D1%82%D0%BA%D0%B0%D0%B7%D0%B0%D0%BB-%D1%81%D0%B4%D0%B5%D0%BB%D0%BA%D0%B0-news742483.html", "text": "Днес получихме отговор от ЧЕЗ дали са водени разговори с правителството за купуване. В този отговор дали са предлагали, те отговарят: Многократно са предлагали на различни правителства възможност за продажба, но това остава без резултат. Това каза в \"Още от деня\" депутатът от БСП и председател на анкетната комисия за ЧЕЗ Жельо Бойчев. Като типичен червен активист Бойчев мънкаше и на няколко пъти не отговори откога е този срок, за който говори ЧЕЗ. Накрая изплю камъчето: \"От 2013 година е периодът\". Естествено, той не отговори дали в него влиза проваленото правителство на Пламен Орешарски: \"Аз няма как да отговарям от името на правителството\". Опита се обаче да обвини българското правителство и лично премиера Бойко Борисов в криене на информация: \"Днес пристигна и писмото от министър-председателя. На въпрос дали са водени разговори с чешката страна, г-н Борисов отговаря: Не са водени разговори с представители на чешкото правителство\". \"Очакванията към нашата комисия са огромни. Намираме се в ситуация, в която скандалите в изпълнителната власт се прехвърля в парламента. Народното събрание е законодателен, не разследващ орган. Така беше и при скандала с НДК, и с многоцелевия изтребител\", направи нов опит за атака срещу управлението човекът на Корнелия Нинова. \"Имаме два въпроса. Първият е за приватизацията през 2004 г. на него обаче никой не му прави впечатление. Комисията може да направи това и сме го направили: отправили сме запитване за финансирането и лицата по сделката към службите. Не мога да кажа, че на закритото заседание съм удовлетворен от получената информация. Помолихме да бъде разширена информацията за финансирането на сделката към службите, няма обратна връзка към момента. Главният прокурор дойде и обясни за дружествата, в които участват Гинка Върбакова и съпругът й. Те са 25 на брой\", допълни още Бойчев. Сподели:", "date": "2018.04.13", "title": "ГОРЕЩА ТЕМА! Жельо Бойчев с брутален автогол: Предлагали ЧЕЗ на БСП, Орешарски отказал сделката"}
{"url": "http://pik.bg/%D1%8A%D0%BD%D0%B4%D1%8A%D1%80%D0%B3%D1%80%D0%B0%D1%83%D0%BD%D0%B4%D1%8A%D1%82-%D0%BD%D0%B0-%D0%BF%D0%BE%D0%BC%D0%BE%D1%80%D0%B8%D0%B5-%D1%81%D0%B5-%D1%80%D0%B0%D0%B7%D1%82%D1%8A%D1%80%D1%81%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%88%D1%83%D1%80%D0%B5%D1%8F-%D0%BD%D0%B0-%D0%BC%D0%B8%D1%82%D1%8C%D0%BE-%D0%BE%D1%87%D0%B8%D1%82%D0%B5-%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8-%D0%B8%D0%BC%D0%B0-%D0%B8-%D0%B7%D0%B0-%D0%BF%D0%B0-news742490.html", "text": "Общо четирима мъже са се озовали зад решетките след днешната спецакция на ОДМВР-Бургас срещу наркоразпространението по Южното Черноморие. Според отлично информирани източници на \"Флагман\" освен шурея на Митьо Очите – Христос Янулис, в ареста са още неговият авер Богдан Рупанов, Димитър Продромов-Папицата и мъж с прякор Сальо. Н аркобандата използвала брутални методи срещу малолетни, принуждавайки ги да пласират дрога за тях. Очаква се Дядото, Папицата, Рупанов и Сальо да се сдобият и с обвинения за отвличане и малтретиране на малолетно момче. Арестите са извършени паралелно в Поморие, като братът на Антигона Янулис е задържан при спецакция в дома си, а Папицата, Рупанов и Сальо – в „Алфа Ромео” до бензиностанция „Лукойл”. При задържането един от поморийците оказва яростна съпротива и забива юмрук в главата на полицай. Разбиването на бандата ще бъде сериозен удар на полицията срещу организираната престъпност по Южното Черноморие. Акцията идва точно преди старта на летния сезон. Сподели:", "date": "2018.04.13", "title": "Ъндърграундът на Поморие се разтърси! Арестуваха шурея на Митьо Очите! Белезници има и за Папицата, Сальо и Рупанов - измъчвали ученик да пласира дрога (СНИМКИ)"}
{"url": "http://pik.bg/%D0%B2%D0%BE%D0%B8%D1%81%D0%BB%D0%B0%D0%B2-%D1%88%D0%B5%D1%88%D0%B5%D0%BB-%D0%B2%D1%81%D0%B5-%D0%BE%D1%89%D0%B5-%D0%BC%D0%B5%D1%87%D1%82%D0%B0%D0%B5-%D0%B7%D0%B0-%D0%B2%D0%B5%D0%BB%D0%B8%D0%BA%D0%B0-%D1%81%D1%8A%D1%80%D0%B1%D0%B8%D1%8F-news742395.html", "text": "AFP Воислав Шешел заяви по време на интервю пред заяви, че не съжалява за ролята си във войните в Бивша Югославия, пише \"Фокус\". 63-годишният сръбски националист е отново депутат в белградския парламент и не съжалява за стореното. \" Никога няма да се откажа от идеята за Велика Сърбия\", настоява той. Шешел, който винаги е отхвърлял обвиненията, заяви, че политическата цел на неговата Сръбска радикална партия остава „да се обединят в една държава всички територии, където живеят сърби“. Той допълни, че сърбите са били разделени „заради волята на великите сили, които са традиционни врагове на Сърбия“. Той допълни, че хърватите и босненските мюсюлмани „в момента са против“ тази програма, но „трябва да продължим да ги убеждаваме, че са сърби. Според Шешел „от сръбското национално тяло по изкуствен начин са формирани нови нации: две трети от днешните хървати са древни сърби от католическа вяра, а хърватите днес говорят сръбски“. „А босненските мюсюлмани са сърби. Те са се обърнали към исляма по време на Османско робство“, допълни той. В очите му обединението на сръбския етнитет в Босна и Херцеговина Република Сръбска и Сърбия е въпрос на време, защото „това е желанието на сръбския народ, който живее там“. Що се отнася до Косово, което едностранно обяви независимост през 2008 г., той заяви, че бившата сръбска провинция с етническо албанско мнозинство „напълно принадлежи на нас“. „Никой на власт сред сърбите не може да признае Косово, защото ще плати за него с главата си“, убеден е политикът. Същевременно Шешел отрича клането в Сребреница да е геноцид. „Имаше престъпление, но то не е геноцид“, уточнява той. Според него то не е извършено от сръбските власти, а от един човек – Полковник Любиша Беара – бивш високопоставен офицер от босненската сръбска армия, починал в затвора през 2017 г. Босненският сръбски военен командир Ратко Младич, който миналата година бе осъден на доживотен затвор от трибунала в Хага за геноцид и други жестокости през войните, включително в Сребреница, според Шешел е „герой за сърбите“. Същевременно Шешел отхвърли обвиненията, че е изнесъл две речи, които прокуратурата посочи в обвиненията си. В едната от тях той е окуражавал сърбите „да не пощадят и един човек“ по време на обсадата на Вуковар в Хърватия през 1991 г. В друга реч, година по-късно, според обвиненията той е нарекъл мюсюлманите „екскременти“. „Лъжи!“, заяви Шешел. Сподели:", "date": "2018.04.13", "title": "Воислав Шешел все още мечтае за Велика Сърбия"}
{"url": "http://pik.bg/%D0%BD%D0%B8%D0%B5-%D1%81%D1%82%D1%80%D0%B5%D0%BB%D1%8F%D0%BC%D0%B5-%D1%81%D0%B0%D0%BC%D0%BE-%D0%BA%D0%BE%D0%B3%D0%B0%D1%82%D0%BE-%D1%82%D0%BE%D0%B2%D0%B0-%D0%B5-%D0%BD%D0%B5%D0%BE%D0%B1%D1%85%D0%BE%D0%B4%D0%B8%D0%BC%D0%BE-530-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D1%81%D0%B1%D0%BB%D1%8A%D1%81%D1%8A%D1%86%D0%B8-%D0%BC%D0%B5%D0%B6%D0%B4%D1%83-%D0%B8%D0%B7%D1%80%D0%B0%D0%B5%D0%BB-%D0%B8-%D0%BF%D0%B0%D0%BB%D0%B5%D1%81%D1%82%D0%B8%D0%BD-news742513.html", "text": "Стотици протестиращи палестинци по границата между Израел и Ивицата Газа бяха ранени днес от израелски войници. Израелските военни са използвали бойни патрони и сълзотворен газ при поредния ден от протестната вълна, предаде ДПА, позовавайки се на данни от здравното министерство на Газа. Министерството, цитирано от Асошиейтед прес, споменава цифрата 528 до следобедните часове днес, като се уточнява, че ранените от огнестрелно оръжие на израелските войници са 122-ма, а 406 са пострадали от гумени куршуми или сълзотворен газ. 203-ма от ранените са получили медицинска помощ в болници, а останалите - на място, предава БТА. Протестите започнаха в края на март и трябва да продължат до средата на май, като основното им искане е право на палестинските бежанци и техните потомци, които са мнозинство от населението на Газа, да се завърнат по домовете и земите си, от които са били изгонени при основаването на Израел през 1948 г. Еврейската държава ще отбележи в средата на май 70 г. от създаването си, припомня БТА. Протестите, започнали преди 15 дни, са на приливи и отливи, като са най-масови в петъчните дни. До момента в сблъсъците с израелската армия, която охранява границата, са загинали 34 палестинци, а ранените от огнестрелно оръжие са 1236, според данни на контролираното от \"Хамас\" здравно министерство в Газа.  Израел е обект на много обвинения в прекомерно използване на сила срещу мирните демонстранти, но днес израелски офицер отново заяви, че \"ние стреляме само, когато това е необходимо и строго според правилата\". Сподели:", "date": "2018.04.13", "title": "Ние стреляме само, когато това е необходимо: 530 ранени при сблъсъци между Израел и палестинците"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D1%86%D0%B0%D1%80%D0%B8%D0%B3%D1%80%D0%B0%D0%B4%D1%81%D0%BA%D0%BE-%D1%88%D0%BE%D1%81%D0%B5-%D1%81%D0%BD%D0%B8%D0%BC%D0%BA%D0%B8-news742498.html", "text": "Автомобил се преобърна на \"Цариградско шосе\" по-рано днес, предаде новини.бг. Тежката катастрофа се е развила малко преди колелото на \"4-ти километър\" в столицата. На снимката ясно се вижда, че автомобилът \"Пежо\" затруднява движението, а на място има полицаи. Призоваваме всички водачи да карат внимателно, да спазват правилата за движение и указанията на униформените. Сподели:", "date": "2018.04.13", "title": "ИЗВЪНРЕДНО! Катастрофа блокира \"Цариградско шосе\" (СНИМКИ)"}
{"url": "http://pik.bg/%D1%87%D0%B5%D1%82%D0%B2%D1%8A%D1%80%D1%82%D0%B8-%D0%B4%D0%B5%D0%BD-%D0%B8%D0%B7%D0%B4%D0%B8%D1%80%D0%B2%D0%B0%D1%82-%D0%BC%D0%B0%D0%BD%D0%B4%D0%B6%D0%B0%D1%82%D0%B0-news742328.html", "text": "Четвърти ден избягалия от затвора в Пловдив осъден за притежание на дрога Георги Танчев с прякор Манджата, е в неизвестност. Веднага след бягството му от външния обект, където е работел по време на изтърпяване на присъдата си, е бил обявен за национално издирване. До сутрешните часове на 13 април Манджата не е бил заловен, съобщи говорителят на Районна прокуратура в Пловдив Атанас Илиев. Георги Танчев на 42 години изчезна на 10 април, докато бил на работа в мандра в пловдивския квартал „Прослав”. Той излъгал отговорника на мандрата, че имал уговорка със сестра си да излезе навън за 5 минути и повече не се върнал. В крайна сметка се оказало, че Манджата няма сестра. Заради бягството му в пловдивския затвор била назначена вътрешна проверка, за да се установи дали са допуснати нарушения при охраняването на затворници, които имат правото да работят на външни обекти. От 1998г. до 2011г. Танчев имал пет присъди за кражби, а в следващите години се сдобива с две осъждания за притежание на наркотици. Предпоследната му присъда влязла в сила през януари 2018г., но Манджата не бил открит на адреса, на който пребивавал и бил заловен чак 2 месеца по-късно. На 8 март т.г. бил приведен в затвора в Пловдив, за да изтърпи 1 година лишаване от свобода за притежание на наркотици при общ режим. Затова и бил настанен в затворническото общежитие „Хеброс”, което е към затвора в Пловдив и имал право да работи на външни обекти. С тази си работа пък си намалявал времето за престой зад решетките. Междувременно влязла в сила друга негова присъда от 1г. и 3 месеца затвор отново за притежание на наркотици. Георги Танчев е среден на ръст, с нормално телосложение, кестенява коса и тъмни очи, съобщават от МВР. Гражданите, които разполагат с информация за местонахождението му, могат да сигнализират в дежурната част на ОДМВР – Пловдив на телефони 032/632210 и 032/932323, в най-близкото районно полицейско управление или на тел. 112. Анонимността е гарантирана. Сподели:", "date": "2018.04.13", "title": "Четвърти ден издирват Манджата"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B0%D0%B2%D1%82%D0%BE%D0%B5%D0%BA%D1%81%D0%BF%D0%B5%D1%80%D1%82%D1%8A%D1%82-%D0%B9%D0%BE%D0%BD%D0%BA%D0%BE-%D0%B8%D0%B2%D0%B0%D0%BD%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%BA%D0%BE%D0%B9-%D0%B5-news742494.html", "text": "Автомобилният експерт и председател на Съюза на преподавателите по авто-мото подготовка Йонко Иванов коментира ексклузивно пред ПИК тежката катастрофа на магистрала \"Тракия\", отнела живота на шестима души. - Първо искам да изкажа своите съболезнования към семействата и близките на загиналите. Великден си взе отново дажбата. За поредна година се случва такъв неприятен инцидент с трагичен край. За съжаление, не съм посетил мястото на инцидента, така че спрямо това, което се научава от медиите, мога да кажа, че спасителната маневра, която е направил водачът на автомобила, едва ли е най-точната и най-правилната в дадената ситуация. - Искам да ви върна малко назад. Дали разбрахте в края на миналата година, когато стана пътен инцидент с автобус от същата фирма, кой беше виновен? - Не. Говоря за инцидентът, когато един автобус се обърна преди Пловдив през нощта. Някой да каза кой е виновен. А някой каза ли кой е виновен за трагедията в Микре със слепите хора? Какви са причините за този инцидент? Институциите си мълчат, те може и да знаят за какво става дума, но да не го оповестяват. Шофьорът бил изряден, пътят бил идеален, автобусът бил чисто нов и накрая имаме 6 трупа и още няколко човека, които берат душа. В крайна сметка има нещо, което не е така, както се представя на обществото. Тези хора, които управляват тези автобуси, трябва да знаят, че това не са камиони с чували с картофи. И ако един камион с картофи катастрофира, той ще съсипе картофите. А тук говорим за човешки съдби. Ако тази кола е ударила този автобус, на него нищо няма да му стане. Ще се жертва колата. Автобусът ще даде газ, ще се смачка колата, но ще се спасят животите на тези хора. Тук има едно интуитивно действие от удара с автомобила. Искам да попитам на това място има ли мантинели? Защото аз не видях. Дали тези канавки са направени така, както се наричат отводнителни окоси и окопи, които да събират водата, или са като ями направени? Всички тези неща изведнъж изникват в съзнанието на хората, които се занимават с тази тематика. Колко метра е изминал този автобус? Защо мълчат експертизите? Има начало на инцидента, след това имаме някакъв път, който път е с някаква траектория. Тази траектория веднага ли отива в дясно, или са изминати няколко метра? Със 100 км/ч при един такъв удар се изминават 15-20 метра. Това са неща, на които сега много трудно бихме отговорили. Не може целият автобус да попадне в тази канавка. И тук идват изискванията дали той има колани. На книга всичко би могло да бъде изрядно, но преценката на този, който управлява такъв вид превозно средство, е много важна. - Тези автобуси имат огледала за задно виждане, които виждат 1 км назад. Настройката на човека, който вози хора, и изискванията към него винаги са много по-високи, отколкото към един водач, който управлява тир или лека кола. Този човек трябва да има очи и на гърба си и във всеки един момент да очаква да се случи нещо. Проблемът има няколко страни. Не знаем и какво точно е станало. Аз чух, че колата се ударила в него, че колата се завъртяла и застанала пред него. - Според вас може ли лек автомобил, който тежи 1,5 тона, да направи на 15 тона желязо нещо, което да измени посоката му на движение... Това говори за лоша координация и за уплах на шофьора, защото аз видях, че леката кола е смачкана малко от едната страна. Така че е възможно този човек да се е уплашил от този удар и да е направил рязко движение. - Пак искам да попитам на това място дали има мантинели? Според една наредба от 2010 година би трябвало на всеки път, по който се движат с над 120 км/ч, да има мантинели и по средата и от края на пътя. Миналата година на един от виадуктите мантинелите се скъсаха и стана тежка катастрофа. Мъж и жена паднаха от моста и загинаха. Ако ги има тези мантинели, те са много стари. Преди половина премиерът каза да се провери дали навсякъде има мантинели и където няма, да се поставят. Представете си, че дори и да има удар, той се движи в активна лента за движение. След това имаме аварийна лента за движение. И това са близо 7 метра - едната и другата лента. И чак тогава, ако имаме мантинела, която е двойна, а не е като тези, които биха могли и малките деца да ги прескочат, този автобус просто ще се хлъзне по мантинелата, ще се ожули целия, ще има сътресения, ще има уплах, но няма да я има тази трагедия. А от кадрите, които видях, предполагам, че шофьорът направо е завил надясно. Отново заставам на позицията, че хората, които управляват такива превозни средства, трябва да бъдат със своята спецификация, със своята предвидливост и със своята строгост и отговорност към службата, която изпълняват в този момент. - Ще продължат да се случват... Както и случаят с аварийната лента преди два дни, когато загина цяло семейство. Има едно нещо, което се нарича обучение през целия живот. И това нещо нито един, който в момента е в парламента, не иска да го разбере. На всеки 10 години, когато се сменява книжката за управление на превозни средства, трябва да има едни бързи курсове за час-час и половина. Всички тези изменения, които се правят в закона, които са над 85 в момента, те само затрудняват хората, които са с шофьорски свидетелства от преди години, и тези, които изкарват такива свидетелства сега. Толкова много новости навлизат всеки ден, че дори един такъв автобус има ABS и ESP система. Този автобус трябва да има ESP система, която при рязко завиване на волана, трябва да изправи превозното средство. Има ли я тази система, включена ли е била, инсталирана ли е в този автобус, който преди няколко месеца е излязъл от завода. Всеки един малко по-нов автомобил ги има тези системи за сигурност. Много въпроси си задаваме и, за съжаление, никой не иска да отговори на тях. И пак ще повторя - в огледалата за задно виждане се виждат ситуациите. 90% от безопасността в такива случаи е да предвидиш самата опасност, която се задава. Тази кола не може от нищото да се завърти и да се удари. Не може човек, ако не му е прилошало, така да се блъсне. За мен звучи несериозно желязо 1,5 тона да причини такава катастрофа на автобус 15 тона. Няма логика. Единственият вариант е уплах и рязка маневра на шофьора. Но трябва да се пита има ли ги автобуса тези системи за сигурност, включени ли са, ръчно ли се задействат или автоматично? Тези хора трябва да са подготвени да управляват такива автомобили. Защото един човек с 40-годишен стаж като шофьор е карал един Икарус, на който едвам му се въртеше кормилото. И пак искам да се върнем на мантинелата. Днес казаха, че имало сложена мантинела. Но тя щеше да предотврати такъв удар. Защо се дадоха толкова пари за тези камери, а нямаме пари за мантинели? Сега ако пътувате по магистрала \"Хемус\", ще видите, че има един участък между двата тунела, където и в двете посоки са сложени един знаци с ограничение от 50 км/ч. Там са застанали добрите полицаи да снимат какво става и се бият в гърдите колко актове са написали. Колко от тези актове спасиха човешки живот и колко линейни метра мантинела биха могли да се сложат, вместо да се дават пари на този етап за тези камери. Защото през изминалата година имаме 6 души, загинали заради превишена скорост. А само в днешния и вчерашния ден имаме 9 човека загинали. Въпросите са много и темата пътна безопасност е много всеобхватна. За съжаление, тези, които се занимават с новите закони, ги е страх да попитат кадърните хора, които разбират от тази тематика. А умният човек е този, когато не знае нещо, пита, за да направи нещо добро и да спаси човешки животи. Безумие да загинат шест души, без да имаме челен удар. Това е абсолютно безумие, ей така да се хлъзне един автобус и шест души да загинат. Хората в Европа слагат и столчета за деца в автобусите, а тук децата се возят в скутовете на родителите си. Много са нещата, които трябва да се променят. Сподели:", "date": "2018.04.13", "title": "САМО В ПИК! Автоекспертът Йонко Иванов с ексклузивен коментар за трагедията на \"Тракия\"! Кой е виновен и какво остана скрито за обществото"}
{"url": "http://pik.bg/%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%BE-%D0%B8%D0%BC%D0%B0-%D0%B2%D0%B8%D0%BD%D0%BE%D0%B2%D0%BD%D0%B8-%D0%B7%D0%B0-%D0%B1%D1%8F%D0%B3%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B6%D0%BE%D1%80%D0%BE-%D0%BC%D0%B0%D0%BD%D0%B4%D0%B6%D0%B0%D1%82%D0%B0-%D0%BE%D1%82-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8%D1%8F-%D0%BF%D0%B0-news742466.html", "text": "В пловдивското общежитие „Хеброс” беше извършена проверка, материалите се обработват. Началникът на общежитието и още един служител не са преценили затворника и са го пратили да работи на външен обект. Това каза в студиото на \"Лице в лице\" заместник-правосъдният министър проф. Николай Проданов за бягството на затворника Георги Тилев от мястото, където е работел. Жоро Манджата духна в сряда от мандра в квартал \"Прослав\" и оттогава е в неизвестност. Според Проданов обаче това не било бягство, а отклонение: \"Има един отклонил се лишен от свобода – това е професионалният термин. За съжаление този лишен от свобода не е локализиран\". \"Ежедневно няколкостотин души излизат от общежитията и отиват да работят. Те са настанени в едни по-особени места, които не са точно затвор. Там има много по-малко охрана, режимът, при който живеят там е много по-лек. Процедурата по организирането на техния трудов процес е сложна. Всяка сутрин идват от съответното предприятие с транспорт, получават затворниците на КПП-то на общежитието, возят ги до предприятието, работят и след това ги връщат. Задължени са да спят в общежитието\", обясни още той. Проф. Проданов разказа и как точно е станало бягството на Владимир Пелов и дружката му Радослав Колев от софийския затвор на 3 април. \"Оръжията са били в спалните помещения. Някъде около час преди бягството тръгват заедно, отиват на открито, пазаруват си от затворническата лавка. Тръгват към помещението да получат техниката, която е трябвало да получат – електронна игра за Пелов и нещо друго за Колев. Възползват се от недобрата организация, нападат служителя, раздаващ вещите, заплашват постовия на пост №2, заплашват го да отвори централната врата, преминават през тази врата. В двора се сблъскват с постовия на пост №1. Той се опитва да ги спре, блъскат го, стрелят срещу него. Той ги подгонва, вади своето оръжие и се колебае дали да го използва или не. Обстановката обаче не позволява това\". Виновни били 14 души от охраната, каза Проданов. И съобщи, че вече срещу тях са започнали \"дисциплинарки\". Сподели:", "date": "2018.04.13", "title": "Заместник-министър категорично: Има виновни за бягството на Жоро Манджата от пловдивския пандиз"}
{"url": "http://pik.bg/%D1%81%D1%80%D0%B0%D0%BC-%D0%B8%D0%B7%D1%85%D0%B2%D1%8A%D1%80%D0%BB%D0%B8%D1%85%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B0-%D0%B1%D0%BE%D0%BA%D0%BB%D1%83%D0%BA%D0%B0-news742325.html", "text": "На потресаваща гледка се натъкна Фейсбук потребител, вървейки по улицата в родния си град. 6 от 9-те тома на \"История на България\" се валяли край казаните за боклук. Възмутен, инж. Георги Марков разпространи снимка от шокиращата гледка в социалните мрежи. Ето какво написа той. Публикуваме текста без редакторска намеса: \"БЪЛГАРИЯ В ЕДНА СНИМКА Вървейки по ул. Капитан Мамарчев тази вечер в Силистра пред блок 16Б се натъкнах на гледка, която събуди доста емоции в мен. До контейнера за боклук бяха изхвърлени 6 от 9 тома от поредицата \"ИСТОРИЯ НА БЪЛГАРИЯ\" издадена през далечната 1987 година от Българска академия на науките - БАН. До колкото знам това е научно издание, което обхваща историята на България и българските земи от древността до наши дни, а създаването и е свързано с честването на 1300-та годишнина на България. Ако трябва да съм честен подминах, направих 10 крачки и си казах, че това не може да бъде реално. Върнах се. Кой по дяволите може да му мине през акъла да изхвърли тези книги? Изобщо каквито и да е книги?!... СРАМ! УЖАС! Веднага се сетих за учителката ми по история Margarita Aleksandrova, която ми преподаваше в гимназията, макар и да не ми пишеше високи оценки още я помня. Оказа се че и имам телефона, звъннах и се разбрахме утре да занеса книгите в ПМГ \"Св. Климент Охридски\" и те да станат част от библиотеката на училището. Направих справка в интернет и останах изненадан, че поредицата се продава в различни сайтове на стойност от 500 до 1000 лв. ДО СТАРИЯ СОБСТВЕНИК: Уважаеми господин / госпожо, Сигурен съм, че този пост ще достигне до Вас и искам да знаете, че действието Ви е срам, както за Вас, така и за всички нас, като народ. Работата ми е свързана с издаване на вестник и въпреки, че не съм журналист знам, че който каквото и да говори - Написаното остава! Тези книги са всичко друго, но не и боклук. За да не ставам банален ще завърша с една актуална мисъл на Джордж Сантаяна: \"Народ, който не помни историята си, е обречен да я повтори!\" Сподели:", "date": "2018.04.13", "title": "СРАМ! Изхвърлиха България на боклука"}
{"url": "http://pik.bg/%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D0%B0%D0%B9%D1%84%D0%B5%D0%BB%D0%BE%D0%B2%D0%B0%D1%82%D0%B0-%D0%BA%D1%83%D0%BB%D0%B0-%D0%B7%D0%B0-%D0%BF%D0%BE%D1%81%D0%B5%D1%82%D0%B8%D1%82%D0%B5%D0%BB%D0%B8-%D0%B7%D0%B0%D1%80%D0%B0%D0%B4%D0%B8-%D1%81%D1%82%D0%B0%D1%87%D0%BA%D0%B0-news742391.html", "text": "Айфеловата кула в Париж е затворена за посетители заради стачка на охраната заради съкращаването на трима техни колеги, предава Франс прес. „Трудовият спор е предизвикан от съкращаването на трима охранители, след като са се оплакали относно новото работно време, което ще намали техните приходи“, съобщи представителят на профсъюзите Денис Вавасори. Кулата, която приема по шест милиона посетители годишно през последните години е чест свидетел на стачки на персонала. Сподели:", "date": "2018.04.13", "title": "Затвориха Айфеловата кула за посетители заради стачка"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%82%D1%80%D0%B8-%D0%BA%D0%BE%D0%BB%D0%B8-%D1%81%D0%B5-%D0%BF%D0%BE%D0%BC%D0%BB%D1%8F%D1%85%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BD%D0%B8%D0%BC%D0%BA%D0%B0-news742421.html", "text": "Поредна катастрофа в днешния черен петък 13-и. Този път тя е в Пловдив и за щастие няма загинали. Има обаче ранена жена. Сигналът е получен около 15:30 часа. На улица \"Лерин\" в квартал \"Христо Смирненски\" са се ударили три автомобила. По първоначални данни е пострадала жена, която пътувала в една от колите. На място й е оказана медицинска помощ. Произшествието е отработено по административен ред от екип на \"Пътна полиция\". Сподели:", "date": "2018.04.13", "title": "ОТ ПОСЛЕДНИТЕ МИНУТИ! Три коли се помляха в Пловдив (СНИМКА)"}
{"url": "http://pik.bg/%D1%86%D0%B5%D0%BD%D1%82%D1%8A%D1%80%D1%8A%D1%82-%D0%BF%D0%BE-%D1%85%D0%B5%D0%BC%D0%B0%D1%82%D0%BE%D0%BB%D0%BE%D0%B3%D0%B8%D1%8F-%D1%80%D0%B0%D0%B7%D0%BF%D0%BE%D0%BB%D0%B0%D0%B3%D0%B0-%D1%81-%D0%BD%D1%83%D0%B6%D0%BD%D0%B8%D1%82%D0%B5-%D0%BA%D0%BE%D0%BB%D0%B8%D1%87%D0%B5%D1%81%D1%82%D0%B2%D0%B0-%D0%BA%D1%80%D1%8A%D0%B2-%D0%B7%D0%B0-%D0%BE%D0%B1%D0%B5%D0%B7%D0%BF%D0%B5%D1%87%D0%B0%D0%B2%D0%B0%D0%BD%D0%B5-%D0%BD%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82-news742426.html", "text": "Във връзка с тежката катастрофа на АМ „Тракия\" при Вакарел, Националният център по трансфузионна хематология е направил нужната организация и разполага с подсилени екипи за кръводаряване, които са в готовност да поемат всички желаещи да дарят кръв, съобщиха от центъра. В момента НЦТХ разполага с достатъчни количества кръв и кръвни съставки, които биха били необходими на лечебните заведения, в които са настанени пострадалите. Припомняме, че по-рано днес лек автомобил и автобус катастрофираха на магистрала \"Тракия\". След инцидента загинаха шестима души, а най-малко 22-ма са ранени. Сподели:", "date": "2018.04.13", "title": "Центърът по хематология разполага с нужните количества кръв за обезпечаване на пострадалите"}
{"url": "http://pik.bg/%D0%BF%D1%8A%D0%BB%D0%BD%D0%BE-%D0%B7%D0%B0%D1%82%D1%8A%D0%BC%D0%BD%D0%B5%D0%BD%D0%B8%D0%B5-%D0%B1%D0%BB%D0%B8%D0%B7%D0%BA%D0%B8-%D0%BF%D0%BE%D0%BB%D1%83%D1%87%D0%B0%D0%B2%D0%B0%D1%82-%D0%BE%D1%81%D0%BA%D1%8A%D0%B4%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%BE%D1%82-%D0%B0%D0%B2%D1%82%D0%BE%D0%B1%D1%83%D1%81%D0%BD%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82-news742425.html", "text": "Четири болници са приели ранените от катастрофата с автобус на магистрала \"Тракия”. Близки на пострадалите се събират пред лечебните заведения с надеждата да научат за състоянието им, но получават оскъдна информация. Хюсеин е приятел с трима от пострадалите в катастрофа. Споделя, че те са пътували от Бургас към летището в София заради екскурзия в чужбина, предава Би Ти Ви. За инцидента разбира, след като негов познат му се обажда. Вече няколко часа той чака пред Окръжна болница, за да разбере в какво състояние са приятелите му. „Не мога да се свържа с тях в момента. Вътре всички питам, казват, че са хоспитализирани”, заяви Хюсеин. Сподели:", "date": "2018.04.13", "title": "ПЪЛНО ЗАТЪМНЕНИЕ?! Близки получават оскъдна информация за пострадалите от автобусната катастрофа"}
{"url": "http://pik.bg/%D0%BD%D0%B0%D0%B4%D0%B0%D0%BB-%D0%BE%D1%82%D0%B2%D0%B0%D1%80%D1%8F-%D1%82%D0%B5%D0%BD%D0%B8%D1%81-%D1%88%D0%BA%D0%BE%D0%BB%D0%B0-%D0%B2-%D1%81%D0%B0%D1%89-news742297.html", "text": "Световният номер 1 в мъжкия тенис  Рафаел Надал смята да открие тенис академия в Бока Рейтън, Флорида (САЩ) през следващата година. Матадорът вече има готов проект за изграждането на поне 37 закрити корта, фитнес, четири ресторанта и магазин за професионална екипировка на площ от 140 хиляди квадратни метра в спортен център в \"Пач Рийф Парк\", като съществуващите в момента там 17 открити корта също ще останат. Ако предложението на испанеца бъде одобрено, то 60 процента от кортовете ще бъдат открити за всички желаещи да играят, а останалите ще се ползват от трениращите в школата. 31-годишният Надал вече има една академия в родния си град Манакор на остров Майорка, която той откри през 2016 година. Сподели:", "date": "2018.04.13", "title": "Надал отваря тенис школа в САЩ"}
{"url": "http://pik.bg/%D1%88%D0%BE%D0%BA-%D0%BD%D1%8F%D0%BC%D0%B0-%D1%81%D0%BF%D0%B8%D1%81%D1%8A%D0%BA-%D1%81-%D0%B8%D0%BC%D0%B5%D0%BD%D0%B0%D1%82%D0%B0-%D0%BD%D0%B0-%D1%85%D0%BE%D1%80%D0%B0%D1%82%D0%B0-%D0%BF%D1%8A%D1%82%D1%83%D0%B2%D0%B0%D0%BB%D0%B8-%D0%B2-%D0%B0%D0%B2%D1%82%D0%BE%D0%B1%D1%83%D1%81%D0%B0-%D0%BA%D0%BE%D0%B2%D1%87%D0%B5%D0%B3---%D0%BD%D0%B0%D0%B9-%D0%BC%D0%BD%D0%BE%D0%B3%D0%BE-%D1%81%D0%B0-%D0%BE%D1%82-%D0%B0%D0%B9%D1%82%D0%BE%D1%81-%D0%B8-%D0%B1-news742432.html", "text": "Списък с имената на хората няма, нито има информация кои са пострадалите. Пред касите на \"Юнион Ивкони“ в Бургас няма близки и роднини на пътувалите в автобуса, предава БНР. От бургаската полиция също не разполагат с повече информация за пътниците в автобуса. В катастрофиралия автобус на фирма \"Юнион Ивкони“ са пътували 7 души от Бургас, 8 от Айтос, двама от Карнобат, други петима пътници са се качили в Сливен, един в Пазарджик, а останалите 22-ма души пътуват от Стара Загора. Сподели:", "date": "2018.04.13", "title": "ШОК! Няма списък с имената на хората, пътували в автобуса-ковчег - най-много са от Айтос и Бургас"}
{"url": "http://pik.bg/%D0%B2%D0%B0%D1%81%D0%B8%D0%BB-%D0%BC%D0%B8%D1%85%D0%B0%D0%B9%D0%BB%D0%BE%D0%B2-%D0%B4%D0%B0-%D0%BE%D1%82%D0%BA%D0%B0%D0%B6%D0%B5-%E2%80%9E%D0%B0%D1%81%D0%BA%D0%B5%D0%B5%D1%80%D0%B0%E2%80%9D---%D0%B4%D1%80%D1%83%D0%B3%D0%BE%D1%82%D0%BE-%D0%B5-%D0%BB%D0%B8%D1%86%D0%B5%D0%BC%D0%B5%D1%80%D0%B8%D0%B5-news742396.html", "text": "На 24 май 80-годишният Васил Михайлов ще получи почетната награда „Аскеер” за цялостен принос към театралното изкуство, обявиха от едноименната фондация. Отличия, създадени преди години от актьорите на Военния театър, в чиято трупа Михайлов е от десетилетия. В името на почтеността и за да не бъде заподозрян в двойни стандарти, големият актьор би трябвало да откаже този приз! Защото само преди месец Капитан Петко Воевода забърка скандал, като отказа да приеме отличието „Икар” от Съюза на артистите с председател Христо Мутафчиев. Той се аргументира, като обяви с патос, че това е протестът му срещу „всичко онова, което става и не се случва в театъра”. В гилдията обаче актът му се възприе като проява на лош вкус и маниерничене от иначе достолепния актьор и мъжкар. Недоброто според него отношение на държавата към театъра и изкуството обаче не му попречи преди дни да приеме почетния знак от президента Румен Радев. С което за пръв път влезе в конфликт с уж твърдите си принципи. Сега гилдията тръпне в очакване дали Михайлов ще върне и „Аскеера”. Ще скърши ли хатъра на колегите си и ще преглътне ли честолюбието си. Противното ще потвърди слуховете за дългогодишната вражда между „Аскеери” и „Икари” и битката им кой е по-по-най. И ще затвърди съмненията, че Васил Михайлов просто е искал да уязви и удари под кръста Христо Мутафчиев и ръководения от него Съюз на артистите. Егоцентричен каприз и ненужна автореклама на един безспорно заслужил овации актьор, който на патриаршеска възраст е решил да се направи на интересен. Артистът раздава душата си на публиката, проповядва морални позиции от сцената и би трябвало ревностно да пази реномето си. А не да става пионка в задкулисни и махленски артигри. Така че, г-н Михайлов, проявете достойнство и откажете „Аскеера”. Другото ще бъде лицемерие! Сподели:", "date": "2018.04.13", "title": "Васил Михайлов да откаже „Аскеера” - другото е лицемерие!"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%BF%D1%80%D0%BE%D0%BA%D0%BE%D0%B1%D0%B0-%D0%B2%D0%BE%D0%B4%D0%B8%D0%BC-%D0%B2%D0%BE%D0%B9%D0%BD%D0%B0-%D1%81%D0%B0%D0%BC%D0%B8-%D1%81%D1%8A%D1%81-%D1%81%D0%B5%D0%B1%D0%B5-%D1%81%D0%B8---%D0%BD%D0%B5-%D0%BD%D0%B8-%D1%82%D1%80%D1%8F%D0%B1%D0%B2%D0%B0%D1%82-%D0%B0%D1%82%D0%B5%D0%BD%D1%82%D0%B0%D1%82%D0%B8-%D0%B8%D0%B7%D0%B1%D0%B8%D0%B2%D0%B0%D0%BC%D0%B5-%D1%81%D0%B5-%D0%BF%D0%BE-%D0%BF%D1%8A%D1%82-news742418.html", "text": "Поредна голяма трагедия на пътя взе жертви и прекърши съдбите на десетки хора. Магистрала \"Тракия\" беше окървавена след катастрофа между автобус и лека кола. Войната по пътищата продължава вече години наред. Не ни трябват атентати, ние сами се избиваме. Властимащите само констатират поредния инцидент, сълзливо коментират какво се е случило и как, поднасят съболезнования... Болниците се пълнят с пострадали. И така до следващата катастрофа. Шофираме така, както живеем. Мерим си колите и мускулите, без да си даваме сметка на каква опасност излагаме себе си и хората около нас. Няма дим без огън. Кой ни позволи да водим тази война по пътищата? Полицаите се обърнаха предимно на събирачи на глоби. Крият се в храстите да заловят някого, който кара с превишена скорост, та да го глобят. А не излизат на пътя да регулират движението. Къде е превенцията, която да осигури безопасността на пътя? Станалото на автомагистрала \"Тракия\" е национална трагедия. И в такъв ден е хубаво да се замислим докога ще продължи тази черна серия. И да осъзнаем, че всички заедно трябва да направим така, че тази война да спре,  докато най-искрено поднасяме съболезнованията си към близките на жертвите. Сподели:", "date": "2018.04.13", "title": "БЪЛГАРСКА ПРОКОБА! Водим война сами със себе си - не ни трябват атентати, избиваме се по пътищата"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-%D0%B1%D0%B8-%D0%BE%D1%82%D0%B1%D0%BE%D0%B9-%D0%B4%D0%B2%D0%B0-%D0%BC%D0%B0%D0%BD%D0%B4%D0%B0%D1%82%D0%B0-%D1%81%D0%B0-%D0%B4%D0%BE%D1%81%D1%82%D0%B0%D1%82%D1%8A%D1%87%D0%BD%D0%B8-news742423.html", "text": "Смятам, че два мандата кмет на Пловдив са достатъчни. Това заяви градоначалникът на Пловдив Иван Тотев в отговор на въпрос ще се кандидатира ли за нов трети мандат на изборите догодина. Това обаче не е само въпрос на личен избор, подчерта Тотев \"ГЕРБ е партия, в която няма значение кой какво иска. Въпросът е хората какво желаят и каква оценка ще даде ръководството на партията.  Но ако трябва да съм честен, като цяло смятам, че два мандата са прекалено достатъчни. И историята на Пловдив показва, че управници с повече от два мандата, са малко“, коментира той в студиото на \"Дарик\". В последните години Пловдив се развива непрекъснато, категоричен беше Тотев. Инвестициите в инфраструктурата и в културата на града са постоянни. Усилията на администрацията за развитието на Стария град ще продължат и през тази година. След като през 2017 г. уникалната къща „Клианти“ в сърцето на архитектурния резерват отвори врати за посетители, сега работата на местната управа ще се съсредоточи върху Небет тепе. „Предвижда се там да една от локациите на Празниците на Стария град, както и на НОЩ-ите, които Общината ще организира тази година, след като от фондация „Отворени изкуства“ се отказаха. Освен това, за първи път във фестивалната история на града ще има и концерт на Небет тепе“, разказа градоначалникът. Квартал „Капана“ и Природонаучният музей са другите проекти, с чиято реализация Пловдив може да се похвали през последните години. След направената мащабна реконструкция, арт кватралът се превърна в притегателно място за пловдивчани и гостите на града, а след направеният ремонт за близо 3 милиона лева, музеят се превърна в един от най-атрактивните и модерните в страна Големите проекти на Пловдив като „Модър-Царевец“, Вторият гребен канал, Голямоконарско шосе и Зоологическата градина към момента са на стендбай, поради ред причини – обжалвания, отчуждителни и административни процедури, стана ясно още от интервюто с Иван Тотев. Очакванията на градоначалника са до края на тази година големите инфраструктурни ремонти в централната градска част да приключат. Сподели:", "date": "2018.04.13", "title": "ИЗВЪНРЕДНО! Кметът на Пловдив би отбой: Два мандата са достатъчни"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%83%D0%B6%D0%B0%D1%81%D1%8A%D1%82-%D1%81%D0%BB%D0%B5%D0%B4-%D0%BC%D0%B5%D0%BB%D0%B5%D1%82%D0%BE-%D0%BA%D1%80%D0%B0%D0%B9-%D0%B2%D0%B0%D0%BA%D0%B0%D1%80%D0%B5%D0%BB-%D0%B5-%D0%BD%D0%B5%D0%B2%D0%B8%D0%B6%D0%B4%D0%B0%D0%BD---%D0%B4%D0%B2%D0%B5-%D0%BE%D1%82-%D0%B6%D0%B5%D0%BD%D0%B8%D1%82%D0%B5-%D0%B2-%D1%81%D0%B2-%D0%B0%D0%BD%D0%BD%D0%B0-%D1%81%D0%B0-%D0%B2-%D0%BA%D1%80%D0%B8%D1%82%D0%B8-news742424.html", "text": "\"Две от жените, пострадали в катастрофата между автобус и лек автомобил на автомагистрала \"Тракия\" край Вакарел, са в изключително тежко състояние със съчетани шийни, гръбначни, гръдни и коремни травми, а две - със съчетани шийни, гръдни и коремни без гръбначни травми\". Това заяви говорителят на болницата д-р Антон Луков специално за ПИК. Една от тези две пациентки е родена през 1973 г.,  документите на другата са останали в автобуса и не може да се определи възрастта ѝ.Той обясни, че веднага, след като ранените са постъпили, са започнали две от операциите, които продължават и в момента. Другите ще бъдат извършени през нощта. Засега никой от 10-те пострадали, откарани в \"Св. Анна\", няма да бъде изписван. Една от жените е със счупена ключица и почти скалпирана, друга е с две счупени ръце, трета има открита тежка прорезна рана. Само една от пациентките е в по-леко състояние с охлузвания по лицето и е настанена в отделение \"Уши, нос гърло\". Най-младата пациентка е на 25 години, а най-възрастната - на 58. Някои от хората са без документи и самоличността им не може да бъде установена, тежко пострадалите са неконтактни. Д-р Луков обяви още, че имената да двама от пациентите са турски. Според него тези хора са тръгнали на екскурзия, но той не знаеше повече подробности. На лекарите в \"Св. Анна\" им предстои изключително тежка нощ и борба за живота на пострадалите.", "date": "2018.04.13", "title": "САМО В ПИК! Ужасът след мелето край Вакарел е невиждан - две от жените в \"Св. Анна\" са в критично тежко състояние, една е скалпирана"}
{"url": "http://pik.bg/%D1%83%D0%B6%D0%B0%D1%81%D1%8A%D1%82-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B2%D0%B5-%D0%BA%D0%BE%D0%BB%D0%B8-%D1%81%D0%B5-%D1%83%D0%B4%D0%B0%D1%80%D0%B8%D1%85%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%B2-%D0%B1%D0%BB%D0%B8%D0%B7%D0%BE%D1%81%D1%82-%D0%B4%D0%BE-%D1%82%D1%80%D0%B0%D0%B3%D0%B8%D1%87%D0%BD%D0%B8%D1%8F-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%81-%D0%B0%D0%B2%D1%82%D0%BE%D0%B1%D1%83%D1%81%D0%B0-news742431.html", "text": "Два леки автомобила са катастрофирали в близост до мястото на инцидента с автобус на АМ „Тракия“, няма пострадали. Това съобщиха от пресцентъра на МВР. Катастрофата е била лека, само с материални щети. Не са пострадали хора при инцидента. Припомняме, че по-рано днес лек автомобил и автобус катастрофираха на магистрала \"Тракия\". След инцидента загинаха шестима души, а най-малко 22-ма са ранени. Сподели:", "date": "2018.04.13", "title": "УЖАСЪТ ПРОДЪЛЖАВА! Две коли се удариха на \"Тракия\" в близост до трагичния инцидент с автобуса на \"Юнион Ивкони\""}
{"url": "http://pik.bg/%D0%BE%D0%B3%D1%80%D0%BE%D0%BC%D0%BD%D0%B0-%D0%BC%D0%BE%D0%B1%D0%B8%D0%BB%D0%B8%D0%B7%D0%B0%D1%86%D0%B8%D1%8F-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-news742363.html", "text": "Въпреки успеха с 2:0 над ЦСКА в първи полуфинал за Купата на България Делио Роси не даде почивка на \"сините\". Причината е, че Левски е в тежка серия от мачове. Утре подопечните на Роси приемат Лудогорец на \"Герена\". Двубоят е от 20:00 часа и ще бъде предаван пряко по Диема спорт. Срещата е много важна и за двата отбора - разградчани искат да запазят аванса си от шест точки пред ЦСКА. \"Сините\" пък в момента са четвърти - място, което не гарантира дори участие в бараж за Лига Европа. След сблъсъка с \"орлите\" на Левски му предстои двубой срещу ЦСКА в сряда, 18 април. На 25-и пък е реваншът с \"армейците\" за купата. За да запази състава си свеж за всичките срещи, Роси отново ще прибегне до въртележка на играчи. Той не се плаши да заменя понякога по половин отбор за дадена среща спрямо предходната. Същото важи и за схемата - така бе срещу \"червените\" онзи ден. Очаква се шанс за изява по единия фланг на атаката срещу разградчани да получи Жерсон Кабрал. Възможно е да започне и Прохазка, който бе резерва срещу ЦСКА. В средата на терена пред Роси не липсват опции - може да заложи на Васил Панайотов и/или Жорди Гомес, въпреки че са на получаването на един картон от наказание. В нападение своя момент чака Станислав Костов. През пролетта италианецът не пипа само трима от бранителите - Давид Яблонски, Холмар Ейолфсон и Милош Цветкович. Добрата новина за Роси е, че няма играчи с травми от двубоя с \"армейците\". Едва ли в групата за утрешния мач с разградчани ще попаднат Ривалдиньо и Аймен Белаид, които лекуват контузии, пише \"Тема Спорт\". Сподели:", "date": "2018.04.13", "title": "Огромна мобилизация на \"Герена\""}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%88%D0%B5%D1%84%D1%8A%D1%82-%D0%BD%D0%B0-%E2%80%9E%D0%BF%D0%B8%D1%80%D0%BE%D0%B3%D0%BE%D0%B2%E2%80%9D-%D0%BF%D1%80%D0%BE%D1%84-%D0%B1%D0%B0%D0%BB%D1%82%D0%BE%D0%B2-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%B4%D0%B0%D0%BD%D0%BD%D0%B8-%D0%B7%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%E2%80%93-%D0%B5%D1%82%D0%BE-%D0%BE%D1%82-%D0%BA%D0%B0%D0%BA%D0%B2%D0%BE--news742401.html", "text": "„Четирима пациенти докараха при нас след трагичния инцидент на магистрала „Тракия”. В момента всички са в стабилно състояние”. Това заяви ексклузивно пред ПИК директорът на МБАЛ „Пирогов” проф. Асен Балтов, който лично се включил в приема и лечението на ранените, тъй като е сред най-добри травматолози в България. „Детето, което е пострадало при инцидента, беше оперирано по спешност. 13-годишното момче премина през детска противошокова зала на \"Пирогов\", където му се направиха прегледи от мултидисциплинарен екип и изследвания. Момчето беше качено по спешност в детския хирургичен операционен блок. Там му поставиха дрен, за да възстановят достъпа на кислород до организма. Поставен му е гръден дрен. В момента е в стабилно състояние и няма никаква опасност за живота му. При нас е приета и неговата майка, която също е пострадала. Тя е с травма в областта на китките и също й е оказана помощ. Има една жена със счупени ребра и гръдна травма, както и контузия на черния дроб Четвъртият пациент при нас е мъж, който е минал през кабинет и прегледи, но вероятно няма да остане при нас, тъй като е в добро състояние. Всички са в стабилно състояние, без опасност за живота. Наблюдаваме пациентите и сме взели бързи и адекватни мерки”, заяви още проф. Балтов пред ПИК. Припомняме, че до момента в адската катастрофа край Вакарел на магистрала „Тракия” има 10 жертви и над 20 ранени и пострадали, настанени в различни столични болници. 4 от тях са с опасност за живота. ОЧАКВАЙТЕ ПОДРОБНОСТИ В ПИК И ПИК TV! Сподели:", "date": "2018.04.13", "title": "САМО В ПИК! Шефът на „Пирогов” проф. Балтов с последни данни за пострадалите – ето от какво е оперирано пострадалото дете"}
{"url": "http://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BE%D0%B1%D1%8F%D0%B2%D0%B8-14-%D0%B0%D0%BF%D1%80%D0%B8%D0%BB-%D0%B7%D0%B0-%D0%B4%D0%B5%D0%BD-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D1%82%D1%80%D0%B0%D1%83%D1%80-%D0%B7%D0%B0%D1%80%D0%B0%D0%B4%D0%B8-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D1%82%D1%80%D0%B0%D0%BA%D0%B8%D1%8F-news742448.html", "text": "С решение на Министерския съвет 14 април, събота, е обявен за ден на национален траур за жертвите от тежката катастрофа на автомагистрала „Тракия“. Правителството изказва своите съболезнования на близките на загиналите. В тяхна памет националните флагове на всички държавни институции ще бъдат свалени наполовина. Сподели:", "date": "2018.04.13", "title": "Правителството обяви 14 април за ден на национален траур заради жертвите на \"Тракия\""}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B8%D0%B7%D1%80%D0%B0%D0%B7%D0%B8-%D1%81%D1%8A%D0%B1%D0%BE%D0%BB%D0%B5%D0%B7%D0%BD%D0%BE%D0%B2%D0%B0%D0%BD%D0%B8%D1%8F%D1%82%D0%B0-%D1%81%D0%B8-%D0%BD%D0%B0-%D0%B1%D0%BB%D0%B8%D0%B7%D0%BA%D0%B8%D1%82%D0%B5-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%B2-%D0%BA%D1%8A%D1%80%D0%B2%D0%B0%D0%B2%D0%B8%D1%8F-%D0%B0%D0%B4-%D0%BD%D0%B0-%D1%82%D1%80%D0%B0%D0%BA%D0%B8%D1%8F-news742446.html", "text": "\"Фейсбук\" Изказвам искрени съболезнования на семействата и близките на загиналите при трагичната катастрофа на магистрала „Тракия“ днес. Както аз, така и цялото ни общество, сме съпричастни с болката и скръбта ви. Това написа държавният глава Румен Радев в официалната си страница във по повод инцидента на автомагистрала \"Тракия\", при който загина 6 души, а над 20 бяха ранени. \"Желая леко възстановяване на всички пострадали. Благодаря на всички медицински екипи, които помогнаха на ранените и полагат грижи за лечението им\", допълва още президентът. Сподели:", "date": "2018.04.13", "title": "Румен Радев изрази съболезнованията си на близките на жертвите в кървавия ад на \"Тракия\""}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-e%D0%BC%D0%B0%D0%BD%D1%83%D0%B5%D0%BB%D0%B0-%D0%B2%D0%B7%D1%80%D0%B8%D0%B2%D0%B8-%D0%BA%D0%BB%D1%83%D0%B1-33-%D1%81-%D1%85%D0%B8%D1%82%D0%BE%D0%B2%D0%B5-%D0%B0-%D1%82%D0%B5%D0%B7%D0%B8-%D0%BC%D0%B0%D1%86%D0%BA%D0%B8-%D0%BF%D0%BE%D0%B1%D1%8A%D1%80%D0%BA%D0%B0%D1%85%D0%B0-%D0%BC%D0%B0%D1%87%D0%BE%D0%B2%D1%86%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-news742451.html", "text": "Пролет пукна, но Емануела още е на зимна вълна. Секси дивата заби токче на любимите си в последно време чизми на коленета на сцената на хитовия \"Клуб 33\" в Студентски град. хит след хит. Изпълнителката на \"Нотариално заверен\" наистина се раздаде и подсигури незабравими емоции за гостите на \"Клуб 33\". А домакините се погрижиха да задоволят всички капризи на меломаните, които и тази нощ ще щурмуват любимото заведение за поредния бурен купон. В неделя на сцената ще изгрее младото и талантлива певица Джулия. А следващата седмица се задават две чутовни партита - с Емилия и с Анелия. Миналата нощ там си вихри як купон, за който голямата заслуга е на чаровната звезда от \"Пайнер\". Певицата блесна на сцената малко след полунощ в перфектна форма, след коато направи всичко възможно, за да \"взриви\" клуба с Сподели:", "date": "2018.04.13", "title": "ГОРЕЩО! Eмануела \"взриви\" \"Клуб 33\" с хитове, а тези мацки побъркаха мачовците... (СНИМКИ)"}
{"url": "http://pik.bg/%D1%85%D0%B0%D0%B9%D0%BA%D0%B0-%D0%B2-%D1%80%D0%B5%D1%81%D0%B8%D0%BB%D0%BE%D0%B2%D0%BE-%D0%BF%D0%BE%D0%BB%D0%B8%D1%86%D0%B8%D1%8F-%D0%B8-%D0%B2%D0%B5%D1%82%D0%B5%D1%80%D0%B8%D0%BD%D0%B0%D1%80%D0%B8-%D0%BF%D0%BE%D0%B3%D0%BD%D0%B0%D1%85%D0%B0-%D1%82%D1%80%D0%B8%D0%BC%D0%B0-%D1%84%D0%B5%D1%80%D0%BC%D0%B5%D1%80%D0%B8-news742309.html", "text": "Полицаи, служители от общината в Сапарева баня и ветеринари погнаха вчера тримата фермери от с. Ресилово, животните на които опустошават градините и овошките по полето. На двама от тях – Георги Евтимов и Петър Гладников, са написани  актове, а на Лидия  Николова е направено предписание да регистрира фермата си по закона за ветеринарномедицински контрол, съобщава Струма БГ. Вчера проверяващите, сред които ветеринарите д-р Първан Дангов и д-р Георги Тимчев, са извършили проверка и са установили, че 23 коня на Петър Гладников са оставени без пастир на паша край Ресиловския манастир. Конете са замърсили района около обителта, която е често посещавана от миряни от цялата страна. Животните са обелили  кората на десетки дръвчета в овощни градини на жители на с. Ресилово, има опасност да изсъхнат. Комисията е съставила акт на Петър Гладников, глобата ще е от 500 лв. до 1000 лв. При проверка във фермата на Георги Евтимов, който отглежда 300 овце и 12 коня, са установени налични само 4 коня. Останалите са изпратени на паша в гората над селото. От комисията са изискали животните да се доведат в обора веднага и са написали акт на собственика. Фермерката Лидия Николова се отървала без глоба за момента, но й е предписано да регистрира фермата по закона за ветеринарномедицински контрол. Тя живее сама и отглежда 6 крави. Ако не изпълни предписанието, ще бъде глобена. Както „Струма“ писа, жители на с. Ресилово алармираха, че конете на тримата фермери унищожават поголовно реколтата по нивите им. Те изпратиха жалба и до фонд „Земеделие“. През лятото и есента не спят, за да дежурят по нивите и да си опазят произведената реколта. Вчера, след като разбраха, че тримата фермери са наказани, хората в селото получиха частично удовлетворение, защото до момента никой не е успял да реши проблема им с безстопанствените коне. Сподели:", "date": "2018.04.13", "title": "ХАЙКА В РЕСИЛОВО! Полиция и ветеринари погнаха трима фермери"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%82%D0%BE%D0%BC%D0%B0-%D0%B1%D0%B5%D0%BB%D0%B5%D0%B2-%D1%89%D0%B5-%D1%81%D0%B2%D0%B0%D0%BB%D1%8F-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news742359.html", "text": "Има една стара и много показателна българска поговорка \"храни куче да те лае\". Тя е особено валидна за \"еколога\" Тома Белев.От 10 години е любимец на всички управляващи, въпреки доказателствата за кражбата на Асоциация на парковете, унищожаването на Витоша, петте смъртни случаи на Боянски водопад, източването на еврофондове за безсмислени броене на лалугери, лешояди, риби и какво ли не още. За лобисткото прокарване на зоните Натура, които ощетяват 1 млн.собственици на земи и гори. И още за провалените проекти и зеления рекет върху бизнес, държава и общини .Стотици са делата заведени от \"еколозите\" срещу инвеститори. Не трябва да се пропускат и ежедневно пострадалите при катастрофи в Кресненското дефиле, заради забавяне с 10 години на магистрала Струма. Та този Тома Белев, който заедно с своите съмишленици са в основата на всичко изброени дотук, а и още много злини ще събаря и ще гони от власт сегашното правителство. По този повод още нещо казва народът: \"няма ненаказано добро\". И правителството да си знае на кой трябва да вярва. Сподели:", "date": "2018.04.13", "title": "СКАНДАЛ! Тома Белев ще сваля правителството"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BF%D0%BE-%D0%BA%D0%BE%D0%B8-%D0%BF%D1%8A%D1%82%D0%B8%D1%89%D0%B0-%D0%B0%D0%BF%D0%B8-%D1%81%D1%8A%D0%B2%D0%B5%D1%82%D0%B2%D0%B0-%D0%B4%D0%B0-%D0%BF%D1%8A%D1%82%D1%83%D0%B2%D0%B0%D0%BC%D0%B5-%D0%B7%D0%B0%D1%80%D0%B0%D0%B4%D0%B8-%D0%B0%D0%B4%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-news742457.html", "text": "Агенция \"Пътна инфраструктура\" (АПИ) Поради интензивния трафик по АМ \"Тракия\" в района на катастрофата при 27 км при Вакарел, АПИ съветва шофьорите да използват следните алтернативни маршрути: - път I-6 София - Златица - Карлово и обратно; - път II-82 София - Самоков - Костенец пътен възел \"Мухово\" на АМ \"Тракия\" и обратно. Това съобщиха от пресцентъра на Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, от интернет страницата на АПИ – www.api.bg, lima.api.bg, както и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието по републиканските пътища. Сподели:", "date": "2018.04.13", "title": "Вижте по кои пътища АПИ съветва да пътуваме заради ада на \"Тракия\""}
{"url": "http://pik.bg/%D1%81%D0%BB%D0%B5%D0%B4-%D1%83%D0%B6%D0%B0%D1%81%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B5-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D1%88%D0%BE%D1%84%D1%8C%D0%BE%D1%80%D0%B0-%D0%BD%D0%B0-%D0%B0%D0%B2%D1%82%D0%BE%D0%B1%D1%83%D1%81%D0%B0-%D0%BF%D1%80%D0%B8%D0%B5%D1%82-%D0%B2-%D1%81%D0%BE%D1%84%D0%B8%D1%8F%D0%BC%D0%B5%D0%B4-news742452.html", "text": "Шофьорът на автобуса от катастрофата на автомагистрала „Тракия“ е приет с контузия на гръден кош, състоянието му е стабилно. Това съобщиха от пресцентъра на болница \"Софиямед\". Мъжът няма опасност за живота, приет е с контузия на гръден кош. Предстои да му бъде направен рентген и да бъде приет за наблюдение в Клиниката по хирургия. Сподели:", "date": "2018.04.13", "title": "СЛЕД УЖАСА НА \"ТРАКИЯ\": Ето какво е състоянието на шофьора на автобуса, приет в \"Софиямед\""}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BD%D0%B5-%D0%BA%D0%B0%D1%80%D0%B0%D0%B9%D1%82%D0%B5-%D0%BF%D0%BE-%D1%86%D0%B0%D1%80%D0%B8%D0%B3%D1%80%D0%B0%D0%B4%D1%81%D0%BA%D0%BE-%D1%85%D0%B2%D1%8A%D1%80%D1%87%D0%B0%D1%82-%D0%BB%D0%B8%D0%BD%D0%B5%D0%B9%D0%BA%D0%B0-%D0%BA%D1%8A%D0%BC-%D0%B2%D0%B0%D0%BA%D0%B0%D1%80%D0%B5%D0%BB-news742365.html", "text": "Тежкият пътен инцидент на магистрала „Тракия” усложни преминаването и в двете ленти на аутобана. Платното в посока София е затворено и движението се отпушва поетапно. В участъка на катастрофата е организиран обход от Ихтиман до Вакарел, посока София по стария път. Пътна полиция насочва трафика. Полицаите подпомагат изтеглянето на превозните средства чрез обратен завой - посока Пловдив и ги насочват по стария път. В посока Бургас също пътен инцидент е усложнил трафика заради шофьори, които минават по-бавно, за да гледат какво се случва. Водачите са призовани да избягват и бул. „Цариградско шосе”, за да бъде свободен пътя за преминаването на линейки на Спешната помощ. Сподели:", "date": "2018.04.13", "title": "ВАЖНО! Не карайте по Цариградско, хвърчат линейка към Вакарел"}
{"url": "http://pik.bg/%D1%82%D0%B5%D0%B6%D0%BA%D0%B8-%D1%80%D0%B0%D0%B7%D0%B3%D0%BE%D0%B2%D0%BE%D1%80%D0%B8-%D0%BF%D1%80%D0%B8-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-news742362.html", "text": "ЦСКА поднови тренировки в понижено настроение след загубите от Лудогорец (2:3) и Левски (0:2). Вчера сутринта отборът се събра в Панчарево. \"Червените\" са се разминали с конско, за да не се изостря допълнително ситуацията. Непосредствено след двубоя със \"сините\" мениджърът на ЦСКА Стойчо Стоилов е влязъл в съблекалнята, но не е критикувал играчите, а им е казал да вдигат главите и да се поправят за предстоящите две вечни дербита - на 18 април за първенство и на 25-и в реванша за купата. Стоилов ще има и персонални разговори с футболистите след издънките срещу Лудогорец и Левски. В същото време стана ясно, че халфът на ЦСКА Кристиян Малинов може да не попадне сред титулярите за утрешния мач с Верея. Той виси с картони и при нов ще бъде наказан за 3 срещи. По тази причина Малинов е твърде вероятно да остане резерва и да бъде запазен за вечното дерби на 18 април (сряда). Сблъсъкът ще е от междинния 30-и кръг на Първа лига. Вътрешни халфове срещу Верея утре почти сигурно ще са Лое и Пинто, пише \"Тема Спорт\". Сподели:", "date": "2018.04.13", "title": "Тежки разговори при \"червените\"!"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D1%82%D1%80%D0%B0%D1%88%D0%BD%D0%B8-%D0%B7%D0%B0%D0%B4%D1%80%D1%8A%D1%81%D1%82%D0%B2%D0%B0%D0%BD%D0%B8%D1%8F-%D0%BD%D0%B0-%D0%B0%D0%BC-%D1%82%D1%80%D0%B0%D0%BA%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%B7%D0%B2%D0%B5%D1%80%D1%81%D0%BA%D0%BE%D1%82%D0%BE-%D0%BC%D0%B5%D0%BB%D0%B5-%D1%81-%D1%88%D0%B5%D1%81%D1%82%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-news742462.html", "text": "Огромни задръствания са се образували на магистрала \"Тракия\" в района, където лека кола и автобус катастрофираха, в резултат на което шестима души загинаха, предава репортер на ПИК TV на място. По последни данни задръстването на магистралата е повече от 13 км. Опашката от автомобили започва от 15-и км в платното посока Пловдив. Припомняме, че движението в района беше допълнително затруднено заради още две катастрофи, които се случиха край фаталното място, както и заради спукана гума на тежкотоварен автомобил. Сподели:", "date": "2018.04.13", "title": "ПЪРВО В ПИК! Страшни задръствания на АМ \"Тракия\" заради зверското меле с шестима загинали"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BC%D0%B2%D1%80-%D0%BC%D0%BB%D0%B0%D0%B4%D0%B5%D0%BD-%D0%BC%D0%B0%D1%80%D0%B8%D0%BD%D0%BE%D0%B2-%D0%B8%D0%BC%D0%B0%D0%BC%D0%B5-%D0%B4%D0%B0%D0%BD%D0%BD%D0%B8-%D1%87%D0%B5-%D0%BB%D0%B5%D0%BA%D0%B0-%D0%BA%D0%BE%D0%BB%D0%B0-%D0%B5-%D0%B7%D0%B0%D1%81-news742336.html", "text": "Адът на катастрофата край Вакарел, където по магистрала \"Тракия\" в посока София се преобърна автобус с пътници, продължава. Линейки от Ихтиман, Елин Пелин и София препускат за ранените и ги откарват към \"Пирогов\" и \"Св. Анна\", както първо ПИК съобщи. По официална информация, загиналите до момента са 10. Има и ранено дете (ВИЖТЕ В ОЩЕ ПО ТЕМАТА) . В момента изтеглят автобуса от канавката, в която се е преобърнал. Движението в посока София все още е затапено. Мантинелата между двете ленти бе премахната, за да могат тирове и коли да се върнат обратно и да потърсят алтернативни маршрути. От извънредни брифинги на болниците стана ясно, че четирима души са с опасност за живота. Част от пострадалите в момента са в операционна. Директорът на \"Пирогов\" проф. Асен Балтов заяви, че едно дете е настанено при тях и то е в задоволително общо състояние. В \"Св. Анна\" има 10 пострадали - трима мъже и 7 жени на възраст между 25 и 60 години. Главният секретар на МВР съобщи, че на мястото са загинали шестима. Действията ни бяха насочени към овладяването на кризата и първата помощ. Работи се с двамата водачи на лекия автомобил и автобуса, посочи той. Маринов заяви, че и двамата водачи дават своите версии, имало е съприкосновение на двете коли. Имаме информация, че автомобилът е влязъл в съприкосновение странично с автобуса, но това трябва да се потвърди, посочи още главният секретар. Нямам данни водачите да са употребили алкохол, заяви той. Младенов бе категоричен, че шестима са загиналите на място, 22-ма са пострадалите закарани в болници. В момента разпитват пътници от автобуса, които не са тежко пострадали, взимат се следи и информация за експертизи. Има водачи, които са преминавали покрай мястото на катастрофата, които са спрели и са оказали помощ. За съжаление е имало и такива, които са продължили по пътя си без да се интересуват от случилото се. На мястото се намира управителят на Юнион Ивкони Георги Атанасов. От Института по психология на МВР имат готовност да работят с пострадалите. Сподели:", "date": "2018.04.13", "title": "ИЗВЪНРЕДНО В ПИК TV! Главният секретар на МВР Младен Маринов: Имаме данни, че лека кола е засякла автобуса! (ОБНОВЕНА)"}
{"url": "http://pik.bg/%D1%80%D1%83%D1%81%D0%BA%D0%B8-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D0%BF%D0%B0%D0%B4%D0%BD%D0%B0-%D0%B2-%D0%B1%D0%B0%D0%BB%D1%82%D0%B8%D0%B9%D1%81%D0%BA%D0%BE-%D0%BC%D0%BE%D1%80%D0%B5-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-news742314.html", "text": "Руски транспортно-боен хеликоптер Ка-29 падна снощи в Балтийско море по време на пробен полет. Двамата летци изпитатели от завода производител загинаха, съобщи днес пресслужбата на руския Балтийски флот, цитирана от ТАСС. Трагично прекъсналият полет е протичал \"в обикновени метеорологични условия\". Екипи от Балтийския флот са започнали издирвателна операция в района. В момента няма никакви затруднения за корабоплаването в акваторията на Балтийско море в района на Калининградска област, съобщи дежурният в местния спасителен подцентър. Ка-29 е разработен от съветското конструкторско бюро \"Н. И. Камов\" в началото на 80-те. Машината е предназначена за стоварване на десант от кораби и огнева подкрепа на морските пехотинци от десанта, както и за превоз на товари, отбелязва БТА. Сподели:", "date": "2018.04.13", "title": "Руски хеликоптер падна в Балтийско море, има загинали"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%BE%D0%BB%D0%BE%D1%81%D0%B0%D0%BB%D0%BD%D0%B8-%D0%B4%D0%B2%D0%BE%D0%B9%D0%BA%D0%B8-%D0%B2-12-%D1%84%D0%B8%D0%BD%D0%B0%D0%BB%D0%B8%D1%82%D0%B5-%D0%BD%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0-%D0%BB%D0%B8%D0%B3%D0%B0-news742370.html", "text": "Стана ясен жребият за 1/2-финалите в Шампионска лига. Церемонията по определянето на съперниците се състоя в Нион, Швейцария. А Фортуна отреди следните колосални двойки: Байерн Мюнхен - Реал Мадрид Ливърпул - Рома Финалът на надпреварата е на 26 май в Киев. Първите срещи от полуфиналната фаза ще се проведат на 24 и 25 април, а реваншите са предвидени за 1 и 2 май. Началните битки ще са на \"Алианц Арена\" и \"Анфийлд\". ОЧАКВАЙТЕ ПОДРОБНОСТИ!!! Сподели:", "date": "2018.04.13", "title": "ИЗВЪНРЕДНО! Колосални двойки в 1/2-финалите на Шампионска лига!"}
{"url": "http://pik.bg/%D0%BD%D0%B8%D1%86%D1%88%D0%B5-%D0%BE%D0%B1%D1%8F%D0%B2%D1%8F%D0%B2%D0%B0-%D0%B4%D0%B5%D1%81%D0%B5%D1%82%D1%82%D0%B5-%D0%B7%D0%B0%D0%BF%D0%BE%D0%B2%D0%B5%D0%B4%D0%B8-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%BE%D0%BC%D0%B8%D1%81%D0%BB%D0%B8%D0%B5%D1%82%D0%BE-news742377.html", "text": "Десетте заповеди на свободомислието, обявени от гениалния германски философ Фридрих Ницше са: 1. Не обичай никой народ, нито го мрази. 2. Не се занимавай с политика. 3. Не бъди нито богат, нито беден. 4. Избягвай популярни и влиятелни хора. 5. Вземи жена от друг народ, не от своя собствен. 6. Остави приятелите ти да възпитават децата ти. 7. Не се подчинявай на нито един църковен ритуал. 8. Не се разкайвай за своя грях, а наместо това свърши добро дело в повече. 9. Ако се налага, предпочитай живота в изгнаничество, за да имаш възможност да казваш истината. 10. Дай на света свобода на действие срещу теб, за да имаш и ти свобода на действие срещу него. Десетки афоризми на големия мислител, оказал огромно влияние върху развитието на съвременната философия, и идеите, въплътени в неговите трудове, ще прочетете в книгата на София Петрова. Изданието е на пазара от днес и ще го намерите във всички добри книжарници. Деветото заглавие от обичаната от читателите поредица представя разбираемо и достъпно наследството на Ницше в 44 фрагмента. В книжната серия са сборниците с притчи от и за Сократ, Диоген, Соломон, Сенека, Конфуций, Кант, Аристотел и Буда. Сподели:", "date": "2018.04.13", "title": "Ницше обявява десетте заповеди на свободомислието"}
{"url": "http://pik.bg/%D0%BF%D0%B5%D1%82%D1%8A%D0%BA-13-%D0%B8-%D1%87%D1%83%D0%B2%D1%81%D1%82%D0%B2%D0%B8%D1%82%D0%B5%D0%BB%D0%BD%D0%B8-%D1%80%D0%BE%D0%BC%D0%B0%D0%BD%D1%82%D0%B8%D1%87%D0%BD%D0%B8-%D0%B8-%D1%80%D0%B0%D0%BD%D0%B8%D0%BC%D0%B8-news742277.html", "text": "Луната е в знак Риби до 06:27ч на 14 април. Нараства и излишната чувствителност и сантименталност у хората, следователно и ранимостта. Лесно можете да повярвате на лъжливи обещания. Повишава се и романтичната нагласа, мечтателността. През това време хората са склонни да гледат на света през розови очила. В любовните дела трябва да се прояви голяма предпазливост. Вниманието ви може да е съсредоточено върху духовните теми. Време за озарение и просветление. Това, което преди е било обвито в мъгла, вече може да стане ясно, приемливо и очевидно. Човек в този период се намира във връзка с Космоса. Вземайки важни решения, вслушайте се първо във вътрешният си глас и се доверете на своята интуиция. Краката сега са много чувствителни, така че обърнете достатъчно внимание на своите обувки - те трябва да бъдат максимално удобни. След 14:28ч до 06:27ч на 14 април, Луната ще се движи на празен ход. Всичко важно каквото имате да вършите, го правете преди да започне този период. 27 лунен ден започва от 05:47ч и продължава до 06:16ч на следващия ден. Енергийно благоприятен ден. Символ на 27-ми лунен ден е тризъбеца. Ден на Нептун, свързан е с водата. Християните свързват този ден с легендата за падането на манната небесна. Ден за мистично преображение, свързване с духовните източници, ден за постигане на божествена мъдрост и знание. Този период представлява хармонично съчетание на разума с интуицията. Полезно е да се занимавате със самообразование. В този ден могат да се проявят емоции, за съществуването на които може и да не подозирате. Всичко до един момент е хубаво, спокойно и изведнъж да се появят раздразнение, гняв, злоба. Добре е човек да е на път и да не се привързва към определено място, да се слуша музика, да се общува с природата. Трябва да бъдем по близко до семейството си и близките ни хора, да им помагаме. Не зацикляйте върху конкретни житейски и особено битови проблеми. Не трябва да се изразходва енергията напразно. Злоупотребата може да изтощи организма. Днес е много подходящо време за медитативни практики, но без концентриране върху определени изображения. Денят е свързан с лечителството, молитвите и светлите надежди за бъдещето. Опасно е да се гледа в днешния лунен ден огледало. Секс - Много е важно в основата на секса да стои любовта, близостта, приятелските отношения, а не само чистата физиология. Идеално време за първи полов контакт или за зачатие. Бизнес – подходящо време за благотворителност. Всички останали операции с парични знаци са обречени на неуспех. Затова е желателно да се посветите изключително на спонсорство. Счита се, че парите дадени за благотворителност в този ден, създават светла карма и в последствие носят богатства – както материални, така и духовни. Подстрижка - Подходящо е за всички, които се грижат за външния си вид и искат да направят впечатление. Това ще засили вашето обаяние и постигане на успех пред околните. Подходящо е и за тия, които са решили да променят своя имидж. Сънищата показват, доколко човек е способен да съществува в хармонични отношения с околното пространство и доколко е в състояние да запази равновесието между духовния и материалния свят. Сподели:", "date": "2018.04.13", "title": "ПЕТЪК 13-И! Чувствителни, романтични и раними"}
{"url": "http://pik.bg/%D0%BF%D1%8A%D0%BB%D0%B5%D0%BD-%D0%BF%D0%BE%D1%82%D1%80%D0%B5%D1%81-%D0%B4%D0%B6%D0%B8%D0%B3%D0%B8%D1%82%D0%B8-%D0%BA%D0%B0%D1%80%D0%B0%D1%82-%D0%B2-%D0%B0%D0%B2%D0%B0%D1%80%D0%B8%D0%B9%D0%BD%D0%B0%D1%82%D0%B0-%D0%BB%D0%B5%D0%BD%D1%82%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%B7%D0%B0-%D0%B4%D0%B0-%D0%B8%D0%B7%D0%B1%D0%B5%D0%B3%D0%BD%D0%B0%D1%82-%D0%B7%D0%B0%D0%B4%D1%80%D1%8A%D1%81%D1%82%D0%B2%D0%B0%D0%BD%D0%B8%D1%8F%D1%82%D0%B0-%D1%81%D0%BD%D0%B8%D0%BC-news742468.html", "text": "7-8 километра за около час – с този темп се придвижват коли, камиони и автобуси по АМ „Тракия” в Бургас заради тежката катастрофа с автобус край Вакарел, при която загинаха шестима души. На мястото на инцидента движението е само в една лента. Препоръчват се следните алтернативни маршрути: път I-6 София - Златица - Карлово и обратно; път II-82 София - Самоков - Костенец пътен възел \"Мухово\" на АМ \"Тракия\" и обратно. Движението и по тях е изключително натоварено. Като цяло, по-разумно е водачите да се въздържат от пътуване до нормализиране на ситуацията в района. Изключително неприятно впечатление на фона на трагедията направи поведението на много шофьори (включително, но и далеч не само на луксозни автомобили), които решиха да „прескочат” тапата, преминавайки през аварийната лента – действие, което вече се наказва изключително тежко, предава Би Ти Ви. Това в случай на инцидент блокира пътя на линейки, пожарни и специализирани автомобили, а освен това е и предпоставка за нови тежки катастрофи. Вчера трима души загинаха край Сливен, след като „Ауди” се заби в спряло в аварийната лента „Рено”. Сподели:", "date": "2018.04.13", "title": "ПЪЛЕН ПОТРЕС! Джигити карат в аварийната лента на \"Тракия\", за да избегнат задръстванията (СНИМКИ)"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B8%D0%B7%D0%B3%D0%BE%D1%80%D0%B5%D0%BB%D0%B8%D1%82%D0%B5-%D0%B4%D0%B5%D1%86%D0%B0-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-%D0%B1%D0%B8%D0%BB%D0%B8-%D0%B7%D0%B0%D0%BA%D0%BB%D1%8E%D1%87%D0%B5%D0%BD%D0%B8-%D0%B2%D1%8A%D0%B2-%D1%84%D1%83%D1%80%D0%B3%D0%BE%D0%BD%D0%B0-news742378.html", "text": "Детска игра с огън е най-вероятната причина за трагедията, която се разигра тази сутрин край село Устина. Две деца загинаха при пожар във фургон. В болница е откарано третото и бащата на децата. Според запознати, най-вероятно децата са си играли с огън и това е предизвикало пожара. Хора, работещи на къра, първи забелязали пушека и хукнали към фургона да разбиват вратата. Оказало се, че децата били заключени вътре, съобщава \"Марица\". Според запознати със случая, децата били оставени сами във фургона. Майката и бащатата по това време работили на полето. Нито един от тях не е жител на Устина. Самият фургон се намира на къра, поне на 2 км от селото. Той е собственост на мъж от Кричим, който пуснал съпрузите да живеят във фургона. Те пък наглеждали черешовата му градина, разказа Нели Бундева, кмет на с. Устина. В спасяването на децата се включил и бащата. Той също пристигнал и се включил в разбиването на вратата, когато забелязал пламъците. Според запознати със случая по това време родителите работили из градините наоколо. Сподели:", "date": "2018.04.13", "title": "ШОКИРАЩИ ПОДРОБНОСТИ! Изгорелите деца край Пловдив били заключени във фургона"}
{"url": "http://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0-%D0%B1%D1%83%D1%81-%D0%BD%D0%B0-%D0%B6%D0%B0%D0%BD%D0%B4%D0%B0%D1%80%D0%BC%D0%B5%D1%80%D0%B8%D1%8F%D1%82%D0%B0-%D0%B8%D0%BC%D0%B0-%D1%80%D0%B0%D0%BD%D0%B5%D0%BD-%D1%81%D0%BD%D0%B8%D0%BC%D0%BA%D0%B8-news742335.html", "text": "Автомобилите са се ударили. След удара в МБАЛ- Шумен са откарани 41-годишна жена, която е била пътник във фолксвагена и трима полицейски служители. Жената и двама от униформените са освободени след извършените прегледи. За лечение в болничното заведение  е настанен 47-годишен мъж, който е с различни наранявания и фрактури. Към момента животът му е вън от опасност. Единият е с травма на главата, счупване на ребрата и частичен пневмоторакс, без опасност за живота, посочи д-р Петко Загорчев. Другите двама са с по-леки наранявания, раните им са обработени. Бус на жандармерията катастрофира тази сутрин в Шуменско. Инцидентът е станал на главния път Шумен-Карнобат, на отбивка за Смядово, съобщава Дарик. Малко след 5 часа бил приет сигнал за възникнал пътен инцидент до гр. Смядово, съобщават от полицията. Към място са насочени екипи на полиция, пожарна и спешна помощ. След пристигане било установено, че произшествието е  между лек автомобил Фолксваген „Туран“ с варненска регистрация и служебен автомобил на ЗЖУ- Варна /жандармерия/. Пътният инцидент е станал в условията на намалена видимост и гъста мъгла. Водачът на фолксвагена е пътувал в посока към гр. Бургас, а служебният автомобил, който се е движил в посока към Шумен, е предприел маневра ляв завой в посока към Смядово. Водачите и на двата автомобила са тествани с дрегер за алкохол, наличие не е отчетено. Мобилни екипи на жандармерията дават дежурства в отдалечените населени места на област Шумен. Служителите са се прибирали от нощна смяна. Сподели:", "date": "2018.04.13", "title": "Катастрофира бус на жандармерията, има ранен (СНИМКИ)"}
{"url": "http://pik.bg/%D1%80%D0%B0%D0%BB%D0%B8%D1%86%D0%B0-%D0%BF%D0%B0%D1%81%D0%BA%D0%B0%D0%BB%D0%B5%D0%B2%D0%B0-%D0%BE%D1%82%D1%80%D1%8F%D0%B7%D0%B0-%D0%BA%D0%B0%D0%BF%D0%BA%D0%B8%D1%82%D0%B5-news742311.html", "text": "Ралица Паскалева, която доби широка популярност в ролята на д-р Галя Стилянова в „Откраднат живот“ призна, че е получила покана да се включи в шоуто за имитации „Като две капки вода“. Въпреки че актрисата разкрива, че може да пее, тя отказала на предложението. Причина за това станал натовареният й график около снимките на медицинската драма, които стартират рано сутринта и продължават до 19 ч. Паскалева е категорична, че няма намерение да се включи и в следващия сезон на „Като две капки вода“, защото ще бъде прекалено заета с отглеждането на бебето. Припомняме, че актрисата потвърди вестта, че е бременна с първото си дете в края на февруари. Заедно с любимия й – волейболният национал Теодор Салпаров, ще станат родители през лятото. Точната дата, както и пола на детето си обаче предпочитат да запазят в тайна. Сподели:", "date": "2018.04.13", "title": "Ралица Паскалева отряза \"Капките\""}
{"url": "http://pik.bg/%D1%87%D0%B5%D1%80%D0%B5%D0%BD-%D0%BF%D0%B5%D1%82%D1%8A%D0%BA-13-%D0%B8-%D0%BD%D0%B0%D0%B4-20-%D1%81%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BD%D0%B0-%D0%B2%D0%B0%D0%BA%D0%B0%D1%80%D0%B5%D0%BB---%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D1%81%D0%BD%D0%B8%D0%BC%D0%BA%D0%B0-news742333.html", "text": "Пострадалите от зверската катастрофа на 27 км на магистрала \"Тракия\" в района на Вакарел са над 20, научи ПИК. 11 линейки пътуват към мястото - 9 са от София, една от Елин Пелин има и от Ихтиман. Катастрофата стана преди минути, преобърнал се е автобус на Юнион Ивкони. Предполага се, че има и жертви, но още няма потвърждение. По информация на БНР загиналите са петима. Пострадалите ще бъдат докарани в София в болниците Св.Анна и Пирогов. На магистралата има задръстване, колона от автомобили изчаква отпушване на движението в посока Пловдив. Путъващи публикуваха първи снимки от мястото. Сподели:", "date": "2018.04.13", "title": "ЧЕРЕН ПЕТЪК, 13-И: Над 20 са пострадали при катастрофата на Вакарел - има загинали (СНИМКА)"}
{"url": "http://pik.bg/%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D0%BD-%D1%81%D0%BB%D0%B0%D0%B4%D0%BA%D0%B8%D1%88-%D1%81%D1%8A%D1%81-%D1%81%D1%83%D1%85%D0%B0%D1%80%D0%B8-news305474.html", "text": "12 броя сухари (без сол) За сиропа: 1 1/2 ч.ч. захар 2 ч.ч. вода За крема: 1 л прясно мляко 6 с.л. захар 1 ванилия 1 с.л. краве масло (маргарин) 6 с.л. брашно 2 с.л. царевично нишесте За украса: сметана (по избор) орехи или други ядки Сподели:", "date": "2018.04.13", "title": "Икономичен сладкиш със сухари"}
{"url": "http://pik.bg/%D0%BE%D0%B7%D1%85%D0%BE-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%B7%D0%B0-%D0%BD%D0%BE%D0%B2%D0%B8%D1%87%D0%BE%D0%BA-%D0%B0-%D1%81%D0%B5%D0%B3%D0%B0-%D0%BD%D0%B0%D0%BA%D1%8A%D0%B4%D0%B5-news742310.html", "text": "Становището на Организацията за забрана на химическите оръжия (ОЗХО), потвърждаващо британското становище за веществото, използвано при нападението в Солсбъри, донесе голямо облекчение за Великобритания, която заяви, че бившият руски шпионин Сергей Скрипал и дъщеря му Юлия са били отровени с веществото \"Новичок\", пише британският в. \"Гардиън\". Лондон поиска среща на Съвета за сигурност на ООН, на която да бъдат обсъдени заключенията, а външният министър Борис Джонсън заяви, че само Русия разполага с мотива, средствата и възможността. В същото време стратегията на Кремъл е да използва всички пропуски в британските обвинения, подчертава изданието, цитирано от БТА. Джереми Флеминг, директор на Центъра за правителствени комуникации (британската служба за електронно разузнаване), направи необичайно остър коментар за чужда държава, заявявайки, че нападението в Солсбъри показва колко безразсъдна може да бъде Русия, отбелязва в. \"Ню Йорк таймс\". В първата си реч след една година на поста, Флеминг заяви, че заплахата от Москва никога не е изчезвала, но вече не може да се пренебрегва. \"Те не играят по същите правила\" и размиват границите между държавна и престъпна дейност, подчерта той на конференция за киберсигурността в Манчестър. Не е ясно какво ще стане оттук нататък във връзка с този случай, отбелязва френският в. \"Либерасион\". Международната мобилизация след нападението срещу семейство Скрипал може да е изненадала Русия, но осъждането й от страна на Великобритания и международната общност е съвсем друг въпрос. Изданието цитира думите на Киър Джайлс, експерт по Русия в центъра за анализи Чатъм хаус: \"Русия няма срам и няма какво да губи. Дори ако е отговорна, тя ще продължи да отрича\". Сподели:", "date": "2018.04.13", "title": "ОЗХО потвърди за \"Новичок\", а сега накъде?"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B6%D0%B5%D0%BD%D0%B0-%D0%B2-%D1%80%D0%B5%D0%BD%D0%BE-%D0%B5-%D0%BF%D1%80%D0%B8%D1%87%D0%B8%D0%BD%D0%B8%D0%BB%D0%B0-%D1%81%D0%BC%D1%8A%D1%80%D1%82%D0%BE%D0%BD%D0%BE%D1%81%D0%BD%D0%BE%D1%82%D0%BE-%D0%BC%D0%B5%D0%BB%D0%B5-%D0%BA%D1%80%D0%B0%D0%B9-%D0%B2%D0%B0%D0%BA%D0%B0%D1%80%D0%B5%D0%BB-%D0%B2%D1%81%D0%B8%D1%87%D0%BA%D0%B8-%D1%85%D0%BE%D1%80%D0%B0-%D0%B2%D0%B5%D1%87%D0%B5-%D1%81%D0%B0-news742361.html", "text": "Жена в \"Рено\" с плевенска регистрация вероятно е предизвикала тежката катастрофа на магистрала \"Тракия\" край Вакарел. Инцидентът е станал на 27-ия км след тунел \"Траянови врата\". Сигналът е подадет точно в 11,27 мин. на тел 112. Както ПИК съобщи, до момента жертвите са 10. Най-големите столични болници приемат пострадалите, над 10 линейки правят курсове до Вакарел и обратно. Автобусът на Юнион Ивкони\" е пътувал от Бургас за София. Ударът е дошъл от леката кола, зад волана на която е била въпросната жена Всички хора вече са извадени от автобуса. Сподели:", "date": "2018.04.13", "title": "ПЪРВО В ПИК TV! Жена в \"Рено\" е причинила смъртоносното меле край Вакарел! Всички хора вече са извадени от автобуса - гледайте НА ЖИВО! "}
{"url": "http://pik.bg/%D1%80%D0%B5%D1%81%D0%B8%D0%BB%D0%BE%D0%B2%D1%81%D0%BA%D0%B8%D1%8F%D1%82-%D0%BC%D0%B0%D0%BD%D0%B0%D1%81%D1%82%D0%B8%D1%80-%D0%BF%D0%BE%D1%82%D1%8A%D0%BD%D0%B0-%D0%B2-%D1%81%D0%BA%D1%80%D1%8A%D0%B1-%D0%BF%D0%BE%D1%87%D0%B8%D0%BD%D0%B0-%D0%BC%D0%BE%D0%BD%D0%B0%D1%85%D0%B8%D0%BD%D1%8F%D1%82%D0%B0-%D0%B9%D0%BE%D0%B0%D0%BD%D0%B0-news742330.html", "text": "Почина една от монахините в Ресиловския манастир. След кратко боледуване от този свят си отиде монахинята Йоана. Опелото ще бъде днес от 14,30 часа, съобщава Струма БГ. След кончината на Йоана в манастира остават две монахини и една послушница. Сподели:", "date": "2018.04.13", "title": "Ресиловският манастир потъна в скръб! Почина монахинята Йоана"}
{"url": "http://pik.bg/%D1%81%D1%82%D0%B0%D0%B2%D0%B0-%D0%BD%D0%B5%D1%89%D0%BE-%D1%81%D1%82%D1%80%D0%B0%D0%BD%D0%BD%D0%BE-%D0%B3%D1%8A%D0%BB%D1%84%D1%80%D1%81%D1%82%D1%80%D0%B8%D0%B9%D0%BC-%D1%81%D0%B5-%D0%B7%D0%B0%D0%B1%D0%B0%D0%B2%D1%8F-news742291.html", "text": "Течението Гълфстрийм в Атлантическия океан е намалило интензитета си драстично за последните 50 години, установиха учени. В момента топлите води, които обуславят климата на голяма част от Европа и Северна Америка, са с 15 процента по-малко. Като количество това се равнява на 15 реки с мащаба на Амазонка или 3 милиона кубически метра вода в секунда. Ефектите от глобалната промяна са очевидни, твърдят учените и свързват значителното забавяне на течението с екстремните температурни аномалии на Стария континент през последното десетилетие. Риболовът по Източното крайбрежие на Великобритания също страда. Уловът на треска е спаднал. В същото време видове като омара бележат драматичен скок в популацията край Северна Америка. Причините за забавянето на Гълфстрийм учените търсят най-вече в глобалното затопляне на планетата. Чувствително се засилва топенето на ледовете на Гренландия. Освобождават се огромни обеми вода, която нарушава структурата и нормалните природни процеси в Атлантика. В момента Гълфстрийм отбелязва най-слабия си интензитет за последните 1600 години. Прогнозите оттук нататък са плашещи, смятат учените. Сподели:", "date": "2018.04.13", "title": "СТАВА НЕЩО СТРАННО! Гълфрстрийм се забавя"}
{"url": "http://pik.bg/%D0%BF%D0%BE%D1%87%D0%B5%D1%82%D0%B5%D0%BD-%D0%B0%D1%81%D0%BA%D0%B5%D0%B5%D1%80-%D0%B7%D0%B0-%D0%B2%D0%B0%D1%81%D0%B8%D0%BB-%D0%BC%D0%B8%D1%85%D0%B0%D0%B9%D0%BB%D0%BE%D0%B2---%D0%B5%D1%82%D0%BE-%D0%B2%D1%81%D0%B8%D1%87%D0%BA%D0%B8-%D0%BD%D0%BE%D0%BC%D0%B8%D0%BD%D0%B0%D1%86%D0%B8%D0%B8-news742373.html", "text": "Тази година ще се раздадат за 28-ми път наградите \"Аскеер\" на 24 май. Тази година, седмици след като навърши 80 години, големият актьор Васил Михайлов ще получи наградата за цялостен принос към театралното изкуство. По-рано тази година актьорът получи и специалната награда София филм фест за цялостен принос. 10-те спектаклови категории на „Аскеер 2018” включват представления и техните създатели с осъществена премиера в периода от 1 април 2017 г. до 31 март 2018 г. А ето и номинираните: Веселин Петров за ролите на Труфалдино и Панталоне в „Кралят Елен” по Карло Гоци, постановка Анастасия Събева, Театър „Азарян“, Национален дворец на културата Делян Илиев за режисурата на „Три сестри“ от Антон П. Чехов, постановка Делян Илиев, Родопски драматичен театър „Николай Хайтов“ – Смолян Неда Спасова за ролята на Варвара Петровна в Програма Достоевски „Изгонването на бесовете“ – „Бесове“ по Фьодор М. Достоевски, постановка Иван Добчев, Театрална работилница „Сфумато“ Александър Хаджиангелов за ролята на М в „Петел” по пиесата „Соск“ от Майк Бартлет, постановка Стайко Мурджев, Младежки театър „Николай Бинев” Малин Кръстев за ролята на Дани Тейлър в „Зимата на нашето недоволство” по романа на Джон Стайнбек, постановка Бина Харалампиева, Малък градски театър „Зад канала” Явор Бахаров за ролята на сицилианецът Микеле в „Редки тъпанари“ по филма на Марио Моничели, постановка Стефан Москов, Драматичен театър „Сава Огнянов“ – Русе Ана Пападопулу за ролята на Бърди в „Лисичета” от Лилиан Хелман, постановка Бина Харалампиева, Народен театър „Иван Вазов” Василена Атанасова за ролята на Марджи Йънт Хънт в „Зимата на нашето недоволство” по романа на Джон Стайнбек, постановка Бина Харалампиева и за ролята на Линда в „Пияните” от Иван Вирипаев, постановка Явор Гърдев, Малък градски театър „Зад канала” Стефка Янорова за ролята на Ракел в „След репетицията” от Ингмар Бергман, постановка Валентин Ганев, Театър „Българска армия” Васил Абаджиев за „Хенри IV“ от Луиджи Пирандело, постановка Лилия Абаджиева, Театрално-музикален продуцентски център – Варна, Драматичен театър „Стоян Бъчваров” и за „Ако нямах лоши сънища” по Уилям Шекспир, постановка Лилия Абаджиева, Театър „Азарян”, Национален дворец на културата Марина Райчинова за „Франкенщайн” от Ник Диър, постановка Стайко Мурджев, Театър „София” Свила Величкова за „Лисичета” от Лилиан Хелман, постановка Бина Харалампиева, Народен театър „Иван Вазов” Васил Абаджиев за „Хенри IV“ от Луиджи Пирандело, постановка Лилия Абаджиева, Театрално-музикален продуцентски център – Варна, Драматичен театър „Стоян Бъчваров” Свила Величкова за „Лисичета” от Лилиан Хелман, постановка Бина Харалампиева, Народен театър „Иван Вазов” Нина Пашова за „Калигула” от Албер Камю, постановка Диана Добрева и за „Три високи жени” от Едуард Олби, постановка Стефан Спасов, Народен театър „Иван Вазов” Асен Аврамов за „Зимата на нашето недоволство” по романа на Джон Стайнбек, постановка Бина Харалампиева, Малък градски театър „Зад канала” Мишо Шишков-син за „Moderato cantabile” от Маргьорит Дюрас, постановка Стилиян Петров, Театър „Любомир Кабакчиев” – Казанлък Петър Дундаков за „Франкенщайн” от Ник Диър, постановка Стайко Мурджев, Театър „София” Деян Донков за ролята на Калигула в „Калигула” от Албер Камю, постановка Диана Добрева, Народен театър „Иван Вазов” и за ролята на Хари в „Палачи” от Мартин МакДона, постановка Стоян Радев, Театър „София” Захари Бахаров за ролята на Бай Славе в „Чамкория” по романа на Милен Русков, постановка Явор Гърдев, Театър 199 „Валентин Стойчев” Юлиан Вергов за ролята на Сергей Василиевич Басов, адвокат в „NеоДачници” по „Дачници“ от Максим Горки, постановка Иван Пантелеев, Народен театър „Иван Вазов” Александра Василева за ролята на Олга Алексеевна в „ NеоДачници” по „Дачници“ от Максим Горки, постановка Иван Пантелеев, Народен театър „Иван Вазов” Теодора Духовникова за ролята на Регина в „Лисичета” от Лилиан Хелман, постановка Бина Харалампиева, Народен театър „Иван Вазов” Мария Стефанова за ролята на А в „Три високи жени” от Едуард Олби, постановка Стефан Спасов, Народен театър „Иван Вазов” Бина Харалампиева за „Лисичета” от Лилиан Хелман, Народен театър „Иван Вазов” Галин Стоев за „Танцът Делхи“ от Иван Вирипаев, Народен театър „Иван Вазов” Иван Пантелеев за „ NеоДачници” по „Дачници“ от Максим Горки, Народен театър „Иван Вазов” „12-те гневни“ от Реджиналд Роуз, постановка Пламен Марков, Общински културен институт Театър „Възраждане“ „NеоДачници” по „Дачници“ от Максим Горки, постановка Иван Пантелеев, Народен театър „Иван Вазов” „Танцът Делхи“ от Иван Вирипаев, постановка Галин Стоев, Народен театър „Иван Вазов” „Изход”, Пиеса в две действия от Йоана Мирчев (Университетски театър – НБУ, постановка Гергана Димитрова, 26 февруари 2018 г.) „Закачане“ от Неда Соколовска (Театър „София“, постановка Неда Соколовска, 9 март 2018 г.) „Цветът на дълбоките води“ от Оля Стоянова (Народен театър „Иван Вазов“, постановка Бойка Велкова, 13 октомври 2017 г.) Сподели:", "date": "2018.04.13", "title": "Почетен \"Аскеер\" за Васил Михайлов - ето всички номинации"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B7%D0%B0-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D0%BF%D1%8A%D1%82%D1%8F-%D1%81%D0%B8%D0%BC%D0%B8%D1%82%D0%BB%D0%B8-%E2%80%93-%D0%BA%D1%80%D0%B5%D1%81%D0%BD%D0%B0-%D0%B2-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D0%BA%D1%80%D0%B8%D0%B2%D0%B8%D1%8F-%D1%82%D1%83%D0%BD%D0%B5%D0%BB-%D1%81%D0%B5-%D0%B8%D0%B7%D0%B2%D1%8A%D1%80%D1%88%D0%B2-news742296.html", "text": "От 9.00 до 17.00 часа, движението по път I-1 Симитли – Кресна в Кресненското дефиле в района на тунел „Кривия“ се осъществява в една лента поради извършване на проучвателно-проектантски работи. Tова съобщиха от пресцентъра на Агенция „Пътна инфраструктура“. Шофьорите да се движат с повишено внимание и съобразена скорост, спазвайки пътната сигнализация и указанията на сигналистите. Сподели:", "date": "2018.04.13", "title": "ВАЖНО ЗА ШОФЬОРИТЕ! Движението по пътя Симитли – Кресна в района на Кривия тунел се извършва в една лента"}
{"url": "http://pik.bg/%D1%81%D0%B8%D0%BD%D0%B8-%D0%BB%D0%BE%D0%BA%D1%83%D0%BC%D0%B8-%D0%BB%D0%B0%D0%BB%D0%B0%D0%B4%D0%B6%D0%B8%D0%B8%D1%82%D0%B5-%D0%BC%D0%B0%D1%80%D1%82%D0%B8%D0%BD-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B8-%D0%B0%D0%B3%D0%BE%D0%B2-%D1%80%D1%8A%D1%81%D1%8F%D1%82-%D0%B3%D0%BB%D1%83%D0%BF%D0%BE%D1%81%D1%82%D0%B8-%D0%B7%D0%B0-%D1%80%D1%83%D1%81%D0%B8%D1%8F-%D0%BB%D1%8F%D0%B2%D0%BE%D1%82%D0%BE-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8--news742278.html", "text": "Ляво в България няма, но има демократи. Тази глупост излюпи в сутрешния блок на Нова телевизия Асен Агов, виден демократ и журналист. Справка показва, че в 44-ото Народно събрание в момента \"БСП-Лява България\" е втора сила, а демократите... Тях ги няма. Няма ги и на картата, въпреки че вчера имаше поредно обединение. До Агов седеше Мартин Димитров. За да не остане незабелязан бившият лидер на СДС също изръси откровена глупост в ефир. Не гоним руски дипломати, значи ще се дистанцираме от партньорите си в ЕС. На всичкото отгоре, преговаряме по енергийни проекти с братушките. Направо, ужас! Тази теза удари в масата Димитров, който никой не припозна за лидер - ни десни, ни ултра десни. Или не чете и не следи новините, или е обикновен високоговорител. Вчера Финландия одобри проекта \"Северен поток 2\", зад който стои \"лошата\" Русия, и на вниманието на десния политик - Хелзинки е все така близо до Брюксел, сърцето на ЕС. Докато двамата лаладжии умуваха над политическата реалност в България, ЕС и на Луната, за фон вървеше синият митинг от 1990 г. 45 години стигат, времето е наше... А зрителите се чудеха, да се смеят ли, да плачат ли. Защото в демокрацията се пръкнаха такива като Агов и Димитров. Сподели:", "date": "2018.04.13", "title": "СИНИ ЛОКУМИ! Лаладжиите Мартин Димитров и Агов ръсят глупости за Русия, лявото в България и демократите"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0-%D0%B2%D0%B0%D0%B6%D0%B5%D0%BD-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D1%81-%D1%88%D0%B5%D1%84%D0%B0-%D0%BD%D0%B0-%D1%81%D1%8A%D0%B2%D0%B5%D1%82%D0%B0-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D1%80%D0%B8%D1%82%D0%B5-%D0%BD%D0%B0-%D0%B1%D0%BE%D1%81%D0%BD-news742247.html", "text": "Премиерът Бойко Борисов провежда важен разговор с председателстващия Съвета на министрите на Босна и Херцеговина Денис Звиздич. Сподели:", "date": "2018.04.13", "title": "ИЗВЪНРЕДНО В ПИК TV! Бойко Борисов на важен разговор с шефа на Съвета на министрите на Босна и Херцеговина"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%BE%D0%B1%D0%B8%D1%80%D0%B0%D1%82-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B8-%D1%85%D0%BE%D1%80%D0%B0-%D0%BA%D1%80%D0%B0%D0%B9-%D0%B1%D0%BE%D0%BB%D0%BD%D0%B8%D1%86%D0%B8-%D0%B8-%D0%BF%D0%B0%D0%B7%D0%B0%D1%80%D0%B8-news742275.html", "text": "Десетки случаи на измамени възрастни хора в Монтанско. Мошеници дебнат пенсионери пред болници и гари и им отмъкват парите в деня, в който взимат пенсия. Схемата на измамниците е една и съща - преструват се, че правят услуга на кмета. Полицията вече има заподозрян. Крумчо и Иван от монтанското село Мадан са поредните жертви на измамник, който ги пресрещал в района на гарата и пазара в Монтана. И ги накарал да свършат работа на кмета. \"Среща ме едно младо момче 35-40 години и ми казва, че утре заминава за Швеция. Каза ми: \"Кметът ми се обажда да му изпратя едни бушончета, но като не мога да го видя, дайте ми 20 лева\", разказа Крумчо. Сподели:", "date": "2018.04.13", "title": "ВНИМАВАЙТЕ! Обират възрастни хора край болници и пазари"}
{"url": "http://pik.bg/%D0%BD%D0%BE%D0%B2%D0%B8-%D1%82%D1%80%D0%B8-%D0%B6%D0%B5%D1%80%D1%82%D0%B2%D0%B8-%D0%BD%D0%B0-%D0%B2%D0%BE%D0%B9%D0%BD%D0%B0%D1%82%D0%B0-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-news742279.html", "text": "През изминалото денонощие на територията на страната са станали 16 тежки пътно-транспортни произшествия /ПТП/, съобщават от МВР. Трима души са загинали, а други 22 са пострадали. В София за денонощието са регистрирани 164 леки и две тежки катастрофи, при които има трима ранени. Сподели:", "date": "2018.04.13", "title": "Нови три жертви на войната по пътищата"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%88%D0%B5%D1%84%D1%8A%D1%82-%D0%BD%D0%B0-%D0%BA%D0%B5%D0%B2%D1%80-%D1%81-%D0%B8%D0%B7%D1%8F%D0%B2%D0%BB%D0%B5%D0%BD%D0%B8%D0%B5-%D0%B7%D0%B0-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D1%82%D0%BE%D0%BA%D0%B0-%D0%BF%D1%80%D0%B0%D0%B2%D1%8F%D1%82-%D1%81%D0%B5-%D0%BC%D0%B0%D0%BD%D0%B8%D0%BF%D1%83%D0%BB%D0%B0%D1%86%D0%B8-%D0%B8-%D0%B2%D0%BD%D1%83-news742320.html", "text": "По същество аз разглеждам тези повтарящи се внушения като форма на натиск върху независимата КЕВР\", заяви доц. Иванов. Той отбеляза, че в България единственият орган, който се произнася по цената на енергийната услуга на електроенергията за регулирания пазар, е КЕВР, като независим държавен орган. „Всякакви коментари от лица, организации и партии, извън комисията не могат да бъдат считани за достоверни“, заяви Иванов. „До мен е отправено писмо от председателя на Временната комисия за ЧЕЗ Жельо Бойчев с покана за участие следващия вторник в заседание на комисията, поискана от ръководителите на двата национално-признати синдиката КНСБ и „Подкрепа“. По този повод има и писмо, на което ние ще отговорим. Г-н Бойчев е задал въпроси, свързани с инвестициите, правени от ЧЕЗ и докладите от извършените проверки и одити. В понеделник експертите ни ще са готови и ще бъде изпратено до председателя на Временната комисия Жельо Бойчев“, заяви Иванов. Всякакви коментари на лица, организации и партии по цената на енергийната услуга извън КЕВР не могат да бъдат считани за достоверни. Това каза председателят на Комисията за енергийно и водно регулиране (КЕВР) доц. Иван Иванов в изявление пред медиите . „В рамките на седмицата като бяха използвани предложенията, които се правят от едно единствено по-скоро две дружества – едното разпределително, другото снабдително, във вестниците беше направено манипулативно внушение, че това ще бъде повишението на цената на електроенергията за българските потребители. След малко повече от месец КЕВР ще се произнесе дали ще отнеме лиценза на ЧЕЗ, каза още Иванов. „Разговорът, който проведох с експерти, които проверяват документацията, свързана с процедурата за отнемане на лиценза на ЧЕЗ, показва, че те практически вече са приключили с проверката и в понеделник ще изготвя заповед за работна група, която да изготви доклад“, каза доц. Иванов. Сподели:", "date": "2018.04.13", "title": "ИЗВЪНРЕДНО В ПИК TV! Шефът на КЕВР с изявление за цената на тока: Правят се манипулаци и внушения"}
{"url": "http://pik.bg/%D0%B2%D0%BE%D0%B5%D0%BD%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B1%D0%B5%D0%B7-%D0%B0%D1%80%D0%BC%D0%B8%D1%8F-%D0%BD%D1%8F%D0%BC%D0%B0-%D0%B4%D1%8A%D1%80%D0%B6%D0%B0%D0%B2%D0%B0-news742316.html", "text": "Без армия няма държава, въпреки илюзиите, че може и без армия, с малка армия, а някои смятаха, че може и без никаква армия. Това каза министърът на отбраната Красимир Каракачанов в зала „Тържествена“ по повод 106-ата годишнина от създаването на Академията . „Военна академия обучи онези офицери, които победиха своите противници, които се осмеляваха да посегнат на българските територии и независимост“, заяви той. „Трябва да отдадем дължимото на всички преподаватели и възпитаници на Военната академия, които отдадоха младостта си, а някои от тях и живота си, за родината“, призова министърът. „Пожелавам на ръководството на Военната академия още повече усилия - трудните моменти пред България не са приключили“, коментира Красимир Каракачанов. „Пожелавам да се работи все по-активно, за да може Българска армия да получава тези кадри, които да могат да я ръководят и да я възстановят в тази форма, с която цялото общество се гордееше“, каза още министърът. Сподели:", "date": "2018.04.13", "title": "Военният министър Красимир Каракачанов: Без армия няма държава"}
{"url": "http://pik.bg/%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%BD%D0%B8%D1%8F%D1%82-%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B1%D1%8F%D0%B3%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BF%D0%B5%D0%BB%D0%BE%D0%B2-%D0%B8-%D0%BA%D0%BE%D0%BB%D0%B5%D0%B2-%D0%B5-%D0%BF%D0%BE-%D0%B2%D0%B8%D0%BD%D0%B0-%D0%BD%D0%B0-%D0%BD%D0%B5%D0%BE%D0%BF%D0%B8%D1%82%D0%BD%D0%B8-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%B7%D0%B0-news742319.html", "text": "Днес ще бъдат оповестени заключенията от доклада на специално създадената работна група, която трябваше да установи как на територията на Централния софийски затвор са внесени оръжията, помогнали на двама затворници – Колев и Пелов, да избягат. Това каза пред БНР заместник-министърът на правосъдието Николай Проданов. \"Документът представя механизма, по който е извършено бягството – тоест какви са последователните крачки на двамата престъпници, така че от спалното помещение най-накрая да се озоват на свобода. И разбира се, е концентриран и върху недостатъците в организацията и върху човешките грешки, които са способствали за това бягство\", каза Проданов, като призна, че има грешки от страна на надзорно-охранителния състав. \"Правила има мисля предостатъчно – на всеки един пост например в затвора има една специална инструкция, в която е казано какви са правата и задълженията на конкретния постови надзирател. Вероятно част от тези задължения обаче не са изпълнени. Някои от тях може би не са изпълнени както трябва и тук можем да направим връзка може би с липсата на опит нашите служители, може би и с проблеми в тяхната подготовка\", заяви Проданов. Той уточни, че става въпрос за млади хора, които са били на смяна в затвора по време на бягството: \"За млади хора става въпрос по принцип. Въпросното отделение, което в края на краищата е отговорно за бягството, са все млади хора\". \"В доклада са посочени конкретни имена на служители, които според комисията са допуснали грешки в своята работа. Комисията излиза с предложение спрямо тези наши служители да се заведат дисциплинарни производства. Аз мисля, че не бива да правим публични все още техните имена. Нека да се заведат дисциплинарните производства, нека да се види конкретно кой какво е правил и какво не е правил – тоест действие – бездействие и когато се стигне до някакъв край на дисциплинарните производства, тогава бихме могли да оповестим и конкретните имена\", каза зам.-правосъдният министър. Не е ясно на този етап как оръжието е било внесено на територията на затвора, уточни той. \"Огнестрелното оръжие е проникнало, разбира се, отвън по някакъв канал и за известен период от време то е било някъде укривано. В последния момент – тоест в деня на бягството, то е било в спалното помещение. По отношение на хладното оръжие, вариантите са още по-многобройни, защото едно хладно оръжие може наистина да се изработи и ние до момента не сме наясно дали това е фабричен нож или самоделка. Но това не е толкова важно, важно е как е могло огнестрелно оръжие да попадне в ръцете на престъпник, при положение че нашите надзиратели носят службата в затвора не само без оръжие, но те нямат у себе си белезници, нямат и палки, всъщност нямат нищо\", коментира Проданов. Той обясни още, че в повечето страни по света огнестрелно оръжие вътре на територията на затворите не се носи: \"Тъй като съотношението между затворниците и надзирателите във всеки затвор е в полза на затворниците, разбира се – тоест може да се стигне до ситуация, при която по чисто физически път неколцина затворници да нападнат надзирател, да му вземат оръжието и по този начин да се въоръжат. По друг начин стои въпросът с помощните средства. Аз и досега си мисля, че не би било зле нашите служители на територията на затвора да имат и белезници в себе си, да имат и палки, и да ги носят постоянно. Тук обаче има съображения (против – бел. ред.), свързани с достойнството, с честта на лишените от свобода. А що се отнася до някои по-усъвършенствани помощни средства, там основният проблем е тяхната висока цена – така нареченият \"тейзър\" струва 4000 лева заедно с необходимите допълнения. Към настоящия момент се оказва, че има по едно такова оръжие във всеки един от 12-те затвора у нас\". Заместник-министърът каза още, че в по-голямата част от Централния затвор има видеонаблюдение, като има и места, като килиите, където такова наблюдение няма. \"Не трябва да изпадаме в такъв технически фундаментализъм, защото ролята на техниката е донякъде – ако го няма човешкият фактор, техниката си остава една купчина желязо\", подчерта Николай Проданов. Сподели:", "date": "2018.04.13", "title": "Правосъдният зам.-министър: Бягството на Пелов и Колев е по вина на неопитни служители на затвора"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%B1%D0%B8%D0%B2%D1%88%D0%B8%D1%8F%D1%82-%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B0%D0%BD%D1%82%D0%BE%D0%BD-%D1%81%D1%82%D0%B0%D0%BD%D0%BA%D0%BE%D0%B2-%D1%81%D1%8A%D1%81-%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B5%D0%BA%D1%81%D1%82%D1%80-news742251.html", "text": "Бившият министър на правосъдието Антон Станков, по времето на когото е подписан договора за екстрадиция със САЩ, прави сензационни разкрития за искането срещу Желяз Андреев и още 4-ма българи, за политическата дейност на магистрати и опитите за политическа намеса в работата на съдебната власт, маскирани като желание за реформирането ѝ, предлага екстрени мерки за справяне с кризата на сигурността в затворите и обяснява позицията на прокуратурата по искането за екстрадиция на българи в САЩ. Действията на държавата ни до момента са абсолютно адекватни и са съобразени с договора, който имаме със САЩ за екстрадиция, каза гостът в студиото на ПИК TV. Поздравявам българския съд и държавата, но държа да отбележа, че екстрадицията на някое лице означава само предаването му в рамките на американската юрисдикция. Американски съд би се произнесъл по вина и по всички други въпроси. След като има обвинение, българската държава трябва да се справи с процедурите. Чест прави на българския съд, че не задържа Желяз и констатираха, че няма опасност той да се укрие. И ако трябва да се носи отговорност, той и другите четирима, за които вчера стана ясно, че са се сдобили с обвинения, трябва да се екстрадират там, заяви Станков. Договорът със САЩ е унифициран, по силата на този договор ние също можем да поискаме американски граждани, ако са извършили престъпления по нашия закон. Той е основан на взаимност, заяви бившият правосъден министър, отхвърляйки възможността да сме поставени на колене пред правосъдието на Щатите. На въпрос защо съдят наши момчета и момичета, след като те не са били отговорни за сделките във фирмата, Станков отвърна, че нашата съдебна система трябва да потърси аналог в нашите закони с обвинението там. Вярно е, че можем да откажем екстрадиция и да ги съдим по членовете, по които са обвинени там, потвърди Станков. Има политически аромат този случай, защото се вижда, че тези решения на американските органи са взети през 2016 г., а пък тепърва се обявяват. Възможни са политически тълкувания, допусна ексминистърът. Той приветства прокуратурата и министерството на правосъдието за искането на консултации със САЩ. Би могло да се стигне при преговорите до отказ от екстрадиция - двете страни да заявят, че няма извършено престъпление и на неофициално ниво да се изясни този въпрос, смята Станков, който все пак направи уточнението, че не разполага с достатъчно информация. Трябва да е ясно едно - българското обществено мнение не може да денонсира договора ни със САЩ. Ако самите американци проявят добра воля, ок, но не изключвайте възможността нашите сънародници да бъдат екстрадирани и там да бъдат оправдани, коментира Антон Станков. Гостът коментира и бягството от затвора на двамата пандизчии. Най-драстичното е, че са имали огнестрелно оръжие, внесено отвън. Имам поглед отвътре не само като министър, но и като наказателен съдия. Това не може да се случи без небрежността на надзирателите. Изразявам се деликатно, защото знам какво работят тези хора. Или е небрежност, което малко ми се вярва, или е съдействие, съучастие, посочи той. Нека погледнем и позитивно на нещата - излезе наяве сериозният проблем с надзорния състав на затворите, със заплащането, който се поразреши до някаква степен. Били ли сте в затвор? Отвратително е в който и затвор да отидете, коментира Станков. Бившият министър разказа, че е посещавал и щатски затвор. Условията обаче там са коренно различни. У нас от 1910 година насам няма построен нов затвор. В колосално противоречие на правилата е да имаме затвор, който е почти в центъра на София. Този затвор трябва да бъде изнесен, смята министърът, който подчерта, че въпросът касае състоянието на държавата. В САЩ, в Англия затвори, управлявани от частни корпорации, приличат на гимназии, на колежи. Държавата полага усилия - дава пари тези хора да не влязат втори път там. Акцентът е в комуникацията, в обучението - един човек, попаднал в затвора да получи занаят, професия, обясни той. Според Станков изборът на избягалите затворници определено не е добър и държавата ще използва цялата си мощ, за да ги преследва до края на живота им. Ексминистърът смята, че държавата много лошо неглижира затворите и очакването, че там влизаш и изгниваш всъщност не е правилно, защото затворниците все пак излизат от там. На въпрос защо не се занимава с политика и не направи партия, Станков заяви, че не смята това за негова работа, въпреки че е бил вече политическо лице. Съдебна реформа и реформа в затворите не може да има, ако не се оправи икономическия сектор в страната, те трябва там да си поемат отговорността, смята ексминистърът на правосъдието. Тъпите и грозните останахме, коментира Станков на въпрос за т.нар. \"умни и красиви\". Той подчерта, че в личен план не одобрява политическите изказвания и дейността в тази посока на шефа на ВКС Лозан Панов, тъй като магистратите категорично са деполизитирани. По повод мониторинга върху България от страна на ЕК, ексминистърът посочи, че сме можели да си правим автомониторинг с кръг от въпроси. Такава беше тогава идеята, но това беше провалено, няма да кажа кой провали това нещо. Имаше хора на политическо ниво, на които им беше изгодно да има мониторинг. Просто възможността да критикуваш е много по-удобна, отколкото да направиш реформата реална и да създадеш нещо. По-лесно е да седнеш на масата и да чоплиш семките, заяви Станков. Реформата в правосъдието се професионализира и стана професия, препитание. Няма финал в този аспект, допълни той. Сподели:", "date": "2018.04.13", "title": "САМО В ПИК TV! Бившият правосъден министър Антон Станков със сензационни разкрития за екстрадицията на Желяз и политическата дейност на магистратите (ОБНОВЕНА)"}
{"url": "http://pik.bg/%D0%BE%D0%B3%D0%BD%D0%B5%D0%BD-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%82%D1%80%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D1%85%D0%B0-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-news742280.html", "text": "Пожар избухна в жилищна кооперация в центъра на Пловдив, предаде . Двама души са пострадали – мъж и жена, като те бяха прегледани от екипи на Спешна помощ.   Медиците прецениха, че не са налага те да бъдат транспортирани към лечебно заведение. Огънят е тръгнал от третия етаж на жилищен блок на улица „Марин Дринов“, като се е наложило евакуация на цялата сграда. Пожарът е станал в апартамент, който не е обитаем, а хората, които са пострадали, вероятно са били обгазени. Два екипа на пожарната са потушили пламъците. Очевидци разказват, че пламъците са били огромни, а хората са избягали от жилищата си. Пожарната обаче е реагирала  бързо и веднага са изгасили пожара. Целият район е силно задимен. TrafficNews.bg Сподели:", "date": "2018.04.13", "title": "ОГНЕН ИНЦИДЕНТ! Трима пострадаха при пожар в центъра на Пловдив "}
{"url": "http://pik.bg/%D0%BA%D1%8A%D1%80%D0%B2%D0%B0%D0%B2%D0%BE-%D0%BC%D0%B5%D0%BB%D0%B5-%D0%B0%D0%B2%D1%82%D0%BE%D0%B1%D1%83%D1%81-%D1%81%D0%B5-%D0%BE%D0%B1%D1%8A%D1%80%D0%BD%D0%B0-%D0%BA%D1%80%D0%B0%D0%B9-%D0%B2%D0%B0%D0%BA%D0%B0%D1%80%D0%B5%D0%BB-%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%B8%D0%BC%D0%B0-%D0%B6%D0%B5%D1%80%D1%82%D0%B2%D0%B8-11-%D0%BB%D0%B8%D0%BD%D0%B5%D0%B9%D0%BA%D0%B8-%D1%81%D0%BF%D0%B0%D1%81%D1%8F%D0%B2%D0%B0%D1%82-%D0%BF%D0%BE%D1%81%D1%82%D1%80%D0%B0-news742329.html", "text": "Тежка катастрофа с автобус е станала на АМ „Тракия“ при Вакарел. Автобусът се е преобърнал в платното в посока София. Според Би Ти Ви има жертви. На мястото на инцидента са изпратени 11 линейки, съобщиха от Центъра за Спешна медицинска помощ – София. Според постъпилите сигнали пострадалите са над 20. Част от хората все още са в преобърнатия автобус и не може да бъде направена оценка на броя и сериозността на състоянието на ранените, казват от Спешната помощ. Линейки са тръгнали от Ихтиман и Елин Пелин, както и от София. Пострадалите ще бъдат закарани в Окръжна болница и „Пирогов“. Според очевидец автобусът е на „Юнион Ивкони“. Сигналът за инцидента е подаден малко след 11:20 ч. Сподели:", "date": "2018.04.13", "title": "КЪРВАВО МЕЛЕ! Автобус се обърна край Вакарел, вероятно има жертви! 11 линейки спасяват пострадали (СНИМКИ)"}
{"url": "http://pik.bg/%D1%81%D0%B8%D0%BD%D0%B8-%D1%87%D0%B5%D1%80%D0%B2%D0%B5%D0%BD%D0%B8-%D0%B8-%D0%B7%D0%B5%D0%BB%D0%B5%D0%BD%D0%B8-%D1%83%D1%87%D1%80%D0%B5%D0%B4%D0%B8%D1%85%D0%B0-%D0%B4%D1%8F%D1%81%D0%BD%D0%B0-%D0%BA%D0%BE%D0%B0%D0%BB%D0%B8%D1%86%D0%B8%D1%8F-news742304.html", "text": "Появи се поредната коалиция сътворена от Иван Костов и Иво Прокопиев, но този път с участието на газовия олигарх Сашо Дончев,който подкрепя зелените. Коалицията приема инициалите на „Да, България“ /ДБ/ и ще се казва „Демократична България“. Засега отпадат джендърите и транссексуалните от ДЕОС и БЗНС то на рекордьора по обвинения Николай Ненчев. Този политически сбироток между леви с болшевишки уклон,уж тъмно сини остатъци от СДС и зелено-червените \"еколози\" ще променя системата и ще се  бори с ГЕРБ за \"дясното\" и за партньорство с ЕНП. Заявките, които дават е за съпротива срещу Бойко Борисов и свалянето му от власт. Методите ,като ще ползват са познати.Улични протести, затваряне на кръстовища,  боядисване на паметници и хейтене под публикации в „Дневник“, „Медиапул“ и „Сега“. Трите медии заедно с БТВ и фейсбук  се очаква да са основните канали за пропаганда. Остава тайна и все още няма отговор въпроса.С кого ще се коалират в бъдеще след, като ГЕРБ са им враг номер 1. Може би по линия на „Да, България“ с БСП, „Воля“ на Марешки или пък „Патриотите“ и ДПС. Може пък в плановете им да влиза и партьорство с бъдещата партия на Слави Трифонов. Същата конфигурация на последните избори преди година взе 2.96 % и то след масирана и много скъпа предизборна кампания подкрепена, чрез медиите финансирани от „Америка за България“ . Сподели:", "date": "2018.04.13", "title": "Сини, червени и зелени учредиха \"дясна\" коалиция"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%B4%D0%B5%D0%BD%D0%B8%D1%81-%D0%B7%D0%B2%D0%B8%D0%B7%D0%B4%D0%B8%D1%87-%D1%81-%D0%BF%D1%8A%D1%80%D0%B2%D0%B8-%D0%B4%D1%83%D0%BC%D0%B8-%D1%81%D0%BB%D0%B5%D0%B4-%D1%81%D1%80%D0%B5%D1%89%D0%B0%D1%82%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news742327.html", "text": "Премиерът Бойко Борисов и колегата му от Босна и Херцеговина Денис Звиздич направиха изявления след срещата си във втория ден от визитата на Звиздич в София. Разговаряхме за обновяването на Западните Балкани. Стокообменът между двете ни страни не е достатъчен. Активно продължаваме да сътрудничим между правителствата. Бизнесът трябва да представя на икономически форуми възможностите за сътрудничество. Особен фокус беше развитието на инфраструктурата - транспортна, комуникационна, за икономическото развитие на Западните Балкани и наата интеграция в региона и в ЕС. Това каза след срещата си с премиера Бойко Борисов шефът на Съвета на министрите на Босна и Херцеговина Денис Звиздич. Обсъдихме възможността за една регионална авиокомпания, която да обслужва района. Разстоянието между Сараево и София е 600 км по суша и 40 минути със самолет, но няма директна връзка и нашият бизнес среща проблеми, заяви Денис Звиздич. Той благодари за подкрепата на България за ЕС и сътрудничеството с НАТО. За нас това означава и икономически и политически просперитет, допълни той. Нкарая искам много ясно да изпратя едно послание с оглед на често споменаваните в медиите връзки с тероризма и ислямизма: Босна и Херцеговина е светска държава, столетия живеят народи там, които принадлежат към 4 традиционни религии. Босна и Херцеговина е предотвратена възможността за религиозен и какъвто и да е друг радикализъм, който би могъл да повлияе върху сигурността в Босна и Херцеговина и в региона, посочи гостът. Надявам се с общи усилия да убедим ЕС, че трябва да се даде перспектива пред Западните Балкани. Преди една година това изглеждаше абсолютно невъзможно да се водят тези разговори на най-високо ниво. От една страна съм оптимист и нещо, което много ме радва, че политическият елит на Балканите е ЕС и НАТО и по тази тема няма спор, инерцията трябва да се използва, каза още Борисов. Сподели:", "date": "2018.04.13", "title": "ПЪРВО В ПИК TV! Бойко Борисов и Денис Звиздич с първи думи след срещата (ОБНОВЕНА)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%BC%D0%BE%D0%B2-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D1%86%D0%B5%D1%86%D0%BA%D0%B0-%D1%86%D0%B0%D1%87%D0%B5%D0%B2%D0%B0-%D0%B8-%D1%80%D0%B0%D0%B4%D0%B5%D0%B2-%D0%B4%D0%B0-%D0%B8%D0%B7%D0%BB%D0%B8%D0%B7%D0%B0%D1%82-%D0%B2-%D0%BF%D0%B5%D0%BD-news742023.html", "text": "Само си представете за каква комедия става дума. Двама престъпни психопати бягат от Централния софийски затвор. Великият филм \"Изкуплението Шоушенк\", където героят на Тим Робинс с години дълба една стена, просто ряпа да яде. Престъпните умове не си губят времето с такива сложни схеми. Оказва се, че двамата се сдобиват с оръжие, което, както ще се изясни по-късно, пристигнало при тях в колет. Очевидно демокрацията в затворите е на толкова високо ниво, че секретността на кореспонденцията на техните обитатели е свръхприоритет. Когато бягството на Радослав Колев и Владимир Пелов започва, оказва се, наоколо няма нито един надзирател, който да направи поне театрален опит да ги спре. Двамата били преследвани единствено от чистачката Христина, която последвала бегълците из кривите коридори на затвора чак до колата им за бягство. И нали знаете колко му трябва на обезверения български народ - една чистачка за пример и медиите се събуждат от политическите си кошмари, а социалните мрежи сипят отровна ирония и започват да кълват властта безобразно. Легендата за смелата чистачка, която върши работата на всички надзиратели накуп и дава пример с безотказно поведение, очевидно съвсем не допадна на вътрешния министър Валентин Радев, който търпя само два дни тя да се носи из медиите. После пред журналисти реши да разбива мита, но нещо в киноусета му го подведе. Защото според него не чистачката Христина преследвала затворниците. Героят бил социалният работник Кръстьо. По-добре да не го беше казвал. Това не само не разяснява картината на случката, не само не показва управлението на затворите в добра светлина, но дори дава допълнителни аргументи на всички, че нещо там е толкова прогнило, смачкано, корумпирано и изгризано, че това вече не е система за изтърпяване на наказания, а само нейна имитация. Пред очите ни се разкрива един ужасяващ цикъл на функциониране на държавата. България е страна, в която масово могат да влязат хора без проверка, защото цяла смяна от митничари е била вкупом до тоалетната, а сега вече прибавяме и че затворниците могат да излязат от затворите, защото надзиратели са правили неясно какво... Сигурно са гледали футбол. Така се оказа, че цялата сигурност на отечеството, както и постоянните ни политически пулсации да влизаме в Шенген лежат на крехките плещи на една чистачка и на един социален работник, последните балъци, които не са разбрали играта, а може дори и да са отказали да участват в нея. Такива хора трябва да бъдат представяни с име и фамилия, защото те ще надживеят случайните политически микроорганизми. В драмата обаче има един удивителен психологически аспект, който е трудно да си изясним докрай. Заради това ще се опитаме да се докоснем до него гневно и политически некоректно, пък ако искат правозащитници и романтични политолози да ни скачат и да се гневят. Защо нито един министър не подаде оставка след такъв гаф? Защо? След такава серия от издънки във всяка друга държава и вътрешният, но най-вече правосъдният министър отдавна щяха да са си написали оставките и да преминат в редиците на пенсионерите. Подобни гафове не говорят за случайни грешки. Арогантното бягство, осъществено като холивудски екшън, съвсем ясно показва, че местата за изтърпяване на наказанията са прогнили, а хора, които са назначени да охраняват затворниците, влизат в комбина с тях. Да, знам, видях, че видни шефове на различни нива в правосъдната система се опитаха да отрекат това. Тяхно право е да лъжат медиите и обществото в очите. Но всеки, който е запазил поне две свои мозъчни клетки непокътнати, може да се досети за плашещата истина. Пелов и Колев нагледно доказаха, че от български затвор може да се избяга по всяко време. Първите реакции на министърката на правосъдието Цецка Цачева обаче съвсем не бяха саморазтърсващи или ярки. Точно обратното - тя направи и невъзможното, за да заобиколи въпроса за носенето на отговорност и да го замъгли максимално с плоски изречения и нелепи твърдения. \"Оставката е най-лесното нещо\", обяви пред журналисти тя и никой от тях не се осмели да я попита защо тогава я бави. След това се оказа, че Цачева щяла да подаде оставка, ако премиерът я поиска от нея. Което в случая е опит Бойко Борисов да бъде вдигнат като щит пред нейните собствени гафове. Да, министър-председателят носи отговорност за всеки свой министър и тя трябва да му бъде търсена докрай, но самата Цачева показа, че се чувства единствено отговорна пред него. А това е допълнителен гаф. Значи за теб не са важни гневните и стреснати хора, които видяха как двама психопати могат да си излязат от Централния затвор, все едно са тръгнали на разходка. Значи за теб пет пари не струват всички, които задават въпроси и искат поне веднъж нещо в България да стане като в нормалния свят. В миговете на чудовищна криза Цачева се държа като върховен бюрократ, а не като политик. И за втори път в своята безлична кариера сътвори драматургия, която разклаща правителство. Защото нека да припомним - именно нейната загуба на президентските избори през 2016 г. доведе до края на кабинета \"Борисов 2“, а сега бездействията ѝ за пореден път удариха като торпедо новото управление. Бойко Борисов е намерил рецептата как да излиза сух от политически скандали - той винаги търси някакво противодействие, концентрира се в друга сфера, търси начин да създаде различни новини. Но тук говорим за пробойна в сигурността, тема, която е заявена като топприоритет от страна на ГЕРБ, диаманта в короната им, перлата в техните телевизионни хвалби и медийни нарцисизми. Точно заради това тази криза няма да отмине. Цецка Цачева ще остане да гнои като пъпка върху лицето на тийнейджър с изявен апетит към сладкото. Тук виждаме особената ехидност на ситуацията. Ако Бойко ѝ взема главата, това означава да признае мащабен пробив в сигурността. Оставането ѝ пък ще се превърне в повод за безкраен виц из мрежите. И цялото това напрежение може да бъде разрешено с нещо, което Цачева не е правила нито един път през живота си - с поемането на инициатива, с показването на индивидуалност, с излизането от кошмара на общите фрази и заучените клишета и доброволното ѝ оттегляне. Същото важи и за вътрешния министър Валентин Радев. В признанията му пред парламента стана ясно, че МВР още преди година предупредило, че двамата избягали готвят бягство. Да, Министерството на правосъдието се е издънило, но полицията къде е спала? Или министърът смята, че неговото ведомство е просто диспечерски център за препредаване на сигнали? Подобни въпроси могат да получат адекватен отговор единствено с оставка, защото след такъв провал на координацията на обикновената електорална единица започва да ѝ се повръща, защото осъзнава, че цялата сигурност, която ѝ обещават, е един красив розов балон, пълен с топъл въздух. Цялата история може да бъде разгледана и като зловеща метафора за прехода у нас. Обикновените хора не могат да мръднат наникъде, защото са приковани от сметки, ЧСИ-та, банки и всякакви други форма на гадост. А рецидивистите са на свобода и са неоткриваеми като Антон Тодоров, когато го поканят да говори за книгата си \"Шайка\". И на този фон всички получихме като солиден десерт бляскавото откровение на Данаил Кирилов, че от времената на граф Монте Кристо се случват бягства от затворите. Лично за мен по-големият бисер бе сътворен от Цветан Цветанов, който обяви тази фраза за \"исторически преглед\", но поразителното в нея не е омесването на литература и реалност. Това е прийом, който доскоро единствено редовните посетители на Четвърти километър възприемаха като адекватен. Поразителното е отказът на ГЕРБ поне за миг да погледне критично на тази ситуация и да се опита да реши проблема не с тъпотии, а с реални действия. Заради това с удивление слушах реторичното безумие на Кирилов и го чаках в следващия момент да обяви, че Пелов и Колев може да са избягали, но поне Ханибал Лектър се намира зад решетките. И противно на много експерти, не намирам това за интелектуална ограниченост. О, не. Интелектуалната ограниченост е перфектното извинение, най-добрата маска, а ГЕРБ искат точно това. Литературните инвенции при тях са форма на брутална наглост и прекомерна арогантност. Това е директно съобщение в очите на хората, че нито едно тяхно съмнение няма да бъде адресирано, че нито една тяхна тревога няма да получи реален и адекватен отговор. Пред очите си имаме хора, които все повече живеят в кула от облаци и усвоени кинти, а това е причината и все повече да се откъсват от реалността. Граф Монте Кристо и реални психопати - къде е разликата. Този самозабравил се елит е наясно, че неговото поколение няма да се сблъска с тях. Те са защитени и доволни. Всички останали могат само да мечтаят за оставки, отговорност, нормализация и поне един-два прилични отговора. И именно това ще заличи всички външнополитически маневри и спецефекти на Борисов. Защото колкото и да храниш един народ с телевизионни образи, той най-накрая ще поиска истинска храна. И нея не може да им я сервира граф Монте Кристо... Сподели:", "date": "2018.04.13", "title": "САМО В ПИК И \"РЕТРО\"! Александър Симов с остър коментар: Цецка Цачева и Радев да излизат в пенсия "}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D1%88%D0%B2%D0%B5%D0%B4%D1%81%D0%BA%D0%B0%D1%82%D0%B0-%D0%B0%D0%BA%D0%B0%D0%B4%D0%B5%D0%BC%D0%B8%D1%8F-%D1%81%D0%B5-%D0%BE%D1%82%D1%82%D0%B5%D0%B3%D0%BB%D0%B8-%D0%BE%D1%82-%D0%BF%D0%BE%D1%81%D1%82%D0%B0-%D1%81%D0%B8-%D0%B7%D0%B0%D1%80%D0%B0%D0%B4%D0%B8-%D1%81%D0%B5%D0%BA%D1%81-%D1%81%D0%BA%D0%B0%D0%BD%D0%B4%D0%B0%D0%BB-news742292.html", "text": "Секс скандал разтърси Шведската академия, която връчва Нобеловата награда за литература. Пожизненият секретар на институцията Сара Дануис се оттегли от поста си. Организацията стана обект на остри критики след като шведски вестник публикува свидетелства на 18 жени, пострадали от сексуално насилие или тормоз от мъжа на поетесата Катарина Фростенсон. Той получавал субсидии за управляван от него културен център за изложби и пърформанси в Стокхолм. 56-годишната Сара Даниус, която беше пожизнен секретар на Шведската академия, каза при оттеглянето си, че скандалът е опетнил престижа на Нобеловите награди. Сподели:", "date": "2018.04.13", "title": "Шефът на Шведската академия се оттегли от поста си заради секс скандал"}
{"url": "http://pik.bg/%D0%BF%D0%BE%D0%B4-%D0%BB%D1%83%D0%BF%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%80%D0%B0%D0%B7%D0%BA%D1%80%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B0%D1%82%D0%B0-%D0%B7%D0%B0-%D0%B1%D1%8F%D0%B3%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BF%D0%B5%D0%BB%D0%BE%D0%B2-%D0%B8-%D0%BA%D0%BE%D0%BB%D0%B5%D0%B2-%D0%BE%D1%82-%D0%B7%D0%B0%D1%82%D0%B2%D0%BE%D1%80%D0%B0-news742331.html", "text": "Проверката на Министерството на правосъдието не е установила как избягалият от затвора Владимир Пелов е получил пистолет. Освен това не е ясно дали сред работещите там има някой, който му е съдействал. Резултатите от инспекцията след двойното бягство набелязват само, че има слабости в действията на надзирателите, които са били на работа в деня на инцидента. Освен това обискът на личните вещи, а и на самите затворници, не е направен достатъчно обстойно, показват резултатите от проверката, изнесени днес, посочва БТА. Започват дисциплинарни производства срещу 12 надзиратели и двама началници в Главна дирекция „Изпълнение на наказанията”. „Съответните длъжностни лица са били наясно с високата обществена опасност, която представляват Пелов и Колев, макар че двамата са били с различни характерологични особености. Пелов е амбициозен, хитър и много адаптивен, като в документацията за него изрично е записано, че той е в състояние да упражнява „изключителен контрол върху емоциите си”. Колев е с импулсивни и неовладяни реакции и му липсват умения за овладяване на гнева и агресията”, посочи зам.-министърът на правосъдието проф. Николай Проданов. По думите му проверката е установила редица нарушения по надзорно-охранителния режим от страна на длъжностни лица, най-вече неизвършване на личен обиск и претърсване на багаж. „Имаме някои от служителите, които определено в ситуацията са се изплашили, което в случая е нормално с насочено оръжие срещу главата на служител”, заяви Ивайло Йорданов, началник сектор „Охрана и сигурност”. Сподели:", "date": "2018.04.13", "title": "ПОД ЛУПА! Ето какво разкри проверката за бягството на Пелов и Колев от затвора"}
{"url": "http://pik.bg/%D0%BD%D0%BE%D0%B2%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B4%D0%B2%D0%B5-%D0%B4%D0%B5%D1%86%D0%B0-%D0%B8%D0%B7%D0%B3%D0%BE%D1%80%D1%8F%D1%85%D0%B0-%D0%B6%D0%B8%D0%B2%D0%B8-%D0%B2%D1%8A%D0%B2-%D1%84%D1%83%D1%80%D0%B3%D0%BE%D0%BD-news742338.html", "text": "Две деца са загинали при пожар край пловдивското село Устина, съобщиха от полицията. Сигналът за горящ фургон в землището на селото е подаден около 10.40 часа днес. На място веднага са насочени екипи от пожарникари, които бързо погасили огъня. В болница са транспортирани 18-годишната обитателка на помещението, заедно с 2-годишното й дете. Докато помагал на майката и детето, е пострадал и 41-годишният собственик на имота и на отдадения под наем фургон, съобщава \"Марица\". По данни на майката, при пожара са загинали другите й две деца – момиченце на 6 години и момченце на 4 години. Местопроизшествието е запазено. Извършва се оглед от служители на РУ – Стамболийски. Причините за възникване на инцидента са в процес на изясняване. Сподели:", "date": "2018.04.13", "title": "НОВА ТРАГЕДИЯ! Две деца изгоряха живи във фургон! "}
{"url": "http://pik.bg/%D1%82%D0%B5%D0%B7%D0%B8-%D0%BC%D0%B5%D0%BC%D0%BE%D0%B0%D1%80%D0%B8-%D1%89%D0%B5-%D0%B2%D0%B7%D1%80%D0%B8%D0%B2%D1%8F%D1%82-%D1%81%D0%B0%D1%89-%D0%B1%D0%B8%D0%B2%D1%88-%D1%88%D0%B5%D1%84-%D0%BD%D0%B0-%D1%84%D0%B1%D1%80-%D1%82%D1%80%D1%8A%D0%BC%D0%BF-%D0%B5-%D0%B7%D0%B0%D0%BA%D0%BE%D1%80%D0%B0%D0%B2%D1%8F%D0%BB-%D0%BB%D1%8A%D0%B6%D0%B5%D1%86-%D0%B8-%D0%BC%D0%B0%D1%84%D0%B8%D0%BE%D1%82-news742268.html", "text": "Президентът Доналд Тръмп е закоравял лъжец и изисква като мафиотски бос от хората в обкръжението си да спазват кодекс на лоялност, пише бившият директор на ФБР Джеймс Коми в мемоари, които предстои да бъдат публикувани идната седмица, предадоха Франс прес и Асошиейтед прес. Откъси от мемоарите на Коми, озаглавени \"Висша лоялност: истина, лъжи и лидерство\", изтекоха в медиите вчера. Бившият шеф на ФБР, който бе уволнен от Тръмп през май 2017 г., разказва скандални и пикантни случки, свързани с президента. Той му оказвал натиск във връзка с разследването за руска намеса в изборите в САЩ през 2016 г. и в разследването за имейлите на Хилари Клинтън. Тръмп поискал Коми да разследва твърденията, че бил с руски проститутки в хотел в Москва през 2013 г. и че имало видеозапис на сексуалната среща, описана от бивш агент на британското разузнаване по поръчка на политически опоненти на републиканския кандидат за президент Доналд Тръмп. Твърдението първоначално било прието за достоверно от американското разузнаване, но впоследствие било поставено под съмнение. Коми пише, че през януари 2017 г. Тръмп го извикал в \"Тръмп тауър\" в Ню Йорк и му поръчал да \"извие врата на тези твърде неблагоприятни за него твърдения, ако има и шанс едно на сто съпругата му Мелания да ги приеме сериозно\". Бившият шеф на ФБР описва атмосфера, достойна за мафията: \"Мълчаливото обкръжение, което се съгласява с всичко. Босът, от когото зависи дали е ден или нощ. Клетвите за вярност. Възгледът за света, според който всички са против нас. Всевъзможни лъжи - малки или големи, в услуга на нещо като кодекс за вярност, който поставя организацията над морала и истината\". В мемоарите си Джеймс Коми проследява 20-годишната си кариера като прокурор в Ню Йорк, след това заместник министър на правосъдието в правителството на Джордж Буш син и директор на ФБР от 2013 до 2017 г., посочва АФП. Сподели:", "date": "2018.04.13", "title": "ТЕЗИ МЕМОАРИ ЩЕ ВЗРИВЯТ САЩ! Бивш шеф на ФБР: Тръмп е закоравял лъжец и мафиот"}
{"url": "http://pik.bg/%D0%B8%D0%B7%D0%BB%D0%B8%D0%B7%D0%B0-%D0%B4%D0%BE%D0%BA%D0%BB%D0%B0%D0%B4-%D0%B7%D0%B0-%D0%B1%D1%8F%D0%B3%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B7%D0%B0%D1%82%D0%B2%D0%BE%D1%80%D0%BD%D0%B8%D1%86%D0%B8%D1%82%D0%B5-%D0%BF%D0%B5%D0%BB%D0%BE%D0%B2-%D0%B8-%D0%BA%D0%BE%D0%BB%D0%B5%D0%B2-news742246.html", "text": "Как опасните рецидивисти Владимир Пелов и Радослав Колев са избягали от затвора и получили ли са помощ от служители? Очаква се това да стане ясно от доклад след проверката в Централния софийски затвор. Той трябва да обясни как рецидивистите са се сдобили с оръжие на територията на затвора. Ако бъдат установени отговорни за бягството служители, ще бъдат предприети и дисциплинарни мерки. Пелов и Колев избягаха от Софийския затвор посред бял ден на 3-ти април и са в неизвестност вече 10 дни. Обявени са и за международно издирване. Сподели:", "date": "2018.04.13", "title": "Излиза доклад за бягството на затворниците Пелов и Колев"}
{"url": "http://pik.bg/%D1%80%D1%83%D1%81%D0%B8%D1%8F-%D1%81%D0%B2%D0%B8%D0%BA%D0%B2%D0%B0-%D1%81%D1%8A%D0%B2%D0%B5%D1%82%D0%B0-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BD%D0%B0-%D0%BE%D0%BE%D0%BD-news742249.html", "text": "ТАСС, предава Фокус. Съветът за сигурност на ООН ще се събере  по желание на Русия, за да се обсъди ситуацията в Сирия, заяви постоянната мисия на Русия в ООН, цитирана от „Отворена сесия на Съвета за сигурност на ООН, поискана от Русия и озаглавена „Заплахи за международния мир и сигурност: ситуация в Близкия изток“, ще бъде свикана на 13 април“, заяви говорителят на мисията Фьодор Стржижовски. Той допълни, че срещата е насрочена за 10:00 местно време. Сподели:", "date": "2018.04.13", "title": "Русия свиква Съвета за сигурност на ООН"}
{"url": "http://pik.bg/%D1%81%D0%BB%D0%B5%D0%B4-%D0%BA%D1%8A%D1%80%D0%B2%D0%B0%D0%B2%D0%BE%D1%82%D0%BE-%D0%BC%D0%B5%D0%BB%D0%B5-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%BA%D0%BE%D0%B3%D0%B0-%D0%B5-%D1%80%D0%B0%D0%B7%D1%80%D0%B5%D1%88%D0%B5%D0%BD%D0%BE-%D1%81%D0%BF%D0%B8%D1%80%D0%B0%D0%BD%D0%B5%D1%82%D0%BE-%D0%B2-%D0%B0%D0%B2%D0%B0%D1%80%D0%B8%D0%B9%D0%BD%D0%B0%D1%82%D0%B0-%D0%BB%D0%B5%D0%BD%D1%82%D0%B0-news742283.html", "text": "„Спирането в аварийната лента се сигнализира със светлоотразителен триъгълник най-малко на 100 метра от автомобила или с включени аварийни светлини на колата”, коментира за „Здравей, Българият” Йонко Иванов от Асоциацията на преподавателите по авто-мото подготовка. Изказването му беше по повод катастрофата в аварийната лента на магистрала „Тракия”, която отне три човешки живота. Инцидентът стана в района на Ямбол. Около 2:30 през нощта. Мъж, жена и бебето й пътуват към София. Спират в аварийната лента край Ямбол и това се оказва фатално. Тримата пътували с кола под наем. И двете коли са с варненска регистрация. Шофьорът който блъска спрялата кола е около 60-годишен. Шофьорът, предизвикал катастрофата, е в шок. Настанен е в Сливенската болница. Има наранявания, но няма опасност за живота му. „Аварийната лента на скоростен път е създадена само за спиране в аварийни ситуации. Доста често в България обаче тя се използва за други нужди”, добави Йонко Иванов от Асоциацията на преподавателите по авто-мото подготовка. По думите му движението в аварийната лента било разрешено в Закона да движение по пътищата с промени от 2017 г., които важат в случай на техническа неизправност на автомобила или здравословен проблем на водача или някой от пасажерите. Сподели:", "date": "2018.04.13", "title": "СЛЕД КЪРВАВОТО МЕЛЕ НА \"ТРАКИЯ\": Кога е разрешено спирането в аварийната лента?"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D1%89%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D0%B2%D0%B0%D0%B6%D0%B5%D0%BD-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D1%81-%D0%BA%D0%BE%D0%BB%D0%B5%D0%B3%D0%B0%D1%82%D0%B0-%D1%81%D0%B8-%D0%BE%D1%82-%D0%B1%D0%BE%D1%81%D0%BD%D0%B0-%D0%B8-%D1%85%D0%B5%D1%80%D1%86%D0%B5%D0%B3%D0%BE%D0%B2%D0%B8%D0%BD%D0%B0-%D0%B4%D0%B5%D0%BD%D0%B8%D1%81-%D0%B7%D0%B2%D0%B8%D0%B7%D0%B4%D0%B8%D1%87-news742256.html", "text": "Правителствената информационна служба. Разговорите между двамата правителствени ръководители са в петък. Ще бъдат обсъдени развитието на отношенията между България и Босна и Херцеговина, както и политически и икономически въпроси от регионален характер. По покана на премиера Бойко Борисов на официално посещение в България на 12 и 13 април ще бъде председателстващият Съвета на министрите на Босна и Херцеговина Денис Звиздич. Това съобщиха от В рамките на визитата си у нас Денис Звиздич ще проведе срещи с президента Румен Радев и с председателя на Комисията по външна политика към Народното събрание Джема Грозданова. В делегацията, придружаваща председателстващия Съвета на министрите на Босна и Херцеговина Денис Звиздич са министрите на транспорта и съобщенията, на правосъдието и на сигурността. Сподели:", "date": "2018.04.13", "title": "Борисов ще проведе важен разговор с колегата си от Босна и Херцеговина Денис Звиздич"}
{"url": "http://pik.bg/%D0%B2%D0%BE%D0%B5%D0%BD%D0%BD%D0%B0-%D0%B0%D0%BA%D0%B0%D0%B4%D0%B5%D0%BC%D0%B8%D1%8F-%E2%80%9E%D0%B3-%D1%81-%D1%80%D0%B0%D0%BA%D0%BE%D0%B2%D1%81%D0%BA%D0%B8%E2%80%9C-%D1%87%D0%B5%D1%81%D1%82%D0%B2%D0%B0-106-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D1%81%D0%B2%D0%BE%D0%B5%D1%82%D0%BE-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5-news742258.html", "text": "Министърът на отбраната Красимир Каракачанов и началникът на отбраната генерал-лейтенант Андрей Боцев ще участват в отбелязването на 106-ата годишнина от създаването на Военна академия „Г. С. Раковски“. Това съобщиха от пресцентъра на Министерство на отбраната. Тържеството ще започне в 10.00 часа с ритуал по поднасяне на венци и цветя пред паметника на Георги Раковски - патрон на Военната академия. Сподели:", "date": "2018.04.13", "title": "Военна академия „Г. С. Раковски“ чества 106 години от своето създаване"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0%D1%80%D0%B5%D0%B4%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%BD%D0%B0-%D1%8E%D0%BD%D0%B8%D0%BE%D0%BD-%D0%B8%D0%B2%D0%BA%D0%BE%D0%BD%D0%B8-news742337.html", "text": "Транспортният министър Ивайло Московски нареди извънредна проверка на превозвача \"Юнион Ивкони\". Това стана броени минути след жестоката катастрофа с автобус на компанията на магистрала \"Тракия\" при Вакарел. Според БНР има петима загинали, Би Ти Ви пък съобщава, че пострадалите са 20, от които петима с ав тежко състояние. Сподели:", "date": "2018.04.13", "title": "ОТ ПОСЛЕДНИТЕ МИНУТИ! Транспортният министър нареди проверка на \"Юнион Ивкони\" "}
{"url": "http://pik.bg/%D0%B7%D0%B4%D1%80%D0%B0%D0%B2%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%81%D0%B5-%D1%81%D1%80%D0%B5%D1%89%D0%B0-%D1%81-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D0%B8-%D0%BD%D0%B0-%D1%85%D0%BE%D1%80%D0%B0%D1%82%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-news742261.html", "text": "От 10.00 часа в Министерството на здравеопазването, ще се проведе среща между министъра на здравеопазването Кирил Ананиев, експерти на Министерството и представители на организациите на хората с увреждания. Срещата се провежда два дни след като правителството замрази концепцията за оценка на работоспособността заради недоволството на организациите на хората с увреждания. Основно тяхно опасение бе, че ще бъдат намалени инвалидните им пенсии. Управляващите от своя страна увериха, че няма да има ощетени, но държавата ще се бори с корупцията в ТЕЛК. Сподели:", "date": "2018.04.13", "title": "Здравният министър се среща с представители на хората с увреждания"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BA%D0%B5%D0%B2%D1%80-%D0%B4%D0%BE%D1%86-%D0%B8%D0%B2%D0%B0%D0%BD-%D0%B8%D0%B2%D0%B0%D0%BD%D0%BE%D0%B2-%D1%89%D0%B5-%D1%80%D0%B0%D0%B7%D1%8F%D1%81%D0%BD%D1%8F%D0%B2%D0%B0-%D0%BF%D1%80%D0%B0%D0%B2%D0%BE%D0%BC%D0%BE%D1%89%D0%B8%D1%8F%D1%82%D0%B0-%D0%BD%D0%B0-%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-news742262.html", "text": "КЕВР. Председателят на КЕВР доц. Иван Иванов ще направи изявление пред медиите по повдигнати през седмицата въпроси, касаещи правомощията на Комисията. Това съобщиха от пресцентъра на Брифингът ще се проведе от 11.00 часа в Заседателната зала, ет. 4, в сградата на Комисията. Сподели:", "date": "2018.04.13", "title": "Шефът на КЕВР доц. Иван Иванов ще разяснява правомощията на Комисията"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%BD%D0%B0-%D0%B0%D0%BB%D0%B5%D0%BD%D0%B0-%D0%B7%D0%B0-%D1%81%D0%B2%D0%B5%D1%82%D0%BB%D0%B8-%D0%BF%D0%B5%D1%82%D1%8A%D0%BA-news742121.html", "text": "Денят ви дарява невероятни възможности за нова работа, за делови срещи, за инвестиции, обещаващи ви бърза печалба, а също и романтична среща. Възползвайте се от всяка една от тях. Въздържайте се от делови пътувания, заради които може да изостанете със служебните си задължения и да търпите критика. Ще се натоварите с привидно непосилна работа, но още до края на деня ще сте я завършили. Веднага ще ви платят, а приходите будят завистта на вашите колеги. Тези от вас, които са подготвили за подпис договори за сътрудничество, да ги прочетат още веднъж, преди да ги финализират на следващия ден. Емоцията може да се превърне в причина за сериозни пропуски на работното място. Ако я овладеете успехът е с вас, но това зависи само от вашето добро желание. Не сядайте зад волана и избягвайте обсъждане на сериозни професионални проблеми. Ще сте доволни от деня, ако сте търпеливи и отговорни към действията си. Отдайте се на рутинните си задължения и не допускайте провал заради импулсивни начинания от ваша страна. Не проявявайте щедрост към вашите колеги и приятели. Трудностите ще попречат на намерението ви да се справите със задачите си на работното място до обед, ако се притесните. Проведете разговорите на работното място само, ако сте напълно уверени в правотата си и във възможността да се справите с възложените ви служебни задачи. Постарайте се да разрешите възникващите проблеми, като проявите лоялност към вашите колеги или подчинени. Овладейте прибързаността си и успехът ще ви споходи отново. Не си струва да го пропилявате заради желанието да надскочите себе си или да се докажете пред вашите колеги.  В никакъв случай не жертвайте кариерата си заради натиск отстрани. Не спорете заядливо, ако проявяват некомпетентност. Рутинната работа от една страна ви действа на нервите и ви се иска да захвърлите всичко започнато, но от друга страна е начин да се справите с всичките си изостанали задачи. На работното място положете усилия, за да завършите задачите си.  Деловите разговори и срещи ще бъдат успешни, въпреки напрежението. Ако се занимавате с частен бизнес денят е добър, за да внесете ред в счетоводството на вашата фирма. Очаквайте приходи, които идват навреме, за да се подготвите за инвестиции през следващите дни.  Деловите срещи са успешни. Не се отказвайте, а ги осъществете. Планираните пътувания ви носят полза, ако има кой да ви замести на работното място и да ви отмени при неотложни делови срещи, които се налага да провеждате. Успехът ви е сигурен. Отлагането на срещите, ако пътувате, на свой ред води от една страна до поза вас, а от друга - до обтягане на отношенията с вашите колеги и делови партньори. Планираните промени са причина за трудности, но въпреки тях бързо и успешно ще се справите със задачите си. Не рискувайте. Откажете се от необмислените начинания. Не се поддавайте на ласкатели, които целят да ви провокират да критикувате вашите началници и да ви създадат проблеми на работното място. Устремени сте към успех на всяка цена. Бъдете внимателни, не постъпвайте непочтено с вашите колеги и близки, ако искате да имате тяхната подкрепа. Късметът не е на ваша страна, а запознанствата могат да ви бъдат полезни, но и да ви провалят, ако са свързани с деловите ви отношения. Не се доверявайте на непознати хора и не споделяйте плановете си. На работното място успехът е отново с вас и ви носи признание и уважението на вашите колеги. Предпазвайте се от инцидентни запознанства с хора, които искат да се обвържете с тях в делово сътрудничество, за да не съжалявате след това. Сподели:", "date": "2018.04.13", "title": "САМО В ПИК! Ексклузивен хороскоп на Алена за Светли петък"}
{"url": "http://pik.bg/%D0%BD%D0%B0%D0%B3%D0%BB%D0%B0-%D0%BA%D1%80%D0%B0%D0%B6%D0%B1%D0%B0-%D1%82%D0%B0%D1%80%D0%B8%D0%BA%D0%B0%D1%82-%D0%B3%D0%B5%D0%BF%D0%B8-%D0%BE%D1%87%D0%B8%D0%BB%D0%B0-%D0%B7%D0%B0-350-%D0%BB%D0%B5%D0%B2%D0%B0-%D1%83%D1%81%D0%BF%D0%B8%D0%B2%D0%B0%D0%B9%D0%BA%D0%B8-%D0%BF%D1%80%D0%BE%D0%B4%D0%B0%D0%B2%D0%B0%D1%87%D0%BA%D0%B0%D1%82%D0%B0-%D0%B2%D0%B8%D0%B4%D0%B5%D0%BE-news742274.html", "text": "Нагла кражба в магазин за оптика. Видеото е изпратил собственик на търговския обект, в който е извършена кражбата. На кадрите ясно се вижда как млад мъж разговаря с продавачката и докато тя отваря шкафовете в търсете на подходящите слънчеви очила, той краде други. Нанесените щети за бизнеса са за над 350 лева. „Кражбата стана на 11 април. Мъжът е на видима възраст около 30 години и търсеше очила на два от скъпите брандове. През цялата част на разговора ни говореше за предпочитанията си, насочвайки вниманието ми към ниската част на витрината”, разказа за „Здравей, България” Виолета Великова, собственик на магазина, в който е извършена кражбата. Сподели:", "date": "2018.04.13", "title": "НАГЛА КРАЖБА! Тарикат гепи очила за 350 лева, успивайки продавачката (ВИДЕО)"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0-%D1%81%D0%B4%D0%B5%D0%BB%D0%BA%D0%B0-%D0%B1%D0%B5%D0%B7%D0%B8%D0%BC%D0%BE%D1%82%D0%B5%D0%BD-%D1%80%D0%BE%D0%BC-%D0%BE%D1%82-%D0%B2%D0%B8%D0%B4%D0%B8%D0%BD-%D0%BA%D1%83%D0%BF%D0%B8-%D0%B5%D0%BC%D0%B1%D0%BB%D0%B5%D0%BC%D0%B0%D1%82%D0%B8%D1%87%D0%BD%D0%B8%D1%8F-%D0%B0%D0%BB%D0%B5%D0%BD-%D0%BC%D0%B0%D0%BA-%D0%BB%D1%8E%D0%B4%D0%BC%D0%B8%D0%BB-%D0%BF%D0%B5%D1%82%D1%80%D0%BE%D0%B2-%D0%B8%D0%BC%D0%B0-%D0%BD%D0%B0-%D1%81-news742259.html", "text": "На името на Людмил Петров се водят 49 фирми бушони, а самият той е изчезнал от България. Безимотен ром на 34 години от видинското село Синаговци Людмил Петров е поел управлението и собствеността на фалиралия емблематичен козметичен гигант \"Ален мак\" в Пловдив. Това е видно от декларация-съгласие и образец от подписа, парафирана от него. Документът е заверен в София на 20 март 2017 г. пред нотариус Красимир Спасов. В декларацията пише, че „в качеството си на член на Съвета на директорите и изпълнителен директор на „Ален мак България“ АД, декларирам, че съм съгласен и приемам да бъда изпълнителен директор на „Ален мак България“ АД. Решението Людмил Петров да оглави \"Ален мак\" е взето на извънредно заседание на Съвет на директорите, проведено на 17 март 2017 г., пише в. \"Марица\". Тогава в управата били Иван Анастасов, Ленин Илиев и Крум Богданов. Тримата гласували единодушно избора на нови членове на директорския борд - Людмил Петров, едноличната му фирма „Торади Петрос“ ЕООД и Диян Иванов. На всеки от тях е определено месечно възнаграждение в размер на 600 лв. На същото общо събрание е взето решение седалището и адресът на управление на дружеството да се промени от София, бул. „Цар Освободител“ 8, на с. Киселчово, обл. Смолян, ул. „1-ва“ № 3. Оказва се, че такава улица в смолянското село не съществува. В новия устав на „Ален мак България“ АД, също приет на 17 март 2017, е посочено, че капиталът на дружеството е в размер на 50 хиляди лева. От друг документ става ясно, че целият капитал е в ръцете на Людмил Петров. 5000 обикновени, налични поименни акции с право на глас, представляващи 10% от капитала на дружеството са на негово име, а останалите 45 000 /90 % от капитала/ - на едноличната му фирма „Торади Петрос“ ЕООД. Три дни по-късно чрез същата фирма той е „купил“ дяловете /500 акции/ и на  пловдивчанката Стефка Ганчева от „Ален мак България Козметикс“ ЕООД, става ясно от договор за покупко-продажба. Преди Ганчева собственик е бил Петър Терзиев, зет на последния министър-председател на социалистическа България Георги Атанасов. Сподели:", "date": "2018.04.13", "title": "СКАНДАЛНА СДЕЛКА! Безимотен Ром от Видин купи емблематичния \"Ален Мак\"! Людмил Петров има на свое име 49 фирми бушони, изчезнал е от България"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%BE-%D0%B8%D0%BB%D0%B8%D1%8F%D0%BD-%D0%BE%D1%82-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-%D1%81%D0%B5-%D0%B7%D0%B0%D0%BB%D1%8F-%D1%81-%D0%B1%D0%B5%D0%BD%D0%B7%D0%B8%D0%BD-%D0%B8-%D1%81%D0%B8-%D0%B4%D1%80%D0%B0%D1%81%D0%BD%D0%B0-%D0%BA%D0%BB%D0%B5%D1%87%D0%BA%D0%B0%D1%82%D0%B0-news742266.html", "text": "Мъж опита да се самоубие, избирайки жесток начин да сложи край на живота си. Илиян Х. от Сандански се заля с бензин и драсна клечката. Това се случи около 19 часа снощи, съобщава Струма КОМ. Само бързата намеса на близките му го спасили от тежки последици. Мъжът е закаран в болница за преглед. Няма сериозни изгаряния, но е оставен под наблюдение . Сподели:", "date": "2018.04.13", "title": "ЖЕСТОКО! Илиян от Сандански се заля с бензин и си драсна клечката"}
{"url": "http://pik.bg/%D1%85%D0%B8%D1%82-%D0%B2-%D0%BD%D0%B5%D1%82%D0%B0-%D0%BF%D0%BE%D0%BB%D0%B8%D1%86%D0%B0%D0%B9-%D0%BF%D0%BE%D0%BC%D0%B0%D0%B3%D0%B0-%D0%BD%D0%B0-%D0%BC%D0%BE%D0%BC%D0%B8%D1%87%D0%B5%D1%82%D0%B0-%D1%81%D0%BC%D0%B5%D0%BD%D1%8F-%D0%B3%D1%83%D0%BC%D0%B0%D1%82%D0%B0-%D0%BD%D0%B0-%D0%BA%D0%BE%D0%BB%D0%B0-news742264.html", "text": "Една нормална и човешка постъпка не спира да въодушевява в социалните мрежи. Млад полицай сменя гума на автомобил, закъсал на пътя Кюстендил – Дупница, съобщава Нова тв. Момичета пътували по работа, когато гумата на колата им се спукала. Надя и Мария се заловили сами да сменят гумата, но не успели. Дълго време никой не спрял да им помогне. До момента, в който видели полицейска кола. Кварталният полицай от Бобов дол „Момчето слезе от патрула, аз изтичах до него и му обясних, нали, че сме в беда. Той с една широка усмивка каза \" , разказва Надя. „Това според мене е човешко задължение, т . Всеки е длъжен, когато има възможност да прави някаква добрина. Аз смених гумата може би за 4-5 мин”, заяви Ивайло Рангелов от районното полицейско управление в Бобов дол. Тези минути обаче се оказа „Постнахме това за да лично”, обяснява Мария и смята, че мнението на мнозина към полицаите е неоснователно. Самият „Притесняваме ме това, че много хора обръщат внимание и го имат за геройство, а не трябва да е така”, заяви той. Ивайло Рангелов се озовал случайно на мястото. Добре, само ми кажете,че имате  крик и гума и всичко ще се оправи” ова няма никакво значение,че съм полицейски служител ли достатъчни да впечатлят двете дами. изразим благодарност към него Ивайло не се чувства герой. Сподели:", "date": "2018.04.13", "title": "ХИТ В НЕТА! Полицай помага на момичета, сменя гумата на кола"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D1%81%D1%82%D1%80%D0%B5%D0%BB%D0%B5%D1%86%D0%B0-%D0%BF%D0%BE-%D0%BF%D0%BE%D0%BB%D0%B8%D1%86%D0%B0%D1%8F-%D1%81%D0%B8%D0%BD%D1%8A%D1%82-%D0%BC%D0%B8-%D0%B5-%D0%B1%D0%B8%D0%BB-%D0%BD%D0%B0%D0%BF%D0%B0%D0%B4%D0%BD%D0%B0%D1%82-%D0%BF%D1%80%D0%B5%D0%B7-%D0%BF%D1%80%D0%BE%D0%B7%D0%BE%D1%80%D0%B5%D1%86%D0%B0-%D0%B1-news742270.html", "text": "Майката на стрелеца Преслав Наков, който гърмя по полицай в село Петревене, разказа от своя гледна точка какво се е случило в дома им вчера. Тя твърди, че полицията е влязла през прозореца и Преслав се е защитавал с пистолета си \"Макаров\". Наталия твърди още, че синът й е бил пребит и са скачали отгоре му. Тя показа как полицията е обърнала нагоре с краката къщата. Преслав бил на ривотрил, имал заболяване с епилептични припадъци. Разбили са касата ни, а ключовете стоят само у съпруга ми. Тук никъде не е имало наркотици и нищо не е открито, категорична е тя. Не са ни дали и протокол какво е иззето от тук. Вчера от къщата са изнасяни пакети с пушки. Мъжът ми припадна на земята, бяха го тръшнали на земята. Той е вдигнат за Ловеч, ръката му е подута, или е счупена, или е извадено рамото. Няма протокол, че изземат оръжията му - а те са негови за лов, посочи жената. На въпрос откъде имат средства да поддържат такъв стандарт, Наталия обяснява, че мъжът й изчуква коли. Дъщеря й е категорична, че съселяните им завиждат, тъй като родителите се трепят непрекъснато и имат средства да поддържат охолен живот на децата си. По думите на майката полицаят, който е пребил Преслав, му е заявил, че от затвор се излиза, но от гроб не. Това според нея било заплаха към него. Майката е подала жалби до прокуратурата и чакат справедливо разрешаване на казуса. Сподели:", "date": "2018.04.13", "title": "ШОКИРАЩИ РАЗКРИТИЯ! Майката на стрелеца по полицая: Синът ми е бил нападнат през прозореца! Бит е като куче, скачали са отгоре му (СНИМКИ)"}
{"url": "http://pik.bg/%D0%B3%D0%BB%D0%B5%D0%B4%D0%B0%D1%82-%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D0%BF%D0%BE%D0%B1%D0%BE%D1%8F-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%88%D0%B5%D1%81%D1%82%D0%B2%D0%B8%D0%B5%D1%82%D0%BE-%D0%BD%D0%B0-%D0%B2%D1%8A%D0%BB%D1%86%D0%B8%D1%82%D0%B5-%D0%BD%D0%B0-%D0%BF%D1%83%D1%82%D0%B8%D0%BD-news742248.html", "text": "Делото за побоя, станал по време на шествието на рокерите от „Вълците на Путин” - на финалната права. Преминаването на руските рокери през страната ни миналото лято доведе до масов сблъсък на изхода на града, предава Нова. Обвиняеми в хулиганство и нанасяне на средни телесни повреди са трима членове на воински съюз „Васил Левски”. Те влизат в конфликт с протестиращи срещу руските рокери. Очаква се днес да бъдат произнесени и присъдите по случая. Сподели:", "date": "2018.04.13", "title": "Гледат делото за побоя по време на шествието на \"Вълците на Путин\""}
{"url": "http://pik.bg/%D0%BC%D0%BB%D0%B0%D0%B4%D0%B5%D0%B6%D0%B8-%D0%BE%D1%82-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-%D0%B8-%D0%B8%D0%B7%D1%82%D0%BE%D1%87%D0%BD%D0%BE%D1%82%D0%BE-%D0%BF%D0%B0%D1%80%D1%82%D0%BD%D1%8C%D0%BE%D1%80%D1%81%D1%82%D0%B2%D0%BE-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D0%BC%D0%BB%D0%B0%D0%B4%D0%B5%D0%B6%D0%BA%D0%B0-%D0%BA%D0%BE%D0%BD%D1%84%D0%B5%D1%80%D0%B5%D0%BD%D1%86%D0%B8%D1%8F-news742284.html", "text": "Младежи от Западните балкани и Източното партньорство ще вземат участие в Европейската младежка конференция под надслов „Бъдеще в Европа: какво предстои?“, организирана в рамките на Българското председателство на Съвета на ЕС от  Министерство на младежта и спорта (ММС) и Европейската комисия (ЕК). Събитието ще се състои в зала 9 на Националния дворец на културата (НДК) от 17-ти април 2018 г. (вторник) до 19-ти април 2018 г. (четвъртък). Участието на представители от Западните балкани е резултат от последователната политика на правителството на Бойко Борисов за интегриране на Западните балкани в Европейския съюз. Младежките делегати са избрани чрез регионалните офиси на Фонда на ООН за население и развитие (UNFPA), като повечето от тях са представители на организации, работещи с малцинствени групи. За пръв път на такъв тип младежки конференции има включен български и международен жестомимичен превод за младежи с увреден слух, тъй като на нея ще присъстват глухи младежи, както от България, така и от Европейската общност. Европейската младежка конференция в София е най-значимото събитие от шестия цикъл на Структурирания диалог, а  “Бъдещето на младите хора в Европа“ е сред основните приоритети на Българското председателство на Съвета на ЕС. На форума ще присъстват над 250 участници от 40 държави. Главен партньор е УНИЦЕФ. В момента се подготвя и меморандум за сътрудничество между ММС и регионалните офиси на Фонда на ООН за население и развитие (UNFPA), който ще бъде подписан от министъра на младежта и спорта Красен Кралев. В организацията на конференцията ще участват и 18 доброволци, подбрани след предварителен конкурс. С тях вече се проведе обучение за основните им права и отговорности, получиха урок по първа помощ и бяха информирани какво е Структуриран диалог и как да работят в екип. Прецедент е, че доброволците ще бъдат акредитирани от своите университети за работата си по време на конференцията. В резултат от проведените консултации с около 50 000 млади европейци по време на конференцията ще бъдат обобщени 11 тематични области, които ще се превърнат в Европейски младежки цели и ще послужат като конкретна препоръка към ЕК за следващата Европейска стратегия за младежта. На тази база ММС предвижда актуализиране на Националната младежка стратегия по модел на Европейската, за да отговори на актуалните потребности на младите хора в България. Част от официалните гости на Европейската младежка конференция ще бъдат Европейският комисар по въпросите на младежта, спорта и културата Тибор Наврачич, заместник министър-председателят на Република България Томислав Дончев, министърът на младежта и спорта Красен Кралев, заместник-върховният комисар по човешки права Кейт Гилмор, регионалният директор на UNICEF Афшан Кан,  специалният пратеник на ООН по младежките въпроси Джайатма Уикраманайе, регионалният директор на Фонда на ООН за население и развитие (UNFPA) Алана Армитаж, евродепутатът от ГЕРБ/ЕНП Ева Майдел (Паунова), ресорният заместник-министър в ММС Ваня Колева, представители на Национален младежки форум. Министър Красен Кралев обсъди с министъра на младежта и спорта на Сърбия Ваня Удовичич развитието на Западните Балкани по време на участието си във форума на високо равнище на ООН в Ню Йорк Сподели:", "date": "2018.04.13", "title": "Младежи от Западните балкани и Източното партньорство на Европейската младежка конференция в София"}
{"url": "http://pik.bg/6-%D1%82%D0%B5-%D0%BF%D0%BE%D0%BB%D0%B7%D0%B8-%D0%BE%D1%82-%D1%82%D0%BE%D0%B2%D0%B0-%D0%B4%D0%B0-%D1%81%D1%82%D0%B5-%D0%B2-%D0%BB%D0%BE%D1%88%D0%BE-%D0%BD%D0%B0%D1%81%D1%82%D1%80%D0%BE%D0%B5%D0%BD%D0%B8%D0%B5-news742235.html", "text": "1. Подобрява вашата памет     В изследване е била тествана паметта на участниците за детайлите в магазин, който току-що са посетили. Изследователите установили, че участниците, които са посетили магазина в студени, мрачни дни, си спомнят повече подробности в сравнение с тези, които са посетили магазина в топло, слънчево време. Тези резултати показват, че тъжните хора са по-склонни да обърнат внимание на околна среда, а щастливите хора са по-склонни да се движат по течението. 2. Руши стереотипите Форгас и неговият екип карат участниците да играят игра „застреляй , недей стреля“. Целта е да играеш полицай, който има за задача да застреля всички лоши момчета, които държат оръжия. Половината от мишените носели мюсюлмански шапки. Изследователите откриват обща тенденция да се стреля повече по целите, носещи мюсюлманска шапка и тази тенденция се увеличава сред хората, които се чувстват щастливи. 3. Повишава мотивацията Изследователите установяват, че хората в лошо настроение са по-склонни да продължават да се занимават с трудна задача. Щастливите хора са по-склонни да се откажат от нея или да затруднят решаването й, като пият напитка, която би могла да навреди на работата им. Това предполага, че ако сте в лошо настроение, това може да е мотивация за вас да завършите докрай решението на трудна задача. 4. Увеличава справедливостта Участниците са помолени да играят две експериментални игри. В „играта на диктатора“ получавате 10 долара и властта да ги разделите така, както искате между вас и друг играч. В играта „ултиматум“ можете да предложите как да разделите тези $ 10, но ако другият играч откаже предложението ви, никой от вас няма да получи пари. Експериментът показва, че тъжните хора правят по-разумни и щедри оферти и в двете игри, а щастливите хора се оказват по-егоцентрични. 5. Увеличава учтивостта Изследователите установили, че хората, които току-що са гледали тъжен филм, са по-склонни да бъдат учтиви, защото са по-привързани към чувствата на други хора. Хората, които току-що са гледали филм с щастлив край, се оказват по-малко привързани към хората около тях, показвайки по-малко учтивост. 6. Намалява наивността Ако знаете, че сте доста наивни, може и да сте щастлив човек като цяло. Изследователите установяват, че хората, които са в негативно настроение, са по-скептични по няколко различни начина. За тях е по-малко вероятно да вярват в градските митове и е по-вероятно да открият, когато някой друг е подвеждащ към тях или неискрен. Форгас подчертава, че тези открития се основават на леки, ежедневни отрицателни настроения, а не на интензивни, продължителни нива на депресия. Изследванията му показват, че както негативните, така и позитивните настроения и емоции имат полезни действия и функции. Източник: beu.bg Сподели:", "date": "2018.04.13", "title": "6-те ползи от това да сте в лошо настроение"}
{"url": "http://pik.bg/%D1%80%D1%83%D1%81%D0%BA%D0%B0-%D0%B2%D0%BE%D0%B5%D0%BD%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B7%D0%B0%D0%BF%D0%BE%D1%87%D0%B2%D0%B0-%D0%B4%D0%B0-%D0%BE%D0%BF%D0%B5%D1%80%D0%B8%D1%80%D0%B0-%D0%B2-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%8F-%D0%B3%D1%80%D0%B0%D0%B4-%D0%B4%D1%83%D0%BC%D0%B0-news742241.html", "text": "ТАСС, пише Фокус. Части от руската военна полиция са започнали да оперират в сирийския град Дума, заяви в четвъртък директорът на руския Център за помиряване на враждуващите страни в Сирия генерал-майор Юрий Евтушенко, цитиран от „За да предотвратим провокации, да подсигурим сигурност, да наложим закона и да организираме помощи към местното население, части от военната полиция на Русия започнаха своята работа в град Дума. Контролно-пропусквателни пунктове разположени от Русия все още функционират“, допълни той. Евтушенко също отбеляза, че съвместният Руско-иранско-турски координационен център е регистрирал прекратяване на огъня и насилието в Алепо, Латакия и Дераа. Сподели:", "date": "2018.04.13", "title": "Руска военна полиция започва да оперира в сирийския град Дума"}
{"url": "http://pik.bg/%D0%B1%D1%80%D0%B0%D1%82%D1%8A%D1%82-%D0%BD%D0%B0-%D1%84%D0%B8%D0%BA%D0%B8-%D0%BD%D1%8F%D0%BC%D0%B0%D0%BB-%D0%B3%D0%BE%D0%BB%D1%8F%D0%BC-%D1%82%D0%B0%D0%BB%D0%B0%D0%BD%D1%82-%D0%BE%D0%B1%D1%80%D0%B0%D0%B1%D0%BE%D1%82%D0%B2%D0%B0%D1%82-%D0%BC%D1%83-%D0%B3%D0%BB%D0%B0%D1%81%D0%B0-news742240.html", "text": "Братът на Фики от няколко дни е част от редиците на „Пайнер“. Всъщност неговият договор не е директно с инж. Митко Димитров, а с композитора Николай Пашев, който се изявява като продуцент с договор към димитровградската империя, пише Secret.bg. Именно Пашев е автор на музиката и аранжимента на дебютната песен на Емрах, която е дует с Емилия. След промоцията парчето се хареса от мнозина, не липсваха и суперлативи по адрес на таланта на малкия Стораро. Някои дори се изказаха, че той е по-талантлив от Фики. Говори се, че всъщност Емо, както му казват близките, не е чак такъв талант. Именно Пашев се погрижил с помощта на доста ефекти да постигне това звучене. Интересен факт е, че фамилията Стораро винаги е била против роботизирането на гласовете и неведнъж скачаха срещу Галин на тази тема. Въпреки крехката си възраст, Емрах в последните години беше яростен противник на основния конкурент на Фики. Преди година Secret.bg разпространи чат на дебютанта, според когото кавгата между Фикрет и Галин е заради лош поглед на добричлията. По-късно той получил мрънкане, че пеел на участия песните на колегата си. В чата се вижда как Емрах проси позитивни коментари под клиповете на брат си. Той твърди, че наградите предварително са се знаели. Сподели:", "date": "2018.04.13", "title": "Братът на Фики нямал голям талант, обработват му гласа"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%82%D0%BE%D0%BF-%D0%B4%D0%B8%D0%BF%D0%BB%D0%BE%D0%BC%D0%B0%D1%82-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B0%D1%84%D0%B5%D1%80%D0%B0%D1%82%D0%B0-%D0%B6%D0%B5%D0%BB%D1%8F%D0%B7-%D0%B5%D1%82%D0%BE-%D0%BA%D0%B0%D0%BA-%D0%BC%D0%BE%D0%B6%D0%B5-%D0%B4%D0%B0-%D0%B1%D1%8A%D0%B4%D0%B5-%D1%81%D0%BF%D0%B0%D1%81-news742267.html", "text": "Дали сме длъжни да предадем всеки българин, който Америка поиска? Споразуменията за екстрадиция са двустранни и имат изключително политически характер. САЩ има такива с доста държави, но има и такива страни, с които няма споразумение. При нас искането за екстрадиция, като това за Желяз Андреев, се насочва към Министерство на правосъдието, но политиците трябва да погледнат дали не трябва това да се промени по посока на МВнР, коментира Стефан Стоянов, бивш посланик на България в Атина във връзка със случая \"Желяз\". Младият мъж, който е работил в кол център във фирма, базирана в САЩ със собственици от арабски произход, е обвинен, че е продавал на Сирия забранени стоки за авиацията. По искане на Щатите и обявяване за издирване с червена бюлетина от Интерпол Желяз бе арестуван в родния му град Добрич. Полицията е използвала лъжливи сведения, за да примами Желяз и майка му в полицията. Следователи излъгали жената, че Желяз е участвал в ПТП. При отиване на майката и сина в полицията за изясняване на случая, белезниците щракнали и Желяз бил арестуван. Той прекара около 90 часа в ареста, но после бе освободен с мотив, че няма да се укрие. Предстои в 60-дневен срок съдът да се произнесе дали той да бъде екстрадира за САЩ. Вчера в Добрич, София и Лондон се проведоха протести в защита на Желяз. Главният прокурор Сотир Цацаров разкри, че САЩ искат задържането на още четирима - две жени и двама мъже, но органите на реда няма да арестуват никого повече. Адвокати и колеги на Желяз са категорични, че той е бил на ниско ниво в йерархията, не е договарял и не е подписвал договори, нито пък има връзка с митници. Това означава, че обвиненията на Щатите трябва да бъдат насочени единствено към собствениците на фирмата. Те обаче са се споразумели с органите на реда и излежават мижави присъди. Не е ясно какви данни са дали самите те за подчинените си. Желяз вече можеше да пътува към САЩ. Това е политически въпрос. Но той трябва да бъде вменен на МВнР на първия етап още, а не на министерството на правосъдието. Възможността за договаряне с другата страна е в ръцете на външно министерство, коментира Стоянов. Има различни вратички - ако има решение на съда набързо у нас за три месеца условна присъда, например, в САЩ не може да съдят някого, посочи топ дипломатът. Има страни, които отказват на САЩ да екстрадират свои граждани под претекст, че Щатите не могат да изпълнят изискванията по договор, даде още една опция за справяне със ситуацията бившият посланик. Да бъдеш съден от собствената си съдебна система, това е израз на суверинитет, а, ако го предадеш на друга държава, това е отказ от суверинитет. Представете си един журналист от бТВ да го предадете на Македония да го съди, защото пее македонски песни и защитава кауза, посочи Стоянов. По думите му е много важно да се види как са постъпили други страни в подобна ситуация. Сподели:", "date": "2018.04.13", "title": "ГОРЕЩА ТЕМА! Топ дипломат с ексклузивен коментар за аферата \"Желяз\"! Ето как може да бъде спасен младият мъж от екстрадиция в САЩ"}
{"url": "http://pik.bg/%D0%B2%D0%B8%D0%BB%D0%B8%D1%81%D0%BB%D0%B0%D0%B2-%D0%BF%D0%B0%D0%BA-%D1%81%D0%B5-%D1%83%D1%80%D0%B5%D0%B4%D0%B8-%D0%BF%D1%80%D0%B8%D0%BF%D1%8F%D0%B2%D0%B0-%D1%81-%D1%82%D0%BE%D0%BF-%D0%BF%D0%B5%D0%B2%D0%B8%D1%86%D0%B0-news742223.html", "text": "Фолк певецът Вилислав се похвали, че е ударил десятката с най-новия си проект, в който ще му приглася не кого и да е, а голямо име от музикалната сцена на лекия жанр. За момента обаче чаровникът предпочита да остави публиката в напрежение относно името на \"иконата\". Очаква се проектът да бъде завършен финално до края на април. Припомняме ви, че и предния сингъл на Вилислав беше с популярно име. Заедно с рапъра Устата заформиха парчето \"Наглата\". Очевидно младокът се е ориентирал към дуетните изпълнения с по-популярни от него изпълнители, за да може още повече да изпъква на музикалния небосклон където конкуренцията е голяма. Вили може да се похвали с актуална и модерна визия, но и таланта му като певец не е за подценяване, пише ХотНюз. Конкуренцията в жанра между него и колегите му Галин и Фики Стораро обаче е оспорвана що се отнася до хитове. Сподели:", "date": "2018.04.13", "title": "Вилислав пак се уреди, припява с топ певица"}
{"url": "http://pik.bg/%D0%B5%D1%81-%D1%81-%D0%BF%D1%80%D0%B8%D0%B7%D0%B8%D0%B2-%D0%BA%D1%8A%D0%BC-%D1%84%D0%B5%D0%B9%D1%81%D0%B1%D1%83%D0%BA-%D0%B7%D0%B0-%D1%81%D1%8A%D0%B4%D0%B5%D0%B9%D1%81%D1%82%D0%B2%D0%B8%D0%B5-%D0%BF%D1%80%D0%B8-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B8%D1%8F-%D0%B7%D0%B0-%D0%B8%D0%B7%D1%82%D0%B8%D1%87%D0%B0%D0%BD%D0%B5-%D0%BD%D0%B0-%D0%BB%D0%B8%D1%87%D0%BD%D0%B8-%D0%B4%D0%B0%D0%BD%D0%BD%D0%B8-news742227.html", "text": "AFP, цитиран от Фокус Европейската комисия призова Фейсбук за „пълно съдействие“ със следователите във връзка със скандала за изтичане на лични данни на потребители на социалната мрежа, пише . От Фейсбук признаха, че поне 2.7 милиона души в Европейския съюз може да са замесени в изтичането на данни. Миналата седмица ЕС заяви, че еврокомисарят по правосъдие Вера Йоурова ще проведе телефонен разговор с оперативния директор на Фейсбук Шерил Сандбърг, за да обсъдят действията на компанията срещу пробива и изтичането на лични данни, което може да е засегнало близо 87 милиона души по целия свят. Потвърждавайки за състоялия се телефонен разговор в четвъртък, Йоурова заяви, че е „призовала Фейсбук за пълно съдействие с европейските следователи, също и на най-високо ниво в компанията.“ Дискусията със Сандбърг е била „отворена и конструктивна“, допълни Йоурова. Тя също подчерта, че е посъветвала собственика на Фейсбук Марк Зукърбърг „да приеме поканата в Европейския парламент.“ Сподели:", "date": "2018.04.13", "title": "ЕС с призив към Фейсбук за съдействие при разследвания за изтичане на лични данни"}
{"url": "http://pik.bg/%D0%B8%D1%82%D0%B0%D0%BB%D0%B8%D1%8F-%D0%B8-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%81-%D0%BE%D0%B1%D1%89%D0%B0-%D0%BF%D0%BE%D0%B7%D0%B8%D1%86%D0%B8%D1%8F-%D0%B7%D0%B0-%D0%B2%D0%BE%D0%B5%D0%BD%D0%BD%D0%B0-%D0%BD%D0%B5%D0%BD%D0%B0%D0%BC%D0%B5%D1%81%D0%B0-%D0%B2-%D1%81%D0%B8%D1%80%D0%B8%D1%8F-news742229.html", "text": "Коммерсант цитиран от Фокус Италия няма да участва в евентуална военна операция в Сирия, но може да предостави на съюзниците логистична поддръжка. Съответното решение бе обявено от министър-председателя на средиземноморската страна Паoло Джентилони след разговори с лидерите на няколко държави, включително на Германия, отбелязва руският вестник . В четвъртък канцлерът на ФРГ Ангела Меркел заяви, че страната няма да се присъедини към ракетен удар в Сирия - закана, която отправиха САЩ в отговор на предполагаемата химическа атака в град Дума, Източна Гута, за която съобщи организацията \"Белите каски\". По нейни данни в резултат на атаката с химически оръжия са загинали 70 души. Както Дамаск, така и съюзникът й Москва отхвърлиха твърденията. По-рано тази седмица държавният глава на САЩ Доналд Тръмп обеща да вземе решение за по-нататъшните действия на Вашингтон в Сирия. Ракетни удари, подобно на тези, които американските военни нанесоха след химическата атака в Хан Шейхун от миналия април, не последваха. Тръмп все пак не пропусна да предупреди Русия, че \"ракетите ще полетят\". Лидерът на Белия дом отбеляза също, че Пентагонът вече е разработил няколко възможни сценария за военна операция против режима в Дамаск. По информация на изданието, Москва иска да получи от Вашингтон координати на целите, които може да бъдат атакувани, за да бъдат загубите от руска страна. Сподели:", "date": "2018.04.13", "title": "Италия и Германия с обща позиция за военна ненамеса в Сирия"}
{"url": "http://pik.bg/%D1%80%D1%83%D1%81%D0%BA%D0%B8%D1%8F%D1%82-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80-%D1%8E%D1%80%D0%B8%D0%B9-%D1%82%D1%80%D1%83%D1%82%D0%BD%D0%B5%D0%B2-%D0%BF%D1%80%D0%B8%D0%B5-%D0%B2%D1%8A%D0%BD%D1%88%D0%BD%D0%B8%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news742228.html", "text": "ТАСС, цитирана от Фокус. Руският вицепремиер Юрий Трутнев проведе разговори с гостуващия в страната министър на външните работи на Северна Корея Ри Йонг-хо в четвъртък, предава Говорителят на Трутнев Тимур Чернишев заяви пред ТАСС, че „срещата се е състояла в приятелска и конструктивна атмосфера“, но се въздържа от коментар. На 9 април севернокорейският първи дипломат пристигна в Русия на посещение. Още на същия ден той проведе разговори със секретаря на Съвета за сигурност на Русия Николай Патрушев. На 10 април външният министър Ри Йонг-хо проведе среща и с руския си колега Сергей Лавров. Визитата трябваше да приключи на 11 април, но бе удължена с още 1 ден. Сподели:", "date": "2018.04.13", "title": " Руският вицепремиер Юрий Трутнев прие външния министър на Северна Корея"}
{"url": "http://pik.bg/%D0%BF%D0%B5%D0%BD%D1%82%D0%B0%D0%B3%D0%BE%D0%BD%D1%8A%D1%82-%D1%81-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5-%D0%BA%D1%8A%D0%BC-%D1%82%D1%83%D1%80%D1%86%D0%B8%D1%8F-%D0%B7%D0%B0-%D0%B0%D0%BB%D1%82%D0%B5%D1%80%D0%BD%D0%B0%D1%82%D0%B8%D0%B2%D0%B0-%D0%BD%D0%B0-%D1%80%D1%83%D1%81%D0%BA%D0%B8%D1%82%D0%B5-%D1%81-400-news742231.html", "text": "Вашингтон не препоръчва на турските власти да купуват руски системи за противовъздушна отбрана С-400, САЩ са готови да предложат на Анкара алтернативни комплекси, поясни американският министър на отбраната Джеймс Матис, пише руското издание „Московский комсомолец“ , цитиран от Фокус. „Появяването в района на несъвместими системи за противоракетна отбрана едва ли ще се отрази по най-добрия начин на интересите на НАТО“, посочи Матис. Освен това Матис уточни, че по военни канали се водят преговори с Анкара за възможността да й бъдат доставени други зенитно-ракетни системи , които са съвместими със стандартите на Алианса. Сподели:", "date": "2018.04.13", "title": "Пентагонът с предложение към Турция за алтернатива на руските С-400"}
{"url": "http://pik.bg/%D0%B2-%D0%B1%D1%83%D0%BA%D1%83%D1%80%D0%B5%D1%89-%D0%B7%D0%B0%D0%BF%D0%BE%D1%87%D0%BD%D0%B0-%D1%84%D0%B5%D1%81%D1%82%D0%B8%D0%B2%D0%B0%D0%BB-%D0%BD%D0%B0-%D1%81%D0%B2%D0%B5%D1%82%D0%BB%D0%B8%D0%BD%D0%B8%D1%82%D0%B5-news742216.html", "text": "Фестивал на светлините започна в Букурещ. Десетки сгради в румънската столица оживяха в различни сюжети.Във фестивала участват артисти от 11 държави. Тази година събитието е посветено на 100-годишнината от обединението на Румъния. Прожекциите ще продължат четири дни, предава бТВ. Сподели:", "date": "2018.04.13", "title": "В Букурещ започна Фестивал на светлините "}
{"url": "http://pik.bg/%D0%B8-%D1%82%D0%B0%D0%B7-%D0%B4%D0%BE%D0%B1%D1%80%D0%B0-%D0%B2-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-%D0%BD%D0%B5-%D0%B8%D1%81%D0%BA%D0%B0%D1%82-%D0%B4%D1%8A%D1%89%D0%B5%D1%80%D0%B8-news742213.html", "text": "Само синовете са истински наследници - така мислят в Черна гора. Затова много бременни жени се подлагат на рисковани процедури за ранно установяване на пола. Ако зародишът е от женски пол, често се стига до аборт, посочва Дойче веле, цитиран от Нюз.бг. Месеци наред журналистката Светлана Славуйевич издирва Амела. В крайна сметка успява да я убеди да разкаже историята си. Макар и без да показва лицето си. Защото става дума за една традиция, за която хората в Черна гора избягват да говорят: абортите на женски зародиши. \"Всеки ден се сблъсквам с натиска, на който са подложени нашите жени тук. Не мога и не искам да търпя повече. Тази практика трябва да спре веднъж завинаги\", казва Светлана Славуйевич Светлана е репортерка в черногорска телевизия. От години тя се ангажира в борбата срещу абортите на момичета. Досега повечето засегнати жени са отказвали да застанат пред камерата ѝ. \"Да, страхувах се да родя първо момиче. Защото решението за второто ни дете щеше да е свързано с надеждите да ни се роди син. Защото иначе трябваше да се откажа от детето\", казва сега Амела - жената, съгласила се да говори. Подобни истории познаваме от Индия или Китай. Но от една страна като Черна гора, която иска да стане член на ЕС? Всъщност в малката балканска страна на Адриатическо море този феномен съществува отдавна. Лошото е, че в селските региони тази традиция се засилва. И в тамошното патриархално общество мъжът има думата. А един мъж, който няма син, не е истински мъж. \"Това е въпрос на традиция. Ние, черногорците, сме народ на бойци. Народ, който трябваше да се отбранява срещу турците. Навремето семействата са се нуждаели от много мъже, които да ги закрилят\", казва един мъж от едно черногорско село. Друг добавя: \"Голяма радост е да имаш син в Черна гора. За да продължи името на рода и бащата да има наследник.\" Колкото повече синове в едно семейство, толкова по-добро реноме. И това се отнася както до мюсюлманското село, от което идва Амела, така и до християнските части на страната. Абортите на женските зародиши в Черна гора са нещо обичайно. Натискът върху жените е огромен. Амела обаче не иска да каже дали и колко пъти е абортирала. \"Познавам десетки жени, които се подлагат на специална процедура, чрез която разбират пола на ембриона в началото на бременността си. Когато третото или четвъртото дете се окаже момиче, те абортират. Някои правят до пет аборта\", казва тя. Преди няколко години Амела също се е подложила на тест за установяване на пола. Но хирургическата намеса е увредила мъжкия зародиш. Седемгодишният ѝ син не е напълно здрав. Затова и не искат той да застане пред камерата. \"Чак след раждането разбрах, че много от децата на майки, които са се подлагали на този тест, се раждат с малки или по-големи аномалии\", казва тя. В Черна гора абортите до 12-та седмица от бременността са легални - както и в повечето европейски страни. Но решението за отстраняване на женските зародиши и тук се смята за злоупотреба с медицинската информация. \"Наскоро при мен дойде една пациентка, която вече имаше четири момичета. През сълзи ми разказа, че мъжът ѝ поставил ултиматум. Или да роди момче, или щял да я напусне\", разказва гинеколожката Цеца Балач, която често се сблъсква с жени, които искат да раждат само момчета. По официални данни в Черна гора се извършват 1500 аборта годишно. Реалният брой обаче е значително по-висок, казва доктор Балач. Тя предполага, че всяка година в страната се извършват около 20 000 аборта. Много от тях нелегално в частни клиники. И много често - само защото родителите искат да имат момче. \"Стана модерно жените да отидат в някоя частна клиника, да си направят тест и след това като на пазар да решат дали да си купят ябълки или круши и да абортират напълно безчувствено\", казва Светлана Славуйевич. Абортите на женските зародиши водят в дългосрочен план до изместване на структурата на населението. Още отсега в някои села на Черна гора има много повече момчета, отколкото момичета. И тази тенденция се засилва. Със своите телевизионни репортажи Светлана Славуйевич се бори за всички жени, както и за своята собствена дъщеря. Първият успех вече е постигнат: здравното министерство организира конгрес, в рамките на който да разясни проблема на лекарите от малките населени места. \"Засегнатите жени не смеят да говорят открито за проблема, защото по този начин злепоставят семейството си. Затова аз - в ролята си на журналист - трябва да върша тази работа\", казва Светлана Славуйевич. Срещу нея стои силно лоби. Лекарите, лабораториите и частните клиники печелят добре от ранните тестове за определяне на пола. Един тест струва до 600 евро. А в Черна гора това са много пари. Амела казва, че и бедни семейства са готови да заплатят тази сума. Защото само момчетата минават за истински наследници. Целенасочени аборти на женски зародиши? Скоро в някои села няма да има момичета? Сподели:", "date": "2018.04.13", "title": "И ТАЗ ДОБРА! В Черна гора не искат дъщери"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BD%D0%B0%D1%82%D0%BE-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%BE-%D0%BE%D1%80%D1%8A%D0%B6%D0%B8%D0%B5-%D0%B5-%D0%B7%D0%B0%D0%BF%D0%BB%D0%B0%D1%85%D0%B0-%D0%B7%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B8%D1%8F-%D0%BC%D0%B8%D1%80-news742214.html", "text": "Най-решително осъждаме употребата на химическо оръжие в Сирия, последният случай беше ужасяващ. Това е заплаха за международния мир и сигурност\", заяви генералният секретар на НАТО Йенс Столтенберг, цитиран от БТА. \"Призоваваме сирийския режим и подкрепящите го да допуснат оказването на международна медицинска помощ и международни наблюдатели\", добави той. Столтенберг призова виновниците за употребата на химическо оръжие да понесат отговорност. \"Трябва да защитим забраната на химическите оръжия\", допълни генералният секретар на НАТО. Сподели:", "date": "2018.04.13", "title": "Шефът на НАТО: Използването на химическо оръжие е заплаха за международния мир"}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B8-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%80%D0%B0%D0%B1%D0%BE%D1%82%D1%8F%D1%82-%D0%BF%D0%BE-%D0%BE%D1%82%D0%B3%D0%BE%D0%B2%D0%BE%D1%80%D0%B0-%D1%81%D1%80%D0%B5%D1%89%D1%83-%D1%81%D0%B8%D1%80%D0%B8%D0%B9%D1%81%D0%BA%D0%B0%D1%82%D0%B0-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%B0-%D0%B0%D1%82%D0%B0%D0%BA%D0%B0-news742230.html", "text": "Reuters, цитиран от Фокус Президентът на САЩ Доналд Тръмп и министър-председателят на Великобритания Тереза Мей е възможно да постигнат съгласие за нуждата от намиране на международен отговор за възпирането на химическите оръжия в Сирия, заявиха от офиса на британския премиер в четвъртък, предава . Тръмп и Мей разговаряха, след като нейният кабинет ѝ гласува подкрепата си за вземане на несъгласувани решения за действия със САЩ и Франция срещу употребата на химически оръжия от правителството на сирийския президент Башар Асад. „Те се съгласиха, че е жизненоважно използването на химически оръжия да не остане безнаказано и че е нужно да се възпре повторното използване на химически оръжия от режима на Асад“, заявиха от офиса на Тереза Мей след края на разговора между двамата лидери. „Те се съгласиха да продължат да работят заедно върху международния отговор на химическата атака“, се добавя в изявлението. Сподели:", "date": "2018.04.13", "title": "Тереза Мей и Доналд Тръмп работят по отговора срещу сирийската химическа атака"}
{"url": "http://pik.bg/%D0%BB%D0%B0%D0%B2%D1%80%D0%BE%D0%B2-%D1%89%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D1%81-%D0%B2%D1%8A%D0%BD%D1%88%D0%BD%D0%B8%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B0%D0%B2%D1%81%D1%82%D1%80%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D1%81%D0%B8%D1%80%D0%B8%D1%8F-news742215.html", "text": "Министърът на външните работи на Русия Сергей Лавров ще проведе разговор с австрийската си колега Карин Кнайсл на 20 април, обяви говорителката на руското външно министерство Мария Захарова в четвъртък, предава ТАСС, цитирана от Фокус. Външните министри на двете страни ще се фокусират върху това да обединят усилията си в борбата с международния тероризъм и да разрешат кризата в Сирия, допълни още Захарова. „Докато все още обмисляме разрешаването на международните въпроси, Русия планира да се фокусира върху задачата да обедини силите си с други страни за един ефективен отговор срещу международния тероризъм, както и за стабилизиране на Сирия“, заяви тя. Австрийският външен министър Карин Кнайсл ще посети Москва в работна визита на 19 и 20 април. Сподели:", "date": "2018.04.13", "title": "Лавров ще проведе разговор с външния министър на Австрия заради Сирия"}
{"url": "http://pik.bg/%D1%83%D0%BD%D0%B8%D0%BA%D1%83%D0%BC-%D1%81%D1%82%D0%B8%D0%BB%D0%B8%D1%81%D1%82%D0%B8%D1%82%D0%B5-%D0%BD%D0%B0-%D0%BA%D0%B0%D0%BF%D0%BA%D0%B8%D1%82%D0%B5-%D0%B2-%D1%88%D0%BE%D0%BA-%D0%BE%D1%82-%D0%B3%D0%B8%D0%B3%D0%B0%D0%BD%D1%82%D1%81%D0%BA%D0%B8%D1%8F-%D1%87%D0%BB%D0%B5%D0%BD-%D0%BD%D0%B0-%D0%BA%D0%BE%D1%86%D0%B5%D1%82%D0%BE-%D1%81%D0%BD%D0%B8%D0%BC%D0%BA%D0%B8--%D0%B2%D0%B8%D0%B4%D0%B5%D0%BE-news741330.html", "text": "Легенди за размера на интимния инструмент на Константин се понесоха зад кулисите на шоуто \"Като две капки вода\". Служителките на Магърдич Халваджиян се изправили пред чудовището в слиповете на чалга певеца преди превъплъщението му в Папи Ханс. В епизода от 12 март Краля на баладите навлече прилепнало по тялото му синьо трико за щангисти, което очерта пакета му за кеф на дамите под сцената и тези пред телевизора. След образа Коцето бил спукан от майтапи от хората в близкото си обкръжение. Сцепили го от бъзици, че атрибутът му вече е в мокрите сънища на българските домакини. Да пристегнат члена на Коцето така, че да не изпъква и да не се очертава под трикото се оказало непосилна задача за стилистите на \"Капките\". \"Абе, хора, няма как да ми скриете \"калпазанина\", коментирал в свой стил зад кулисите фолк певецът, жестикулирайки, че \"малкото Коце\" изобщо не е малко, а е с размера на лакътя му. Досрамяло го обаче от дъщеря му Марианка, която дори в един от лайфовете го подкрепяше под сцената. След образа на Папи Ханс, на Коцето му се падна Бритни Спиърс. Първоначално стилистите имали намерение да облекат певеца в тесни панталони. Но сред изричните му молби, променили стратегията. В предаването, в което имитираше американската си колежка, екипчето на Коцето включваше бяла разка, сива жилетка и широка поличка. Така спестили на изпълнителя поредна доза черен хумор от страна на близките му. Сподели:", "date": "2018.04.13", "title": "УНИКУМ! Стилистите на \"Капките\" в шок от гигантския член на Коцето (СНИМКИ + ВИДЕО)"}
{"url": "http://pik.bg/%D0%BF%D0%B0%D0%B4%D0%B5%D0%BD%D0%B8%D0%B5-%D1%81%D0%B8%D0%BB%D0%B8%D0%BA%D0%BE%D0%BD%D0%BA%D0%B0-%D1%81%D0%B5-%D0%BF%D1%80%D0%BE%D0%BF%D0%B8-%D0%B7%D0%B0%D1%80%D0%B0%D0%B4%D0%B8-%D0%BC%D1%8A%D0%B6-%D0%B2%D0%B8%D0%BA%D1%82%D0%BE%D1%80%D0%B8%D1%8F-%D0%BF%D0%B5%D1%82%D1%80%D0%BE%D0%B2%D0%B0-%D0%BD%D0%B0%D0%B4%D0%B8%D0%B3%D0%B0-%D1%87%D0%B0%D1%88%D0%B0%D1%82%D0%B0-%D0%BE%D1%82-%D1%81%D1%83%D1%82%D1%80%D0%B8%D0%BD%D1%82%D0%B0-news742053.html", "text": "Миската Виктория Петрова има сериозни проблеми с алкохола, твърдят нейни приближени. След като се разделила с гаджето си преди месец, силиконката все по-често посягала към чашката. Тя започвала да пие от сутринта, като не подбирала какво точно да си сипе, стига да не е бира. \"Вики е неузнаваема, след като скъса с гаджето си. В момента няма човек до себе си и дави самотата в алкохол\", разказва нейна приятелка. След запоите \"Мис Силикон\" ставала агресивна и раздразнителна. Преди няколко дни в столична чалготека тя вдигнала два скандала за една вечер, пише BGLife.Club. Първо се скарала с момче от охраната, който отказал да я пусне в заведението, защото била видимо неадекватна. Все пак отстъпил пред молбите на компанията с която Вики цъфнала в клуба. После последвал нов скандал с бармана, който не разбрал точно какво да сипе на пияната миска. Сподели:", "date": "2018.04.13", "title": "ПАДЕНИЕ! Силиконка се пропи заради мъж! Виктория Петрова надига чашата от сутринта"}
{"url": "http://pik.bg/%D1%8F%D1%81%D0%BD%D0%B8-%D1%81%D0%B0-%D0%BF%D0%BE%D0%BB%D1%83%D1%84%D0%B8%D0%BD%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%B2-%D0%BB%D0%B8%D0%B3%D0%B0-%D0%B5%D0%B2%D1%80%D0%BE%D0%BF%D0%B0-news742233.html", "text": "С изиграването на реваншите от 1/4-финалите в Лига Европа се определиха четирите отбора, които продължават в предпоследната фаза на втория по сила европейски клубен турнир, пише Спортал. Това са Арсенал, Атлетико Мадрид, Олимпик Марсилия и Ред Бул Залцбург. Борбата напуснаха тимовете на ЦСКА Москва, Спортинг Лисабон, РБ Лайпциг и Лацио. Жребият за полуфиналите ще се проведе на 16 април, понеделник. Мачовете са съответно на 26 април и 3 май. Финалът е на 16 май в Лион. Сподели:", "date": "2018.04.13", "title": "Ясни са полуфиналистите в Лига Европа"}
{"url": "http://pik.bg/%D1%81%D0%BE%D1%84%D0%B8-%D0%BC%D0%B0%D1%80%D0%B8%D0%BD%D0%BE%D0%B2%D0%B0-%D1%80%D0%B0%D0%B7%D1%82%D1%80%D0%B5%D1%81%D0%B5-%D0%B3%D0%BB%D0%BE%D0%B6%D0%B5%D0%BD%D0%B5-%D0%B7%D0%B0-%D0%B4%D0%B5%D0%BD%D1%8F-%D0%BD%D0%B0-%D1%80%D0%BE%D0%BC%D0%B8%D1%82%D0%B5-news742217.html", "text": "Община Козлодуй традиционно организира и провежда мероприятия по случай Международния ден на ромите. Софи Маринова зарадва с изпълненията си всички в населеното място. В с. Гложене по повод празника се състоя концерт с участието на деца от общината. С много настроение, усмивки и ритмични песни певицата на народа Софи Маринова поздрави всички по повод Международния ден на ромите, за което получи много аплодисменти, снимки и целувки. Сподели:", "date": "2018.04.13", "title": "Софи Маринова разтресе Гложене за Деня на ромите"}
{"url": "http://pik.bg/%D0%BD%D0%B5%D0%B2%D0%BE%D0%BB%D0%B8-%D1%83%D0%BB%D0%B8%D1%86%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%B8-%D0%B8%D1%81%D0%BA%D0%B0-%D0%BA%D0%BE%D1%84%D0%B8%D1%82%D0%B5-%D0%B7%D0%B0-%D1%81%D0%BC%D0%B5%D1%82-news742015.html", "text": "Жителите на блок в \"Кючук Париж\" си искат обратно двата изчезнали контейнера за смет. Металните казани тип „бобър“ от години стояха върху тротоара на пресечката на улиците „Димитър Талев“ и „Стамат Икономов“, но от няколко дни вече ги няма там, съобщиха за „Марица“ хора от квартала. „Махнаха ги преди няколко дни. Сигурно им се е сторило, че не е европейско кофите за смет да бъдат на такова видно място. Само че сега сме принудени да ходим най-малко 200 метра до най-близкия контейнер в квартала“, оплакват се пред \"Марица\" лишените от място за боклук хора. Те твърдят, че когато започнал строежът на нова кооперация срещу блока, било предвидено на тротоара пред нея да има джоб за контейнерите. Това обаче не се случило, а след това изчезнали и казаните. „Искаме да ни ги върнат, не може да ходим по другите улици, за да си изхвърлим сметта“, твърдят чувстващите се ощетени жители на района. Контейнерите не са изчезнали, а са преместени на няколко метра встрани - единият на ул. \"Стамат Икономов\", а другият - на бул. \"Македония\", обясни Манно Митева, еколог в район \"Южен\". Тя обясни, че не е редно съдовете за смет да заемат част от тротоара, както беше в случая, защото пречат, а освен това от съседния блок до администрацията беше подадена жалба. Хората настояваха да махнем контейнерите, защото са до техните прозорци и им мирише, допълни  еколожката. В администрацията нямат информация за това, че инвеститорът на новата кооперация имал задължение да прави джобове за контейнери за смет. Но би било добре да се приеме закон, с който още при проектирането инвеститорите да предвиждат места за контейнери, защото с новото строителство проблемът със съдовете за смет става все по-голям. Никой не иска контейнер пред входа или под прозорците, а свободните места стават все по-голям дефицит, тъй като всеки квадратен метър от незастроеното пространство се ползва за паркиране, коментира Манно Митева. Сподели:", "date": "2018.04.13", "title": "НЕВОЛИ! Улица в Пловдив си иска кофите за смет"}
{"url": "http://pik.bg/%D0%B0%D1%80%D1%81%D0%B5%D0%BD%D0%B0%D0%BB-%D1%81%D0%B5-%D1%81%D0%BF%D0%B0%D1%81%D0%B8-%D0%BE%D1%82-%D1%80%D0%B5%D0%B7%D0%B8%D0%BB-%D0%B2-%D0%BC%D0%BE%D1%81%D0%BA%D0%B2%D0%B0-news742219.html", "text": "Отборът на Арсенал се добра до 1/2-финала в Лига Европа след като направи равенство с 2:2 реванша от 1/4-финала с ЦСКА (Москва) в руската столица. В първия мач англичаните спечелиха с 4:1 и с общ резултат 6:3 продължават напред. \"Артилеристите\" не бяха особено убедителни тази вечер и позволиха на съперника да вземе преднина от два гола, дело на Фьодор Чалов в 39-ата и Кирил Набабкин в 50-ата минута. Руснаците се нуждаеха само от още едно попадение, за да стигнат до знаменит обрат, но вместо това в 76-ата минута Дани Уелбек вкара толкова ценния гол за гостите и на практика уби интригата в мача, а в добавеното време Аарън Рамзи оформи равенството 2:2. Домакините излизат с двама в атака в лицето на Ахмед Муса и Чалов. От по-задни позиции подкрепа ще им оказват Александър Головин и Алан Дзагоев. Българинът Георги Миланов отново не е сред титулярите за своя тим. Арсенал пък залага на Александре Лаказет на върха на атаката, а той ще има подкрепата на Дани Уелбек, Месут Йозил и Джак Уилшир. В началните минути двата отбора действат по-внимателно и реалните възможности пред двете врати липсват. Едва в 21-ата минута се стигна до първия удар в мача, а негов автор бе Кристиян Бистрович, който шутира от далечна дистанция, но доста неточно. Сподели:", "date": "2018.04.13", "title": "Арсенал се спаси от резил в Москва"}
{"url": "http://pik.bg/%D0%B1%D0%B5%D0%B7-%D1%81%D0%B5%D1%80%D0%B3%D0%B8%D0%B8-%D0%B8-%D0%B1%D0%B8%D0%BB%D0%B1%D0%BE%D1%80%D0%B4%D0%BE%D0%B2%D0%B5-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-news742152.html", "text": "Рекламни пана няма да се поставят по стените на детски заведения, училища и читалища в София. По тротоарите в централната част на града няма да има хладилни витрини и сергии, а заведенията ще градят декинг-подиуми за масите си само при денивелация над 10 на сто. Това предвиждат промени в Наредбата на Столичния общински съвет за преместваемите обекти, за рекламните, информационните и монументално-декоративните елементи и за рекламната дейност на територията на Столична община, публикувана за обществено обсъждане. Целта на вносителите Силвия Христова, Милка Христова, Искра Ангелова, Зафир Зарков, Борислав Бориславов – общински съветници, и главния архитект на София Здравко Здравков, е \"подобряване на естетическото въздействие на градската среда чрез намаляване на наситеността с преместваеми и рекламни елементи и ограничаване на размерите им, подобряване на хигиенните условия на обитаване и труд чрез привеждане на нормите за разстояния към тези на ЗУТ, подобряване на достъпността на средата чрез ограничаване на възможностите за създаване на физически препятствия в публичните пространства, както и по-гъвкав режим за привеждане на тези обекти и елементи към промените в публичната градска среда и нормативните промени\", пише в мотивите към промените, цитирани от Офнюз. Поставянето на рекламни елементи или преместваеми обекти върху общинска собственост ще се извършва от предприятие или фирма, избрана по ЗОП. В стария център на София да има само маси за консумация на открито и слънцезащитни съоръжения към тях, като се забраняват други рекламни елементи и преместваеми обекти, освен такива към спирките, предвижда наредбата. Друга новост е, че рекламните елементи няма да могат да излъчват видео или анимация, мигащи или движещи се светлини, когато се намират на открито. Статичните изображения на дигитилни рекламни и инфомарционни елементи пък няма да се сменят по-често от 8 секунди, като смяната трябва да стане за секунда. Освен това дигиталните елементи ще притежават задължително възможност за автоматично затъмняване. Рекламните елементи ще се поставят по схема, като тези над 12 кв.м. ще се съгласуват предварително от СОС. Ограничава се брандирането върху прозорците и витража на търговски обекти, разположени на партерните етажи по големи улици, конкретни правила има и за паната и реклами по сградите. При поставяне на калкан например, ако рекламният елемент или стойките му се надвесват над 1,5 м към съседен имот, задължително ще се изисква нотариално заверено съгласие от собственика. Наредбата забранява използването на устройства за озвучаване на рекламни и информационни елементи и прецизира рекламите дори върху предпазните мрежи при рехабилитация на фасадите. Сподели:", "date": "2018.04.13", "title": "Без сергии и билбордове в центъра на София"}
{"url": "http://pik.bg/%D1%88%D0%B2%D0%B5%D1%86%D0%B8%D1%8F-%D1%83%D0%B4%D1%8A%D0%BB%D0%B6%D0%B0%D0%B2%D0%B0-%D1%81%D1%80%D0%BE%D0%BA%D0%B0-%D0%BD%D0%B0-%D0%B3%D1%80%D0%B0%D0%BD%D0%B8%D1%87%D0%BD%D0%B8%D1%8F-%D0%BA%D0%BE%D0%BD%D1%82%D1%80%D0%BE%D0%BB-news742204.html", "text": "Швеция ще удължи до ноември временния граничен контрол от съображения за сигурност, информира ДПА, цитирана от БТА. \"Продължава заплахата за вътрешната сигурност и необходимостта да се контролира потокът от хора, пътуващи за Швеция\", заяви пред Шведското радио министърът на правосъдието Морган Йохансон. Той отбеляза, че в последните години в Европа са били извършени много терористични атаки, сред които и отнелото живота на 5-има души нападение с камион в Стокхолм преди година. \"Шведското министерство на правосъдието ще информира днес Европейската комисия за намерението си. Предвижда се в началото на май шведският кабинет да одобри поредното 6-месечното удължаване на срока. Всяка седмица при проверки на границата биват спирани между 150 и 200 души\", каза министърът. Швеция въведе контрола по границите си през ноември 2015 г., в годината, в която получи рекордните 163 000 молби за убежище и оттогава го удължава, сочейки като причина неспособността на ЕС да са обедини около обща миграционна политика. Другият аргумент е необходимостта да се гарантира вътрешната сигурност. Сподели:", "date": "2018.04.13", "title": "Швеция удължава срока на граничния контрол"}
{"url": "http://pik.bg/%D1%80%D1%83%D1%81%D0%B8%D1%8F-%D1%81-%D0%BD%D0%B0%D0%B4-30-%D0%B8%D0%B7%D1%81%D1%82%D1%80%D0%B5%D0%BB%D0%B2%D0%B0%D0%BD%D0%B8%D1%8F-%D0%B2-%D0%BA%D0%BE%D1%81%D0%BC%D0%BE%D1%81%D0%B0-%D0%BF%D1%80%D0%B5%D0%B7-2018-%D0%B3-news742203.html", "text": "Русия планира да извърши над 30 изстрелвания в Космоса през 2018 г., предаде ТАСС. Това заяви генералният директор на \"Роскосмос\" Игор Комаров. \"Тази година планираме увеличаване на изстрелванията, те ще са над 30\", каза той по телевизия \"Россия 24\", предава Нова телевизия. Комаров отбеляза, че ще бъде увеличено производството на космически апарати. Той поясни, че програмата за изстрелване на спътници \"One Web\" в космоса ще позволи да се увеличат космическите стартове през 2019 г. Комаров припомни, че в рамките на тази програма е предвидено изстрелването на 11 ракети \"Протон\". Русия понастоящем е на второ място по броя на изстрелванията в космоса - миналата година руски ракети са били изстреляни 21 пъти, американски - 29 пъти, а на трето място е Китай, с 18 изстрелвания в космоса. От началото на 2018 г. руски ракети са стартирали 5 пъти. Сподели:", "date": "2018.04.13", "title": "Русия с над 30 изстрелвания в Космоса през 2018 г."}
{"url": "http://pik.bg/%D0%B1%D0%B0%D1%80%D0%BE%D0%B2%D0%B5%D1%86-%D1%82%D0%B0-%D0%B4%D1%80%D1%8A%D0%BD%D0%BA%D0%B0-%D0%BD%D0%B8%D0%BA%D0%B8-%D0%BC%D0%B8%D1%85%D0%B0%D0%B9%D0%BB%D0%BE%D0%B2-%D1%81-%D0%BA%D0%BE%D0%BB%D0%B0-%D0%B7%D0%B0-100-%D0%B1%D0%BE%D0%BD%D0%B0-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D1%81%D0%B5%D1%84%D1%82%D0%BE%D1%81%D0%B0-%D0%BC%D0%B5%D1%80%D1%86%D0%B5%D0%B4%D0%B5%D1%81%D0%B0-%D1%81-%D0%B2%D0%B8%D1%80%D0%BD%D0%B0%D1%82%D0%B8-%D0%BA%D1%80-news742131.html", "text": "Ники Михайлов яхна кола за 100 бона. Бившият страж на националния отбор по футбол си купи чисто нов \"Мерцедес\", с който пори улиците в Кипър, където в момента рита. Той е луд фен на тема скъпи коли и изобщо не си поплюва, щом си набележи нещо. Преди няколко години Михайлов-младши бе горд притежател на \"Ламборгини\", чиято цена е равна на няколко апартамента в София, пише ежедневник. Михайлов има Мерцедеса от няколко седмици. За скъпото возило го издаде гаджето му Николета Лозанова. Плеймейтката публикува няколко кадъра в социалната мрежа, на която се виждат воланът и почти цялата вътрешност на колата. Немският звяр на Ники е с пълен пакет екстри и е доста мощен. Той развива 100 км. само за няколко секунди. С месечната си заплата от 20 000 евро на месец, която взема всеки месец от Омония, вратарят вади парите за новата си кола за по-малко от половин година. Освен това синът на Боби Михайлов върти успешен бизнес с ресторант в \"Бояна\". Сподели:", "date": "2018.04.13", "title": "БАРОВЕЦ, ТА ДРЪНКА! Ники Михайлов с кола за 100 бона! Николета сефтоса мерцедеса с вирнати крака (СНИМКА) "}
{"url": "http://pik.bg/%D0%B0%D0%BB%D0%B8%D1%81%D0%B8%D1%8F-%D0%BD%D0%B0%D1%80%D1%83%D1%88%D0%B8-%D0%BF%D1%80%D0%B0%D0%B2%D0%B8%D0%BB%D0%B0%D1%82%D0%B0-%D0%B8-%D1%81%D1%8A%D0%B6%D0%B0%D0%BB%D0%B8-%D0%B6%D0%B5%D1%81%D1%82%D0%BE%D0%BA%D0%BE-news742212.html", "text": "Алисия допусна грешка, която й коства много нерви. Певицата е пропуснала да изпрати смс, за да използва Синята зона в центъра на София, заради което автомобилът й се оказва със скоби. „Искам да се оплача, наруших закона и вече 20 минути не мога да се свържа с 070013233. Помощ!“, сподели изпълнителката. Все пак случайно край нея минава мобилен екип на „Синята зона“ и Алисия най-сетне е свободна. След като си заплаща глобата, певицата посъветва феновете си да пращат съобщения, за да нямат драми като нея, пише Secret.bg. Преди дни Алисия се завъран от  почивка в Барселона, където прекара великденските празници. Обикновено певицата води сина си от футболиста Валери Божинов навсякъде, но този път си подари ваканция единствено за себе си, а малчуганът остана на гости на баба си. Сподели:", "date": "2018.04.13", "title": "Алисия наруши правилата и съжали жестоко"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%B4%D0%BD%D0%B5%D1%81-%D0%B5-%D0%BF%D0%B5%D1%82%D1%8A%D0%BA-13-%D0%B8-news742225.html", "text": "Страх, много суеверия и постоянна тревожност носи \"черният петък\" 13-ти. Мнозина се отказват да пътуват, особено да летят със самолет, отлагат ангажименти и се стремят на не предприемат нищо на фаталния ден. Съществуват няколко хипотези за \"очернянето\" на датата: * На тайната вечеря присъстват общо 13 души - Исус и 12-те апостоли. И до днес у много народи съществува поверието 13 души да не сядат заедно на маса. Предателят Юда идва последен, тринайсети. Други припомнят, че Спасителят е разпънат именно в петък. * Суеверието вероятно има връзка и с лунно-слънчевия календар, който трябва да има по 13 месеца в някои години, докато Григорианският и лунният ислямски календар винаги имат по 12 месеца в годината. * Според други лошата си слава числото 13 дължи на древен скандинавски мит. 12 богове празнували във Валхала, домът на бог Один. Пакостливият бог на злото и огъня Локи нахълтал неканен на празненството като 13-и гост и коварно убил със стрела от имел бога на радостта Балдер. Земята потънала в мрак и траур. * В по-ново време ясно се откроява датата 13 октомври 1307 година, когато по нареждане на френския крал Филип IV и папа Климент V биват арестувани Жак дьо Моле, Великият Магистър на Ордена на тамплиерите, и хиляди рицари от ордена. Подложени на ужасни изтезания, те направили самопризнания по обвиненията в ерес, содомия и всякакви други престъпления. Стотици били изгорени на клада, други били екзекутирани по-късно. От този ден нататък петък, 13-и е смятан за лош и нещастен ден от последователите на тамплиерите. * В древен Рим магьосниците се събирали на групи от 12. Вярвали, че 13-ят в групата е самият дявол. * Според нумеролозите числото 13 \"страда\" заради неговата позиция след 12. Има 12 месеца в година, 12 зодиакални знаци, 12 богове на Олимп, 12 племена на Израел, 12 апостоли на Исус. В картите Таро 13-ата е картата на смъртта. Страхът от числото 13 е силен и днес. Повече от 80 % от небостъргачите нямат 13-и етаж. Много летища пропускат 13-ата писта. Немалко хотели са без 13-и етаж или 13-а стая. Във Формула 1 няма болид с номер 13. Улиците във Флоренция нямат номер 13. 12 и половина или 12А звучи доста по-нестресиращо. Изчислено е, че на този ден само в САЩ бизнесът губи между 800 и 900 милиона долара, тъй като много хора просто не отиват на работа. Доналд Доси, основател на Центъра за управление на стреса и Института по фобиите в Ашвил, Северна Каролина, казва, че страхът от петък 13-и измъчва между 17 и 21 милиона американци. Симптомите варират от умерена тревога до тотална паника. Психолози са установили, че хората, които се считат за нещастни, е по-вероятно да вярват в суеверия, свързани с лошия късмет. Една четвърт от анкетирани свързват числото 13 с лошия късмет. Именно тази група хора е най-вероятно да бъдат разтревожени в дни като петък, 13-и. Сподели:", "date": "2018.04.13", "title": "ВНИМАВАЙТЕ! ДНЕС Е ПЕТЪК 13-И"}
{"url": "http://pik.bg/%D1%82%D0%BE%D0%B2%D0%B0-%D1%81%D0%B0-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%BB%D1%8A%D0%B6%D0%B8-%D0%B7%D0%B0-%D0%B1%D1%80%D0%B0%D0%BA%D0%B0-%D0%B2-%D0%BA%D0%BE%D0%B8%D1%82%D0%BE-%D1%85%D0%BE%D1%80%D0%B0%D1%82%D0%B0-%D0%B2%D1%8F%D1%80%D0%B2%D0%B0%D1%82-news742209.html", "text": ". За това схващане помагат редица погрешни вярвания, които се разпространяват между хората. Лъжливите твърдения за брака могат да разклатят вярата в него и да разколебаят много двойки да узаконят любовта си. Кои са най-големите лъжи за брака и защо не са верни? Една от най-големите заблуди за брака е, че той слага край на вълнуващия, непредсказуем, страстен и удовлетворяващ секс. Според много специалисти по брачно консултиране, а и според двойки, живеещи в щастлив и хармоничен брак, сексът след минаването под венчило е още по-хубав, защото двойките познават всяко кътче от тялото си и вече знаят как да си доставят удоволствие. Брачните двойки, които имат деца, също споделят, че сексът е вълнуващ, когато трябва да се крият и да измислят всевъзможни тайни местенца, на които да откраднат миг страст за себе си. Някои партньори успешно прилагат тактиката на определяне на срещи на неутрална територия, на която децата нямат достъп. Това стимулира тръпката и увеличава интимността. Една от най-големите лъжи за брака е, че всичко в него е лесно, щом веднъж вече сте минали под венчило. Това не е вярно, защото бракът е постоянно партньорство, за което трябва да се работи активно. Много двойки губят добрите си отношения и любовта си, именно защото забравят това важно правило и се оставят по течението, което крие много непредвидени препятствия. Това също не е вярно, защото нещата никога не са само бели или само черни. Стига партньорите да се стремят към добра комуникация във връзката си и решаване на проблемите заедно, нещата са значително по-лесни. Тази лъжлива максима спира много двойки да встъпят в брак, защото смятат, че любовта им ще се изпари някъде между битовизмите и разправиите за това кой ще пазарува, кой ще вземе децата от градина и как ще се платят сметките. Няма как да избягаме от живота такъв, какъвто е. И не бракът прави живота прозаичен, а ние самите. Дори да живеете на семейни начала, тези малки проблеми ще се появят така или иначе. Важното е да ги преодолявате с размах, да сте над нещата. Само така ще запазите любовта си. Това отново не важи за брака по подразбиране, а от вас. Редица брачни консултанти съветват родителите да не се фокусират изцяло върху децата, а да обръщат внимание един на друг преди всичко, ако искат да съхранят любовта си. Ако следвате тази глупава максима рискувате никога да не откриете съвършения съпруг. Любовта е възможна и при други обстоятелства, които излизат от рамките на идеалния типаж. Не ги отминавайте. Сподели:", "date": "2018.04.13", "title": "Това са най-големите лъжи за брака, в които хората вярват"}
{"url": "http://pik.bg/%D0%B9%D0%BE%D1%80%D0%B4%D0%B0%D0%BD%D0%BA%D0%B0-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%BE%D1%82%D0%BF%D1%80%D0%B0%D0%B7%D0%BD%D1%83%D0%B2%D0%B0-%D1%80%D0%BE%D0%B6%D0%B4%D0%B5%D0%BD%D0%B8%D1%8F-%D1%81%D0%B8-%D0%B4%D0%B5%D0%BD-%D0%BD%D0%B5%D1%81%D1%82%D0%B0%D0%BD%D0%B4%D0%B0%D1%80%D1%82%D0%BD%D0%BE-news742220.html", "text": "Кметът на София Йорданка Фандъкова отпразнува своя рожден ден в предприятие за третиране на отпадъци с вечеря, приготвена със „спасената” храна. Целта е насърчаване намаляването на количествата изхвърлена храна. Вместо букети голяма част от гостите на столичния кмет ѝ поднесоха фиданки, които ще бъдат засадени около завода за отпадъци. След това Фандъкова лично показа на гостите как протича процесът за преработка на отпадъци, а за финал им поднесе „спасената” храна. „Моята рождена дата съвпадна с представянето на един много  важен проект, а именно проекта за това да бъдем по-отговорни към храната и най-вече към количествата храна, които се изхвърлят ежедневно”, коментира кметът на София. Сподели:", "date": "2018.04.13", "title": "Йорданка Фандъкова отпразнува рождения си ден нестандартно"}
{"url": "http://pik.bg/%D0%B4%D0%B8%D0%B2%D0%BD%D0%B0-%D0%BF%D0%BE%D0%B8%D1%81%D0%BA%D0%B0-%D0%BF%D1%80%D0%BE%D1%88%D0%BA%D0%B0-%D0%BE%D1%82-%D0%BF%D0%BE%D1%82%D1%80%D0%BE%D1%88%D0%B5%D0%BD%D0%B0%D1%82%D0%B0-%D0%BA%D1%80%D0%B8%D1%81%D1%82%D0%B8%D0%BD-%D0%BF%D0%BE%D0%B5%D0%BC%D0%B0-%D0%BB%D0%B5%D1%87%D0%B5%D0%BD%D0%B8%D0%B5%D1%82%D0%BE-%D0%B9-news742238.html", "text": "20-годишната Дивна, която едва не уби приятелката си – моделът Кристин Илиева в тежка катастрофа, най-накрая е събрала кураж да я помоли за прошка. Ден преди Великден изпълнителката на „Ти не можеш да ме спреш” отишла във ВМА, където екип от специалисти денонощно бди над осакатената Кристин. Дивна съгласувала визитата си с лелята на модела, която наскоро публично я упрекна, че бяга от отговорност и няма смелостта да потърси племенницата й. От прочувствените думи на Изабела Господинова стана ясно, че в семейството на Кристин са много разочаровани от бездействието на Дивна и липсата й на заинтересованост към приятелката й, която пострада по нейна вина. Прочувствените й думи очевидно са подействали отрезвяващо на Дивна, която се свързала с близките на Кристин и заедно с родителите си пристигнала във ВМА, за да види пострадалото момиче. Няколко дни преди това близките й отправиха зов за помощ в социалните мрежи и помолиха всеки, който има желание да дари кръв за операциите на Кристин. В продължение на 2 седмици след катастрофата мобилният телефон на Дивна бе изключен. Според приятели и колеги на младата певица, тя била в изключително тежко психическо състояние. Тийнейджърката изпаднала в нервен срив, когато научила какво е причинила на най-близката си приятелка. Певицата не спирала да плаче, а нощем не можела да мигне заради натрупания стрес. „Какво направих? Как ще живея от тук нататък”, самообвинявала се изпълнителката, пише седмичник. Сподели:", "date": "2018.04.13", "title": "Дивна поиска прошка от потрошената Кристин, поема лечението й"}
{"url": "http://pik.bg/%D1%84%D1%80%D0%B5%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D1%81-%D0%B4%D0%BE%D0%BA%D0%B0%D0%B7%D0%B0%D1%82%D0%B5%D0%BB%D1%81%D1%82%D0%B2%D0%B0-%D0%B7%D0%B0-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%B8-%D0%BE%D1%80%D1%8A%D0%B6%D0%B8%D1%8F-%D0%B2-%D1%81%D0%B8%D1%80%D0%B8%D1%8F-news742232.html", "text": "Independent, цитиран от Фокус. Президентът на Франция Еманюел Макрон заяви, че има доказателства за това, че сирийското правителство е използвало химически оръжия при въздушна атака срещу цивилни в град Дума, пише британското издание Френският президент допълни, че ще реши какво действие да предприеме след като всичката информация е потвърдена, настоявайки че ще се опита да предотврати ескалация на конфликта в Близкия Изток. Макрон обяви желанието си за „твърд“ отговор към атаката от миналата седмица. Доналд Тръмп заяви в четвъртък, че възможен военен отговор срещу Сирия „може да бъде скоро или не толкова скоро“. В същото време Тереза Мей е свикала специално заседание на своя кабинет, на който се обсъжда потенциален военен отговор. Френският президент не се нуждае позволение от парламента, за да започне военна операция. Франция вече е обвързана с водената от САЩ коалиция, която се бори с ИДИЛ в Сирия и Ирак. Сподели:", "date": "2018.04.13", "title": "Френският президент с доказателства за използването на химически оръжия в Сирия"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%B0%D0%B4%D1%80%D0%B8%D0%B0%D0%BD%D0%B0-%D0%BB%D0%B8%D0%BC%D0%B0-%D1%81%D0%B5-%D0%BF%D1%80%D0%B5%D0%BE%D0%B1%D1%80%D0%B0%D0%B7%D0%B8-%D1%81%D0%BD%D0%B8%D0%BC%D0%BA%D0%B0-news742222.html", "text": "Плеймейтката Мартина Юрукова, която сравняват с Адриана Лима, изненада последователите си с нова визия, която я преобразява напълно. Изкусителката от няколко дни е с нова прическа – светло руса и изправена коса. Неотдавна тя направи нова трансформация с кадрици. Някои побързаха да сравнят новата й визия като тази на Барби, а десетки фенове не пропуснаха да я поздравят и амбицират да продължи да поддържа тази прическа. Освен светлия цвят на косата, плеймейтката е решила да изсветли и тена си, подминавайки соларните студиа, пише Secret.bg. Сподели:", "date": "2018.04.13", "title": "Българската Адриана Лима се преобрази (СНИМКА)"}
{"url": "http://pik.bg/%D0%B0%D0%BF%D0%BE%D0%BA%D0%B0%D0%BB%D0%B8%D0%BF%D1%81%D0%B8%D1%81-%D1%81%D1%82%D1%80%D0%B0%D1%88%D0%B5%D0%BD-%D0%B7%D0%BD%D0%B0%D0%BA-%D0%B2-%D0%BD%D0%B5%D0%B1%D0%B5%D1%82%D0%BE-%D1%83%D1%87%D0%B5%D0%BD%D0%B8-%D0%B1%D0%B8%D1%8F%D1%82-%D1%82%D1%80%D0%B5%D0%B2%D0%BE%D0%B3%D0%B0-%D0%BF%D0%BB%D0%B0%D0%BD%D0%B5%D1%82%D0%B0%D1%82%D0%B0-%D1%83%D0%B1%D0%B8%D0%B5%D1%86-%D0%BD%D0%B8%D0%B1%D0%B8%D1%80%D1%83-%D0%BD%D0%B0%D0%B2%D0%BB%D0%B5%D0%B7%D0%B5-%D0%B2-%D1%81%D0%BB%D1%8A%D0%BD-news742013.html", "text": "Мистичната планета Нибиру вече е в Слънчевата система. Земята е в огромна опасност. Това обявиха физици-астрономи от Южна Африка, цитирани от esoreiter.ru. Уфолози пък видяха страшен знак в небето. Сияние показвало, че Планетата Х е наблизо. Ярката оранжева светлина не изчезвала и след залеза на слънцето. Какво е това – второ слънце или Нибиру, питат испанци, станали свидетели на природния феномен. Освен това необичайно небесно явление беше заснето в Еквадор. Видеото, което се появи в мрежата показва гигантско оранжево петно, което бавно се издига над хоризонта на фона на синьото небе. Източникът на светлината не е Слънцето, защото то е от другата страна. Потребителите в мрежата изложиха редица хипотези за произхода на оранжевото петно. Сред най-популярните се оказа, разбира се, версията за приближаването към Земята на митичната планета Нибиру. Конспиролозите често свързват появата на това небесно тяло с края на света. Също доста популярна се оказа и версията, че над Еквадор просто се е отворил портал към ада. Сподели:", "date": "2018.04.13", "title": "АПОКАЛИПСИС! Страшен знак в небето! Учени бият тревога: Планетата-убиец Нибиру навлезе в Слънчевата система, Земята е в огромна опасност (ВИДЕО)"}
{"url": "http://pik.bg/%D0%BF%D1%80%D0%B5%D1%81%D0%B5%D0%BB%D0%B5%D0%BD%D0%B8%D0%B5-%D0%BD%D0%B0%D0%B4-42-000-%D0%B4%D1%83%D1%88%D0%B8-%D1%81%D0%B0-%D0%BD%D0%B0%D0%BF%D1%83%D1%81%D0%BD%D0%B0%D0%BB%D0%B8-%D0%B3%D1%80%D0%B0%D0%B4-%D0%B4%D1%83%D0%BC%D0%B0-%D0%BE%D1%82-28-%D1%84%D0%B5%D0%B2%D1%80%D1%83%D0%B0%D1%80%D0%B8-%D0%BD%D0%B0%D1%81%D0%B0%D0%BC-news742226.html", "text": "Повече от 42 000 души са напуснали сирийския град Дума разположен в Източна Гута от 28 февруари насам, заяви в четвъртък директорът на руския Център за помиряване на враждуващите страни в Сирия генерал-майор Юрий Евтушенко, цитиран от ТАСС, пише Фокус. „От 28 февруари насам 42 734 души са напуснали територията на град Дума. От началото на хуманитарната операция 166 644 души са подпомогнати да напуснат Източна Гута с участието на руския Център за помиряване на враждуващите страни“, допълни той. Сподели:", "date": "2018.04.13", "title": "ПРЕСЕЛЕНИЕ! Над 42 000 души са напуснали град Дума от 28 февруари насам"}
{"url": "http://pik.bg/%D1%81%D0%B0%D1%89-%D0%BD%D0%B0%D0%B1%D0%B5%D0%BB%D1%8F%D0%B7%D0%B2%D0%B0%D1%82-8-%D0%B2%D1%8A%D0%B7%D0%BC%D0%BE%D0%B6%D0%BD%D0%B8-%D1%86%D0%B5%D0%BB%D0%B8-%D0%B7%D0%B0-%D1%83%D0%B4%D0%B0%D1%80-%D0%B2-%D1%81%D0%B8%D1%80%D0%B8%D1%8F-news742243.html", "text": "Express, цитиран от Фокус. Президентът на САЩ Доналд Тръмп се срещна с екипа си по национала сигурност в четвъртък, за да обсъди потенциалния военен отговор на предполагаемата химическа атака в Сирия, пише Тръмп коментира ситуацията, заявявайки: „Гледаме много, много сериозно, много от близо върху цялата тази ситуация и ще видим какво ще стане.“ Осемте предполагаеми цели включват две сирийски летища, изследователски център и съоръжение за химически оръжия. Сподели:", "date": "2018.04.13", "title": "САЩ набелязват 8 възможни цели за удар в Сирия"}
{"url": "http://pik.bg/%D0%BF%D1%80%D0%BE%D0%BB%D0%B5%D1%82%D0%BD%D0%B8-%D0%BA%D0%B0%D0%BF%D1%80%D0%B8%D0%B7%D0%B8-%D0%B2-%D1%81%D0%BE%D1%84%D0%B8%D1%8F-%D1%81%D0%BB%D1%8A%D0%BD%D1%86%D0%B5-%D0%BD%D0%B0-%D0%BC%D0%BE%D1%80%D0%B5%D1%82%D0%BE-%D1%81%D1%82%D1%83%D0%B4-%D0%B8-%D0%BC%D1%8A%D0%B3%D0%BB%D0%B0-news742234.html", "text": "Днес отново ще бъде топло за периода. На места в Дунавската равнина сутринта, а над Черноморието почти през целия ден ще има мъгла. Ще бъде предимно слънчево, след обяд над планинските райони от Западна и Централна България с купеста облачност. Само на отделни места там ще превали и прегърми. Ще духа слаб източен вятър. Максимални температури между 24° и 29°, по-ниски по Черноморието 8-10°, в София около 25°. Над планините ще бъде слънчево, след обяд над масивите от Западна и Централна България с купеста и купесто-дъждовна облачност и на места ще превали и прегърми. Ще духа слаб юг-югозападен вятър. Максималната температура на височина 1200 метра ще е около 19°, на 2000 метра - около 11°. Над Черноморието ще бъде хладно, мъгливо със слаб източен вятър. Максималните температури ще бъдат 9°-10°. Температурата на морската вода е 10-12°. Вълнението на морето ще бъде 1- 2 бала. На 13.04.2018 слънцето ще изгрее в 06:49 часа и ще залезе в 20:06 часа. Продължителност на деня 13:17 часа. На 13.04.2018 луната ще изгрее в 05:47 часа и ще залезе в 17:17 часа. Осветеност на диска в 0h UT 11 %. Фаза на луната: новолуние. Сподели:", "date": "2018.04.13", "title": "ПРОЛЕТНИ КАПРИЗИ! В София слънце, на морето студ и мъгла"}
{"url": "http://pik.bg/%D0%BF%D0%B5%D0%B4%D1%80%D0%BE-%D0%B4%D0%B5-%D0%BB%D0%B0-%D1%80%D0%BE%D1%81%D0%B0-%D0%B7%D0%B0%D0%BF%D0%BE%D1%87%D0%B2%D0%B0-%D1%80%D0%B0%D0%B1%D0%BE%D1%82%D0%B0-%D0%B2%D1%8A%D0%B2-%D1%84%D0%BE%D1%80%D0%BC%D1%83%D0%BB%D0%B0-%D0%B5-news742245.html", "text": "Бившият пилот във Формула 1 Педро де ла Роса се присъедини към китайския отбор от Формула Е Тачита. 47-годишният испанец ще бъде спортен и технически съветник в Тачита, пише Спортал. Де ла Роса е бивш състезател на Ягуар, Макларън, Заубер, Испания Рейсинг и Ероуз. Испанецът беше част от Формула 1 в периода 1999-2012 година. Сподели:", "date": "2018.04.13", "title": "Педро де ла Роса започва работа във Формула Е"}
{"url": "http://pik.bg/%D0%BB%D0%B0%D0%B2%D0%B8%D0%BD%D0%B0-%D0%BF%D0%B0%D0%B4%D0%BD%D0%B0-%D0%B2%D1%8A%D0%B2-%D1%84%D1%80%D0%B5%D0%BD%D1%81%D0%BA%D0%B8-%D0%BA%D1%83%D1%80%D0%BE%D1%80%D1%82-news742282.html", "text": "Лавина падна във френския алпийски курорт Тин. Огромната снежна маса се откъсна от склон и изложи на сериозна опасност туристите в курорта. Хората бяха принудени да бягат, за да се спасят от лавината, която стигна до самия път в алпийския курорт. За късмет няма пострадали и жертви. Сподели:", "date": "2018.04.13", "title": "Лавина падна във френски курорт"}
{"url": "http://pik.bg/%D1%82%D0%B0%D1%82%D1%8F%D0%BD%D0%B0-%D0%B4%D0%BE%D0%BD%D1%87%D0%B5%D0%B2%D0%B0-%D1%81%D0%B5%D1%87%D0%B5-%D0%BD%D0%B0%D1%80%D0%B5%D0%B4-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-%D0%BD%D0%B0-%D0%B7%D0%B0%D1%82%D0%B2%D0%BE%D1%80%D0%B8%D1%82%D0%B5-%D1%81%D0%B5-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0-%D0%BE%D1%82-%D0%BF%D1%8A%D0%BB%D0%BD%D0%B8-%D0%BD%D0%B5%D0%BA%D0%B0%D0%B4%D1%8A%D1%80%D0%BD%D0%B8%D1%86%D0%B8-%D0%BE%D0%BF%D0%BE%D0%B7%D0%B8%D1%86%D0%B8-news742273.html", "text": "Системата на затворите се ръководи от пълни некадърници. Случаят с избягалите затворници е знаков и може да се повтори много пъти. Милети Орешарски бе един от последните двама-трима, които разбират нещо, но бе уволнен, защото е брат на Пламен Орешарски. Това коментира пред бТВ Татяна Дончева. Държавните институции са пълни с хора, които не са подготвени за работата. Цели сектори се ръководят от хора, които знаят много по-малко от подчинените си. Такава липса на професионален капацитет има в момента. За нас като държава всички проблеми са нерешими, защото сме поверили системата на пълни дилетанти. Когато наритате последните си специалисти по затвори, по ТЕЛК и т.н., какво повече да очакваме, попита реторично тя. Дончева е категорична, че дупките не могат да се запълнят. Държавата затъва в институционална криза. Неграмотните отиват към още по-голяма неграмотност, категорична е тя. Устатата адвокатка коментира и сделката с ЧЕЗ. Още от Ленин е казано, че електрификацията е ключово нужна на съветската власт. А сделката за ЧЕЗ беше наречена промяна в инвестиционния климат, възмути се Дончева. Опозицията мисли, че като мрънкя и някой я забелязва: Ми, ми, ми, ми....., имитира дейността на левите тя на въпрос за политическия климат у нас. Ние сме близки до пенсия, до Живкова възраст, сега 40-годишните и 30-годишните са наред, отговори тя на въпрос дали ще участва в поблитиката. Всяка нация си избира пътя, когято поряви особена настойчивост, никой не може да я отвърне от пътя, категорична е тя. Сподели:", "date": "2018.04.13", "title": "Татяна Дончева сече наред: Системата на затворите се управлява от пълни некадърници! Опозицията мрънка, но това не значи, че я забелязват..."}
{"url": "http://pik.bg/%D0%B2-%D0%BA%D0%B0%D0%BF%D0%B0%D0%BD-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%BF%D0%B5%D1%82%D1%80%D0%B8%D1%87-%D0%B7%D0%B0%D0%BA%D0%BE%D0%B2%D0%B0-%D1%81%D0%B0%D1%88%D0%BE-%D1%81%D0%B8%D0%B9%D0%BA%D0%B0---%D1%88%D0%BE%D1%84%D0%B8%D1%80%D0%B0%D0%BB-%D0%B4%D1%80%D0%BE%D0%B3%D0%B8%D1%80%D0%B0%D0%BD-news742265.html", "text": "Полицията в Петрич задържа криминалнопроявения Александър Яръмов, Сашо Сийка, отдавна обект на наблюдение на местните криминалисти, предаде struma.com. Той бе спрян за проверка, шофирайки собствения си автомобил. Тест установи, че Сашо Сийка шофира след употреба на наркотици. Прегледът установил, че Сийка е дрогиран. Незабавно екип от криминална полиция на управлението в южния град е щурмувал дома му в петричкия квартал \"Изток\", където обиските продължават. Търсят наркотици, тъй като арестуваният е един от активния криминален контингент, крупен дилър, ръководител на престъпна група и наркомрежа за дистрибуция, многократно осъждан. Отдавна полицаите в Петрич дебнеха Сийка и днес той падна в капана им. Сподели:", "date": "2018.04.13", "title": "В КАПАН! Полицията в Петрич закова Сашо Сийка - шофирал дрогиран"}
{"url": "http://pik.bg/%D0%B4%D0%B8%D0%BC-%D0%B2-%D0%B5%D1%84%D0%B8%D1%80%D0%B0-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%80%D0%B0%D0%B7%D0%BE%D0%B1%D0%BB%D0%B8%D1%87%D0%B8-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D1%81%D0%B5-%D0%BF%D1%83%D1%88%D0%B8-%D0%B8%D0%BC%D0%B0-%D0%BB%D0%B8%D1%86%D0%B5%D0%BC%D0%B5%D1%80%D0%B8%D0%B5-%D0%B2%D0%B8%D1%86%D0%B5%D0%BF%D1%80-news742285.html", "text": "Ето сега ще ме намразят 240 човека, но казвам, че се пуши в парламента“, коментира Валери Симеонов. „Има двуличие, не мога да разбера защо се създават закони, които не се спазват и се нарушават на всяка крачка. Разходете се по бул. „Витоша“ и влезте в едно заведение. Внасяме законопроект за промяна в Закона за здравето, с който да се разреши тютюнопушенето в обособени помещения. Да се възстанови старият режим. Това каза вицепремиерът Валери Симеонов в ефира на БНТ. „Това е едно от скритите оръжия на НФСБ ще бъде представено в парламента на предстоящата сесия, след обсъждане в групата на „Обединени патриоти“ и с ГЕРБ“, посочи той. „Запазваме ограниченията, така че да не се допуска пушене на определени обществени места, като театри и зали, но не разбираме какъв е смисълът да се ограничава тютюнопушенето в заведенията за хранене“, обясни вицепремиерът и добави, че сега действащият закон въобще не се спазва и това е ясно на всички. „Аз съм озверял противник на тютюнопушенето. Основно в София се нарушава този закон, в провинцията не чак толкова. Виждам голямата разлика от прилагането на законите в столицата и в провинцията“, посочи той. „Голяма част от българите са пушачи, колкото и да не ми харесва, тези хора имат право да пушат в обособени помещения, без да пречат на другите да имат възможност да пушат, особено в заведенията за хранене, за настаняване, на гарите, защото в цяла Европа е така“, заяви вицепремиерът. Сподели:", "date": "2018.04.13", "title": "ДИМ В ЕФИРА! Валери Симеонов разобличи депутатите: В парламента се пуши, има лицемерие! Вицепремиерът се обяви \"за\" пафкането в обособени помещения"}
{"url": "http://pik.bg/%D0%BC%D0%B0%D1%8F-%D0%BD%D0%B5%D1%88%D0%BA%D0%BE%D0%B2%D0%B0-%D1%81-%D0%BF%D0%B5%D1%81%D0%B5%D0%BD-%D0%B7%D0%B0-%D1%82%D0%BE%D0%BD%D1%87%D0%BE-%D1%80%D1%83%D1%81%D0%B5%D0%B2-news742281.html", "text": "Естрадната легенда Мая Нешкова изпя песен за Патриарха на българската музика Тончо Русев. Нейният съпруг Кирил Икономов я композира и записа само за един ден, съкрушен от загубата на своя приятел и учител, пише в. \"Телеграф\". Тя се нарича \"Не си отивайте, приятели\" и маестрото я публикува в своя фейсбук профил. \"Не мога да повярвам, че Тончо Русев си отиде. Бяхме много близки приятели. Следеше с интерес моето творчество и винаги намираше начин да ме поощри. От него научих много. Обади ми се преди месец, разговаряхме дълго. И това беше последното ни чуване... Единственото, което можем да направим с Мая, е да го изпратим с песен. Нека да звучи в негова памет!... Лек път, Тончо!\", написа авторът на евъргрийните \"Честит рожден ден\", \"Конче вихрогонче\" и \"Щастие с пари не се купува\". Той ще я предостави на семейство Русеви да прозвучи на поклонението, което е днес от 10 ч в зала \"България\" и от 13 ч. в църквата \"Свети Седмочисленици\". Любопитното е, че Мая Нешкова няма специално написана песен от Тончо Русев, а тромпетът свързва съпруга й с големия майстор на шлагера. Двамата музиканти имат сходна съдба - виртуози са на духовия инструмент, създатели са на два от най-легендарните оркестри у нас - \"Балкантон\" и \"Благоевград\" и са композирали някои от най-любимите български песни. Сподели:", "date": "2018.04.13", "title": "Мая Нешкова с песен за Тончо Русев"}
{"url": "http://pik.bg/%D0%B7%D0%B0%D0%BF%D0%B0%D0%BB%D0%B8-%D1%81%D0%B5-%D0%B0%D0%B2%D1%82%D0%B5%D0%BD%D1%82%D0%B8%D1%87%D0%BD%D0%B0-%D1%80%D0%BE%D0%B4%D0%BE%D0%BF%D1%81%D0%BA%D0%B0-%D0%BA%D1%8A%D1%89%D0%B0-%D0%B2-%D1%80%D0%BE%D0%B4%D0%BE%D0%BF%D0%B8%D1%82%D0%B5-news742299.html", "text": "Гори Попратиловата къща в кв. Райково в Смолян, съобщиха жители на комплекса от реставрирани родопски къщи. Информацията беШЕ потвърдена от пожарната. Пожарът е възникнал тази сутрин в къщата, в която е живял и творил писателят Тома Попратилов- Садукей. Противопожарни екипи потушават пламъците в реставрираната къща, а огнеборците смятат, че сградата ще бъде спасена и няма да се допусне разрастване на огнената стихия. Причините за пожара все още се изясняват. Сподели:", "date": "2018.04.13", "title": "Запали се автентична родопска къща в Родопите"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D1%8A%D1%80%D0%B2%D0%BE-%D0%B2%D0%B8%D0%B4%D0%B5%D0%BE-%D0%BE%D1%82-%D0%BC%D1%8F%D1%81%D1%82%D0%BE%D1%82%D0%BE-%D0%BD%D0%B0-%D1%83%D0%B6%D0%B0%D1%81%D1%8F%D0%B2%D0%B0%D1%89%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%B2%D0%B0%D0%BA%D0%B0%D1%80%D0%B5%D0%BB-news742339.html", "text": "14 линейки от Спешна помощ в София са изпратени на мястото на инцидента. Лекарите подават информация, че има загинали, съобщава се за над 20 ранени. Както ПИК съобщи, автобус на фирмата Юнион Ивкони се е преобърнал край Вакарел. Инцидентът е станал на 27 км на АМ „Тракия“ след Траянови врата, преди Ихтиман. По първноначални данни автобус се е преобърнал и е затиснал кола. Пострадалите ще бъдат транспортирани към „Св. Анна“ и „Пирогов“, ако се наложи и във ВМА. Екип на ПИК TV пътува към мястото на инцидента. Сподели:", "date": "2018.04.13", "title": "ЕКСКЛУЗИВНО И САМО В ПИК! Първо ВИДЕО от мястото на ужасяващата катастрофа край Вакарел"}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BE%D1%82-%D0%BF%D0%B0%D0%B4%D0%B0%D1%89%D0%B8-%D0%BA%D0%B0%D0%BC%D1%8A%D0%BD%D0%B8-%D0%B4%D0%B5%D0%B1%D0%BD%D0%B5-%D0%BA%D1%80%D0%B0%D0%B9-%D1%81%D0%BB%D0%B8%D0%B2%D0%B5%D0%BD-news742301.html", "text": "Опасност от падащи камъни има по пътя Сливен – Ичера – Градец, съобщиха от Областно пътно управление-Сливен. Затворени за тежкотоварни автомобили над 10 т са проходите Твърдишки и Вратник. Интензивен е трафикът в Сливенска област. Няма въведени ограничения по пътищата. Пътните настилки са сухи и нормално проходими. Сподели:", "date": "2018.04.13", "title": "Опасност от падащи камъни дебне край Сливен"}
{"url": "http://pik.bg/%D1%81%D1%82%D0%BE%D0%B9%D1%87%D0%BE-%D0%BC%D0%BB%D0%B0%D0%B4%D0%B5%D0%BD%D0%BE%D0%B2-%D1%81-%D0%BE%D1%81%D1%82%D0%B0%D0%B2%D0%BA%D0%B0-%D0%B2-%D0%B4%D0%B6%D0%BE%D0%B1%D0%B0-news742305.html", "text": "Бившият играч и треньор на ЦСКА Стойчо Младенов може да напусне настоящия си тим Кайсар, ако загуби следващия мач от първенството срещу Иртиш, съобщават медиите от Казахстан. Българинът е подложен на натиск от страна на феновете след неубедителния старт на шампионата. Кайсар има едва една спечелена точка и един отбелязан гол след първите четири кръга на първенството. За да тушира напрежението, бе организирана среща между Стойчо Младенов и неговия екип с фенове на Кайсар. Привържениците на тима искат оставката на Младенов. Ръководството на клуба обаче възлага надежди на българския треньор и вярва, че отборът може да навакса изоставането след лошото начало на сезона, пишат медиите в Казахстан. Сподели:", "date": "2018.04.13", "title": "Стойчо Младенов с оставка в джоба"}
{"url": "http://pik.bg/%D1%8F%D1%81%D0%B5%D0%BD-%D0%B5-%D0%B6%D1%80%D0%B5%D0%B1%D0%B8%D1%8F%D1%82-%D0%B7%D0%B0-12-%D1%84%D0%B8%D0%BD%D0%B0%D0%BB%D0%B8%D1%82%D0%B5-%D0%BD%D0%B0-%D0%BB%D0%B8%D0%B3%D0%B0-%D0%B5%D0%B2%D1%80%D0%BE%D0%BF%D0%B0-news742346.html", "text": "Ясни са полуфиналните двойки в Лига Европа. Жребият в Нион, Швейцария отреди следните футболни спектакли: Олимпик Марсилия - Залцбург Арсенал - Атлетико Мадрид Финалът на състезанието ще е в Лион, на 16 май. Първите срещи от полуфиналите, съответно в Марсилия и Лондон, ще се изиграят на 26 април, реваншите са на 3 май. Сподели:", "date": "2018.04.13", "title": "Ясен е жребият за 1/2-финалите на Лига Европа!"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D1%82%D0%BE%D0%BD%D1%87%D0%BE-%D1%80%D1%83%D1%81%D0%B5%D0%B2-%D0%BF%D0%BE%D0%B5%D0%BC%D0%B0-%D0%BF%D0%BE-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D1%81%D0%B8-%D0%BF%D1%8A%D1%82---%D0%BA%D0%BE%D0%BC%D0%BF%D0%BE%D0%B7%D0%B8%D1%82%D0%BE%D1%80%D1%8A%D1%82-%D1%89%D0%B5-%D0%B1%D1%8A%D0%B4%D0%B5-%D0%BA%D1%80%D0%B5%D0%BC%D0%B8%D1%80%D0%B0%D0%BD-news742348.html", "text": "Стотици популярни личности, почитатели и официални лица изпращат в последния му път големия композитор Маестро Тончо Русев. Опелото започна преди минути в столичния храм \"Св. Седмочисленици\", след като по-рано днес звезди, чиято кариера е белязана от неговото творчество, близки и приятели почетоха поклонението пред твореца в зала \"България\". Както ПИК съобщи малко след началото на церемонията бе забелязан венец от бели калии от примата на българската естрада Лили Иванова, но тя не се появи лично. \"Почивай в мир\", бе написано на лентата върху венеца. Композиторът издъхна след кратко боледуване на 10 април, 10 дни преди да навърши 86 години. Написал над хиляда песни, спечелил десетки престижни награди на български и международни музикални конкурси, Тончо Русев оставя диря в българската естрадна музика. Създава песни – много от тях остават в сърцата на хиляди българи – „Ти сън ли си“, „Панаири“, „Наше лято“, „А дали е така“, „Може би“, „Огън от любов“, „Телефонна любов“, „Топъл дъжд“… изпълняни от Лили Иванова, Васил Найденов, Йорданка Христова, Силвия Кацарова, Веселин Маринов, „Сигнал“, Щурците“…. Пред ПИК близки на Русев казаха, че той ще бъде кремиран по негова воля. Те разкриха, че здравето му рязко се е влошило след смъртта на най-добрия му приятел Евтим Евтимов, по кой страдал до последно и не можел да прежали. Сподели:", "date": "2018.04.13", "title": "ЕКСКЛУЗИВНО В ПИК TV! Тончо Русев поема по последния си път - композиторът ще бъде кремиран според волята му (СНИМКИ/ОБНОВЕНА) "}
{"url": "http://pik.bg/%D0%BD%D0%B0-%D0%BD%D0%BE%D0%B6-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BE%D0%B1%D1%8F%D0%B2%D0%B8-%D0%B2%D0%BE%D0%B9%D0%BD%D0%B0-%D0%BD%D0%B0-%D1%80%D0%B5%D0%BA%D0%BB%D0%B0%D0%BC%D0%B0%D1%82%D0%B0-%D0%BD%D0%B0-%D1%85%D0%B0%D0%B7%D0%B0%D1%80%D1%82%D0%BD%D0%B8-%D0%B8%D0%B3%D1%80%D0%B8-news742380.html", "text": "Вицепремиерът Валери Симеонов обяви, че подготвя законопроект за забрана на рекламата на хазартни игри. \"Ще инициирам промени в закона, които ще забранят не само пряката, но и непряката реклама на хазартни игри\", написа той в своя Фейсбук профил. \"В закона ще оставим възможност да се обявят наименованията на игрите, търговската марка и тегленето на тиражите. Но ще премахнем оповестяването на резултатите на игрите и спечелените печалби - законовата вратичка, през която върви отвратителната мащабна реклама на хазарт днес\", обяснява още той. В сутрешния блок на БНТ вицепремиерът и лидер на НФСБ обяви и конкретни текстове в Закона за хазарта, които ще бъдат променени. \"Имаме два текста, които променяме. Единият е свързан със Закона за хазарта - чл. 10, в който въвеждаме разширение. До момента той беше \"забранява се пряката реклама на хазартни игри...\" - и \"непряката\" въвеждаме. Допуска се обявяване само на \"наименования на игрите\"- това ще го оставим, за да спасим Спорт ТОТО-то. \"Регистрирана търговска марка на организаторите\" ще го оставим и ще оставим тегленията на тиражите, за да имат хората възможността да участват в този процес, да са сигурни, че това е прозрачно и няма злоупотреби. Но премахваме оповестяването на резултатите от игрите и спечелените печалби. Там се води една отвратителна реклама, мащабна, която отнема голяма част от рекламното време на много телевизии, с която фактически на народа му се внушава, че не е нужно да работи, не е нужно да се труди, да се образова и изучава, а е нужно само да търка картончета и това е формулата на успеха в живота\", коментира Симеонов. Симеонов предлага да се промени и текст в Закона за радиото и телевизията, защото разпоредбите му не се прилагат за игрите на късмета, в които се залагат пари, включително лотария и т. н. По думите му хазартът в България вече бил с размер на пандемия. Той цитира, че 3% от БВП са разходите на българите за това, а в Румъния цифрата била 1,2% \"По този начин възпитаваме децата, а и българите като цяло, че не е нужно да се трудят и образоват, а ще печелят търкайки картончета. Това ли трябва да е формулата за успех на нашия народ? Според мен - не\", разсъждава Симеонов. Сподели:", "date": "2018.04.13", "title": "НА НОЖ! Валери Симеонов обяви война на рекламата на хазартни игри"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B2%D1%82%D0%BE%D1%80%D0%B8%D1%8F%D1%82-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD-%D0%BF%D0%BE-%D0%B0%D1%84%D0%B5%D1%80%D0%B0%D1%82%D0%B0-%D0%B6%D0%B5%D0%BB%D1%8F%D0%B7-%D0%BC%D0%BB%D0%B0%D0%B4%D0%B8%D1%82%D0%B5-%D0%B1%D1%8A%D0%BB%D0%B3%D0%B0%D1%80%D0%B8-%D0%B2%D1%8F%D1%80%D0%B2%D0%B0%D1%82-%D1%87%D0%B5-%D0%B4%D1%8A%D1%80%D0%B6%D0%B0%D0%B2-news742272.html", "text": "Искрен Георгиев е вторият нарочен от САЩ за разследване по сделка със Сирия. Аферата \"Желяз\" гръмна след искането на Интерпол и Вашингтон за екстрадиция на Желяз Андреев. Последва ново искане за още четирима млади българи - двама мъже и две жени. Всички те, както и Желяз, са работили в кол център и са били просто посредници. Искрен и неговите колеги заявиха в сутрешния блок на Нова телевизия, че вярват в държавата и са сигурни, че тя ще ги защити в този скандален случай. Всички те са работили като младши сътрудници в отдел \"Продажби\" в български клон на американска компания. Обвинени са, че са нарушили търговското ембарго спрямо Сирия. задържан Пред журналисти Цацаров заяви, че определението на съда, с което Андреев беше пуснат с най-леката мярка за неотклонение - подписка, е изключително професионално. От изявлението на Цацаров стана известно още, че той е предложил на министъра на правосъдието Цецка Цачева да се проведат консултации за всяко едно от петте искания за задържане. \"Не съм направил нищо нередно. Повикаха ни на разпит, явихме се доброволно. Работех във фирмата от самото начало, от 2010 г., когато отвори врати в София. Длъжността ми беше специалист продажби. Фирмата беше регистрирана и ние бяхме изцяло ангажирани с българския клон. Нашата работа беше да осъществяваме връзка с клиенти. В един период фирмата стигна до 100 човека, от които 40-50 бяха в отдел продажби. През нас минаваха изключително много поръчки. Всичко ставаше под изключително голям стрес. Шефовете ни поставяха нормативи за максимално голям обем приходи за фирмите\", заяви Георгиев. Той благодари на хората, които подкрепят Желяз Андреев и на органите на МВР. \"Отношението, което имаше към нас се различаваше от това, което видяхме към Желяз. Благодарен съм на хората, на медиите и вярвам в българското правосъдие\", каза младият мъж. Той уточни, че никой от шефовете във фирмата не го е търсил, след като е станало ясно за проблема с американското правосъдие. \"Надявам се, че всичко ще се оправи. Призовавам държавата и българските граждани да отстояват правото на справедливост на всеки един наш сънародник\", заяви Искрен Георгиев. \"Вярвам, че справедливостта ще възтържествува и държавата ще защити гражданите си\", каза съпругата на Искрен – Мария. Тя уточни, че младото семейство има дете на година и осем месеца. \"Разчитам на правото. Нашите институции си свършиха работата\", заяви адвокат на Искрен Георгиев. Желяз Андреев беше в събота, като пред съда в Добрич от държавното обвинение настояваха той да остане в ареста до приключване на екстрадиционното производство, като според тях искането от Америка има всички необходими основания, а престъпленията, за които американските власти преследват българина, са престъпления и според българския Наказателен кодекс. Сподели:", "date": "2018.04.13", "title": "ЕКСКЛУЗИВНО! Проговори вторият разследван по аферата \"Желяз\"! Младите българи вярват, че държавата ще ги защити"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%BE%D1%81%D0%BA%D0%BE%D0%B2%D1%81%D0%BA%D0%B8-%D1%81-%D0%BF%D1%8A%D1%80%D0%B2%D0%B8-%D0%B4%D0%B0%D0%BD%D0%BD%D0%B8-%D0%B7%D0%B0-%D0%BA%D1%8A%D1%80%D0%B2%D0%B0%D0%B2%D0%B8%D1%8F-%D0%B0%D0%B2%D1%82%D0%BE%D0%B1%D1%83%D1%81-%D0%BC%D0%B8%D0%BD%D0%B0%D0%BB-%D1%82%D0%B5%D1%85%D0%BD%D0%B8%D1%87%D0%B5%D1%81%D0%BA%D0%B8-%D0%BF%D1%80%D0%B5%D0%B3%D0%BB%D0%B5%D0%B4-%D0%BD-news742389.html", "text": "Транспортният министър Ивайло Московски изнесе първи данни за автобуса, който катастрофира край Вакарел. Мерцедесът на \"Юнион Икони\" е минал технически преглед на 6 февруари. Има валиден пътен лист с вписани шофьори Веселин Георгиев Георгиев и Георги Василев Георгиев. В момента на инцидента е карал Веселин. Всички документи са изрядни, а за техническия преглед има дори видеозапис, потвърди Московски. Той обясни, че още чака информация дали автобусът е бил оборудван с колани. Преди него министърът на регионалното развитие Николай Нанков обясни как се е действало веднага след катастрофата и потвърди, че всички отговорни фактори са действали бързо и адекватно. В момента движението по магистрала \"Тракия\" се нормализира. Сподели:", "date": "2018.04.13", "title": "ИЗВЪНРЕДНО В ПИК TV! Московски с първи данни за кървавия автобус! Минал технически преглед на 6 февруари"}
{"url": "http://pik.bg/%D0%B0%D0%BF%D0%B0%D1%88%D0%B8-%D0%B4%D1%83%D0%BC%D0%BD%D0%B0%D1%85%D0%B0-%D1%87%D0%B0%D1%81%D1%82%D0%B5%D0%BD-%D0%B4%D0%BE%D0%BC-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4---%D0%B8%D0%B7%D0%BD%D0%B5%D1%81%D0%BE%D1%85%D0%B0-4800-%D0%BB%D0%B2-%D0%B8-%D0%B7%D0%BB%D0%B0%D1%82%D0%BD%D0%B8-%D0%BD%D0%B0%D0%BA%D0%B8%D1%82%D0%B8-news742318.html", "text": "Около 4 800 лв. и златни накити са откраднати от дом в центъра на Благоевград. Това съобщиха от полицията в града. На 12 април е получен сигнал за това, че за времето от 07.00 часа до 17.20 часа от частен дом в центъра на Благоевград е извършена кражба на сумата от около 4 800 лева и златни накити. По случая е образувано досъдебно производство. Сподели:", "date": "2018.04.13", "title": "Апаши думнаха частен дом в Благоевград - изнесоха 4800 лв. и златни накити"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%83%D0%B2%D0%BE%D0%BB%D0%BD%D0%B8%D1%85%D0%B0-%D1%88%D0%B5%D1%84%D0%B0-%D0%BD%D0%B0-%D0%B3%D0%BA%D0%BF%D0%BF-%D0%BA%D0%B0%D0%BF%D0%B8%D1%82%D0%B0%D0%BD-%D0%BF%D0%B5%D1%82%D0%BA%D0%BE-%D0%B2%D0%BE%D0%B9%D0%B2%D0%BE%D0%B4%D0%B0-news742298.html", "text": "Началникът на ГКПП \"Капитан Петко войвода\" - старши инспектор Васил Игнатов, е уволнен дисциплинарно със заповед на министъра на вътрешните работи Валентин Радев. 38-годишният Васил Игнатов е началник на пункта от май 2010 година и е с 16 годишен стаж в системата. Освобождаването му е след проверка по сигнал за корупционни практика на пункта. Образувани са дисциплинарни производства и срещу двама гранични полицаи, които още не са приключили, отбелязва БНР. Сподели:", "date": "2018.04.13", "title": "ОТ ПОСЛЕДНИТЕ МИНУТИ! Уволниха шефа на ГКПП \"Капитан Петко войвода\""}
{"url": "http://pik.bg/%D0%B7%D0%B5%D0%BC%D0%B5%D0%B4%D0%B5%D0%BB%D1%81%D0%BA%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BE%D1%82-%D0%B5%D1%81-%D0%B8%D0%B4%D0%B2%D0%B0%D1%82-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news742289.html", "text": "Земеделските министри от ЕС ще посетят емблематични стопанства в Пловдивско и Пазарджишко. Визитата ще е в рамките на Българското председателство на Съвета на Европейския съюз. Това обяви в Съединение министърът на земеделието Румен Порожанов. Той посети семейното стопанство на Марин Илиев, за да види как работи системата за контрол на горивата. Преди това бе обходил лично маршрутите и фермите, в които ще води чуждестранната делегация, за да се увери, че всичко е наред. Посещението в област Пазарджик ще е в оранжерия за биологично производство на зеленчуци. Обектът в Пловдивско е комбиниран - модерна винарна с лозов масив  и животновъдно стопанство. Министърът увери представители на зърно и оризопроизводителите от Съединение, че поетите към тях ангажименти да не бъдат третирани като търговци ще бъдат изпълнени, пише в. \"Марица\". Подчерта, че който си позволи да направи нарушение по отношение на горивата, ще търпи сериозни санкции. Те ще бъдат заложени в Закона за административното регулиране на икономически дейности, свързани с нефт и продукти от нефтен произход, който се очаква да бъде приет след ваканцията на депутатите. Порожанов коментира, че очаква до дни да станат ясни резултатите от проверките за двойните стандарти на храните у нас и Европа. Предполага, че ще се потвърдят първоначалните проучвания, които показаха драстични разлики в цените, в етикетите и органолептичните показатели на 20 процента от продуктите. Относно проекта на Закон за превенция от природни бедствия и неблагоприятни климатични събития в земеделието, министър Порожанов каза, че се обсъжда идеята част от вноските на застрахователите да влязат в бъдещето предприятие за борба с градушките. Отделно всички земеделски стопани, които са получавали подпомагане по схемата за единно плащане на площ през предходната стопанска година, ще трябва да плащат задължителна вноска от 50 стотинки на декар за борба с градушките и другите природни бедствия. Парите ще се събират в общ фонд, където вноски ще правят също държавният бюджет и някои застрахователни дружества. Целта е годишно да се събират 30-31 млн. лв. ресурс за защита на земеделието от природните стихии. Сподели:", "date": "2018.04.13", "title": "Земеделските министри от ЕС идват в Пловдив"}
{"url": "http://pik.bg/%D0%BA%D1%80%D0%B8%D1%81%D1%82%D0%B8%D0%B0%D0%BD-%D0%BA%D0%BE%D1%81%D1%82%D0%BE%D0%B2-%D0%BF%D0%B5%D0%B5-%D1%81-equinox-%D0%B2-%D0%B0%D0%BC%D1%81%D1%82%D0%B5%D1%80%D0%B4%D0%B0%D0%BC-news742315.html", "text": "„ Изненадващата колаборация ще даде възможност на феновете на песенния конкурс да чуят различна версия на песента Bones. Българското изпълнение ще бъде едно от 33-те в програмата на големия концерт преди Евровизия, който от 10 години се провежда в холандската столица, пише Монитор. „ Евровизия Тази година България ще участва под номер 10 в първия полуфинал на конкурса, който ще се проведе на 8 май. За българската песен ще могат да гласуват телевизионните зрители в Испания, Португалия, Великобритания, Чехия, Белгия, Австрия, Ирландия, Кипър, Гърция, Израел, Швейцария, Финландия, Беларус, Литва, Албания, Исландия, Азербайджан, Естония, Армения, Хърватия и Македония. Ако се класира за Големия финал, зрителите ще чуят българската песен Bones още веднъж на 12 май. Кристиан Костов, който ни донесе рекордното за България второ място на Евровизия миналата година, ще подкрепи групата Equinox по време на промо участие в Амстердам. Изпълнителят на Beautiful Mess ще застане на сцената до Жана Бергендорф, Владимир Михайлов, Георги Симеонов - JJ, Трей Кембъл и Джони Мануел утре вечер. Сподели:", "date": "2018.04.13", "title": "Кристиан Костов пее с Equinox в Амстердам"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%BD%D0%B0-%D0%BC%D1%8F%D1%81%D1%82%D0%BE%D1%82%D0%BE-%D0%BD%D0%B0-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0%D1%82%D0%B0-%D0%BA%D1%80%D0%B0%D0%B9-%D0%B2%D0%B0%D0%BA%D0%B0%D1%80%D0%B5%D0%BB-%D1%81-news742398.html", "text": "Вътрешният министър Валентин Радев пристигна преди минути на мястото на тежката катастрофа с автобус на магистрала \"Тракия\" край Вакарел. Радев веднага беше запознат със ситуацията, както и какви са предприетите действия. С него е и главният секретар на МВР главен комисар Младен Маринов. Криминолозите правят снимки и документират всичко около тежката катастрофа. ПИК припомня, че при катастрофата днес преди обед загинаха 10 души, а 21 бяха ранени. ОЧАКВАЙТЕ ПОДРОБНОСТИ В ПИК И ПИК TV! Сподели:", "date": "2018.04.13", "title": "ИЗВЪНРЕДНО В ПИК TV! Вътрешният министър пристигна на мястото на касапницата край Вакарел (СНИМКИ/ОБНОВЕНА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D1%82-%D0%B1%D0%BE%D0%BB%D0%BD%D0%B8%D1%86%D0%B8%D1%82%D0%B5-%D1%81%D0%B2-%D0%B0%D0%BD%D0%BD%D0%B0-%D0%B8-%D0%BF%D0%B8%D1%80%D0%BE%D0%B3%D0%BE%D0%B2-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%BE%D1%82-%D1%80%D0%B0%D0%BD%D0%B5%D0%BD%D0%B8%D1%82%D0%B5-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BD%D0%B0-%D0%B2%D0%B0%D0%BA%D0%B0%D1%80%D0%B5%D0%BB-news742349.html", "text": "Болниците \"Св. Анна\" и \"Пирогов\" дадоха първи сведения за състоянието на ранените от катастрофата на Вакарел. „Девет души са докарани при нас и едно младо момиче е дошло самостоятелно. Трима със сравнително леки травми, четирима са в противошокова зала със съчетани травми на глава, гърди, трима са в операционната, трима са с изолирани фрактури на крайници, които също подлежат на операции, но планови, съобщи д-р Славчо Близнаков на специален брифинг на болница \"Св. Анна\" за пострадалите в катастрофата на магистрала \"Тракия\". Можем да поемем едновременно 22-ма, имаме едно от най-модерните отделения по спешна помощ. Има трима мъже и 7 жени на възраст от 25 до 60 години, обяви още Близнаков.  Четирима са с опасност за живота, в готовност сме, уточни той. Шефът на \"Пирогов\" проф. Стоян Балтов заяви, че до момента в болницата е прието едно дете с гръдна и коремна травма и е в операционната за поставяне на белодробен дрен. Предстоят му изследвания. Приети са още две жени и един мъж, който е с данни за черепно-мозъчна травма. В постоянна комуникация сме със Спешна помощ, чакаме още линейки, коментира шефът на \"Пирогов\" проф. Асен Балтов. Предстоят изследвания, като имаме обща информация, ще я дадем. Детето е в задоволително общо състояние, бързаме да дренираме белия дроб, за да е по-добре дишането, заяви още Балтов. Към момента е потвърдено за 10 жертви и над 20 ранени. Инцидентът стана малко след 11 ч на 27-и километър край Вакарел. По първоначални данни, катастрофата е предизвикана от синя кола с плевенска регистрация, която е засякла автобуса на \"Юнион Ивкони\", пътуващ по линията Бургас-София. На мястото е главният секретар на МВР Младен Маринов. 14 линейки на Спешната помощ са били изпратени на \"Тракия\", някои от тях правят втори курс. В посока Пловдив-София има километрична опашка на магистралата. Образувала се е колона от чакащи. Пътните органи са стопирали движението, за да има проводимост на линейките. Движението към Пловдив се движи.", "date": "2018.04.13", "title": "ИЗВЪНРЕДНО ОТ БОЛНИЦИТЕ \"СВ. АННА\" и \"ПИРОГОВ\": Четирима от ранените при катастрофата на Вакарел са с опасност за живота! "}
{"url": "http://pik.bg/%D0%BE%D1%82-%D0%BF%D1%8A%D1%80%D0%B2%D0%BE-%D0%BB%D0%B8%D1%86%D0%B5-%D0%BF%D1%8A%D1%82%D0%BD%D0%B8%D0%BA-%D0%BE%D1%82-%D0%BA%D1%8A%D1%80%D0%B2%D0%B0%D0%B2%D0%B8%D1%8F-%D0%B0%D0%B2%D1%82%D0%BE%D0%B1%D1%83%D1%81-%D0%B7%D0%B0-%D0%B0%D0%B4%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%B1%D0%B5%D1%88%D0%B5-%D1%83%D0%B6%D0%B0%D1%81%D0%BD%D0%B0-%D0%B3%D0%BB%D0%B5%D0%B4%D0%BA%D0%B0-%D0%B2%D1%81%D0%B8%D1%87%D0%BA%D0%B8-%D0%BA%D1%80%D0%B5%D1%89%D1%8F%D1%85-news742381.html", "text": "три жени, пострадали в пътния инцидент на АМ „Тракия”, са приети във Военномедицинска академия. Пациентите са в стабилно състояние, без опасност за живота. Предстои да бъдат хоспитализирани за лечение и наблюдение, съобщиха от болницата. „Аз бях първият човек, който слезе от автобуса. Ужасна гледка беше. Всички хора крещяха , не знам бройката нито на ранените, нито на загиналите. Пътувах сам, имам охлузвания, радвам се, че съм добре. Но шокът от ужасната гледка на ранени хора е ужасен”, заяви пред тв камерите един от пътниците в автобуса, преживял инцидента. Тежка катастрофа с автобус стана на магистрала „Тракия“ след \"Траянови врата\" преди Ихтиман. По официална информация 6 души са загинали, над 20 са ранените, съобщиха от \"Спешна помощ\". Сред пострадалите има и дете. „ Не мисля, че автобусът е карал с превишена скорос т“, допълни момчето, пътувало в злополучния автобус. Движението по магистрала „Тракия“ при 27 км, в района на Вакарел, се осъществява двупосочно в платното, в посока Бургас, съобщиха от пресцентъра на Агенция \"Пътна инфраструктура\" (ВИЖТЕ В ОЩЕ ПО ТЕМАТА). Трафикът се регулира от \"Пътна полиция \". Шофьорите трябва да се движат с повишено внимание и съобразена скорост. Междувременно от ВМА обявиха, че Сподели:", "date": "2018.04.13", "title": "ОТ ПЪРВО ЛИЦЕ! Пътник от кървавия автобус за ада на \"Тракия\": Беше ужасна гледка, всички крещяха (ОБНОВЕНА)"}
{"url": "http://pik.bg/%D0%B0%D0%B4%D0%B2%D0%BE%D0%BA%D0%B0%D1%82%D1%8A%D1%82-%D0%BD%D0%B0-%D1%81%D0%BF%D0%B0%D1%81-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%82%D0%BE%D0%B9-%D1%81%D1%8A%D0%B6%D0%B0%D0%BB%D1%8F%D0%B2%D0%B0-%D0%B7%D0%B0-%D1%81%D0%BB%D1%83%D1%87%D0%B8%D0%BB%D0%BE%D1%82%D0%BE-%D1%81%D0%B5-news742321.html", "text": "\"Спас Василев е един изключително интелигентен човек. Съжалява за случилото се\". Това заяви за \"Здравей, България\" проф. д-р Георги Ценев, адвокатът на мъжа от Кочериново, който подведе десетки хора с невалидни самолетни билети. Случаят стана известен в края на миналата година, когато десетки хора се оплакаха, че са купили, но не са получили самолетни билети. Продажбата ставала във Facebook през фалшив профил. Зад него стоял Спас Василев, който убеждавал жертвите си да му преведат пари в замяна на изгодни самолетни билети. Сред хората, заблудени от Василев, са и личности от българската култура и политика. \"Негови приятели събраха по 100-200 лева и ми преведоха 2 000 лева, за да мога да възстановя парите\", коментира защитникът на Спас. Той беше категоричен, че клиентът никога повече не би си позволил да застане на подсъдимата скамейка. Сподели:", "date": "2018.04.13", "title": "Адвокатът на Спас-Александър: Той съжалява за случилото се"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D1%8A%D1%82-%D0%BD%D0%B0-%D1%8E%D0%BD%D0%B8%D0%BE%D0%BD-%D0%B8%D0%B2%D0%BA%D0%BE%D0%BD%D0%B8-%D1%81-%D0%BF%D1%8A%D1%80%D0%B2%D0%B8-%D0%B4%D1%83%D0%BC%D0%B8-%D1%81%D0%BB%D0%B5%D0%B4-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0%D1%82%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%BE%D0%B1%D0%BD-news742347.html", "text": "Собственикът на \"Юнион Ивкони\" Ивайло Константинов коментира жестоко меле с автобус на неговата фирма, при което има много загинали и ранени. \"Автобусът \"Мерцедес\" е чисто нов. Абсолютно изключвам версията за техническа неизправност. Шофьорът е млад, на 32-33 години. Той е почивал преди курса и е изключено да е бил преуморен\", заяви Ивайло Константинов. Босът съобщи, че управителят на фирмата е на мястото на инцидента. Георги Атанасов направи първи коментар. \"Леката кола се е завъртяла и е ударила автобуса странично, който е излязъл от пътя. Автобусът се е движил с 91 км/ч, това показа джипиесът\", заяви Атанасов. Той потвърди, че мерцедесът е нов, произведен е през 2017 г. и е технически изправен. Сподели:", "date": "2018.04.13", "title": "ЕКСКЛУЗИВНО В ПИК! Собственикът на \"Юнион Ивкони\" с първи думи след касапницата на \"Тракия\" (ОБНОВЕНА)"}
{"url": "http://pik.bg/%D0%B1%D0%B0%D1%80%D1%81%D0%B0-%D0%B1%D1%80%D0%BE%D0%B8-600-%D0%BC%D0%BB%D0%BD-%D0%B5%D0%B2%D1%80%D0%BE-%D0%B7%D0%B0-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D0%BA%D0%B0%D0%BC%D0%BF-%D0%BD%D0%BE%D1%83-news742287.html", "text": "На шефовете на Барселона ще им се наложи да развържат кеситята. Каталунците ще вложат 600 милиона евро в реконструкция на стадион \"Камп Ноу\". Клубът е постигнал договореност с градския съвет по реконструкцията на арената, а тепърва обаче по въпроса трябва да се произнесе регионалното правителство на Каталуния, както и общинския съвет. \"Предложението е балансирано и ще бъде от полза на града и клуба. \"Камп Ноу\" ще стане по-просторен и приятен за зрителите с много зелени зони за жителите и гостите на града”, коментира президентът на клуба Джосеп Мария Бартомеу. Проектът включва не само обновяване на пространството в чашата на съоръжението, а и в неговите околности и офисите на клуба. Сподели:", "date": "2018.04.13", "title": "Барса брои 600 млн. евро за ремонт на \"Камп Ноу\""}
{"url": "http://pik.bg/%D0%B2%D0%BB%D0%B5%D0%B7%D1%82%D0%B5-%D0%B2%D1%8A%D0%B2-%D1%84%D0%BE%D1%80%D0%BC%D0%B0-16-%D1%82%D1%80%D0%B8%D0%BA%D0%B0-%D0%B8%D0%B7%D0%B2%D0%B0%D0%B9%D0%B2%D0%B0%D1%82-%D1%81%D1%8A%D0%B2%D1%8A%D1%80%D1%88%D0%B5%D0%BD%D0%B0-%D1%84%D0%B8%D0%B3%D1%83%D1%80%D0%B0-%D0%B7%D0%B0-%D0%BF%D0%BB%D0%B0%D0%B6%D0%B0-news742263.html", "text": "Всеки, който е бил на диета поне веднъж в живота си, знае, че най-голямата борба е с постоянното чувство за глад. Синдромът „не съм гладен, но ям“ е една от основните причини да не можем да свалим онези бленувани 5-6 килограма, които ни делят от съвършената фигура за плажа. Гладни сме, от което следва, че сме и изнервени, раздразнителни, сънливи – въобще „прекрасна“ компания за околните. Как да намалим апетита си, когато непрестанно изпитваме чувство на глад? Първото и основно нещо е да имаме добра психологическа настройка, което не е толкова лесно. Затова ви предлагаме няколко изпитани лесни трика, които ще ни помогнат да се отървем от непреодолимото чувство на зверски глад. След празниците: Специалист по хранене ни съветва как да влезем във форма 1. Пийте чаша топла вода 30 минути преди ядене и по всяко време, когато започнете да мислите само за храна. Водата не трябва да е гореща. С такава цел може да се използват и топъл чай или кафе без захар. вода пиене жена 2. Слагайте храната в малка чинийка. По този начин хем чинията изглежда пълна, хем количеството е значително по-малко. Тази илюзия намалява и апетита. 3. Дъвчете бавно храната. Продължителността на храненето не трябва да е по-малка от 20-30 минути. Старайте се да ставате леко гладни от масата. 4. Не носете храна пред телевизора. 5. Около 80% от консумираната на ден храна трябва да е за закуска и обяд. Голямата грешка е, че се тъпчем вечер. 6. Лекото хапване преди работа или ходене на гости е препоръчително. 7. Намалете дневния си калориен прием с 100 – 200 ккал, за да достигнете 1500 – 1800 ккал. По този начин стомахът ви постепенно ще се свие и ще свикне с по-малко храна. 8. По време на хранене отвлечете вниманието си за 10 минути – четете книга, говорете с близките си. След това се върнете към чинията. Тези 10 минути са напълно достатъчни, за да може мозъкът Ви да получи сигнал, че стомахът не е празен. 9. Включете в менюто си храни, богати на белтъчини и сложни захари. Такива са нетлъсто месо, риба, грах, боб. 10. Включете в менюто си храни, богати на влакнини – плодове, зеленчуци, пълнозърнести храни. деца плодове зеленчуци 11. Опитайте се да се храните в определени часове. 12. Спрете глада с ароматерапия - ако ви се хапва шоколад, просто го помиришете. кафе шоколад 13. Носете тесни дрехи – като започнат да ви стягат, мислите ви за храна мигновено ще изчезнат. 14. Опитайте се да ядете домашна храна, полуфабрикатите има неща, които стимулират апетита ви. 15. Алкохолът, сосовете, сладките неща и киселите плодове стимулират апетита. 16. В никакъв случай не гладувайте - яжте по малко и често – по 5-6 пъти на ден. Сподели:", "date": "2018.04.13", "title": "ВЛЕЗТЕ ВЪВ ФОРМА! 16 трика извайват съвършена фигура за плажа"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D0%BB%D0%BD%D0%B8%D1%86%D0%B8%D1%82%D0%B5-%D0%B2-%D1%81%D0%BE%D1%84%D0%B8%D1%8F-%D0%BF%D1%8A%D0%BB%D0%BD%D0%B8-%D1%81-%D1%80%D0%B0%D0%BD%D0%B5%D0%BD%D0%B8-%D0%BE%D1%82-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-%D0%B7%D0%B0%D0%BA-news742394.html", "text": "Пострадалите са докарани в 12:55 часа. Пациентите са в стабилно състояние, без опасност за живота. И при двамата са установени фрактури на долни крайници и предстоят ортопедични операции и прием в Клиниката по Ортопедия и травматология, предава \"Фокус\". В момента се провеждат допълнителни изследвания за уточняване на общото състояние и отхвърляне на вътрешни травми. Двама пострадали без опасност за живота са постъпили в Спешното приемно отделение на \"Аджъбадем Сити Клиник Болница Токуда\" след автобусната катастрофа на автомагистрала Тракия, съобщиха от . Десет от ранените са настанени в болница \"Света Анна\", в \"Пирогов\" се намират четирима, а във ВМА - трима. Сподели:", "date": "2018.04.13", "title": "ИЗВЪНРЕДНО В ПИК! Болниците в София пълни с ранени от катастрофата на магистрала \"Тракия\", закараха двама и в \"Токуда\" (ОБНОВЕНА)"}
{"url": "http://pik.bg/%D0%B7%D0%B0%D0%BF%D0%B8%D1%81%D0%BA%D0%B8-%D0%BF%D0%BE%D0%B4-%D0%B2%D1%8A%D0%B7%D0%B3%D0%BB%D0%B0%D0%B2%D0%BA%D0%B0%D1%82%D0%B0-%D0%B2%D0%B4%D1%8A%D1%85%D0%BD%D0%BE%D0%B2%D1%8F%D0%B2%D0%B0%D1%89%D0%B8-%D1%81%D0%B5%D0%BA%D1%81-%D0%BF%D0%BE%D0%B7%D0%B8-%D0%B7%D0%B0-%D0%BF%D1%8A%D1%80%D0%B2%D0%B0%D1%82%D0%B0-%D0%B1%D1%80%D0%B0%D1%87%D0%BD%D0%B0-%D0%BD%D0%BE%D1%89-news742035.html", "text": "Независимо дали партньорът ти все още има с какво да те изненада или сте заедно от толкова много време, че си научила абсолютно всяка негова реакция, първата брачна нощ трябва да бъде незабравима. Събрахме 5 горещи секс пози, които със сигурност ще вдигнат градусите в спалнята... или извън нея! Нека намаже тялото ти с приятно ухаещо масло и ти направи масаж, който ще те отпусне след напрегнатия ден. След това легни по корем, като той прониква в теб отзад. Преплетете пръстите си на тила ти, за да усетите още по-силно връзката, която вече имате помежду си. Направете си гореща вана като включите чифт водоустойчиви играчки. Докосвайте се самостоятелно без да имате досег с тялото на другия до степента, в която вече не може да издържате от възбуда. Продължението е... орален секс. Представете си, че правите секс за първи път. Започнете постепенно да събличате сватбените си дрехи докато не останете напълно голи. Започни да целуваш всяка част от тялото му, сякаш то ти е напълно непознато и искаш да го опознаеш. Нека след това той направи същото за теб. Когато сте на ръба на удоволствоето, застанете лице с лице и повдигни единия си крак високо. Ако ти е трудно да пазиш равновесие, може да стъпиш с него върху леглото. Така той има пулната свобода да прониква в теб както си пожелае. Друга поза за тези от вас, които са опитвали всичко в секса. Преди самата сватба се въздържайте от секс няколко седмици. Нека в първата брачна нощ той отстрани само тези елементи в облеклото ти, които му пречат да проникнат в теб. След това може да те повдине и опре на стената и ...да се отдадете на страстен бърз секс... сякаш се откривате за първи път. Незабравимо! Ако някой от двамата е девствен (едва ли) или не сте правили секс скоро преди сватбата, това е идеалната поза. Легни по гръб и обгърни тялото му с краката си като той е приведен над теб. Позволи му да контролира темпото като след това си размените ролите и ти минеш отгоре. И двамата ще получите невероятно удоволствие. Сподели:", "date": "2018.04.13", "title": "ЗАПИСКИ ПОД ВЪЗГЛАВКАТА! Вдъхновяващи секс пози за първата брачна нощ"}
{"url": "http://pik.bg/%D0%BF%D0%BE%D0%BC%D0%BD%D0%B8%D1%82%D0%B5-%D0%BB%D0%B8-%D1%87%D0%B5%D1%80%D0%BD%D0%B8%D1%8F-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-%D1%81%D0%B5%D0%B3%D0%B0-%D0%B7%D0%B0%D0%BA%D1%8A%D1%81%D0%BD%D1%8F-%D0%BD%D0%BE-%D0%BD%D0%B5-%D0%BD%D0%B8-%D0%BF%D0%BE%D0%B4%D0%BC%D0%B8%D0%BD%D0%B0-news742344.html", "text": "Помните ли 23 април 2011 година? Едва ли, минаха години. Тогава шестима младежи загинаха в навечерието на Великден в Симеоновград на път за църквата. Яница Бойчева, Георги Георгиев, Евгени Атанасов, Красимир Марков, Мелин Зеид и Трифон Трифонов бяха блъснати от пиян шофьор на тротоара. Жестоко и с неразумна скорост. Трагедията беше огромна, мъката - неописуема. Шест семейства изпратиха децата си на черква със свещ в ръка, а минути по-късно ги завариха безжизнени на тротоара. 7 години по-късно Великден мина мирно и тихо, но черната прокоба не ни подмина. Черният петък 13-и отвори нова болезнена рана. Отново има почернени семейства след трагедия на пътя. Защо ли Бог ни наказва така? Сподели:", "date": "2018.04.13", "title": "Помните ли Черния Великден! Сега закъсня, но не ни подмина "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%88%D0%B5%D1%84%D1%8A%D1%82-%D0%BD%D0%B0-%D1%81%D0%B2-%D0%B0%D0%BD%D0%BD%D0%B0-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D1%80%D0%B0%D0%BD%D0%B5%D0%BD%D0%B8%D1%82%D0%B5-%D0%B2-%D0%B6%D0%B5%D1%81%D1%82%D0%BE%D0%BA%D0%B0%D1%82%D0%B0-%D0%BA%D0%B0%D1%81%D0%B0%D0%BF%D0%BD%D0%B8-news742400.html", "text": "Две от пострадалите жени в катастрофата на магистрала \"Тракия\" са в по-тежко състояние и са настанени в реанимация. Това заяви пред журналисти директорът на болница Св. \"Анна\" Славчо Близнаков. Припомняме, че 10 от ранените в касапницата бяха докарани в лечебното заведение. \"В момента всички пострадали все още са в болницата. Седем жени и трима мъже са постъпили при нас. Най-вероятно трима от пострадалите ще бъдат освободени за домашно лечение\", обясни доктор Близнаков. \"Две от пострадалите жени са в по-тежко състояние. Едната е с два счупени шийни прешлена, за радост, не е засегнат гръбначният мозък. Другата жена има счупени гръдни прешлени, но не се налага хирургична интервенция. И двете жени имат травми на белия дроб, което налага активно лечение\", каза още той. Припомняме, че още четирима ранени са приети в болница \"Пирогов\", а три жени са във Военномедицинска академия. Двама души са приети и в болница \"Токуда\". Сподели:", "date": "2018.04.13", "title": "ИЗВЪНРЕДНО В ПИК TV! Шефът на \"Св. Анна\" с последна информация за ранените в жестоката касапница на \"Тракия (ОБНОВЕНА)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0%D0%BD%D0%BA%D0%BE%D0%B2-%D0%BE%D1%82%D0%B2%D0%B0%D1%80%D1%8F%D0%BC%D0%B5-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-%D0%B2-17-%D1%87%D0%B0%D1%81%D0%B0-news742402.html", "text": "Магистрала \"Тракия\" ще бъде напълно отворена за движение до 17 часа. Това съобщи на брифинг регионалният министър Николай Наков. До 16 часа пък се очаква да бъде вдигнат и самият обърнат рейс, допълни министърът. В момента движението се извършва по обходен маршрут в посока София, а другото платно за движение е освободено, но колите там се движат много бавно. Сподели:", "date": "2018.04.13", "title": "ПЪРВО В ПИК! Министър Нанков: Отваряме магистрала \"Тракия\" в 17 часа"}
{"url": "http://pik.bg/13-%D0%B0%D0%BF%D1%80%D0%B8%D0%BB---%D0%BE%D0%B1%D0%B5%D1%81%D0%B5%D0%BD%D0%B8-%D1%81%D0%B0-%D0%B2%D0%BE%D0%B4%D0%B0%D1%87%D0%B8%D1%82%D0%B5-%D0%BD%D0%B0-%D0%B2%D0%B5%D0%BB%D1%87%D0%BE%D0%B2%D0%B0%D1%82%D0%B0-%D0%B7%D0%B0%D0%B2%D0%B5%D1%80%D0%B0-news742342.html", "text": "Велчовата завера е опит за въстание на българите в Търновско и Силистра през 1835 година. Преди планираната дата на бунта заговорът е разкрит и организацията, свързана с него, е разбита от османските власти с активната помощ на Русия. На тази дата през 1835 година са обесени водачите на Велчовата завера. Сред тях са Велчо Атанасов, Димитър Софиянлията, Йордан Брадата и Кольо Гайтанджията. Сподели:", "date": "2018.04.13", "title": "13 април - обесени са водачите на Велчовата завера"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%88%D0%BE%D1%84%D1%8C%D0%BE%D1%80%D1%8A%D1%82-%D0%BD%D0%B0-%D0%B0%D0%B2%D1%82%D0%BE%D0%B1%D1%83%D1%81%D0%B0-%D0%BA%D0%BE%D0%B2%D1%87%D0%B5%D0%B3-%D1%81%D0%B5%D0%B4%D0%BD%D0%B0%D0%BB-%D0%B7%D0%B0%D0%B4-%D0%B2%D0%BE%D0%BB%D0%B0%D0%BD%D0%B0-%D0%B2-%D1%81%D0%BB%D0%B8%D0%B2%D0%B5%D0%BD-news742480.html", "text": "Шофьорът е почивал 3 дни преди това, след което се е качил да управлява от Сливен до София. Това каза по БНТ изпълнителният директор на \"Юнион Ивкони\" Георги Атанасов. Така той разсея съмненията, че шофьорът на автобуса-ковчег убил 6 души на магистрала \"Тракия\" днес, е не е бил постъпил на работа след необходимата почивка. \"Автобусът е снабден с колани. Всеки автобус произведен след 2008 г. трябва да е снабден с колани\", заяви още той. Дали те се ползват обаче зависело от всеки пътник. Атанасов разкри и как най-вероятно се е случил днешният трагичен инцидент: \"Автомобилът не е засякъл, а е ударил автобуса. Информацията към момента е това – друг автомобил е ударил автобуса отстрани\". \"Няма информация за грешна маневра. Разговаряхме с шофьора. Неговата информация е същата – друг автомобил удря странично автобуса и той напуска пътното платно\", завърши той. Сподели:", "date": "2018.04.13", "title": "ЕКСКЛУЗИВНО В ПИК! Шофьорът на автобуса-ковчег седнал зад волана в Сливен"}
{"url": "http://pik.bg/%D0%BB%D0%B0%D0%B2%D1%80%D0%BE%D0%B2-%D1%85%D0%B2%D1%8A%D1%80%D0%BB%D0%B8-%D0%B1%D0%BE%D0%BC%D0%B1%D0%B0-%D0%BC%D0%BE%D1%81%D0%BA%D0%B2%D0%B0-%D0%B8%D0%BC%D0%B0-%D0%BD%D0%B5%D0%BE%D0%BF%D1%80%D0%BE%D0%B2%D0%B5%D1%80%D0%B6%D0%B8%D0%BC%D0%B8-%D0%B4%D0%BE%D0%BA%D0%B0%D0%B7%D0%B0%D1%82%D0%B5%D0%BB%D1%81%D1%82%D0%B2%D0%B0-%D1%87%D0%B5-%D0%BF%D1%80%D0%B5%D0%B4%D0%BF%D0%BE%D0%BB%D0%B0%D0%B3%D0%B0%D0%B5%D0%BC%D0%B0%D1%82%D0%B0-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%B0-%D0%B0%D1%82-news742442.html", "text": "РИА Новости, цитирана от \"Фокус\". Москва разполага с неопровержими доказателства, че предполагаемата химическа атака в сирийския град Дума е била постановка, заяви министърът на външните работи на Русия Сергей Лавров, цитиран от Според думите на Лавров, в нея „имат ръка спецслужбите на една от държавите, която в момента се опитва да се нареди в първите редици на русофобската кампания“. Той напомни, че в Сирия е влязла мисия от експерти на Организацията за забрана на химическите оръжия (ОЗХО). „Тя трябва да пристигне в Дамаск, според мен, утре (събота, 14 април) сутринта и ние разчитаме, че без забавяния тя ще се насочи към Дума, където нашите специалисти, които изследваха това място, не намериха никакви потвърждения за използване на химическо оръжие, хлор или каквото и да е“, добави руският външен министър. Сподели:", "date": "2018.04.13", "title": "Лавров хвърли бомба: Москва има неопровержими доказателства, че предполагаемата химическа атака в Дума е постановка"}
{"url": "http://pik.bg/%D1%81%D0%BE%D1%84%D0%B8%D0%B9%D1%81%D0%BA%D0%B0%D1%82%D0%B0-%D0%BE%D0%BA%D1%80%D1%8A%D0%B6%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0%D1%82%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-news742413.html", "text": "Разследването на произшествието на автомагистрала \"Тракия“ се осъществява под наблюдението на Окръжна прокуратура София. Това съобщиха от пресцентъра на прокуратурата. На място работи екип от разследващи полицаи от Областна дирекция на МВР - София, под ръководството на дежурен прокурор, както и на заместник на окръжния прокурор. Продължава извършването на оглед на местопроизшествие, като паралелно с това се провеждат и разпити на свидетели. Предприети са действия и за изземване на необходимата документация от фирмата – превозвач, собственик на автобуса. Създадена е необходимата организация за незабавно назначаване на необходимите експертизи – на първо място съдебномедицински експертизи на пострадалите лица.  Действията на прокуратурата са в пълна координация с органите на МВР. Започналото досъдебно производство е за престъпление по чл. 343 ал. 4 от Наказателния кодекс – нарушаване на правилата за движение по пътищата при управление на МПС, от което по непредпазливост за причинени смърт и телесни повреди на повече от едно лице. Сподели:", "date": "2018.04.13", "title": "Софийската Окръжна прокуратура разследва касапницата на магистрала \"Тракия\""}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%BF%D1%8A%D1%80%D0%B2%D0%B8-%D0%B4%D1%83%D0%BC%D0%B8-%D0%B7%D0%B0-%D1%83%D0%B6%D0%B0%D1%81%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BF%D0%BE%D0%B4%D0%BD%D0%B5%D1%81%D0%B5-%D1%81%D1%8A%D0%B1%D0%BE%D0%BB%D0%B5%D0%B7%D0%BD-news742407.html", "text": "Министър-председателят Бойко Борисов поднесе своите съболезнования на близките на загиналите в кървавия ужас на магистрала \"Тракия\". \"Поднасям искрените си съболезнования на близките на загиналите в днешната тежка катастрофа на АМ „Тракия”. Надявам се всички пострадали бързо да се възстановят. От страна на болниците и институциите са предприети всички мерки за оказване на помощ на нуждаещите се\", написа премиерът във Фейсбук. Припомняме, че 6 души загинаха, а най-малко 21 са пострадали при тежката катастрофа на магистрала \"Тракия\". Сподели:", "date": "2018.04.13", "title": "ЕКСКЛУЗИВНО В ПИК! Бойко Борисов с първи думи за ужаса на \"Тракия\"! Премиерът поднесе съболезнования на близките на загиналите"}
{"url": "http://pik.bg/%D0%B0%D0%B7%D0%B8%D1%81-%D0%BF%D0%BE-%D1%81%D0%BA%D1%8A%D0%BF-%D0%BE%D1%82-%D1%80%D0%BE%D0%B1%D0%B8-%D1%83%D0%B8%D0%BB%D1%8F%D0%BC%D1%81-news742386.html", "text": "Попфолк звездата Азис ще весели бургазлии на 3 август, а цената на билета му е 80 лева, без ВИП сепаретата. Приятели на изпълнителя коментират, че той излиза на меломаните по-скъпо от поп идола Роби Уилямс, който пя в Белград за 35 евро. „Хората, които ще дойдат да ме видят, със сигурност имат афинитет към изкуството“, рекламира се сам славеят от Костинброд, цитиран от столичен всекидневник. Сподели:", "date": "2018.04.13", "title": "Азис по-скъп от Роби Уилямс"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%B2%D1%82%D0%BE%D1%80%D0%B8-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%B4%D0%BE%D0%BA%D0%B0%D1%82%D0%BE-%D1%82%D0%B5%D0%B3%D0%BB%D1%8F%D1%82-%D1%84%D0%B0%D1%82%D0%B0%D0%BB%D0%BD%D0%B8%D1%8F-%D0%B0%D0%B2%D1%82%D0%BE%D0%B1%D1%83%D1%81-%D0%BE%D1%82-%D0%BA%D0%B0%D0%BD%D0%B0%D0%B2%D0%BA%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B8-news742420.html", "text": "Нов инцидент сатана преди минути на магистрала \"Тракия\", докато специалисти издърпват от канавката фаталния автобус на \"Юнион Ивкони\", който катастрофира днес преди обяд. Тир, който преминаваше през мястото на инцидента, спука гума и затапи движението. Гумата на тежкотоварния автомобил гръмна, докато той минаваше през мястото, където движението се отклонява в едното платно. Инцидентът блокира движението, тъй като се наложи смяна на гумата на тежкотоварния автомобил. Екипи на място срязаха нова част от мантинелата, за да бъде възстановено движението. Задръстванията в района са огромни, образували са се километрични опашки заради зверската катастрофа. Припомняме, че по-рано днес лек автомобил и автобус катастрофираха на магистрала \"Тракия\". След инцидента загинаха шестима души, а най-малко 22-ма са ранени. Сподели:", "date": "2018.04.13", "title": "САМО В ПИК TV! Втори инцидент на \"Тракия\", докато теглят фаталния автобус от канавката (СНИМКИ)"}
{"url": "http://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D1%87%D1%83%D0%B6%D0%B4%D0%B5%D0%BD%D0%B5%D1%86-%D1%81-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%BE-%D0%BE%D1%80%D1%8A%D0%B6%D0%B8%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8%D1%8F-%D0%B6%D0%BA-%D1%82%D1%80%D0%B0%D0%BA%D0%B8%D1%8F-news742379.html", "text": "52-годишен чужденец беше задържан в ареста на Пето РУ за незаконно притежание на огнестрелно оръжие. До 24-часовия полицейски арест се стигнало след като униформени служители предприели обиск в обитавания от него апартамент в жк „Тракия“. Там били намерени пушка и револвер, без необходимите разрешителни документи, съобщава \"Марица\". Образувано е досъдебно производство. Работата по случая продължава под наблюдението на Районна прокуратура – Пловдив. Сподели:", "date": "2018.04.13", "title": "Спипаха чужденец с незаконно оръжие в пловдивския жк \"Тракия\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B8%D0%B7%D0%BB%D0%B5%D0%B7%D0%B5-%D0%BF%D1%8A%D0%BB%D0%B5%D0%BD-%D1%81%D0%BF%D0%B8%D1%81%D1%8A%D0%BA-%D0%BD%D0%B0-%D0%B2%D1%81%D0%B8%D1%87%D0%BA%D0%B8-%D0%BF%D1%80%D0%B8%D0%B5%D1%82%D0%B8-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%B0%D0%B4%D0%B0-%D0%BD%D0%B0-%D1%82%D1%80%D0%B0%D0%BA-news742472.html", "text": "Министерство на здравеопазването Списък на прегледаните и хоспитализираните пътници, пострадали при тежката катастрофа на \"Тракия\" публикува здравното министерство. По последна информация шест души са загинали след тежката автобусна катастрофа на АМ „Тракия“ при Вакарел. Това съобщиха от пресцентъра на . 21 са пострадалите при тежкия инцидент, които са транспортирани от екипите на Бърза помощ в УМБАЛ „Св. Анна София“, УМБАЛСМ „Н. И. Пирогов“, ВМА, Аджибадем Сити Клиник Болница Токуда, УМБАЛ „Царица Йоанна - ИСУЛ“ и УМБАЛ „Софиямед“. По информация на лечебните заведения трима пострадали са откарани с частен транспорт до болница „Токуда“ и до УМБАЛСМ „Н. И. Пирогов“. Ето пълния списък на прегледаните и хоспитализирани пациенти, по информация на лечебните заведения: – 10 пострадали - трима мъже и седем жени: Най-тежко пострадали са П.К. (45г. ) и М.Д., които са с политравма - шийна, гръбначна, гърди и корем. - П.У. е с политравма – шийна, гърди, корем. - Г.М. е с политравма – фрактура на хумери, скалпова рана. - Ц.С на 58 г., З.З на 38 г. и Д.Г. на 23 г. са с фрактури на ръцете. - Н,М на 25г. , И.К. и Н.Д на 29 г. са с охлузвания по лицето и тялото. – 4-ма пострадали: - дете на 13 г. Р. Ч., прието в детската реанимация; - жена Й. С., на 48 г., хоспитализирана в хирургията; - жена Е. Ч. на 49 г., настанена в травматологията; - мъж на 40 г. на Д. Я., обработен и освободен от болницата – 3-ма пострадали без опасност за живота: - жена Е.Н. на 62 г. - жена И.Б. на 24 г. - жена Ж.Н. на 33 г. – 4-ма пострадали в стабилно състояние: - мъж С. Р. на 47 г. - мъж С. А. на 29 г. - жена Д. Д. на 30 г. - жена Д. И. на 43 г. – 3-ма пострадали: - момиче Н. И. С. на 19 г. хоспитализирано с комоцио и ще остане под наблюдение - жена С. Д. на 74 г. – с повърхностни рани и напуснала лечебното заведение - жена С. С. К. на 53 г. - с повърхностни рани и напуснала лечебното заведение – двама пострадали: - мъж В. Г. на 33 г. - жена В. С. на 40 г. (пострадала при удар между лекия автомобил, в който е пътувала, и автобуса) Националният център по трансфузионна хематология разполага с достатъчни количества кръв и кръвни съставки, които биха били необходими на лечебните заведения, в които са настанени пострадалите. Подсилени екипи за кръводаряване са в готовност да поемат всички желаещи да дарят кръв. МВР е отворило телефонни линии, където близки на пострадалите могат да получат информация за тях. Телефонните номера са 02 982 51 54 и 0889 94 42 60. Сподели:", "date": "2018.04.13", "title": "ИЗВЪНРЕДНО В ПИК! Излезе пълен списък на всички приети в болница, пострадали при ада на \"Тракия\""}
{"url": "http://pik.bg/%D0%B8-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BF%D0%BE%D0%B4%D0%BD%D0%B5%D1%81%D0%B5-%D1%81%D1%8A%D0%B1%D0%BE%D0%BB%D0%B5%D0%B7%D0%BD%D0%BE%D0%B2%D0%B0%D0%BD%D0%B8%D1%8F-%D0%BD%D0%B0-%D0%B1%D0%BB%D0%B8%D0%B7%D0%BA%D0%B8%D1%82%D0%B5-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D0%BD%D0%B0-%D1%82%D1%80%D0%B0%D0%BA%D0%B8%D1%8F-news742467.html", "text": "Поднасям съболезнования на близките на загиналите при тежката катастрофа на магистрала \"Тракия\". Това написа в социалната мрежа Фейсбук председателят на Парламентарната група на ГЕРБ и заместник-председател на партията Цветан Цветанов. \"Пожелавам и бързо възстановяване на пострадалите. Уверен съм, че компетентните институции ще положат всички необходимо усилия, за да открият причините за тежкия инцидент и да не се допускат повече жертви и инциденти по пътищата\", написа още той. Сподели:", "date": "2018.04.13", "title": "И Цветанов поднесе съболезнования на близките на загиналите на \"Тракия\""}
{"url": "http://pik.bg/%D0%BC%D0%B8%D1%88%D0%BE-%D0%B2%D1%8A%D0%BB%D1%87%D0%B5%D0%B2-%D1%81-%D0%BE%D0%B1%D1%81%D1%82%D0%BE%D0%B5%D0%BD-%D0%B0%D0%BD%D0%B0%D0%BB%D0%B8%D0%B7-%D0%BD%D0%B0-%D1%81%D0%BB%D1%83%D1%87%D0%B2%D0%B0%D1%89%D0%BE%D1%82%D0%BE-%D1%81%D0%B5-%D0%BF%D1%80%D0%B8-%D1%81%D0%B8%D0%BD%D0%B8%D1%82%D0%B5-news742384.html", "text": "Бившият футболист и треньор на Левски - Михаил Вълчев, коментира пред \"Тема спорт\" представянето на \"сините\" в първия 1/2-финал за Купата на България срещу ЦСКА. Той похвали играта на отбора, но отчете, че реваншът не трябва да бъде подценяван. Левски има преднина от 2:0. \"В този двубой \"сините\" играха по-агресивно и с по-голямо желание от предишните си мачове в първенството. Представянето обаче не бе на много високо ниво. Над всички в срещата бе Габриел Обертан, който умело \"движеше играта\", подаваше, пробиваше. Действаше с желание, а това го показа и срещу Ботев. Събуди се и показа какво може. От негови центрирания паднаха головете, след негов пас Буш удари и греда. Обертан раздвижи не само Буш, а целия отбор. Може би точно свободата на фланга му трябва. На крилото е друг играч. Трябва да отбележим и представянето на румънеца, който този път се измъкваше от отбраната и бе на точното място в няколко ситуации. Буш показа добра успеваемост. Да, сбърка някоя и друга топка, но като си вкарал два гола и си уцелил една греда, означава, че си свършил работата. Дали си тичал, или подавал, не е важно, защото ролята на централния нападател е да бележи. На Левски му трябва точно такъв човек - да материализира усилията на отбора, след като в последно бреме тимът създава малко голови положения. Така че всяко едно трябва да се отиграва на 100 процента. Попаденията паднаха в отлични моменти за Левски - в началото на двете полувремена. Това бе много удобно за тактиката на Делио Роси с приемането на играта в собствената половина и разчитане на контраатаки. Кали Тиам също игра много силно. Затваряше умело центъра на терена, но и преди казах, че малко трябва да изчисти играта си, защото го грозят наказания. Левски създаде някои добри атаки, но все още може да се изисква повече от бързината при провеждането на нападенията. На два-три пъти \"сините\" се пропукаха в централната зона, но за щастие не се стигна до попадение за ЦСКА. Много добро решение на Делио Роси бе да пусне Обертан на крилото. Чух, че и Спас Русев е подсказал това на италианеца. Правилно решение бе да се промени схемата на игра, за да може повече да се атакува по крилата, защото на фланговете играха млади футболисти на \"червените\". Определено на ЦСКА липсваха по-опитните играчи в този мач. Загубата на Каранга и Манолев не бе никак малка. В реванша ще бъде много трудно на \"армейците\", защото трябва да вкарат две попадения, но в същото време и да пазят гърба си, за да не получат гол. Тактиката на Левски може да се прогнозира. Както и в първия мач Делио Роси най-вероятно ще заложи на умело затваряне в собствената половина и игра на контраатаки. Това ще е и правилното след постигнатия удобен резултат. Въпреки това не бива да има отпускане при сините\", заяви Вълчев. Михаил Вълчев сподели очакванията си и за предстоящия мач на подопечните на Роси срещу Лудогорец в Първа лига. \"Левски трябва да играе и на двата фронта, защото спечелването на купата не е сигурно. Отборът е задължен да гони третото място. Победата над ЦСКА ще донесе импулс. Затова мисля, че \"сините\" имат сили да спечелят и срещу Лудогорец с подкрепата на публиката\", завърши той. Сподели:", "date": "2018.04.13", "title": "Мишо Вълчев с обстоен анализ на случващото се при \"сините\"!"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D0%B8%D1%85%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D1%82%D1%80%D0%B0%D0%BA%D0%B8%D1%8F-%D0%B8-%D0%B2-%D0%B4%D0%B2%D0%B5%D1%82%D0%B5-%D0%BF%D0%BE%D1%81%D0%BE%D0%BA%D0%B8-news742495.html", "text": "Възстановиха движението по магистрала „Тракия” и в двете посоки след тежката катастрофа, която отне живота на шестима души. Повече от 20 са настанени в различни болници в София. Автобусът беше изтеглен от пътното платно. По-рано през деня се образуваха километрични задръствания, предава Нова телевизия. През целия ден колоната от коли се движеше бавно, а краят на задръстването не се виждаше. Сподели:", "date": "2018.04.13", "title": "ОТ ПОСЛЕДНИТЕ МИНУТИ! Възстановиха движението по \"Тракия\" и в двете посоки"}
