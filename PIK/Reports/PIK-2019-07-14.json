{"url": "https://pik.bg/%D1%80%D0%BE%D0%BD%D0%B0%D0%BB%D0%B4%D0%BE-%D0%B7%D0%B0%D0%BF%D0%BE%D1%87%D0%BD%D0%B0-%D1%81-%D1%8E%D0%B2%D0%B5%D0%BD%D1%82%D1%83%D1%81-news855808.html", "text": "Сезонът на Кристиано Роналдо започна от вчера. CR7 пристигна в J Medical в 9 часа сутринта за медицински прегледи, след което бе на разположение на Маурицио Сари в тренировъчната база Континаса. Основната група футболисти на Ювентус стартираха лятната подготовка в сряда. Нетърпеливи тифози на бианконерите се бяха събрали пред медицинския център в очакване на звездата. Пристигането на португалеца предизвика вълна от еуфория, а за радост на привържениците португалецът не отказа селфи-та и раздаде автографи. Медицинските тестове продължиха час и половина само за да потвърдят, че звездата на Юве се намира в перфектно физическо състояние. Освен Роналдо вчера към тренировъчния процес се присъедини и Блез Матюиди. Бъдещето на френския национал обаче не е ясно, а след привличането в средата на терена на Аарън Рамзи и Адриен Рабио, не е изключено при добра оферта да напусне. Сподели:", "date": "2019.07.14", "title": "Роналдо започна с Ювентус"}
{"url": "https://pik.bg/%D1%80%D1%83%D1%81%D0%B8%D1%8F-%D0%BE%D1%82%D0%BA%D0%B0%D0%B7%D0%B0-%D0%B4%D0%B0-%D0%BF%D1%80%D0%B5%D0%B3%D0%BE%D0%B2%D0%B0%D1%80%D1%8F-%D1%81-%D1%8F%D0%BF%D0%BE%D0%BD%D0%B8%D1%8F-%D0%B7%D0%B0-%D0%B4%D0%B2%D0%B0-%D0%BE%D1%82-%D0%BA%D1%83%D1%80%D0%B8%D0%BB%D1%81%D0%BA%D0%B8%D1%82%D0%B5-%D0%BE%D1%81%D1%82%D1%80%D0%BE%D0%B2%D0%B8-news855781.html", "text": "Русия е отказала да обсъжда с Япония въпроса за предаването на Токио на два от четирите южни Курилски острови в рамките на преговорите за сключване на мирен договор, съобщи днес агенция Киодо, цитирана от ТАСС и БТА. Цитирайки източник, близък до преговорния процес, агенцията съобщава, че една от причините за отказа на руската страна дори да обсъжда такава възможност, са опасенията на Москва, свързани с японско-американския военен съюз. Отказът бил обусловен и от опасения, че евентуален компромис с Япония по териториалния въпрос може да се отрази отрицателно на равнището на подкрепата за властта от страна на руското население, отбелязва Киодо. Сподели:", "date": "2019.07.14", "title": "Русия отказа да преговаря с Япония за два от Курилските острови"}
{"url": "https://pik.bg/%D0%BD%D0%B0-%D1%81%D1%83%D1%85%D0%BE-%D0%B5%D1%82%D0%BE-%D0%BA%D1%8A%D0%B4%D0%B5-%D1%81%D0%BF%D0%B8%D1%80%D0%B0%D1%82-%D0%B2%D0%BE%D0%B4%D0%B0%D1%82%D0%B0-%D1%83%D1%82%D1%80%D0%B5-%D0%B2-%D1%81%D0%BE%D1%84%D0%B8%D1%8F-news855730.html", "text": "„Софийска вода” временно ще прекъсне водоснабдяването в някои части на столицата на 15 юли. Това съобщиха от пресцентъра на дружеството. Във връзка с изпълнение на инвестиционен проект за подмяна на уличен водопровод на ул. „Маестро Кънев“ в жк. „Овча купел“ се налага спиране на водоподаването от 09.00 до 21.00 часа на клиентите на „Софийска вода”, живеещи в района на: ул. „Маестро Кънев“ от ул. „697“ до ул. „688“; по ул. „Рождество“ от ул. „Камелия“ до ул. „Маестро Кънев“; по ул. „688“ от ул. „Камелия“ до ул. „Маестро Кънев“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Маестро Кънев“ ъгъла с ул. „Рождество“. След възстановяване на водоснабдяването е възможно временно повишаване мътността на водата. След реализацията на този инвестиционен проект клиентите на „Софийска вода” живеещи в района ще почувстват значително подобреното качество на предоставяните услуги. Във връзка с подмяна на сградно водопроводно отклонение на ул. „Йордан Димчев“ в кв. „Челопечене“ се налага спиране на водоподаването от 09.00 до 16.00 часа на клиентите на „Софийска вода”, живеещи в района на: ул. „Йордан Димчев\", ул. „Петър Стойнов\", ул. „Стари Искър\", ул. „Лъката\". При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Стари Искър“ ъгъла с ул. „Лъката“. Във връзка с прекъсване на сградно водопроводно отклонение на ул. „Струга“ в жк. „Банишора“ се налага спиране на водоподаването от 09.30 до 18.30 часа на клиентите на „Софийска вода”, живеещи в района на: ул. „Струга“ от „бул. Княгиня Мария Луиза“ до бул. „Христо Ботев“; по бул. „Христо Ботев“ от ул. „Струга“ до „бул. Княгиня Мария Луиза“ - четни номера. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: бул. „Христо Ботев“ №146. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx. Сподели:", "date": "2019.07.14", "title": "НА СУХО: Ето къде спират водата утре в София"}
{"url": "https://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BD%D0%B5-%D0%B8%D0%B7%D0%BA%D0%BB%D1%8E%D1%87%D0%B8-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%B8-%D0%B8%D0%B7%D0%B1%D0%BE%D1%80%D0%B8-%D0%B7%D0%B0%D1%80%D0%B0%D0%B4%D0%B8-%D0%B1%D1%80%D0%B5%D0%BA%D0%B7%D0%B8%D1%82-news855776.html", "text": "Външният министър на Великобритания Джереми Хънт заяви, че провал в преговорите за споразумение по условията за Брекзит ще доведе до предсрочни парламентарни избори. Той говори по темата в обръщение пред съпартийците си, публикувано от The Daily Telegraph. „Моля Ви да гласувате с главата си, а не със сърцето. Неправилният подход към преговорите ще доведе до предсрочни избори, а не до Бракзит”, заяви Хънт. Според първия дипломат на Великобритания, „най-бързият способ” за реализирането на Брекзит е да бъде предложена на парламента „сделка, която той би приел”. По-рано съперникът на Хънт за премиерския пост на Великобритания Борис Джонсън заяви, че страната има готовност да напусне Европейския съюз без споразумение. Сподели:", "date": "2019.07.14", "title": "Външният министър на Великобритания не изключи предсрочни избори заради Брекзит"}
{"url": "https://pik.bg/%D1%87%D0%B0%D1%81%D1%82%D0%B8%D1%87%D0%BD%D0%BE-%D0%BE%D0%B3%D1%80%D0%B0%D0%BD%D0%B8%D1%87%D0%B0%D0%B2%D0%B0%D1%82-%D0%B4%D0%BE%D1%81%D1%82%D1%8A%D0%BF%D0%B0-%D0%BD%D0%B0-%D0%BA%D0%BE%D0%BB%D0%B8-%D0%B4%D0%BE-%E2%80%9E%D0%B1%D0%BE%D1%82%D0%B5%D0%B2-%D0%BF%D0%B0%D1%80%D0%BA%E2%80%9C-%D0%B2-%D0%BA%D0%BE%D0%B7%D0%BB%D0%BE%D0%B4%D1%83%D0%B9-%D0%B5%D1%82%D0%BE-%D0%B7%D0%B0%D1%89%D0%BE-news855778.html", "text": "Община Козлодуй уведомява, че от 15 юли (понеделник) започва извършване на строително-ремонтни дейности и реконструкция и рехабилитация на съществуващи общински пътища, съоръжения и принадлежности към тях на територията на община Козлодуй по ул. “Христо Ботев” и ул. „Радецки”, съобщава „Конкурент”. С оглед гореизложеното, от 15 юли (понеделник) частично ще бъде ограничен достъпът на МПС, в зоната на зелените площи по ул. „Христо Ботев” № 139/166 (парк „Турлашка махала”) и ул. „Радецки” до „Ботев парк”. Във връзка с това от управата на града молят гражданите да не паркират автомобили по тротоарната настилка. Наличните поставени пейки и други принадлежности пред имотите, както и трайните насаждения да бъдат доброволно премахнати от собствениците или същите ще бъдат принудително отстранявани при необходимост. За неспазване на временните ограничения и нарушаване правилника за движение водачите носят административна отговорност. Община Козлодуй поднася своите извинения за причинените неудобства, резултат от налагащите се ограничителни мерки. Сподели:", "date": "2019.07.14", "title": "Частично ограничават достъпа на коли до „Ботев парк“ в Козлодуй. Ето защо"}
{"url": "https://pik.bg/%D0%B3%D0%B5%D0%BE%D1%80%D0%B3%D0%B8-%D1%87%D0%B0%D0%BF%D0%BA%D1%8A%D0%BD%D0%BE%D0%B2-%D0%BD%D0%B0%D0%BF%D1%80%D0%B0%D0%B2%D0%B8-%D0%B1%D1%8E%D1%81%D1%82-%D0%BF%D0%B0%D0%BC%D0%B5%D1%82%D0%BD%D0%B8%D0%BA-%D0%BD%D0%B0-%D0%B1%D0%BE%D1%80%D0%B8%D1%81-%D1%85%D1%80%D0%B8%D1%81%D1%82%D0%BE%D0%B2-news855743.html", "text": "Бюст-паметник на великия оперен певец Борис Христов бе открит в Пазарджик. Причината за неговото поставяне е фактът, че големият бас е бил стажант-съдия в града през 40-те години на миналия век, след като е завършил специалността „Право“ в Софийския университет. Автор на паметника е прочутият ни скулптор Георги Чапкънов. Бюстът бе поставен в градинката пред входа на съдебната палата в Пазарджик. Сподели:", "date": "2019.07.14", "title": "Георги Чапкънов направи бюст-паметник на Борис Христов"}
{"url": "https://pik.bg/%D1%81%D1%80%D1%8A%D0%B1%D1%81%D0%BA%D0%B8-%D0%B1%D0%B0%D1%81%D0%BA%D0%B5%D1%82%D0%B1%D0%BE%D0%BB%D0%B5%D0%BD-%D0%BD%D0%B0%D1%86%D0%B8%D0%BE%D0%BD%D0%B0%D0%BB-%D0%B2-%D0%BA%D0%BE%D0%BC%D0%B0-%D1%81%D0%BB%D0%B5%D0%B4-%D0%B7%D0%B2%D0%B5%D1%80%D1%81%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-news855779.html", "text": "Центърът на баскетболния Цървена звезда и националния отбор на Сърбия Огнен Кузмич е настанен в болница в Белград в кома след зверска катастрофа, съобщава Eurohoops. Според информацията, баскетболистът е катастрофирал докато се е връщал от сватба. Автомобилът, с който е пътувал, се е преобърнал няколко пъти. Посочва се, че Кузмич е с черепно-мозъчна травма, счупване на челюстта и наранявания на гръдния кош. Лекарите оценяват състоянието му като тежко. През 2015 година Огнен Кузмич спечели титлата в Националната баскетболна асоциация на Съединените щати и Канада с тима на Голдън Стейт Уориърс. Сподели:", "date": "2019.07.14", "title": "Сръбски баскетболен национал в кома след зверска катастрофа"}
{"url": "https://pik.bg/%D0%B2-%D0%BA%D1%83%D0%B1%D0%B0-%D0%BF%D0%BE%D1%82%D0%B5%D0%B3%D0%BB%D0%B8-%D0%BF%D1%8A%D1%80%D0%B2%D0%B8%D1%8F%D1%82-%D0%BD%D0%BE%D0%B2-%D0%B2%D0%BB%D0%B0%D0%BA-%D0%BE%D1%82-40-%D0%B3%D0%BE%D0%B4%D0%B8%D0%BD%D0%B8-%D0%B2%D0%B8%D0%B4%D0%B5%D0%BE-news855783.html", "text": "Първите нови вагони от 40 години в Куба поеха на път от Хавана за Гуантанамо в източната част на острова, предаде Дойче веле. Влаковата композиция ще пропътува 915-те километра между двете точки за 15 часа. С разбити прозорци, липсващи врати и изпочупени седалки влаковете в Куба отчаяно се нуждаят от обновяване. 14-те нови вагона по маршрута включат и четири с климатик, както и вагон-ресторант. През май Куба получи доставка от 80 сини вагона, произведени в Китай, като част от проекта за модернизация, осъществяван от правителството. Новите вагони са част от общо 250 машини, които трябва да пристигнат от Китай до края на годината. Следващата стъпка ще бъде ремонтът на 4200 километра линии и десетки запуснати жп гари из целия остров. Куба се надява, че железопътна система ще бъде изцяло обновена и функционираща до 2030 г. Кубинската железопътна система е пусната в действие за първи път през 30-те години на 19 век. Днес тя не е добре поддържана и няма ново оборудване. Кубинските влакове са едно от най-евтините средства за пътуване на дълги разстояния, но системата е много неефективна. Пътуването от Хавана от Сантяго обикновено продължава 24 часа. С кола се стига за половината време, но е по-скъпо. Макар новите влакове да намалят времето за пътуване, те няма да могат да се движат с максимална скорост, докато не бъде модернизиран релсовият път. Куба подписа споразумение на стойност 1 милиард долара с Русия за модернизиране на железопътната мрежа, информира Ройтерс, като се позовава на агенция Интерфакс. Подробностите обаче все още не са обявени. Билет \"отиване и връщане\" от Хавана до Гуантанамо струва 200 кубински песо (7 евро). Според кубинското транспортно министерство влаковете в страната са превозили 6,7 милиона пътници миналата година. Правителството заяви, че иска броят да се увеличи с един милион пътници през 2019 година по дългите маршрути, съобщава БТА. Сподели:", "date": "2019.07.14", "title": "В Куба потегли първият нов влак от 40 години (ВИДЕО)"}
{"url": "https://pik.bg/%D0%BB%D0%B8%D1%81%D1%82-%D0%BE%D1%81%D1%82%D0%B0%D0%B2%D0%B5%D0%BD-%D0%B2-%D1%85%D1%80%D0%B0%D0%BC%D0%B0-%D0%BD%D0%B0-%D0%BF%D1%80%D0%B5%D0%BF%D0%BE%D0%B4%D0%BE%D0%B1%D0%BD%D0%B0-%D1%81%D1%82%D0%BE%D0%B9%D0%BD%D0%B0-%D1%81%D0%B1%D1%8A%D0%B4%D0%B2%D0%B0-%D0%B2%D1%81%D1%8F%D0%BA%D0%BE-%D0%B6%D0%B5%D0%BB%D0%B0%D0%BD%D0%B8%D0%B5-news855739.html", "text": "Преподобна Стойна е всепризната в цял свят за екстрасенс, медиум, гадателка, ясновидка, пророчица и велика лечителка. И до ден днешен продължават да се роят хора, които са намерили изцеление за телата и душите си десетки години след смъртта на феномена. На много места в България я наричат духовната майка на Ванга, а за нея пророчицата от Рупите приживе казва: „Три пъти по-силна от мен е Стойна, да знаете, да помните”. Едва пристъпил в храма ѝ в село Златолист, всеки може да усети силата на това място. Първото, което привлича, е мраморната плоча с двуглавия орел, разположена в средата на храма под купола. Донесен от Цариград, за него се казва, че зарежда с особена биоенергия. На плочата се стъпва без обувки, с двата крака и наум се казва съкровено желание. Дали ще се помолите пред сребърния кръст в църквата, подарен на Преподобна Стойна от владика, за да помага на хората, или ще запишете желанията си в книгата на масата в стаята, се решава, когато стигнете там и усетите кое от двете да направите. Това съвсем не са единствените чудотворни предмети в храма на пророчицата. За огромното яворово дърво с дървени люлки в двора на църквата се казва, че е на 1300 години и е лековито, защото като се застане под него, не само се зареждате с енергия, а и болките изчезват. В дървото има още листчета с надежди за сбъдване на желания. Такива посетителите могат да оставят и на втория етаж, където е живяла лечителката. Таванът е осеян със снимки, оставени за здраве и благополучие. Има и вярване, че трябва да се преспи една нощ на пода, за да се излекуваш, а ако се наведеш над кладенеца в двора и кажеш желанието си, то ще се сбъдне, защото там водата е жива. Въпреки многобройните чудеса Българската православна църква не признава Стойна за светица, обявявайки, че е лекувала неканонично. Народът обаче продължава да я тачи. Сподели:", "date": "2019.07.14", "title": "Лист, оставен в храма на Преподобна Стойна, сбъдва всяко желание"}
{"url": "https://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B7%D0%B0%D1%82%D0%B0%D0%BF%D0%B8-%D0%BF%D1%8A%D1%82%D1%8F-%D0%BF%D0%BB%D0%B5%D0%B2%D0%B5%D0%BD---%D0%BE%D0%B1%D0%BD%D0%BE%D0%B2%D0%B0-news855851.html", "text": "Това съобщиха от пресцентъра на Агенция \"Пътна инфраструктура\". От Пътната агенция призовават шофьорите да се движат с повишено внимание, като спазват указанията на \"Пътна полиция\". Временно движението по път I-3 Плевен - Обнова в района на разклона за Пордим се осъществява в една лента поради пътнотранспортно произшествие. Сподели:", "date": "2019.07.14", "title": "Катастрофа затапи пътя Плевен - Обнова"}
{"url": "https://pik.bg/%D0%BE%D0%B1%D1%89%D0%B8%D0%BD%D0%B0-%D1%82%D1%80%D0%BE%D1%8F%D0%BD-%D1%89%D0%B5-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0-%D0%B8%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D0%BD%D0%B8%D0%B3%D0%B0-%D0%B7%D0%B0-%D0%B0%D1%80%D1%85%D0%B5%D0%BE%D0%BB%D0%BE%D0%B3%D0%B8%D1%87%D0%B5%D1%81%D0%BA%D0%B8%D1%82%D0%B5-%D1%86%D0%B5%D0%BD%D0%BD%D0%BE%D1%81%D1%82%D0%B8-%D0%BD%D0%B0-%D0%B3%D1%80%D0%B0%D0%B4%D0%B0-news855782.html", "text": "Общинският съвет в Троян ще разгледа и гласува на предстоящото си заседание този месец предложение на кмета Донка Михайлова общината да финансира издаването на  книга за ценностите, открити при археологическите разкопки в региона, съобщи БНР. Михайлова поясни, че книгата „Археологическото богатство на троянския край“ е съвместно издание на музея на занаятите в Троян и проф. Иван Христов, „което събира цялото богато археологическо наследство на троянския край“. „Тук са събрани на близо 300 страници най-ценните находки  които се съхраняват както  в музея на занаятите, така и в музея в Ловеч и в Националния исторически музей  - допълва професор Иван Христов, който е и откривател на повечето от ценните находки. - Има една много сериозна препратка към отделните епохи, които ние проучваме и към недвижимото културно наследство. Тук сме описали целия процес – от къде излизат находките, какви са обектите и изобщо каква е стойността на тези предмети“. Книгата ще е с тираж 1 000 бройки. Сподели:", "date": "2019.07.14", "title": "Община Троян ще финансира издаването на книга за археологическите ценности на града"}
{"url": "https://pik.bg/%D0%BB%D0%B5%D0%B2%D1%81%D0%BA%D0%B8-%D0%B1%D0%B5%D0%B7-%D1%82%D1%80%D0%B8-%D0%BE%D1%82-%D0%BD%D0%BE%D0%B2%D0%B8%D1%82%D0%B5-%D1%81%D0%B8-%D0%BF%D0%BE%D0%BF%D1%8A%D0%BB%D0%BD%D0%B5%D0%BD%D0%B8%D1%8F-%D0%B7%D0%B0-%D0%BC%D0%B0%D1%87%D0%B0-%D1%81-%D0%B4%D1%83%D0%BD%D0%B0%D0%B2-%D0%B2-%D1%80%D1%83%D1%81%D0%B5-news855786.html", "text": "Три от шестте летни попълнения на футболния Левски – Дени Алар, Здравко Димитров и Асен Чандъров, останаха извън групата на тима за гостуването на Дунав в Русе от първия кръг на шампионата, съобщиха от клуба. Двубоят в Русе е на 15 юли (понеделник) от 20:30 часа. Алар е контузен, а пристигналите от столичния Септември Димитров и Чандъров са наказани. Треньорът на Левски взе група от 19 футболисти. Вратарят на националния отбор Николай Михайлов е с контузия, и също не попадна в групата на Левски за двубоя. В състава се завръщат пропусналите двубоя с Ружомберок в Словакия Станислав Костов и Атанас Кабов. Вратарят Милан Миятович, гръцкият защитник Янис Каргас и аржентинският плеймейъкър Франко Мазурек са пред дебют в родния шампионат. Сподели:", "date": "2019.07.14", "title": "Левски без три от новите си попълнения за мача с Дунав в Русе"}
{"url": "https://pik.bg/%D0%B5%D1%81-%D1%81-%D0%BF%D1%80%D0%B8%D0%B7%D0%B8%D0%B2-%D1%81%D0%B0%D1%89-%D0%B8-%D1%80%D1%83%D1%81%D0%B8%D1%8F-%D0%B4%D0%B0-%D1%81%D0%B5-%D1%80%D0%B0%D0%B7%D0%B1%D0%B5%D1%80%D0%B0%D1%82-%D0%B7%D0%B0-%D1%80%D0%B0%D0%BA%D0%B5%D1%82%D0%B8%D1%82%D0%B5-%D1%81%D1%8A%D1%81-%D1%81%D1%80%D0%B5%D0%B4%D0%B5%D0%BD-%D0%BE%D0%B1%D1%81%D0%B5%D0%B3-news855784.html", "text": "Върховният представител по въпросите на външната политика и сигурността Федерика Могерини призовава Русия да отговори на сериозните опасения, свързани с разработването на ракетните наземни системи 9M729 и тяхната несъвместимост с договора за ракетите със среден обсег, съобщи БНР. \"Сериозно сме загрижени за развитието на събитията около договора, който би могъл да приключи на 2 август – се казва в изявлението на Могерини. - Следващите дни са и последната възможност за диалог и предприемане на необходимите мерки за запазването на този важен компонент от европейската архитектура за сигурност\". Добавя се, че предвид силното напрежение, трябва да се внимава светът да не влезе в епоха на нова надпревара във въоръжаването. \"Насърчаваме Съединените щати и Русия да търсят по-нататъшно съкращаване на техните арсенали, като се отчита особената отговорност на Съединените щати, които имат ядрено оръжие\", се казва още в документа. Сподели:", "date": "2019.07.14", "title": "ЕС с призив САЩ и Русия да се разберат за ракетите със среден обсег"}
{"url": "https://pik.bg/%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80-%D1%81%D0%B5-%D1%80%D0%B0%D0%B7%D0%BC%D0%B0%D0%B7%D0%B0-%D1%81-%E2%80%9E%D1%80%D0%B5%D0%BD%D0%BE%E2%80%9D-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-%D0%BD%D0%B0%D1%81%D1%82%D0%B0%D0%BD%D0%B5%D0%BD-%D0%B5-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81-%D0%BA%D0%BE%D0%BC%D0%BE%D1%86%D0%B8%D0%BE-news855722.html", "text": "Тийнейджър от Враца е настанен в хирургичното отделение на МБАЛ „Христо Ботев“ след катастрофа, която причинил сам снощи, съобщават от ОД на МВР Враца, цитирани от „Конкурент”. Според информацията, 19-годишният Б.Б. от Враца размазал своето „Рено Меган“ в крайпътно дърво вляво по посока на движението. При удара шофьорът, който има около година стаж зад волана, е получил комоцио и е настанен в лечебница. Пробата му с дрегер е била отрицателна, допълват от полицията. Катастрофата е причинена заради управление със скорост, която не е съобразена с мокрото шосе и пътните условия. Сподели:", "date": "2019.07.14", "title": "Тийнейджър се размаза с „Рено” във Врачанско. Настанен е в болница с комоцио"}
{"url": "https://pik.bg/%D0%BA%D0%BB%D0%B0%D1%81%D0%B8%D0%BA%D0%B0-%D1%80%D1%83%D1%81%D0%B8%D1%8F-%D1%81%D1%80%D0%B5%D1%89%D1%83-%D1%81%D0%B0%D1%89-%D0%B2%D1%8A%D0%B2-%D1%84%D0%B8%D0%BD%D0%B0%D0%BB%D0%B0-%D0%BD%D0%B0-%D0%BC%D1%8A%D0%B6%D0%BA%D0%B0%D1%82%D0%B0-%D0%B2%D0%BE%D0%BB%D0%B5%D0%B9%D0%B1%D0%BE%D0%BB%D0%BD%D0%B0-%D0%BB%D0%B8%D0%B3%D0%B0-%D0%BD%D0%B0-%D0%BD%D0%B0%D1%86%D0%B8%D0%B8%D1%82%D0%B5-news855708.html", "text": "Мъжките волейболни отбори на Русия и САЩ ще играят във финала на летния турнир Лига на нациите, съобщава сайтът на Международната волейболна федерация. На полуфиналите от заключителния турнир в Чикаго защитаващият титлата си в надпреварата тим на Русия победи Полша с 3:1 гейма. Отборът на домакините от САЩ пък надигра трудно Бразилия с 3:2 гейма. Финалът между САЩ и Русия е на 15 юли (понеделник) от 02:00 часа българско време. Сподели:", "date": "2019.07.14", "title": "Класика: Русия срещу САЩ във финала на мъжката волейболна Лига на нациите"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-130-%D0%BA%D0%B0%D0%BC%D0%B5%D1%80%D0%B8-%D0%B7%D0%B0-%D1%83%D0%BB%D0%B8%D1%87%D0%BD%D0%BE-%D0%B2%D0%B8%D0%B4%D0%B5%D0%BE%D0%BD%D0%B0%D0%B1%D0%BB%D1%8E%D0%B4%D0%B5%D0%BD%D0%B8%D0%B5-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%BD%D0%B5-%D1%80%D0%B0%D0%B1%D0%BE%D1%82%D1%8F%D1%82-news855767.html", "text": "От три общински системи за улично видеонаблюдение във Варна, нито една не следи трафика и инцидентите на пътя. Скандалната ситуация разкри БТВ. Според информацията, не работят 130 камери, които са били разположени по основни булеварди на града още преди 12 години. Камерите са работили за кратко, но не са въведени за постоянна експлоатация. През 2007 г. Варна инвестира 10 млн. лв. в система за видеонаблюдение. Тя е покривала входно-изходните артерии на града. Старите и неработещи камери бяха собственост на съдружие между общината и австрийски доставчик. Миналата година местната власт откупува всички дялове, а сега е ликвидирала фирмата и е придобила оборудването. „В момента се изгражда мрежата и при прехвърляне на активите официално към Община Варна цялата налична мрежа ще влезе на експлоатация в това предприятие, което ще обслужва контрола на трафика”, разясни ситуацията общинският съветник Христо Атанасов. Колко от камерите са изправни и колко пари ще са нужни за ремонт и подмяна, не е ясно. Най-рано през 2020 г. Варна ще може да има ново видеонаблюдение. Сподели:", "date": "2019.07.14", "title": "Скандално: 130 камери за улично видеонаблюдение във Варна не работят"}
{"url": "https://pik.bg/%D1%80%D0%B5%D0%BA%D1%82%D0%BE%D1%80%D1%8A%D1%82-%D0%BD%D0%B0-%D1%83%D0%BD%D1%81%D1%81-%D0%BD%D1%83%D0%B6%D0%BD%D0%BE-%D0%B5-%D1%83%D0%B2%D0%B5%D0%BB%D0%B8%D1%87%D0%B5%D0%BD%D0%B8%D0%B5-%D0%BD%D0%B0-%D1%81%D1%80%D0%B5%D0%B4%D1%81%D1%82%D0%B2%D0%B0%D1%82%D0%B0-%D0%B7%D0%B0-%D0%B2%D0%B8%D1%81%D1%88%D0%B5-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5-%D0%B8-%D0%BF%D1%80%D0%BE%D0%BC%D1%8F%D0%BD%D0%B0-%D0%BF%D1%80%D0%B8-%D1%80%D0%B0%D0%B7%D0%BF%D1%80-news855764.html", "text": "Средствата за висшето образование трябва да бъдат увеличени и да се разпределят на база качество. Това заяви пред БНР ректорът на УНСС проф. д.ик.н. Стати Статев. „Имаме едно структурно несъответствие, диспропорция във финансирането на висшето образование – анализира проф. Статев. - Държавата повече се е насочила, което е добре, към началното и средното образование, но само за информация – финансирането на един студент е два пъти по-малко, отколкото финансирането на един гимназист. Това трябва да бъде синхронизирано в системата на образованието, защото иначе се създава диспропорция. Държавата трябва да се вгледа повече в университетите и да направи по-сериозна диференциация между тях“. Според ректора на УНСС, средствата за висшето образование трябва да се разпределят според качеството. „Ако това бъде направено, ние имаме една сериозна оценка, кой какви специалисти с висше образование произвежда за практиката и как се реализират“, каза проф. Статев. По думите му, ако средствата за висшето образование останат такива и те продължават да се разпределят по традиционния начин, ще се останем на това ниво. „Субсидията, която получаваме от държавата, стига най-много за заплатите на преподавателите и оттам всеки да се оправя както иска – призна проф. Стати Статев. - Дори и при тази ситуация ние поддържаме връзки с бизнеса и средното образование. Все пак, ако държавата приоритизира висшето образование и науката, трябва да се седне на много сериозен разговор, за да уточним на кой, колко и за какво. Ние сме в много силен контакт с колегите от БАН. Заедно с тях работим чрез центъра за компетентност по работа с големи данни в икономиката в осем области. В нашия университет е базирана цялата структура на преподаване и наука, свързана с интелектуалната собственост, която е пряко свързана с изкуствения интелект”. Сподели:", "date": "2019.07.14", "title": "Ректорът на УНСС: Нужно е увеличение на средствата за висше образование и промяна при разпределението им"}
{"url": "https://pik.bg/%D1%85%D0%B0%D0%BC%D0%B8%D0%BB%D1%82%D1%8A%D0%BD-%D0%BB%D0%B8%D0%BA%D1%83%D0%B2%D0%B0-%D0%B2-%D0%B3%D1%80%D0%B0%D0%BD-%D0%BF%D1%80%D0%B8-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news855842.html", "text": "Люис Хамилтън спечели Гран при на Великобритания във Формула 1. Британският пилот на Мерцедес завърши пред своя съотборник Валтери Ботас. Състезанието започна с драма на старта за холандеца Макс Верстапен. Още преди загряващата обиколка болидът на Ред Бул бе заобиколен от механици, които сменяха предното крило. Самият старт бе силен за Валтери Ботас. Победителят от квалификациите блокира отлично атакувалия го в първи завой Люис Хамилтън, а зад тях Себастиан Фетел от Ферари изпревари Пиер Гасли от Ред Бул и спечели петото място от шесто на решетката. Ботас влезе в бокса в 17-ата обиколка и това се оказа определящо.  Класирането се запази непроменено дълго време, като Хамилтън водеше на Валтери Ботас, а зад тях се надпреварваха Фетел, Верстапен, Шарл Льоклер и Гасли. Това обаче продължи до изпреварването на Льоклер срещу Гасли в 36-ата обиколка, а две по-късно Фетел се свлече назад в класирането на състезанието. Германецът беше изпреварен от Верстапен, а в следващия завой той заби болида си в Ред Бул-а на холандеца с късно спиране. Хамилтън спечели с комфортна преднина от 24.928 секунди, а Льоклер завърши трети. Британецът води с 39 точки пред Ботас на върха в класирането при пилотите след десет проведени кръга, акцентира \"Топспорт\". Сподели:", "date": "2019.07.14", "title": "Хамилтън ликува в Гран при на Великобритания"}
{"url": "https://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-%D1%82%D0%BE%D1%80%D0%BD%D0%B0%D0%B4%D0%BE-%D1%88%D0%BE%D0%BA%D0%B8%D1%80%D0%B0-%D1%82%D1%83%D1%80%D0%B8%D1%81%D1%82%D0%B8-%D0%BA%D1%80%D0%B0%D0%B9-%D1%80%D0%B0%D0%B2%D0%B4%D0%B0-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B0-news855838.html", "text": "Торнадо шокира туристите край Несебър и Радва. Очевидци сигнализират, че нищо не е подстказвало за природния феномен. Явлението е продължило няколко минути, след което е затихнало. Водният смерч е забелязан и от Поморие. Според очевидци за минути е станало много студено, небето е почерняло, а над морето се е извила фуния. В България, за щастие, торнадото не развива разрушителна сила и най-често е навътре в морето, където не може нанесе да сериозни щети. Сподели:", "date": "2019.07.14", "title": "БЕДСТВИЕ: Торнадо  шокира туристи край Равда (ВИДЕО/СНИМКА)"}
{"url": "https://pik.bg/%D0%B2-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8%D1%8F-%D0%B1%D1%83%D0%BD%D0%B4%D0%B5%D1%81%D1%82%D0%B0%D0%B3-%D0%BF%D0%BE%D0%B8%D1%81%D0%BA%D0%B0%D1%85%D0%B0-%D0%BE%D0%B1%D1%81%D1%82%D0%BE%D0%B9%D0%BD%D0%B8-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B8-%D1%82%D0%B5%D1%81%D1%82%D0%BE%D0%B2%D0%B5-%D0%B7%D0%B0-%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-news855773.html", "text": "Депутатът от германския Бундестаг Петер Бистрон от партията „Алтернатива за Германия” заяви, че е необходимо канцлерът на страната Ангела Меркел да се подложи на обстойни медицински тестове след серията от пристъпи, които получи, съобщава „Газета”. Според Бистрон, трите случая са красноречиво свидетелство за здравословни проблеми, които има Меркел, като е ясно, че причината не е „обезводняване”, а могат да се обяснят с нещо „далеч по-сериозно”. „За каквото и да става дума, Меркел трябва да премине през обстойни медицински тестове”, заяви Бистрон. Той добави, че това е необходимо за да са ясни последствията, с които би могла да се сблъска самата Меркел, а и страната. Сподели:", "date": "2019.07.14", "title": "В германския Бундестаг поискаха обстойни медицински тестове за Ангела Меркел"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BE%D1%82%D0%BA%D1%80%D0%B8%D1%85%D0%B0-82-%D1%82%D1%80%D1%83%D0%BF%D0%B0-%D0%B2-%D0%BF%D0%BE%D1%82%D1%8A%D0%BD%D0%B0%D0%BB%D0%BE-%D0%BA%D1%80%D0%B0%D0%B9-%D0%BB%D0%B8%D0%B1%D0%B8%D1%8F-%D0%BA%D0%BE%D1%80%D0%B0%D0%B1%D1%87%D0%B5-%D1%81-%D0%BC%D0%B8%D0%B3%D1%80%D0%B0%D0%BD%D1%82%D0%B8-news855771.html", "text": "82 трупа са открити седмица след като корабче, потеглило с мигранти от Либия, потъна край Тунис, предаде Ройтерс, като се позова на съобщение на тунизийския Червен полумесец. Оцелели в трагедията са само четирима. Те са разказали на тунизийската брегова охрана, че в корабчето е имало 86 души. Един от спасените почина в болница. Същевременно бреговата охрана на Мароко спаси 161 незаконни мигранти, предаде ТАСС, като се позова на мароканската агенция Магриб араб прес. Спасените са основно от субсахарна Африка. Те имали намерение да се доберат до Европа в надуваеми лодки, пише БТА. Сподели:", "date": "2019.07.14", "title": "ТРАГЕДИЯ: Откриха 82 трупа в потънало край Либия корабче с мигранти"}
{"url": "https://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B8%D0%B7%D1%80%D0%B0%D0%B5%D0%BB-%D0%B7%D0%B0%D0%BF%D0%BB%D0%B0%D1%88%D0%B8-%E2%80%9E%D1%85%D0%B8%D0%B7%D0%B1%D1%83%D0%BB%D0%B0%E2%80%9D-%D1%81-%E2%80%9E%D1%83%D0%BD%D0%B8%D1%89%D0%BE%D0%B6%D0%B0%D0%B2%D0%B0%D1%89%E2%80%9D-%D0%BE%D1%82%D0%B2%D0%B5%D1%82%D0%B5%D0%BD-%D1%83%D0%B4%D0%B0%D1%80-news855769.html", "text": "Израел ще нанесе „унищожаващ“ удар срещу „Хизбула”, ако организацията предприеме атака срещу Израел. За това се закани премиерът на Израел Бенямин Нетаняху по време на днешното правителствено заседание, съобщава Jerusalem Post, цитирани от „Фокус”. Коментарът на премиера е направен във връзка с думите на лидера на „Хизбула” Хасан Насралла, който в рамките на свое интервю заяви, че при следваща война с организацията, Израел ще престане да съществува. Нетаняху нарече думите на Насралла „самохвалство“ и заплаши, че ако „Хизбула” се осмели да направи нещо глупаво и атакува Израел, ще извършим унищожаващ военен удар срещу нея и Ливан”. „Достатъчно е да кажа, че от години Насралла копае тунели, които ние бутаме за дни“, добави премиерът на Израел. От декември насам, Израелските сили за защита разкриха и унищожиха система от тунели, идваща от Ливан, които вероятно са имали за цел да служат като път за части на „Хизбула” при евентуално проникване в Израел, коментират от израелското издание. Сподели:", "date": "2019.07.14", "title": "Премиерът на Израел заплаши „Хизбула” с „унищожаващ” ответен удар"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BA%D1%80%D0%B0%D1%81%D0%B8-%D1%80%D0%B0%D0%B4%D0%BA%D0%BE%D0%B2-%D0%BD%D0%B0%D0%BF%D1%83%D1%81%D0%BA%D0%B0-%D1%81%D0%BB%D0%B0%D0%B2%D0%B8-%D1%81%D1%82%D0%B0%D0%B2%D0%B0-%D1%87%D0%B0%D0%BB%D0%B3%D0%B0-%D0%BF%D0%B5%D0%B2%D0%B5%D1%86-%D1%81%D0%BD%D0%B8%D0%BC%D0%BA%D0%B8-news854915.html", "text": "Краси Радков е подсигурил бъдещето си след финала на Шоуто на Слави на 31 юли. След 14-годишна вярна служба на Дългия комикът е решил да поеме по нов път. От няколко месеца насам актьорът се е преквалифицирал в певец и удря в земята по участия колегата си Борис Солтарийски и цяла плеяда други родни певци. Оказва се, че Радков е изключително търсен от кръчмарите в София и провинцията за концертни изяви. Артистът извивал глас за 2500 лева – сравнително нисък хонорар, като се има предвид, че чалга звездите от ранга на Преслава, Азис и Софи Маринова не вадят микрофона за по-малко от 7 бона. От друга страна, Краси предизвиквал по-голям интерес, защото привличал и по-улегнали клиенти в заведенията, където го канели. В репертоара му влизали всички чалга произведения на шефа му Трифонов и „Ку-ку бенд“, ретро фолкхитове, както и неговите авторски парчета, които бълва от няколко месеца. Те отново са с ориенталски привкус, а в тях Радков си партнира с чалга ветераните Тони Стораро и Сашо Роман. Откакто пропял, комикът все по-рядко бил търсен за актьорски халтури, в които имитираше най-популярните си образи от Шоуто на Слави. Сега Краси бил доволен, че не му се налагало да се прави на шут като Гацо Бацов и отец Нафърфорий, а излизал пред публика, издокаран с елегантен костюм. Част от певческите си хонорари обаче той все още отчитал на алчния си работодател Трифонов, защото договорът му не бил изтекъл, а и ползвал песните му, без да плаща за правата им. Вероятно финансовите им отношения щели да продължат и след позорното изпадане на предаването на Дългия от програмната схема на Би Ти Ви, защото Краси нямало как да провежда участията си тайно. Неговият колега Виктор Калев, който също изкара повече от 10 години под опеката на учиндолеца, също му броил някой лев, за да продължи да играе образите си от шоуто в неговия авторски спектакъл „Грамофонът“. Сподели:", "date": "2019.07.14", "title": "САМО В ПИК И \"РЕТРО\": Краси Радков напуска Слави, става чалга певец (СНИМКИ)"}
{"url": "https://pik.bg/%D0%B8%D1%86%D0%BE-%D1%85%D0%B0%D0%B7%D0%B0%D1%80%D1%82%D0%B0-%D1%81-%D0%B1%D1%80%D1%83%D1%82%D0%B0%D0%BB%D0%BD%D0%B0-%D0%B3%D0%B0%D0%B2%D1%80%D0%B0-%D1%81%D1%8A%D1%81-%D1%81%D0%B8%D0%BB%D0%B8%D0%BA%D0%BE%D0%BD%D0%BA%D0%B8%D1%82%D0%B5-%D0%B2%D0%B8%D0%B4%D0%B5%D0%BE-news855775.html", "text": "Устатият рапър Ицо Хазарта взриви мрежата с най-новия си хит \"Известна\". Музикантът удари брутално силиконките, които нямат нито \"пУвИдение\", \"нито акъл\". Фронтменът на \"Ърсурт\" сериозно е вдигнал мерника на напомпаните златотърсачки. Във видеото на \"Известна\" има жестока пародия, която е добре позната за стила, на който залага от години Хазарта. Феновете на Хазарта са убедени, че песента ще бъде новия клубен хит на сезона. Преди няколко месеца Ицо Хазарта направи на пух и прах и псевдо рапърите с парчето \"Браво\", което достигна рекордните 10 милиона преглеждания в You Tube. Съвсем същото стори с класациите и песента \"Гладен\", с която Хазарта избухна само преди месец. Сподели:", "date": "2019.07.14", "title": "Ицо Хазарта с брутална гавра със силиконките (ВИДЕО)"}
{"url": "https://pik.bg/%D0%BE%D0%B3%D1%80%D0%BE%D0%BC%D0%BD%D0%B0-%D0%B4%D1%80%D0%B0%D0%BC%D0%B0-%D0%B4%D0%B6%D0%BE%D0%BA%D0%BE%D0%B2%D0%B8%D1%87-%D1%82%D1%80%D0%B8%D1%83%D0%BC%D1%84%D0%B8%D1%80%D0%B0-%D0%B2-%D0%B5%D0%BF%D0%B8%D1%87%D0%B5%D0%BD-%D1%84%D0%B8%D0%BD%D0%B0%D0%BB-%D0%BD%D0%B0-%D1%83%D0%B8%D0%BC%D0%B1%D1%8A%D0%BB%D0%B4%D1%8A%D0%BD-news855807.html", "text": "Новак Джокович триумфира в епичен финал на \"Уимбълдън\" 2019. Ноле победи с 3:2 сета в близо 5-часова битка на титани - Роджър Федерер. 7:6 (5), 1:6, 7:6 (4), 4:6, 13:12 (3) в отделните части, уникална победа за Джокович. Ноле отрази 2 последователни мачбола при сервис на Федерер в петия сет. Последната част пък бе решена с исторически тайбрек при 12:12 гейма. Невероятен трилър във финала на турнира от Шлема, провеждан на тревна настилка в Лондон, между великани на Централния корт. Роджър Федерер е лидер в класацията за най-много титли от Големия шлем към момента - 20, Рафаел Надал (Испания) има 18, а Джокович е трети вече с 16. Роджър също така е рекордьор по триумфи на \"Уимбълдън\" при мъжете - 8, Ноле е с 5 в състезанието. Към момента 32-годишният сърбин Новак Джокович води с 26:22 победи в легендарното съперничество с 37-годишния швейцарец Роджър Федерер. Без пробиви в първия сет, така се стигна до тайбрек. В дългия гейм Ноле изоставаше с 3:5 точки, но направи обрат до 7:5 пункта. Така Джокович поведе с 1:0 части. Маестрото от Базел дръпна с 3:0 гейма до първата почивка във втория сет (2 пробива). Роджър доразви преднината си и затвори частта с брейк за 6:1. В третия сет не бяха осъществени пробиви като Джокович отрази сетбол при резултат 4:5 гейма. В тайбрека пък настоящият световен номер 1 в ранглистата - Новак Джокович, стигна до 7:4 точки в своя полза. 2:1 сета за Ноле. В четвъртата част Роджър Федерер направи брейк за 3:2 гейма. Заформи се серия от геймове за Роджър като той поведе с 5:2 гейма. Джокович обаче записа пробив, намалявайки пасива си в сета - 3:5. Подаване за Ноле и 4:5. Сервис-гейм в актива на Федерер - 6:4. 2:2 части. 2:1 гейма за Джокович до първата почивка в решаващия пети сет, без брейкове. В следващия гейм Роджър отрази 3 точки за пробив и изравни - 2:2 гейма. Новак обаче натисна турбото докрай - подаване за Джокович - 3:2. Брейк за Ноле - 4:2 гейма в негова полза. Драмата беше пълна - Маестрото от Базел върна пробива, намалявайки изоставането си до 3:4. Подаване за Роджър Федерер - 4:4 гейма. Сервис-гейм за Ноле и 5:4 в негова полза. Заформи се серия от геймове за подаващите - 5:5, 6:5, 6:6. По регламент на \"Уимбълдън\" 2019 при мъжете не следва тайбрек в петия сет - ако резултатът е 6:6 гейма. Новак взе подаването си за 7:6. Сервис-гейм за Роджър и 7:7. Брейк за Маестрото от Базел - 8:7 гейма в негова полза. Роджър Федерер сервира за купата, стигна до 2 последователни мачбола, Новак Джокович обаче ги отрази и проби - 8:8. Подаване за Новак, сърбинът поведе с 9:8 гейма. Сервис-гейм за Роджър - 9:9. 10:9 за Ноле. 10:10. 11:10 за Джокович. Подаване за Маестрото от Базел - 11:11. Маратонски-сервис гейм на Ноле, сърбинът отрази 2 скрити мачбола и поведе с 12:11 гейма. Подаване за Роджър - 12:12. Финалът се реши в исторически тайбрек. В ключовия дълъг гейм Новак се наложи със 7:3 точки, с което Ноле триумфира в титаничния финал. Сподели:", "date": "2019.07.14", "title": "ОГРОМНА ДРАМА: Джокович триумфира в епичен финал на \"Уимбълдън\""}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D0%B8-%D0%BF%D0%BE-%D0%BF%D0%B0%D1%81%D0%BF%D0%BE%D1%80%D1%82-%D0%BE%D1%80%D0%B4%D0%B8-%D0%BD%D0%B0%D1%88%D0%B5%D0%BD%D0%BA%D0%B8-%D0%B8-%D1%80%D1%83%D0%BC%D1%8A%D0%BD%D0%BA%D0%B8-%D0%BF%D0%B5%D1%87%D0%B5%D0%BB%D1%8F%D1%82-%D0%BF%D0%BE-20-000-%D0%BB%D0%B8%D1%80%D0%B8-%D0%BD%D0%B0-%D0%BC%D0%B5%D1%81%D0%B5%D1%86-%D0%BE%D1%82-%D0%BE%D0%B1%D0%B8%D1%80%D0%B8-%D0%B2%D1%8A%D0%B2-%D0%B2%D0%B5%D0%BB-news855714.html", "text": "Банди от добре обучени български и румънски жени печелят по 20 000 британски лири на месец от обири по улици и магазини във Великобритания, пише британският в. \"Сън\". Те действали на оживени улици и в посещавани от много хора вериги или шикозни магазини, имали и екипи от хора, които да забаламосват набелязаните жертви. Бандите, наброяващи до пет души, работели на четириседмичен ротационен принцип. Техни мишени били често пъти японски и арабски туристи. Една от бандите била заснета съвсем случайно в акция, когато тайландска туристка си направила селфи със селфи стик. Точно в този момент бандата й отмъкнала 400 лири. В. \"Сън\" се е сдобил и със снимки от мобилни телефони на членове на една от бандите. На една от снимките се вижда голяма камара от банкноти от 20 лири, а на друга коледно дърво украсено с банкноти от 50 лири. Частен детектив, работещ на Оксфорд стрийт, казва, че обществеността все още не си дава сметка за мащабите на проблема. Много от магазините, в които действат бандите, използват услугите на частни детективи и се обръщат към полицията, само като заловят крадец с хиляди лири у него, тъй като полицията и без това била претоварена от работа. Иначе детективите задържат крадлите, взимат им данните от личните карти, правят им снимка и им издават забрана за влизане в магазина, разказва детективът. Крадлите се състезавали една с друга коя ще се представи по-добре и си имали нещо като собствена Шампионска лига. Начело ѝ сега е крадла, известна с прозвището Диана Експрес. Група от крадли, действащи винаги по пет, се наричала Спайс гърлс. Отделно прякорите на петте в групата били Страховитата, Бебчето, Дъртата, Красавицата и Закръглената. На лондонската Оксфорд стрийт \"гастролирали\" само най-добрите крадли. Изявата там била все едно да играеш финал на Шампионска лига на Уембли, разказва частният детектив. Крадлите обикаляли из цялата страна, а когато натрупали достатъчно пари, се прибирали у дома в огромните си къщи, разказва детективът. Твърди се, че жените са от районите на трите най-големи града в България и от района на Букурещ в Румъния. Те пътували с националните си лични карти, но някои от тях имали и британски шофьорски книжки. За първи път са започнали да идват през 2007 г., когато паднаха ограниченията за работа за българи и румънци. Любимите магазини за действие в Лондон са Хародс, Селфриджис или чейндж бюрата, но също и магазини от веригите Гап и Топшоп. Работното време на крадлите било от 10 ч. сутринта с обедна почивка около 13 ч. и после подновяване на работа следобед, като пикът е между 16 и 19 ч. Ако крадлите са две, то става дума за румънки, но по-големи групи са общо взето българки, разказва детективът. Крадлите носели дизайнерски очила и скъпи чанти, но се познавали по маратонките, които из позволявали да се придвижват бързо. В магазините те набелязвали жертвите и ги следвали на улицата. Там някоя от тях разсейвала жертвата, като я молела да я ориентира по карта, защото уж се е загубила, или пък се навежда да си завърже точно пред нея обувките. През това време други взимали парите на жертвата. Сподели:", "date": "2019.07.14", "title": "БЪЛГАРИ ПО ПАСПОРТ: Орди нашенки и румънки печелят по 20 000 лири на месец от обири във Великобритания"}
{"url": "https://pik.bg/%D0%BC%D1%80%D0%B5%D0%B6%D0%B0%D1%82%D0%B0-%D0%B7%D0%B0%D0%B2%D1%80%D1%8F-%D0%BF%D0%BE%D0%BB%D0%B8%D1%82%D0%B8%D1%86%D0%B8-%D0%B8-%D0%B7%D0%B2%D0%B5%D0%B7%D0%B4%D0%B8-%D0%B2-%D0%B1%D1%8F%D1%81%D0%BD%D0%B0-%D0%BD%D0%B0%D0%B4%D0%BF%D1%80%D0%B5%D0%B2%D0%B0%D1%80%D0%B0-%D0%BD%D0%B0-%D1%87%D0%B5%D1%80%D0%BD%D0%BE%D0%BC%D0%BE%D1%80%D0%B8%D0%B5%D1%82%D0%BE---%D0%B2%D0%B8%D0%B6%D1%82%D0%B5-%D0%BD%D0%BE%D0%B2%D0%B0%D1%82%D0%B0-%D0%BC%D0%B0%D0%BD%D0%B8%D1%8F-%D0%BD%D0%B0-news855736.html", "text": "Трети ден продължава кампанията  #роднотоморенеедемоде и към нея се присъединяват все повече хора. Политици, спортисти и журналисти качват снимки от родното Черноморие, което са избрали за своята почивка, съобщава \"Трибюн\". В кампанията се включи депутатът от ГЕРБ Александър Иванов. Кристиан Кирилов също се включи в кампанията. Председател на Българската конфедерация по кикбокс Галин Димов застана зад кампанията, която е в подкрепа на родното море. Общинският съветник от ГЕРБ в СОС Йоанна Драгнева също избра българското море. Колежката ѝ Михаела Иванова също подкрепи кампанията. Станимир Христов, който е част от младежката структура на ГЕРБ, също публикува снимка от българското Черноморие. Журналистът Богомил Грозев публикува снимка заедно с шеф Андре Токев. Сподели:", "date": "2019.07.14", "title": "МРЕЖАТА ЗАВРЯ: Политици и звезди в бясна надпревара на Черноморието - вижте новата мания на плажа (СНИМКИ)"}
{"url": "https://pik.bg/%D1%83%D1%81%D0%BF%D0%B5%D1%88%D0%BD%D0%BE-%D0%B7%D0%B0%D0%B2%D1%8A%D1%80%D1%88%D0%B8%D1%85%D0%B0-%D0%B8%D0%B7%D0%BF%D0%B8%D1%82%D0%B0%D0%BD%D0%B8%D1%8F%D1%82%D0%B0-%D0%BD%D0%B0-%D0%BF%D0%B5%D1%82%D0%B8-%D0%B1%D0%BB%D0%BE%D0%BA-%D0%B2-%D0%B0%D0%B5%D1%86-%E2%80%9C%D0%BA%D0%BE%D0%B7%D0%BB%D0%BE%D0%B4%D1%83%D0%B9%E2%80%9D-news855801.html", "text": "Потвърдена е готовността за работа на повишена мощност на пети блок на АЕЦ “Козлодуй”. Това съобщиха от пресцентъра на атомната централа. Планираните за 13 и 14 юли изпитания на пети блок на атомната централа завършиха успешно, с което бе потвърдена работоспособността на оборудването при повишена мощност в различни експлоатационни режими. Всички дейности по отделните етапи на утвърдената програма за провеждане на изпитанията бяха изпълнени съгласно предвидения график и в 13,28 часа на 14 юли блокът бе включен в енергийната система на страната. Предстои резултатите от изпитанията да бъдат обобщени в доклад, който ще бъде предоставен в Агенцията за ядрено регулиране. Сподели:", "date": "2019.07.14", "title": "УСПЕШНО! Завършиха изпитанията на пети блок в АЕЦ “Козлодуй”"}
{"url": "https://pik.bg/%D1%81%D0%BF%D0%B0%D1%81%D0%B8%D1%85%D0%B0-%D0%BE%D1%82-%D0%BF%D0%BE%D1%82%D1%8A%D0%B2%D0%B0%D0%BD%D0%B5-%D1%8F%D1%85%D1%82%D0%B0-%D1%81%D1%8A%D1%81-%D1%81%D1%80%D1%8A%D0%B1%D1%81%D0%BA%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D0%B8-news855788.html", "text": "Яхта със сръбски граждани беше спасена от потъване край Валона, предаде БНТ. Дългата 23 м яхта „Ламакоиа“, на която са се намирали седем граждани на Сърбия, получава повреда в двигателя. Заради бързата намеса на бреговата служба морският съд не е потънал, съобщават от морската администрация на Албания. Късно вечерта започва спасителна акция. Яхтата, която се е намирала близо до остров Сазан, е изтеглена в пристанището на Валона. Съобщава се, че пътниците са в добро здравословно състояние. Сподели:", "date": "2019.07.14", "title": "Спасиха от потъване яхта със сръбски граждани"}
{"url": "https://pik.bg/%D1%84%D1%80%D0%B0%D0%BD%D1%86-%D0%B1%D0%B5%D0%BA%D0%B5%D0%BD%D0%B1%D0%B0%D1%83%D0%B5%D1%80-%D1%81%D0%B5-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D1%8F%D0%B2%D0%B0-%D1%81%D0%BB%D0%B5%D0%B4-%D0%BE%D1%87%D0%B5%D0%BD-%D0%B8%D0%BD%D1%84%D0%B0%D1%80%D0%BA%D1%82-news855723.html", "text": "Легендата на германския и световния футбол Франц Бекенбауер се бори с нов здравословен проблем, съобщава „Билд”, цитирани от БТВ. Той е получил очен инфаркт и трудно вижда с дясното око. \"Отдавна имам здравословни проблеми - коментира73-годишният Бекенбауер по време на благотворителен голф турнир на неговата фондация. - Наскоро бях в специализирана клиника, в която бе установено нарушение в кръвообращението в дясното ми око. Оказа се очен инфаркт. Сега с това око виждам съвсем малко или почти нищо. Така че, не ми се сърдете, ако не ви видя или ви подмина\". През 2016 и 2017 г. световният шампион като футболист и треньор претърпя две сърдечни операции. Сподели:", "date": "2019.07.14", "title": "Франц Бекенбауер се възстановява след очен инфаркт"}
{"url": "https://pik.bg/%D1%82%D1%83%D1%80%D1%86%D0%B8%D1%8F-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%BF%D0%BE-%D0%BF%D0%BB%D0%B0%D0%BD-%D0%B4%D0%BE%D1%81%D1%82%D0%B0%D0%B2%D0%BA%D0%B8%D1%82%D0%B5-%D0%BD%D0%B0-%D1%81-400-news855805.html", "text": "Доставките на ракетни системи за отбрана С-400 продължават по план, заяви в неделя Министерството на отбраната на Турция, цитирано от Anadolu Agency. Доставката на системите за въздушна и ракетна отбрана С-400 продължава както е планирано и седмият руски самолет, превозващ части за С-400, се приземи в военновъздушната база „Муртед“ край Анкара, съобщи Министерството в социалната мрежа „Туитър“. След продължителни усилия за закупуване на система за противовъздушна отбрана от САЩ без успех, Анкара подписа договор през 2017 г. за закупуване на руската С-400, припомнят от агенцията. Американски чиновници призоваха Турция да закупи американски ракети \"Пейтриът\", твърдейки, че руската система ще бъде несъвместима със системите на НАТО и ще изложи F-35 на възможно изучаване от руска страна. Сподели:", "date": "2019.07.14", "title": "Турция се похвали: Продължават по план доставките на С-400"}
{"url": "https://pik.bg/%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8%D1%8F%D1%82-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D1%82%D0%B5%D0%BB%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B8%D0%B7%D1%80%D0%B8%D0%B3%D0%BD%D0%B0-%D0%B3%D0%B5%D0%B9%D0%BE%D0%B2%D0%B5%D1%82%D0%B5-%D1%81%D0%B0-%D0%B1%D0%BE%D0%BB%D0%BD%D0%B8-%D1%85%D0%BE%D1%80%D0%B0-news855796.html", "text": "Министърът на образованието на Израел Рафи Перец отново скандализира с коментар. Той вярва, че така наречената \"репаративна терапия\" за лекуване на гейове може да работи, информира Би Би Си. Преди дни Перец заяви, че смесените бракове сред евреите в САЩ са като втори Холокост. \"Мисля, че е възможно да се промени сексуалната ориентация на някого\", коментира Перец идеята за терапия, променяща сексуалната ориентация на хомосексуалистите. Ортодоксалният равин направи коментара пред израелския телевизионен Канал 12. Той добави, че е много запознат с този въпрос. Министърът описа как е подходил, когато гей му е казал за сексуалните си наклонности. Премиерът на Израел Бенямин Нетаняху заяви, че тези изказвания са \"недопустими\" и не отразяват позицията на правителството. Министър-председателят лично е разговарял с Перец, за да изрази недоволството си. Други политици и защитници на ЛГБТ общността отправиха сериозна критика. Израелски медии съобщават, че организации в защита на ЛГБТ общността призовават Перец да подаде оставка. Експерти и политици предупредиха, че тази терапия може да доведе до самоубийство. Сподели:", "date": "2019.07.14", "title": "Израелският образователен министър изригна: Гейовете са болни хора"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BE%D0%B1%D1%80%D0%B0%D1%85%D0%B0-%D0%BB%D0%BE%D1%80%D0%B0-%D0%BA%D1%80%D1%83%D0%BC%D0%BE%D0%B2%D0%B0-news854897.html", "text": "Стартът на летния сезон донесъл главоболия на тв водещата Лора Крумова и мъжа ѝ Сотир Марков. Преди броени дни нагли крадци посегнали на семейния им бизнес. Не е тайна, че през летните месеци журналистката и половинката ѝ се издържат основно със сърф училището на Сотир на къмпинг „Градина“, което от години е сред най-предпочитаните и популярни места за любителите на водните спортове у нас. Миналата седмица Крумова и Марков осъмнали ограбени. От плажа на къмпинга били задигнати дъски за сърф, които струват немалко пари. Справка показва, че цените им започват от 300 лева за бройка, а най-скъпите и качествени, каквито били тези на Сотир, достигат до 3-4 хиляди лева. Двамата веднага предприели мерки и опитали да разкрият самоличността на обирджиите чрез социалните мрежи. Надежда да си върнат пособията, които им вадят хляба, почти нямало, защото най-вероятно вече били продадени. Кражбата помрачила лятното настроение на тв водещата, била като дежавю за нея и мъжа ѝ. През 2012 г. школата им отново бе разбита и ошушкана, но тогава крадците ги атакуваха през зимата, когато на къмпинг „Градина“ няма жив човек. Тогава Крумова вдигна на крак дори созополската полиция, а финансовите загуби за нея и мъжа ѝ бяха големи. В момента тв звездата все още се води по майчинство след раждането на второто си дете. Нейни колеги от Нова телевизия обаче шушукат, че договорът ѝ най-вероятно ще бъде прекратен, защото заместничката ѝ в „Събуди се“ се справяла чудесно и постигала даже по-добър рейтинг от опитната Крумова. В момента тя все още получава част от колосалната си заплата под формата на майчинство, но когато то приключeло, трябвало да си търси нова работа. Неотдавна Лора водила преговори с Би Ти Ви, но не стигнала до конкретни резултати, а единственото ѝ сериозно занимание за в бъдеще ще бъде преподавателската дейност по журналистика в един от частните софийски колежи. Сподели:", "date": "2019.07.14", "title": "САМО В ПИК И \"РЕТРО\": Обраха Лора Крумова"}
{"url": "https://pik.bg/%D0%B0%D0%BB%D0%BB%D0%B0-%D0%BF%D1%83%D0%B3%D0%B0%D1%87%D0%BE%D0%B2%D0%B0-%D0%B3%D0%B0%D0%B7%D0%B8-%D1%80%D1%83%D1%81%D0%BA%D0%B8%D1%82%D0%B5-%D0%B7%D0%B0%D0%BA%D0%BE%D0%BD%D0%B8-news855795.html", "text": "Алла Пугачова възмути феновете си с поредна скандална изцепка. Примата на руската естрада и съпругът ѝ Максим Галкин пристигнаха на перона на една от московските гари не пеша, като редови пасажери, а с лимузина „Майбах“, която паркираха на забранено място. Шоуто се разигра на един от пероните на Рижката гара в столицата, където, освен черното лъскаво возило на Алла и Максим, пред влака паркира и бял микробус с техните деца – Хари и Лиза. Според ръководството на железниците возилата на Пугачова не са попречели на останалите пътници, тъй като са се движили по втората платформа, която се води техническа. Тя е предназначена за специална техника, която се допуска при строго определени случаи. Въпреки това железниците започнаха проверка, която ще оцени действията на сътрудниците на гарата, допуснали лимузината на Алла. Сподели:", "date": "2019.07.14", "title": "Алла Пугачова гази руските закони"}
{"url": "https://pik.bg/%D0%B0%D0%BB%D0%BB%D0%B0-%D0%BF%D1%83%D0%B3%D0%B0%D1%87%D0%BE%D0%B2%D0%B0-%D0%B3%D0%B0%D0%B7%D0%B8-%D1%80%D1%83%D1%81%D0%BA%D0%B8%D1%82%D0%B5-%D0%B7%D0%B0%D0%BA%D0%BE%D0%BD%D0%B8-news855741.html", "text": "Алла Пугачова възмути феновете си с поредна скандална изцепка. Примата на руската естрада и съпругът ѝ Максим Галкин пристигнаха на перона на една от московските гари не пеша, като редови пасажери, а с лимузина „Майбах“, която паркираха на забранено място. Шоуто се разигра на един от пероните на Рижката гара в столицата, където, освен черното лъскаво возило на Алла и Максим, пред влака паркира и бял микробус с техните деца – Хари и Лиза. Според ръководството на железниците возилата на Пугачова не са попречели на останалите пътници, тъй като са се движили по втората платформа, която се води техническа. Тя е предназначена за специална техника, която се допуска при строго определени случаи. Въпреки това железниците започнаха проверка, която ще оцени действията на сътрудниците на гарата, допуснали лимузината на Алла. Сподели:", "date": "2019.07.14", "title": "Алла Пугачова гази руските закони"}
{"url": "https://pik.bg/%D0%BF%D0%BE%D0%B6%D0%B0%D1%80-%D0%B2-%D0%B6%D0%B8%D0%BB%D0%B8%D1%89%D0%B5%D0%BD-%D0%B1%D0%BB%D0%BE%D0%BA-%D0%B2-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-%D0%B2%D0%B7%D0%B5-%D0%B6%D0%B5%D1%80%D1%82%D0%B2%D0%B0-%D1%81%D0%BD%D0%B8%D0%BC%D0%BA%D0%B0-news855765.html", "text": "Пожар е бушувал в жилищен блок в Стара Загора, съобщи БТВ. Според информацеията, огънят е избухнал тази сутрин в 04:20 ч. на десетия етаж в жилищен блок в квартал „Казански”. Пламъците са се прехвърлили и в жилището на 11 етаж. И двата апартамента са изгорели. В жилището на десетия е открито и овъглено тяло. В момента се установява кой е починалият. Пострадал от водата за гасенето е и апартаментът на деветия етаж. Снимка: БТВ.БГ Сподели:", "date": "2019.07.14", "title": "Пожар в жилищен блок в Стара Загора взе жертва (СНИМКА)"}
{"url": "https://pik.bg/%D1%80%D1%83%D1%81%D0%BA%D0%B8%D1%82%D0%B5-%D1%80%D0%B0%D0%BA%D0%B5%D1%82%D0%BD%D0%B8-%D1%81%D0%B8%D1%81%D1%82%D0%B5%D0%BC%D0%B8-%D1%81-400-%D1%81%D0%B0-%D0%B4%D0%BE%D1%81%D1%82%D0%B0%D0%B2%D0%B5%D0%BD%D0%B8-%D0%B2-%D1%82%D1%83%D1%80%D1%86%D0%B8%D1%8F-news855727.html", "text": "Руски самолет докара в Турция днес петата поредна пратка с елементи на зенитната ракетна система (ЗРС) Самолетът кацна на авиобаза Мюртед в провинция Анкара, съобщи турското министерство на отбраната, цитирано от ТАСС. От министерството потвърдиха също, че днес се очаква пристигането и на шестия и на седмия самолет. Доставянето на руската ЗРС С-400 на Турция започна на 12 юли, когато три товарни самолета докараха на авиобаза Мюртед няколко теглича и транспортно-зареждаща машина от състава комплекса С-400. Вчера долетя още един самолет. С-400. Сподели:", "date": "2019.07.14", "title": "Руските ракетни системи С-400 са доставени в Турция"}
{"url": "https://pik.bg/%D0%B0%D0%B1%D0%B2-%D1%89%D0%B5-%D1%81%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0-%D1%81%D0%B0%D0%BC%D0%BE%D1%81%D1%82%D0%BE%D1%8F%D1%82%D0%B5%D0%BB%D0%BD%D0%BE-%D0%B7%D0%B0-%D0%BC%D0%B5%D1%81%D1%82%D0%BD%D0%B8%D1%8F-%D0%B2%D0%BE%D1%82-news855777.html", "text": "ПП АБВ ще се регистрира самостоятелно за участие в местния вот. Това каза заместник-председателят на АБВ Владимир Маринов по време на пресконференция. Решението е взето на днешното заседание на Националния ни съвет на партията, съобщава \"Фокус\". \"Разбира се, в допълнение на взетото решение след задълбочен анализ и на това какво имаме в момента в местната власт, как сме представени, ние поставихме и своите цели, които задължително трябва да бъдат свързани със запазване и увеличаване на нашето представителство по места. Това са общински съветници, кметове на населени места и кметове на общини. Не на последно място беше взето решение за формат на явяване по места, където знаете, че ние сме организация с достатъчно добра коалиционна култура. Уважаваме изключително много партньорите, с които сме работили и продължаваме да работим, като коалициите, които ще формираме по места следва да бъдат приоритетно с организациите и политическите партии част от „Коалиция за България“ и политически субекти и политически организации, представители на ляво-центристкия спектър в страната“, каза още Маринов. Той посочи, че АБВ има достатъчно основания и потенциал да увеличи участието си в местната власт, които отстоява не от днес. Сподели:", "date": "2019.07.14", "title": "АБВ ще се регистрира самостоятелно за местния вот"}
{"url": "https://pik.bg/%D1%81%D0%BD%D1%8F%D0%B3-%D0%B7%D0%B0%D0%B2%D0%B0%D0%BB%D1%8F-%D0%BF%D1%80%D0%B5%D0%B7-%D1%8E%D0%BB%D0%B8-%D0%B2-%D1%80%D1%83%D0%BC%D1%8A%D0%BD%D0%B8%D1%8F-news855728.html", "text": "В планината Бучедж (Централна Румъния) през последните 48 часа валя сняг и натрупа няколко сантиметра, а на връх Ому (2505 м) имаше виелица. Температурите паднаха под нулата, усещаше се пронизващ студ и имаше гъста мъгла. Туристи споделиха, че не са виждали подобно нещо през последните осем години. Много от хората, които се бяха качили в планината с кабинковия лифт от Бущен, бяха облечени с къси пантолони и не носеха със себe си дебели дрехи. Необичайните за този сезон снеговалежи се дължат на студена въздушна маса, проникнала в Румъния от северозапад, обясни Роксана Божариу, ръководител на отдела по климатология в Националната метеорологична служба. Румънските синоптици предупредиха, че в неделя се очаква ново понижение на температурите и дъждове, придружени с гръмотевици. Студена въздушна маса, проникнала от северозапад, донесе сняг в Румъния през юли, съобщава румънската телевизия Про ТеВе. Сподели:", "date": "2019.07.14", "title": "Сняг заваля през юли в Румъния"}
{"url": "https://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%82%D1%80%D1%83%D1%81-%D0%BE%D1%82-73-%D1%80%D0%B0%D0%B7%D0%BB%D1%8E%D0%BB%D1%8F-%D0%B8%D0%B7%D1%82%D0%BE%D1%87%D0%BD%D0%B0-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D1%8F-news855780.html", "text": "Земетресение с магнитуд 7,3 бе регистрирано днес на територията на Индонезия , югоизточно от град Тернате на Молукския архипелаг в източната част на страната, съобщи Геологическата служба на САЩ, цитирана от Ройтерс. Епицентърът е около 170 км южно-югоизточно от Тернате , на дълбочина 10 км, съобщава БТА. Засега няма съобщения за пострадали и щети. Не е давана и тревога за цунами . Сподели:", "date": "2019.07.14", "title": "ЗЕМЕТРЕСЕНИЕ: Трус от 7,3 разлюля Източна Индонезия"}
{"url": "https://pik.bg/%D1%85%D0%B0%D0%B7%D0%B0%D0%BB-%D0%BE%D1%82-%E2%80%9E%D1%87%D0%B5%D1%80%D0%BD%D0%B0%D1%82%D0%B0-%D0%BF%D0%B5%D1%80%D0%BB%D0%B0%E2%80%9C-%D1%81%D0%B5-%D0%B2%D1%8A%D1%80%D0%BD%D0%B0-%D0%BF%D1%80%D0%B8-%D0%B1%D0%B8%D0%B2%D1%88%D0%B8%D1%8F-news855744.html", "text": "Турската звезда Ханде Ерчел призна, че отново се е събрала с бившия си приятел Мурат Далкълъч. Красивата брюнетка, изиграла някои от най-емблематичните роли в сериалите „Слънчеви момичета“, „Любовта не разбира от думи“ и „Черната перла“, и певецът си бяха дали почивка и временно преустановиха отношенията си, защото връзката им не вървеше. Терапията обаче дала резултат и сега двамата били по-влюбени от всякога. Големият обрат в чувствата на екранната Хазал дошъл след скорошната кончина на майка ѝ, когато Мурат беше един от хората, които не се отделяха от нея и я подкрепяха безрезервно в този съкрушителен за актрисата момент. Наскоро Ханде и Мурат официално обявиха, че са се събрали отново, появявайки се на важно светско събитие. Другата хубава новина в живота на актрисата е, че ще става леля - сестра ѝ Гамзе Ерчел очаква първото си дете. Сподели:", "date": "2019.07.14", "title": "Хазал от „Черната перла“ се върна при бившия"}
{"url": "https://pik.bg/%D1%87%D0%B5%D1%80%D0%B2%D0%B5%D0%BD%D0%B8-%D1%81%D0%B0%D0%B1%D0%BE%D1%82%D0%B0%D0%B6%D0%B8-%D0%B1%D1%81%D0%BF-%D0%B2-%D0%BF%D0%B0%D1%80%D1%82%D0%B8%D0%B7%D0%B0%D0%BD%D1%81%D0%BA%D0%B0-%D0%B0%D1%82%D0%B0%D0%BA%D0%B0-%D0%B7%D0%B0-%D1%87%D1%83%D0%B6%D0%B4%D0%B8%D1%82%D0%B5-%D0%BF%D0%B0%D1%80%D0%B8-%D0%B2%D0%B8%D0%B4%D0%B5%D0%BE-%D0%BA%D0%BE%D0%BC%D0%B5%D0%BD%D1%82%D0%B0%D1%80-news855565.html", "text": "БСП се е вкопчила в машинното гласуване като партизанин в крадена пита кашкавал. Така резюмира поведението на социалистите журналистът от ПИК Ивайло Атанасов в седмичния си видео коментар. Саботирането на парламентарния ден в петък е продължение на партизанските акции на БСП, анализира той драмите на водената от Корнелия Нинова червена трупа. \"Крият се по землянки, крият се по гори, и изведнъж изскочат и направят някой зулум като този и провялат работата на Народното събрание\", описа държанието на партията-столетница Атанасов. Той не пропусна да коментира и още веднъж другата тема, в която социалистите са се хванали като удавници за сламка, а именно намаляването на партийните субсидии до 1 лв. за всеки получен глас. \"Свикнали сте цял живот да хайлазувате, да си лежите и нищо да не правите и сега олеле-мале какво стана? Опозицията си заминавала... Ами ще си замине, няма ние ще плащаме вашите масрафи, за визия, за партийна телевизия\", коментира той. \"Само не сме ви видели още в огнищата със свинска чума и там да правите зулуми, защото вие сте способни на всичко\", завършва Атанасов. Сподели:", "date": "2019.07.14", "title": "ЧЕРВЕНИ САБОТАЖИ! БСП в партизанска атака за чуждите пари (ВИДЕО КОМЕНТАР)"}
{"url": "https://pik.bg/%D0%B4%D0%B6%D0%B5%D1%80%D0%B5%D0%BC%D0%B8-%D1%85%D1%8A%D0%BD%D1%82-%D0%B0%D0%BA%D0%BE-%D1%81%D1%82%D0%B0%D0%BD%D0%B0-%D0%BF%D1%80%D0%B5%D0%BC%D0%B8%D0%B5%D1%80-%D1%89%D0%B5-%D0%BF%D0%BE%D0%B5%D0%BC%D0%B0-%D0%B8-%D0%BF%D0%BE%D1%81%D1%82%D0%B0-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news855751.html", "text": "Настоящият външен министър на Великобритания Джереми Хънт обяви, че ако бъде избран за нов председател на Консервативната партия и нов премиер на Великобритания, ще поеме и поста на министър за Брекзит, съобщава Telegraph, цитирани от „Фокус”. Хънт се аргументира с това, че според него поста е „твърде голяма“ отговорност, за да не се ръководи от преседателя на правителството. Хънт заяви, че би премахнал изцяло департамента, който съблюдава излизането на Великобритания от ЕС и вместо това ще координира приготовленията за Брекзит без сделка от „Даунинг стрийт“ №10. Изявлението на външният министър е направено на фона на очакваните вътрешни избори за нов лидер на Консервативната партия, който ще бъде и новият премиер, след като действащият министър-председател Тереза Мей обяви по-рано своето оттегляне. Сподели:", "date": "2019.07.14", "title": "Джереми Хънт: Ако стана премиер, ще поема и поста на министър за Брекзит"}
{"url": "https://pik.bg/%D1%81%D0%B8%D0%B3%D0%BD%D0%B0%D0%BB%D0%B8%D1%82%D0%B5-%D0%B2%D0%B0%D0%BB%D1%8F%D1%82-%D0%BB%D0%B0%D0%B2%D0%B8%D0%BD%D0%B0-%D0%BE%D1%82-%D0%B7%D0%B0%D0%BA%D1%8A%D1%81%D0%BD%D1%8F%D0%B2%D0%B0%D1%89%D0%B8-%D0%BF%D0%BE%D0%BB%D0%B5%D1%82%D0%B8-%D0%BC%D1%8A%D1%87%D0%B0%D1%82-%D0%BF%D1%8A%D1%82%D0%BD%D0%B8%D1%86%D0%B8%D1%82%D0%B5-%D0%BD%D0%B0-%E2%80%9C%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5%D1%80%E2%80%9D-news855797.html", "text": "Лавина от сигнали за закъсняващи полети валят един след друг. На редакционната поща на ПИК пристигна поредния такъв на жена, която е била принедуна да чака часове наред на летището. Петя Петкова сигнализира, че проблема със закъсняващите полети не е нов. Самата тя е била подложена на тормоз преди седмица, когато е трябвало да пътува от София за Бургас. \"Часът на излитане беше 23:25, а излетяхме чак в 02:35. Пълна липса на информация. Чакахме самолета, чакахме екипажа\", пише още Петя.  Госпожата започва да си търси и правата срещу \"България ер\", които са я принедули да чака на летището. Отговорът обаче е бил, че обезщетение може да получи само, ако полетът е закъснял над 3 часа и така тя реално няма никакви права. Припомняме, че както агенция ПИК писа, явно проблемът с полетите на \"България ер\" е системен. Самолет на авиокомпанията е трябвало да излети в 19,45 снощи от Бургас за Санкт Петербург, но това не се е случило през цялата нощ. Хората са били принудени да висят на летището с часове, а по-късно са били настанени в хотели. След това станало ясно, че машината има техническа неизправност и не може да полети. Както медията ни писа още вчера самолет на същата авиокомпания снощи закъсня с над три часа от Цюрих до София, а тази сутрин - полет от Тел Авив до столицата, също с над три часа. Досега от авиокомпанията няма официално съобщение за причините за хаоса. Сподели:", "date": "2019.07.14", "title": "Сигналите валят: Лавина от закъсняващи полети мъчат пътниците на “България ер”"}
{"url": "https://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B0%D0%BB%D0%BE-%D0%BC%D0%B0%D1%84%D0%B8%D1%8F%D1%82%D0%B0-%D1%81-%D0%BD%D0%BE%D0%B2%D0%B0-%D1%81%D1%85%D0%B5%D0%BC%D0%B0-news855738.html", "text": "По нов сценарий работят алоизмамниците. За схемата, която набира все повече жертви, съобщава \"Трафик нюз\", позовавайки се на полицаи, които разследват ало мафията. Човек от бандата звъни в дадено кметство и иска да разговаря с местния управник или негов представител. След това се представя за отец Герасим от църква или манастир, които не съществуват. Следва дълго и убедително обяснение как събира дарения за ремонт на въпросната божа обител, но му трябват доброволци. Мнимият поп моли за телефонни номера на хора от кметството или общината, които биха могли да съдействат за взимането на даренията, тъй като той е стар и немощен. По този начин измамникът си набира мулета по лесен начин. На самите бъдещи куриери се казва, че имат телефона им от кмета. Така дори евентуална проверка ще потвърди казаното от мошениците. Наетите обикновено разбират какво работят още при първата мисия, поръчана им от ало мафията. След това трябва да направят избор дали да продължат с тази дейност, да се откажат или да съобщят в полицията. До момента схемата работи безотказно, въпреки, че всички полицейски управления в страната са уведомени за нея и имат указания да предупреждават кметовете по села и общини, твърдят информаторите на изданието. Човек от бандата звъни в дадено кметство и иска да разговаря с местния управник или негов представител. След това се представя за отец Герасим от църква или манастир, които не съществуват. Следва дълго и убедително обяснение как събира дарения за ремонт на въпросната божа обител, но му трябват доброволци. Мнимият поп моли за телефонни номера на хора от кметството или общината, които биха могли да съдействат за взимането на даренията, тъй като той е стар и немощен. По този начин измамникът си набира мулета по лесен начин. На самите бъдещи куриери се казва, че имат телефона им от кмета. Така дори евентуална проверка ще потвърди казаното от мошениците. Наетите обикновено разбират какво работят още при първата мисия, поръчана им от ало мафията. След това трябва да направят избор дали да продължат с тази дейност, да се откажат или да съобщят в полицията. До момента схемата работи безотказно, въпреки, че всички полицейски управления в страната са уведомени за нея и имат указания да предупреждават кметовете по села и общини, твърдят информаторите на изданието. Сподели:", "date": "2019.07.14", "title": "ВНИМАНИЕ! Ало мафията с нова схема"}
{"url": "https://pik.bg/%D0%BA%D1%83%D0%BF%D1%83%D0%B2%D0%B0%D0%BC%D0%B5-%D0%B1%D0%B8%D0%BB%D0%B5%D1%82%D0%B8-%D0%B7%D0%B0-%D0%B2%D0%BB%D0%B0%D0%BA%D0%B0-%D0%BF%D0%BE-%D0%B8%D0%BD%D1%82%D0%B5%D1%80%D0%BD%D0%B5%D1%82-news855748.html", "text": "„В момента се водят интензивни преговори с „Шкода” за модернизация на съществуващите локомотиви, така че да се достигне тяхната оптимална скорост от 160 км/ч. Разговаряме с „Дойче банк” за нови вагони. Става въпрос за вагони втора употреба, които се използват в немските железници, защото един пътнически вагон от немските железници излиза по-евтино от ремонта на съществуващ български влак. Средната цена за една седалка във влак е 25 хил. евро. Нашата амбиция е да осигурим 4000 нови седалки”, обясни Желязков. До 2023 г. ще е изградена линията София-Бургас, а до края на годината ще стартира и процедурата за нови мотриси. Желязков коментира и случая със задържан български бус в Германия с 66 неизправности, но според издадените документи от техническия преглед състоянието му е било пригодно за управление. „Следващата седмица очакваме информация за случая от колегите от Германия. Това надали е изолиран случай. Затова и контролът върху пунктовете на Годишни технически прегледи се затяга. В момента има производства за отнемане на 17 разрешителни”, обяви той. Билети за влак ще могат да се купуват онлайн. Новата система за издаване на билети е в тестови период. Това заяви министърът на транспорта Росен Желязков. Той подчерта, че се въвеждат и нови системи за контрол и наблюдение, които ще спомогнат да се спрат течовете от БДЖ. По думите му, обновяването на подвижния състав на железниците няма да повиши цената на билетите. Сподели:", "date": "2019.07.14", "title": "Купуваме билети за влака по интернет"}
{"url": "https://pik.bg/%D1%81%D0%B5%D1%81%D1%82%D1%80%D0%B0-%D0%B3%D0%B0%D0%BB%D0%B5%D0%B2%D0%B0-%D0%BF%D0%BE%D0%BC%D0%BD%D0%B8%D0%BC-%D0%BA%D0%BE%D1%81%D1%82%D0%B8%D0%BD%D0%B1%D1%80%D0%BE%D0%B4-%D0%BA%D0%B0%D0%BA-%D1%81%D1%8A%D1%81%D0%B8%D0%BF%D0%B0-%D0%B1%D1%80%D0%B0%D0%BA%D0%B0-%D0%BD%D0%B0-%D0%B0%D0%BD%D0%B3%D0%B5%D0%BB-%D0%BD%D0%B0%D0%B9%D0%B4%D0%B5%D0%BD%D0%BE%D0%B2-%D0%BA%D0%B0%D0%BA-%D1%80%D0%B0%D0%B7%D0%B8%D0%B3%D1%80%D0%B0%D0%B2%D0%B0%D1%88%D0%B5-%D0%BA%D0%BC%D0%B5%D1%82%D0%B0-%D0%BD-news855774.html", "text": "ви приключим веднъж завинаги за политиката и медиите. Сестра Галева заплашва тази сутрин по телевизията, че ако продължавали да я ядосват, щяла да се яви за кмет на София. Ееее, треперя. Хайде яви се, бе, Галева. Яви се да те смаже Фандъкова и да се тури пепел на мантрите колко си велика, колко те обожава народът и колко ти е висок рейтингът. Яви се, ама не се явяваш, само пушилка вдигаш. Съзнаваш собственото си нищожество, страх те е. Хората не са съвсем късопаметни и безотговорни. Помнят, че адвокатстваше на гангстерите от Дупница, че развали почтеното семейство на Ангел Найденов, че разиграваше с години кмета на Кюстендил Паунов, че \"костинбродската афера\" почна след твой донос до Цацаров, че с голи гърди бранеше Ореха (Орешарски), че гласува за Пеевски в ДАНС, че те изгониха позорно от БСП, като избраха Корнелия Нинова, че ходеше да целуваш краката на Бойко да те направи омбудсман, а сега го плюеш - като обикновена предателка, каквато си била цял живот... Помним, Галева, всичко помним. Сметката ти не е платена. Искам да се явиш и ти, и селския ти Славчо. Ще Сподели:", "date": "2019.07.14", "title": "Сестра Галева, помним Костинброд, как съсипа брака на Ангел Найденов, как разиграваше кмета на Кюстендил, как бранеше Ореха и как целуваше краката на Бойко..."}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BB%D0%BE%D0%B2%D0%B4%D0%B8%D0%B2-%D0%BF%D0%B0%D0%BA-%D0%B5-%D0%BF%D0%BE%D0%B4-%D0%B2%D0%BE%D0%B4%D0%B0-%D0%B2%D0%B8%D0%B4%D0%B5%D0%BE%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news855799.html", "text": "Пловдив отново е под вода след обилния дъжд и гръмотевиците. Голямоконарско шосе, което е основният изход към столицата, прилича на венециански канал, алармираха потърпевши. Има закъсали коли. Движението е блокирано. Водата стига до вратата на автомобилите. Пловдивчани, влизащи от магистралата, не могат да стигнат до центъра на града. Налага се да обикалят през Шекер махала, пише \"Марица\". Заради обилния дъжд водач загуби регистрационната табела на колата си в района на КАТ - Пловдив. Табелата е с номер РВ5658СК. Шофьорът призовава, ако някой я открие, да се свърже с него във фейсбук. Профилът му е изписан на латиница - Albert Tunev. Ако парламентарният контрол в петък не беше провален, регионалният министър Петя Аврамова тлябваше да отговаря на актуален въпрос именно за хроничните наводнения в Пловдив след всеки проливен дъжд. Малко по-късно стана известно, че стихията е потопила и близкото село Белозем, където водата е до коленете на хората, а реколтата и животни са удавени. Сподели:", "date": "2019.07.14", "title": "ИЗВЪНРЕДНО! Пловдив пак е под вода (ВИДЕО/ОБНОВЕНА)"}
{"url": "https://pik.bg/%D0%BF%D0%BE%D1%80%D0%B5%D0%B4%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%83%D0%B4%D0%B0%D1%80%D0%B8-%D0%B3%D1%8A%D1%80%D1%86%D0%B8%D1%8F-news855806.html", "text": "Епицентърът е бил на 14 км южно от Кожани. Засега няма информация за пострадали лица и причинени материални щети. Земетресение с магнитуд 4,6 степен е регистрирано в северната част на Гърция, информира гръцкият сеизмологичен институт. Сподели:", "date": "2019.07.14", "title": "Поредно земетресение удари Гърция"}
{"url": "https://pik.bg/%D0%BA%D0%B0%D1%85%D1%80%D0%B0%D0%BC%D0%B0%D0%BD-%D1%81%D0%B5-%D1%80%D0%B0%D0%B7%D0%B2%D0%B5%D0%B4%D0%B5-%D1%81%D0%BB%D0%B5%D0%B4-1-%D0%B3%D0%BE%D0%B4%D0%B8%D0%BD%D0%B0-%D0%B1%D1%80%D0%B0%D0%BA-news855740.html", "text": "Актьорът Йозджан Дениз се е развел официално със съпругата си малко повече от година след като двамата минаха под венчилото. Екранният Кахраман от „Част от мен“ сам подал документите за развода, а причината според клюкарите в турския хайлайф са многократните му изневери и проблемите му с чашката. Йозджан и вече бившата му жена Фейза Актан са заедно от 2016 г., като двамата вдигнаха сватба през март 2018 г., а месец по-късно на бял свят се появи и първородният им син Кузей. След развода, състоял се преди няколко дни, съдът е разпоредил Йозджан да плаща месечна издръжка на Фейза в размер на 10 000 турски лири, а за наследника им Кузей - 2500 лири. Според запознати скандалният актьор е напуснал общото семейно имение и се е изнесъл в ергенското си жилище, а детето е останало да живее с майката, като Дениз имал право да го вижда няколко пъти седмично. Сподели:", "date": "2019.07.14", "title": "Кахраман се разведе след 1 година брак"}
{"url": "https://pik.bg/%D0%B4%D0%B5%D0%BD%D0%BE%D0%BD%D0%BE%D1%89%D0%B8%D0%B5-%D0%B2-%D0%B0%D1%80%D0%B5%D1%81%D1%82%D0%B0-%D0%B7%D0%B0-%D0%BF%D0%B8%D1%8F%D0%BD-%D1%88%D0%BE%D1%84%D1%8C%D0%BE%D1%80-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news855721.html", "text": "31-годишен мъж от врачанското село Липница е бил пратен за 24 часа в ареста, за да изтреснее, след като бил спипан от служители на реда да шофира след употреба на алкохол, съобщиха от ОД на МВР Враца, цитирани от „Конкурент”. Според информацията, нарушението е констатирано тази сутрин. Към 03:10 часа тази сутрин в село Войводово, през което преминава път ІІ-15 между Враца и Оряхово, бил спрян „Фолксваген Пасат“. Шофьорът на немския автомобил – Ц.М. от Липница, бил тестван с дрегер, а пробата му отчела над 1.2 промила алкохол. Нарушителят е съпроводен до спешния център в Оряхово, където е дал кръв за лабораторен анализ. След това е бил арестуван с мярка до 24 часа в ареста на управлението в крайдунавския град. Срещу почерпения водач е образувано бързо производство. Сподели:", "date": "2019.07.14", "title": "Денонощие в ареста за пиян шофьор във Врачанско"}
{"url": "https://pik.bg/%D1%88%D0%BE%D0%BA-%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D0%B1%D0%BE%D0%BB%D0%BE%D0%BD%D1%8F-%D1%81%D0%B8%D0%BD%D0%B8%D1%88%D0%B0-%D0%BC%D0%B8%D1%85%D0%B0%D0%B9%D0%BB%D0%BE%D0%B2%D0%B8%D1%87-%D1%81%D0%B5-%D0%B1%D0%BE%D1%80%D0%B8-%D1%81-%D0%BB%D0%B5%D0%B2%D0%BA%D0%B5%D0%BC%D0%B8%D1%8F-news855725.html", "text": "Футболният свят е в шок, след като стана ясно, че легендата на югославския футбол и настоящ наставник на италианския Болоня Синиша Михайлович се бори с левкемия, съобщават световните агенции, цитирани от БТВ. 50-годишният Михайлович сам обяви новината, като допълни, че слага край на треньорската си кариера заради битката си с тежкото заболяване. \"Сигурен съм в крайният успех\", отсече Михайлович. Целият отбор на Болоня застана зад него, а капитанът на тима Браим Джемаили е уверен, че Бомбардировачът от Борово ще спечели и тази битка. \"Треньорът ще спечели тази битка заради нас, защото ние го чувстваме като част от нашето семейство – заяви Джемаили. -  Това, което ни даде той през последните 6 месеца, рядко се случва на когото и да било, особено в толкова кратък период от време. Ние знаем какъв човек е той, колко е силен. Ще се постараем да му дадем от нашите сили и го чакаме да се върне. Синиша ни каза да продължим да работим с усмивки на лицата, ние ще се постараем да изпълним молбата му. Треньорът ни показа пътя, всички футболисти го следват в последната половин година. Той е лидер, който може да ни помогне да постигнем целите си. Михайлович ни е като баща, затова ще се борим за него, както той за нас\". Синиша Михайлович е шампион на бивша Югославия с Войводина и  Цървена звезда. Със \"звездашите\" е европейски клубен шампион и носител на Интерконтиненталната купа за 1991 г. под ръководството на Люпко Петрович. С Лацио печели титлата на Италия, две Купи на Италия и става носител на КНК и Суперкупата на Европа. С екипа на Интер взема още една титла в Италия, две Купи на Италия и една Суперкупа на Италия. Остава завинаги в историята като един от най-великите изпълнители на преки свободни удари за всички времена. Сподели:", "date": "2019.07.14", "title": "Шок: Треньорът на Болоня Синиша Михайлович се бори с левкемия"}
{"url": "https://pik.bg/%D0%BD%D0%BE%D0%B2%D0%BE-20-%D0%BE%D0%B3%D1%80%D0%B0%D0%BD%D0%B8%D1%87%D0%B0%D1%82-%D0%B1%D0%B5%D0%BB%D0%B8%D1%8F-%D1%85%D0%BB%D1%8F%D0%B1-%D0%B2-%D0%B4%D0%B5%D1%82%D1%81%D0%BA%D0%B8%D1%82%D0%B5-%D0%B3%D1%80%D0%B0%D0%B4%D0%B8%D0%BD%D0%B8-news855713.html", "text": "Ще намерят ли пресечни точки противниците на белия хляб и държавната експертиза?  И вреден ли е той за най-малките? Пред Нова телевизия темата коментират Яна Данаилова от сдружението на нутриционистите и проф. Веселка Дулева, главен координатор по хранене и диетика. „Голяма част от предложенията са в подкрепа на промените, а тези които са неприемливи за нас са много малко. Ние ще направим преглед и ще отговорим на всеки. Там, където има рационални предложения ще се постараем да ги удовлетворим”, коментира проф. Веселка Дулева. „Нашите мотиви да внесем предложение са да бъдем в полза на обществото. Може да съществува някаква неудовлетвореност в майките, затова ние събрахме доста от актуалните менюта в детските градини. Те удостоверяват наличие на повече въглехидрати, бяло тесто, на добавена захар и по-малко количество сезонни плодове. Нашето желание е да работим в посока подобряване на начина, по който се хранят децата”, каза Яна Данаилова. Гостите коментираха и дали количеството на хляба, който присъства в детските менюта е твърде голямо. „Нашите предложения са основно за ограничаване на тестените изделия, особено белите рафинирани теста”, допълни Яна Данаилова. „Наредбата определя рамките и границите, за да бъде осигурено адекватно хранене. Не знам от къде идва твърдението, че количеството на белите рафинирани храни е твърде голямо. В наредбата имаме предложения за пълнозърнести продукти всеки ден в менюто на децата” посочи проф. Веселка Дулева. Сподели:", "date": "2019.07.14", "title": "НОВО 20: Ограничат белия хляб в детските градини"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%BF%D1%8A%D1%82%D1%8F-%D1%80%D0%B0%D0%B7%D0%B3%D1%80%D0%B0%D0%B4-%E2%80%93-%D1%80%D1%83%D1%81%D0%B5-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news855818.html", "text": "Тежка катастрофа е станала между ТИР и румънски лек автомобил на пътя Разград – Русе в участъка Осенец – Езерче. Това съобщиха от ОДМВР - Разград. Сигналът за пътно-транспортното произшествие е получен в 16.00 часа на тел.112. По първоначални данни са се ударили товарен камион и лек автомобил с румънска регистрация. Информацията до момента е за двама загинали, едно дете в тежко състояние и още един пострадал, като и четиримата са от лекия автомобил. В момента се извършва оглед на местопроизшествието. Обходният маршрут за превозните средства е Разград - Дряновец - Сеново - Вятово - Писанец. Сподели:", "date": "2019.07.14", "title": "ИЗВЪНРЕДНО: Тежка катастрофа на пътя Разград – Русе, има загинали (ОБНОВЕНА)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D1%81%D0%B5-%D1%88%D0%B8%D1%80%D0%B8-%D0%B2-%D0%BB%D1%83%D0%BA%D1%81%D0%BE%D0%B7%D0%BD%D0%B0-%D0%BA%D0%B2%D0%B0%D1%80%D1%82%D0%B8%D1%80%D0%B0-%D0%B2-%D0%B1%D1%80%D1%8E%D0%BA%D1%81%D0%B5%D0%BB---%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D0%BA%D0%B0%D1%82%D0%B0-%D0%BF%D1%80%D1%8A%D1%81%D0%BA%D0%B0-%D1%85%D0%B8-news855793.html", "text": "Новоизлюпената евродепутатка Елена Йончева е тръгнала на скъп шопинг в Брюксел, научи ПИК от свои източници. Протежето на Корнелия Нинова от няколко седмици е в истерия за намирането на идеалния апартамент за нея и сина й. Йончева е наела брокер, който да й намери луксозен апартамент близо до европейските институции, с отлична локация, но по възможност да е тихо. Едно от основните изисквания на Йончева било жилището да е голямо, за да може посреща близките си и семейството й често да идва на гости. Според отлично запознати евродепутатката държала да има поне три спални, една за нея, една за сина й, а другата за майка й или за гости, които да я посещават. Обвинената в пране на пари в особено големи размери, която скоро може да се раздели с имунитета си от европарламента, започнала да крои дългосрочни планове за новото си жилище. По информация на ПИК Йончева никак нямало да пести откъм наем и нямало да се задоволи с малък апартамент. Терасата също била задължителна, тъй като в България е свикнала да живее луксозно и не се задоволявала с каквото и да било. Според запознати, Йончева избирала мебели по каталог и не можела да задоволи с каквото и да било обзавеждане. Друго важно за евродепутатката било да е близо до своя приятел Иво Христов, с когото успяха да се намърдат в европарламента. Двамата нямали нищо против да са съседи и да си гостуват. Припомняме, че заплатата на един евродепутат надхвърля 12 хиляди евро, отделно получават солидна сума за квартири, здравно осигуряване за цялото семейство, социално осигуряване, командировъчни, пари за сътрудници, както и за удобни медии, които да канят, за да отразяват работата им. Сподели:", "date": "2019.07.14", "title": "САМО В ПИК: Елена Йончева се шири в луксозна квартира в Брюксел - евродепутатката пръска хиляди за обзавеждане"}
{"url": "https://pik.bg/%D0%BF%D0%BE%D0%BC%D0%BE%D0%B3%D0%BD%D0%B5%D1%82%D0%B5-%D0%B1%D0%B8%D0%B2%D1%88-%D1%88%D0%B0%D0%BC%D0%BF%D0%B8%D0%BE%D0%BD-%D0%BF%D0%BE-%D0%BC%D0%BE%D1%82%D0%BE%D1%86%D0%B8%D0%BA%D0%BB%D0%B5%D1%82%D0%B8%D0%B7%D1%8A%D0%BC-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%B5-%D0%B1%D0%BE%D1%80%D0%B8-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D1%81%D0%B8-news855755.html", "text": "Бившият шампион по мотоциклетизъм на България Антон Каракашев или Тото, както го наричат приятелите му, се бори за живота си. Въпреки че е болен от рак, надежда за спасяването му има. Преди по-малко от година Каракашев се разболял от левкемия и животът му се преобърнал. Въпреки това, лекарите дават надежда за живота му. Защото е възможна трансплантация на костен мозък, а той има роднина, който е готов да му стане донор. На Тото не му достигат около 130 000 евро, за да може да се подложи на операция в чужбина. А времето е от решаващо значение. Приятелите на Антон Каракашев вече са се мобилизирали. Болестта му ги е накарала да се организират, защото семейството му не може да се справи само. Приятелите на Антон Каракашев от къмпинга на морето, където ходи от години също се включиха в инициативата. Семейството му е изключително благодарно на лекарите, които се грижат за него и в момента. И се надява, че ще спечели битката с коварната болест. Сподели:", "date": "2019.07.14", "title": "ПОМОГНЕТЕ! Бивш шампион по мотоциклетизъм на България се бори за живота си"}
{"url": "https://pik.bg/%D0%B5%D0%BA%D0%B8%D0%BF%D1%8A%D1%82-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D0%BF%D0%B0%D0%BA%D0%B5%D1%82-%D0%BE%D1%82-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D1%82%D1%83%D1%80%D1%86%D0%B8%D1%8F-news855693.html", "text": "Екипът на американския президент Доналд Тръмп е взел решение за пакета от санкции срещу Турция, заради покупката на руските зенитни ракетни системи С-400, съобщи \"Блумбърг\", цитирани от БНР. Агенцията се позовава на анонимни източници от администрацията. Очаква се мерките да бъдат оповестени в края на следващата седмица. Ако предложението за тях бъде одобрено, по закон Тръмп трябва да избере поне 5 от списък с 12 различни санкции. Служителите на Белия дом искат да изчакат с обявяването им, за да мине третата годишнина от опита за преврат в Турция, която е на 15 юли. Това се прави с цел да се избегнат спекулациите, че САЩ са стояли зад него. Турция започна да получава в петък части от руските системи С-400. Според САЩ те са проектирани, за да поразяват самолети на НАТО и могат да събират разузнавателна информация, която да компрометира „СТЕЛТ”-способностите на изтребителите на САЩ пето поколение. Говорител на Държавния департамент е отказал коментар по темата за евентуално санкциониране на Турция. Сподели:", "date": "2019.07.14", "title": "Екипът на Доналд Тръмп подготвя пакет от санкции срещу Турция"}
{"url": "https://pik.bg/%D0%BA%D1%80%D0%B8%D0%B7%D0%B0-%D0%B7%D0%B0-%D0%BF%D0%B5%D1%80%D1%81%D0%BE%D0%BD%D0%B0%D0%BB-%D0%B2-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%B0-%D0%BD%D0%B0-%D0%B4%D1%83%D0%BF%D0%BD%D0%B8%D1%86%D0%B0-news855680.html", "text": "Общинското транспортно дружество в Дупница е в криза и набира персонал. Това каза Георги Зарев, управител на общинско дружество „Дупница транс“, цитиран от \"Фокус\". „В момента набираме шофьори за новите автобуси, обявени са места. Ще трябват и трима оператори, които също ще бъдат назначени и ще работят на бариерата, където ще има пропускателен режим. Тези трима оператори ще работят със софтуера, който е поставен, за да бъде осъществяван някакъв контрол на влизане”, каза Георги Зарев. По думите му в града ще бъде пусната нова автобусна линия, по която ще се движат и нови автобуси. „Автобусите вече са закупени, те са налични. В момента тече ремонт на улиците, по които ще се движат автобусите. Те са 4 на брой и ще обслужват тази линия”, каза Георги Зарев. По думите му самите автобуси отговарят на абсолютно всички условия. Те са нископодови, предвидени са за хора, които имат проблем с придвижването. Чисто нови „Отокар”, 25-местни автобуси. „Мобилни са, защото са по-малки, за градски условия са перфектни и мисля, че хората, които ще ги ползват, ще останат доволни от услугата, която ще се предоставя”, каза Зарев. Сподели:", "date": "2019.07.14", "title": "Криза за персонал в транспорта на Дупница"}
{"url": "https://pik.bg/%D0%BF%D1%80%D0%BE%D0%BC%D1%8F%D0%BD%D0%B0-%D0%BD%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D0%BE%D1%84%D0%B8%D1%8F---%D0%B2%D0%B8%D0%B6%D1%82%D0%B5-%D0%BA%D1%8A%D0%B4%D0%B5-news855692.html", "text": "Въвежда се нова организация на движение във връзка с рехабилитация с на бул. \"Асен Йорданов\" от бул. \"Шипченски проход\" до бул. \"Христофор Колумб\" , съобщиха от Столична община. От 14.07.2019 г. до 14.09.2019 г. се забранява влизането на пътни превозни средства по бул. \"Асен Йорданов\" в участъка от ул. \"Кап. Д. Списаревски\" до бул. \"Христофор Колумб\". Забраната важи за ул. \"Искърско шосе\" в участъка от ул. \"Илия Бешков\" до ул. \"Димитър Пешев\", допълниха от общината. От 14.07.2019 г. до 29.07.2019 г. се забранява влизането на превозни средства по южното пътно платно на ул. \"Искърско шосе\" в участъка от бул. \"Христофор Колумб\" до ул. \"Туше Делииванов\". В този участък движението се извършва двупосочно по северното пътно платно на улицата в същия участък, пише в съобщението. Сподели:", "date": "2019.07.14", "title": "Промяна на движението в София - вижте къде"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B4%D0%B0%D1%87%D0%B8%D1%8F-%D0%BF%D0%BB%D0%B0%D0%BC%D0%BD%D0%B0-%D0%B2-%D0%B4%D0%B2%D0%B8%D0%B6%D0%B5%D0%BD%D0%B8%D0%B5-%D0%B4%D0%B2%D0%B0%D0%BC%D0%B0-%D0%BC%D1%8A%D0%B6%D0%B5-%D1%81%D0%B5-%D0%BE%D1%82%D1%8A%D1%80%D0%B2%D0%B0%D1%85%D0%B0-%D0%BD%D0%B0-%D0%BA%D0%BE%D1%81%D1%8A%D0%BC-%D1%81%D0%BD%D0%B8%D0%BC%D0%BA%D0%B0-news855802.html", "text": "Дачия със софийска регистрация пламна в движение на бургаската улица „Даме Груев“. В колата са пътували двама младежи - мъж и жена от столицата, които са били на почива в Южното Черноморие, уточнява Флагман. Шофьорът забелязал двигателят на автомобила да дими и отбил пред плувния комплекс в жк „Славейков“ Парк Арена ОЗК. Секунди след това пламъците обхванали колата. „Успяхме да излезем точно на време. Веднага след това други шофьори с пожарогасители се притекоха на помощ. Много бързо пристигна и пожарната. Успяхме да потушим огъня, но шокът е голям! Бяхме на почивка и се прибирахме към София. Сега трябва да търсим други варианти за пътуване“, споделиха пътуващите в дачията. Заради инцидента в района пред плувния комплекс има сериозно задръстване. Тапа от автомобили се е образувала и пред мол „Галерия“. Трафикът в целия Бургас е сериозно натоварен, тъй като туристите запо чнаха да се изнасят от курортите още от сутринта заради лошото време. Сподели:", "date": "2019.07.14", "title": "ОТ ПОСЛЕДНИТЕ МИНУТИ! \"Дачия\" пламна в движение, двама мъже се отърваха на косъм (СНИМКА)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D0%B5%D1%81%D0%BA%D0%BE-%D0%BC%D0%B0%D1%80%D0%B8%D0%BD%D0%BE%D0%B2-%D0%BF%D1%80%D0%B0%D1%82%D0%B8-%D0%BC%D0%B0%D0%B9%D0%BA%D0%B0-%D1%81%D0%B8-%D0%B2-%D1%85%D0%BE%D1%81%D0%BF%D0%B8%D1%81-news854904.html", "text": "Веселин Маринов изпратил майка си в хоспис, тъй като нямал възможност да се грижи лично за нея. След щателно проучване на домовете за възрастни хора у нас естрадният трубадур избрал да настани 86-годишната си родителка в резиденция „Детелина“ в село Подгорие, община Костенец. Справка с ценоразписа на заведението показва, че месечните такси там започват от 1000 и достигат до 1580 лева. Маринов обаче на драго сърце давал сумата, защото бил много доволен, че персоналът обгрижвал майка му Мария старателно, а тя била болна и имала необходимост от непрекъснати медицински грижи. „Там постоянно има лекари, рехабилитация... Вече година и половина майка ми е там“, споделя певецът. В дома за възрастни той я изпратил, след като баща му се спомина внезапно през април 2018 г. Пенсионерката така и не могла да прежали съпруга си, но се съгласила да напусне родния си дом в Полски Тръмбеш, защото трудно чувала, не виждала и едва се придвижвала с проходилка, заради което не можела сама да извършва дори елементарни действия. Въпреки че живеела в приятна обстановка и медицинският персонал се държал дружелюбно, тя не спирала да страда по къщата си и по живота, който е водила в родния край. За да я разведрява, Веселин от време на време я взимал при себе си за по няколко дни или ходел на свиждания в хосписа. Не можел обаче да я прибере в софийското си жилище за постоянно, нямало как да създаде условия за болен човек, каквито имало в резиденцията. Въпреки слуховете, че майка му не одобрява връзката му с последната му приятелка Веселина, която е разведена, Веско е категоричен, че двете дами се разбирали чудесно и много се харесвали. „Много я обичат и майка ми, и дъщеря ми. Изключително близки са. Благодарение на любимата ми имам възможност да каня много често майка в нашия дом, да бъдем заедно и тя да се чувства потребна и обичана“, разкрива Маринов. Сподели:", "date": "2019.07.14", "title": "САМО В ПИК И \"РЕТРО\": Веско Маринов прати майка си в хоспис"}
{"url": "https://pik.bg/%D0%B5%D1%82%D0%BE-%D0%BA%D0%BE%D0%B9-%D1%89%D0%B5-%D0%B8%D0%B7%D0%BF%D1%8A%D0%BB%D0%BD%D0%B8-%D0%B3%D0%BB%D0%B0%D0%B2%D0%BD%D0%B0%D1%82%D0%B0-%D1%80%D0%BE%D0%BB%D1%8F-%D0%B2%D1%8A%D0%B2-%D1%84%D0%B8%D0%BB%D0%BC%D0%B0-%E2%80%9E%D0%BD%D0%B5%D0%B2%D0%B8%D0%B4%D0%B8%D0%BC%D0%B8%D1%8F%D1%82%E2%80%9D-news855703.html", "text": "Актьорът Оливър Джаксън-Коен бе определен да изпълни главната роля във филма „Невидимият”, съобщават световните медии. Хонорарът на актьора, както и хода на снимачния процес към момента се пазят в тайна. От продукцията съобщиха още само, че във филма ще видим и Елизабет Мос и Хариет Дайър. Джаксън-Коен е бил избран, след като е направил силно впечатление с играта си в сериала „Призраци в къщата на хълма”. Актьорът привлече внимание с участието си и в сериала „Изумруденият град”. Очаква се филмът „Невидимият” да се появи по екраните на 13 март 2020 годзина. Сподели:", "date": "2019.07.14", "title": "Ето кой ще изпълни главната роля във филма „Невидимият”"}
{"url": "https://pik.bg/%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-%D1%80%D1%83%D1%81%D0%B8%D1%8F-%D0%B8-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%81%D1%8A%D1%81-%D1%81%D1%8A%D0%B2%D0%BC%D0%B5%D1%81%D1%82%D0%B5%D0%BD-%D0%BF%D1%80%D0%BE%D0%B5%D0%BA%D1%82-%D0%B7%D0%B0-%D0%B8%D0%B7%D1%83%D1%87%D0%B0%D0%B2%D0%B0%D0%BD%D0%B5-%D0%BD%D0%B0-%D0%BA%D0%BE%D1%81%D0%BC%D0%BE%D1%81%D0%B0-news855699.html", "text": "В навечерието на 50-ата годишнина от първото човешко кацане на Луната, една от най-значителните научни космически мисии на Русия, след разпадането на Съветския съюз, започна преди часове. Телескопът „Спектр-РГ” успешно излетя от Байконур в Казакстан, пише „Би Би Си”, цитирани от БТВ. Разработката на телескопа е съвместна работа между Москва и Берлин, а целта е изучаването на Дълбокия космос и мистериозните космически понятия – тъмна материя и тъмна енергия. Двете формират 96% от плътността на енергията във Вселената, въпреки че знаем много малко за това какво представляват те. Учените се надяват чрез „Спектр-РГ” да получат ценна информация за тях, както и за непрестанното космическо разширяване. Също така експертите се надяват и да засекат над 3 млн. черни дупки чрез рентгенови снимки. Очаква се снимките да картографират стотици хиляди струпвания на галактики, простиращи се из Дълбокия космос. Преди обаче да започне своя приключенски живот, телескопът трябва да пътува 1,5 млн. км от Земята до т.н „Лаграндж Пойнт 2”. Там ще има стабилна среда без промяна на сянката и температурата, които в противен случай биха попречили на пълноценната работа. Сподели:", "date": "2019.07.14", "title": "Сътрудничество: Русия и Германия със съвместен проект за изучаване на Космоса"}
{"url": "https://pik.bg/%D1%81%D0%B8%D0%BB%D0%B5%D0%BD-%D1%82%D1%80%D1%83%D1%81-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D0%BE%D1%82-66-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D0%BB%D1%8E%D0%BB%D1%8F-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-news855724.html", "text": "Земетресение с магнитуд от 6,6 по скалата на Рихтер е усетено в Австралия, това съобщава Геологическата топографска служба на САЩ . Епицентърът на труса се намира в морето, на около 200 километра западно от град Брум. Към момента няма данни за щети или пострадали. Сподели:", "date": "2019.07.14", "title": "СИЛЕН ТРУС: Земетресение от 6,6 по Рихтер разлюля Австралия"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA---%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D0%B0%D0%BB%D0%B5%D0%BD%D0%B0-%D1%85%D0%B0%D0%BE%D1%81-%D0%B2-%D0%BB%D0%B8%D1%87%D0%BD%D0%B8%D1%82%D0%B5-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-%D0%BD%D0%B0-%D1%81%D0%BA%D0%BE%D1%80%D0%BF%D0%B8%D0%BE%D0%BD%D0%B8%D1%82%D0%B5-%D0%BF%D1%80%D0%B5%D0%BA%D0%B0%D0%BB%D0%B5%D0%BD%D0%B0-%D0%B5%D0%BC%D0%BE%D1%86%D0%B8%D0%BE%D0%BD-news855689.html", "text": "Появата на сериозни препятствия ще ви обърка плановете, особено ако сте се захванали с рисковани начинания. Трудностите ще ви предпазят от грешки. Активността на работното място ще ви донесат добри резултати и финансови постъпления. Не предизвиквайте нежелателни обрати. Разчитайте на себе си и на здравия разум, за да избегнете трудностите. Не избързвайте. Поставете ново начало следобед. Бъдете особено предпазливи на работното място. Сключете уговорените преди време договори и помислете са бъдещите си планове. Оценете доколко надеждни са вашите нови партньори, ако искате да жънете успехи. Днес се изолирайте и да се отдайте на задълженията си на работното място. Във ваша полза е да защитите себе си и позицията си с всички коректни средства. Изцяло сте във властта на емоцията. Готови сте да изкарвате яда си на всеки, който се изпречи на пътя ви, но по този начин ще си спечелите неприятели. Предстои ви напрегнат ден, най-вече заради отношенията с близките ви, но за съжаление и на работното място. Промяна в настроението и в поведението ви е повод ваши конкуренти да ви вредят. Не взимайте важни решения. Собствените ви действия днес може да се обърнат срещу вас. Наивни сте и затова сте склонни да се впускате във всяко примамливо предложение, което ви се струва печелившо, при това във ретроградното движение на Меркурий. За ваша изненада рискувате да се провалите и да претърпите загуби. Застрашени сте от опасността да пропилеете целият ден в умуване как да постъпите. Стабилизирайте постигнатото на вашето работно място, а също и отношенията с вашите колеги. Не позволявайте да ви отклонят от важните задачи, които са ви възложили за изпълнение. Не спорете с колегите си. Пътуванията са успешни. Имате прекрасната възможност да започнете новите си проекти. Възможни си проблеми в дома ви, които ще разрешите бързо. Разчитайте на себе си, а не на късмета си, за да се справите с предизвикателствата на работното си място. Налага се да се потрудите, за да съхраните авторитета си. Заредете се с нови сили и поднесете на колегите си перспективни идеи. В личните ви отношения отново ще настъпи хаос, заради вашите опити да властвате над близките си и да ги обсебвате. Ще ви ядосат, заради искания, за които нямате време. Не разчитайте на бързо примирие. На работното място се заемете с рутинните си задължения и не разчитайте на промени. Възможни са приходи. Предстои ви труден ден, но въпреки това успехът е около вас. Резки промени в настроението и самочувствието ви налагат промяна във вашите планове за деня, за да се справите със задълженията си. Сами ще си създадете пречки, ако решите да рискувате. Разчитайте на интуицията си. Осъзнайте, че е във ваша полза да работите отговорно. Днес сте прекалено емоционални и губите чувството си за реалност. Деловите срещи и общуването са затруднени. Избягвайте срещи с потенциални делови партньори. Отложете и разговорите с непознати хора, ако не сте убедени в правотата си или ако не сте в състояние да им откажете финансова помощ. Не се захващайте с нови задачи сутринта в този ден, защото Меркурий е ретрограден. Постарайте се да изчакате търпеливо и ги зобмислете отново в най-малките подробности следобед. Ще си спестите проблеми и грешки поради недоглеждане. Разсеяността ви вреди. Причината за нервното напрежение е в нежеланието ви да видите собствените си грешки. Бъдете трезви и разсъдливи, но също и уверени и сговорчиви, ако се налага да спечелите на ваша страна нови делови партньори. Оценете реално възможностите си. Не се опитвайте да хитрувате и да надскачате себе си. С коректност и великодушие ще постигнете успех. Деловите срещи няма да ви донесат успех. Сподели:", "date": "2019.07.14", "title": "САМО В ПИК - ХОРОСКОПЪТ НА АЛЕНА: Хаос в личните отношения на Скорпионите, прекалена емоционалност пречи на Козирозите"}
{"url": "https://pik.bg/%D0%BD%D0%B5%D0%B4%D0%BE%D1%81%D1%82%D0%B8%D0%B3-%D0%BD%D0%B0-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0-%D0%B7%D0%B0%D0%BF%D0%BB%D0%B0%D1%88%D0%B2%D0%B0-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%B4%D1%8A%D1%80%D0%B6%D0%B0%D0%B2%D0%B8-news855687.html", "text": "Много скоро големите европейски държави могат да се сблъскат с недостиг на лекарства. Фармацевтите и здравните организации алармират за увеличаващия се недостиг на лекарства в Европа. Причината за това е ограниченият брой доставчици на медикаменти, които се намират основно в няколко азиатски държави. През този месец заболелите от рак в Италия не са получили адекватно лечение. Недостигът на неврологични медикаменти достигна сериозно ниво в Полша, а в Белгия е рекордно висок. Сподели:", "date": "2019.07.14", "title": "Недостиг на лекарства заплашва големите държави"}
{"url": "https://pik.bg/%D0%B3%D0%BE%D0%BB%D0%B5%D0%BC%D0%B8-%D1%87%D0%B0%D1%81%D1%82%D0%B8-%D0%BE%D1%82-%D0%BC%D0%B0%D0%BD%D1%85%D0%B0%D1%82%D1%8A%D0%BD-%D0%BE%D1%81%D1%82%D0%B0%D0%BD%D0%B0%D1%85%D0%B0-%D0%B1%D0%B5%D0%B7-%D1%82%D0%BE%D0%BA-news855696.html", "text": "Около 42 000 души в Манхатън останаха без електричество снощи, съобщи „Франс Прес”, цитирана от „Фокус”. Аварията остави без светлина „Бродуей“, стана причина за спиране на метрото и изключи осветлението на билбордовете на „Таймс скуеър“. Електроподаването бе възстановено към 22:00 часа местно време (б.р. 05:00 часа сутринта днес българско време). Кметът на Ню Йорк Бил де Блазио разкри чрез социалните мрежи, че аварията е предизвикана от пожар, но по-късно заяви пред телевизия CNN, че причините все още се установяват. Възстановяването на електричеството бе съпроводено от множество и бурни ръкопляскания от жителите на Манхатън, които изпълниха улиците. Сподели:", "date": "2019.07.14", "title": "Големи части от Манхатън останаха без ток"}
{"url": "https://pik.bg/%D1%84%D1%80%D0%B0%D0%BD%D1%86%D0%B8%D1%8F-%D1%87%D0%B5%D1%81%D1%82%D0%B2%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D1%81%D0%B8-%D0%BF%D1%80%D0%B0%D0%B7%D0%BD%D0%B8%D0%BA-%D1%81-%D0%BF%D0%B0%D1%80%D0%B0%D0%B4-%D0%B2-%D0%BF%D0%B0%D1%80%D0%B8%D0%B6-news855700.html", "text": "С парад, концерти и заря Франция отбелязва националния си празник, предадоха световните агенции. По главното парижко авеню Шан-з-Елизе ще преминат общо 4300 военни, 196 военни машини, 237 коня, а във въздушната част на парада ще участват 69 самолета и 39 хеликоптера. На парада ще бъдат представени и деветте държави, участващи заедно с Франция в Европейската инициатива за намеса (ЕИН), създадена преди година под импулса на президента Еманюел Макрон с цел се развие \"обща стратегическа култура\", а именно Белгия, Великобритания, Германия, Дания, Естония, Испания, Португалия, Финландия и Холандия. Очаква се на събитието да присъстват германският канцлер Ангела Меркел, генералният секретар на НАТО Йенс Столтенберг, председателят на Европейската комисия Жан-Клод Юнкер, президентът на Финландия Саули Нинистьо, чиято страна е ротационен председател на ЕС, Дейвид Лидингтън, който е заместник на британския премиер Тереза Мей и др. В Париж мерките за сигурност са затегнати. За реда ще се грижат над 2500 полицаи. Въведени са няколко зони за сигурност, за да се изключи възможността за протест на \"жълтите жилетки\". Вечерта на Марсово поле в подножието но Айфеловата кула ще има концерт с изпълнения на Берлиоз, Бизе, Бетовен и Щраус и на известни оперни певци. Тържествата в Париж ще приключат с 30-минутна заря край Айфеловата кула. Празненства ще има и в редица други градове. В Ница за първи път след атентата, извършен преди 3 години на 14 юли, ще има заря по повод националния празник. В атентата, при който френски гражданин от тунизийски произход, вряза камион в празнуващото множество, загинаха 86 души, а над 430 бяха ранени. Отговорност за атаката пое Ислямска държава, припомня БТА. Сподели:", "date": "2019.07.14", "title": "Франция чества националния си празник с парад в Париж"}
{"url": "https://pik.bg/%D1%81-%D1%80%D0%B5%D1%81%D0%BF%D0%B5%D0%BA%D1%82---%D1%80%D0%B0%D1%88%D0%B8%D0%B4%D0%BE%D0%B2-%D0%B1%D0%BE%D0%B9%D0%BA%D0%BE-%D0%B5-%D1%83%D0%BD%D0%B8%D0%BA%D0%B0%D0%BB%D0%B5%D0%BD-%D1%81%D0%BB%D1%83%D1%87%D0%B0%D0%B9-%D1%89%D0%B5-%D0%BE%D1%81%D1%82%D0%B0%D0%BD%D0%B5-%D0%B2-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%BF%D0%BE%D1%80%D0%B0%D1%81%D0%BD%D0%B0-%D0%BC%D0%BD%D0%BE%D0%B3%D0%BE-%D0%B1%D1%8A%D1%80%D0%B7%D0%BE-%D1%81%D1%82%D0%B0%D0%BD-news855715.html", "text": "Ние не можем да децентрализираме естетиката на градската среда. Всичките скулптури сме ги турили на 5 дка централна площ - 27, изброил съм ги. Това е лудост. Паметникът се прави, за да децентрализира. Паметникът - на едно място, шадраванът - на друго. И всеки квартал има свой облик. Това заяви пред БНТ председателят на Комисията по култура в парламента и бивш министър на културата Вежди Рашидов. Той отбеляза, че е инициирал въвеждането на големи глоби за вандалите, съсипващи и драскащи паметници. \"Който драска паметници е престъпник! Законът изрично казва - има неприкосновенст да държавната и частната собственост. Въпросът е друг. Много са драстични законите в Европа. Не защото и там няма проблеми, но не са като при нас. Нашето е разграден двор, безнаказано... Имаме едно богатство и едно леке ще го съсипе! Трябва да си толкова ниско паднал, без морал... Законите трябва да са драстични\". \"В Германия има драконовски мерки за това. Законът трябва да е бич. Ние не спазваме законите. А чрез лостовете на властта това може да се спре. Прилагай закона! Закон не се дискутира, закон се изпълнява\", заяви още Рашидов. На въпрос - какво става в парламента и дали е по-трудно без Цветан Цветанов, той отговори: \"Незаменими хора няма. Аз съм имал проблеми с Цветанов. С него не сме си говорили с години, когато бях министър. В крайна сметка партията е на премиера Борисов - той я изгради, той е лидерът. Все едно чиракът да вземе решение. Хората понякога с любов се женят и в един момент се разделят. Така е в семейството. И партията е едно семейство. Ние искаме да сме демократи с пазарна икономика, но живеем като комунисти. Някой ти казва - за колко да си вземеш панталони или къща. Ами пазарът го казва, не - те ще ми кажат. Това със сигурност ядоса донякъде премиера. Но Цветанов беше организиран човек. Не може до вчера да го е имало и всички да са били сервилни, а днес - все едно не съществува. Разбира се, не бих се месил в партията, но не мога ли да стисна ръката на човек, с когото сме работили години наред\". \"Бойко е уникален случай. Ще остане в историята. Лично аз го познавам от много години. Той порасна много бързо. Стана голям политик, голям държавник. Той има един природен талант - на една \"вълна\" работи. Затова е така обичан от хората, защото го разбират, на една вълна са. Наблюдавал съм го в уникални ситуации. Не искам да го хваля. Но просто съм изненадан колко бързо порасна. Той е историческа личност. Чувам напоследък - път на младостта. Явно той е разумен човек, който ще намери границата като Доган - да подготви нови хора и по един елегантен начин да приеме смяната на поколенията\", заяви Рашидов. \"Доган навреме се отдръпна, но не изпусна колелото. Бойко е разумен човек. Той е до лопатата - той гради, има го. Ние забравихме ли как пътувахме? Сега за 3 часа стигаш до Айтос и ядеш сафрид. Това трябва да се признае\", заяви още Вежди Рашидов. Сподели:", "date": "2019.07.14", "title": "С РЕСПЕКТ - Рашидов: Бойко е уникален случай. Ще остане в историята. Порасна много бързо, стана голям политик и държавник"}
{"url": "https://pik.bg/%D0%BD%D0%BE%D0%B2-%D0%BA%D0%BE%D1%88%D0%BC%D0%B0%D1%80-%D0%BF%D0%BE%D0%BB%D0%B5%D1%82-%D1%81-%D0%BD%D0%B0%D1%88%D0%B5%D0%BD%D1%86%D0%B8-%D0%BE%D1%82-%D0%B8%D0%B7%D1%80%D0%B0%D0%B5%D0%BB-%D0%B7%D0%B0%D0%BA%D1%8A%D1%81%D0%BD%D1%8F-%D1%81-%D0%BD%D0%B0%D0%B4-%D1%82%D1%80%D0%B8-%D1%87%D0%B0%D1%81%D0%B0---%D0%BF%D1%8A%D1%82%D0%BD%D0%B8%D1%86%D0%B8%D1%82%D0%B5-%D0%B2-%D0%BD%D0%B5%D0%B2%D0%B5%D0%B4%D0%B5%D0%BD%D0%B8%D0%B5-%D0%BA%D0%B0%D1%82%D0%BE-%D1%81-news855726.html", "text": "Нов кошмар със закъсняващ над три часа полет сполетя български пътници, а от компанията „България Ер“ отново не дават никакво обяснение. След ужаса в Цюрих снощи, днес нашенци са закъсали на летището в Тел Авив и чакали от 5 ч. до 8,30 ч., притеснявайки се дали изобщо полетът ще се осъществи. Както и вчера, от компанията не дали никакво обяснение за грубото неспазване на графика. Полетът е бил пълен и хората негодуват, че пътуване, което трае само два часа и половина, се е забавило двойно повече, без никой да им се извини или да посочи причини за това. Сподели:", "date": "2019.07.14", "title": "НОВ КОШМАР: Полет с нашенци от Израел закъсня с над три часа - пътниците в неведение като след снощния ужас в Цюрих"}
{"url": "https://pik.bg/%D0%B3%D1%80%D0%B0%D0%B4%D1%83%D1%88%D0%BA%D0%B0-%D0%BA%D0%BE%D0%BB%D0%BA%D0%BE%D1%82%D0%BE-%D0%BE%D1%80%D0%B5%D1%85-%D0%BF%D1%80%D0%B5%D0%BC%D0%B8%D0%BD%D0%B0-%D0%BF%D1%80%D0%B5%D0%B7-%D1%85%D1%8A%D1%80%D0%B2%D0%B0%D1%82%D0%B8%D1%8F-%D0%BF%D1%80%D0%B8%D0%B1%D0%BB%D0%B8%D0%B6%D0%B0%D0%B2%D0%B0-%D0%BA%D1%8A%D0%BC-%D1%81%D1%8A%D1%80%D0%B1%D0%B8%D1%8F-news855735.html", "text": "В събота следобед градушка с големината на орех и проливен дъжд са ударили северната и централната част на Хървтия, предава македонската телевизия A1 on, цитирана от Фокус. Заради лошото време в страната в събота бе обявен жълт код,а за северна и централна Далмация е в сила оранжев. Очаква се лошото време да удари и Сърбия. Сподели:", "date": "2019.07.14", "title": "Градушка колкото орех премина през Хърватия, приближава към Сърбия"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BD%D0%B8%D0%BA%D0%BE%D0%BB%D0%B0%D0%B9-%D0%B1%D0%B0%D1%80%D0%B5%D0%BA%D0%BE%D0%B2-%D0%BA%D0%BE%D1%88%D0%BB%D1%83%D0%BA%D0%BE%D0%B2-%D1%89%D0%B5-%D0%B7%D0%B0%D1%82%D1%80%D0%B8%D0%B5-%D0%B1%D0%BD%D1%82-%D1%81%D0%BF%D0%B8%D1%80%D0%B0%D1%82-%E2%80%9E%D1%81%D1%82%D0%B0%D0%BD%D0%B8-%D0%B1%D0%BE%D0%B3%D0%B0%D1%82%E2%80%9D-%D0%B7%D0%B0%D1%89%D0%BE%D1%82%D0%BE-%D0%BE%D1%82-%D0%BD-news854893.html", "text": "- БНТ с Кошлуков не я очаква нищо добро. В неговата концепция няма нито реформи, нито стратегия. Нито Сашо Диков, нито Сашо Йовков (аз ги уважавам много) имаха финансова концепция за управление. Все пак аз съм ръководил телевизия дълго време, за този пост трябва да разбираш от хора и от пари. А г-н Кошлуков не се е доказал нито в едното, нито в другото. За да няма спекулации, ще кажа само, че продуцентската компания, която той управляваше, фалира, и самата телевизия ТВ7 фалира по негово време. Аз си тръгнах от ТВ7 през 2013 г. есента, а телевизията фалира следващата година есента. Точно когато г-н Кошлуков беше начело на ТВ7. Тогава ТВ7 натрупа най-големите дългове и фалира. - Г-н Кошлуков е много близък на хора, свързани с властта, и най-вероятно сега ще му отпуснат доста сериозен бюджет, който ще бъде похарчен за продукции, които му посочат. И причината да махне „Стани богат” не е друга, а защото предаването си има определена концепция, наречена „библия”, която е писана от външни продуценти и там не може да се злоупотребява с  финансови средства. Г-н Кошлуков сега ще получи пари, които ще даде за български продукции на продуцентски компании, близки до него. Това е цялата идея. Затова свалят „Стани богат”, защото там не могат да откраднат пари. Още един голям пропуск – те говорят за това как се харчат парите в БНТ. БНТ в момента не може да усвои малкото реклама, която ѝ се дава право да пусне на екран. Второ, генералният мениджър трябва да предложи работен вариант на правителството и парламента как тази телевизия да бъде финансирана директно от данъкоплатците, на принципа на Би Би Си. Защото в момента тя се издържа директно от правителството и затова се превръща в негов слугинаж. Има и друг вариант – да се създадат обществени фондове за предавания, за които да кандидатстват както БНТ, така и други телевизии. Тоест да има някакъв пазар за предавания с обществена значимост и насоченост към публична проблематика. - Като морална деградация на българската журналистика. - Винаги ще става по-зле, винаги ще става по-скучно, докато БНТ се поддържа на изкуствена кома от българското правителство. Независимо кой е на власт, независимо коя партия управлява. И аз мога да кажа за сравнение: положението не беше по-добро нито по времето на Жан Виденов, нито по времето на Иван Костов, нито по времето на царя. Който управлява, се изкушава да използва БНТ като медиен рупор. - БНТ трябва да бъде наистина обществена телевизия и да изпълнява своята функция. Не да забавлява народа, а да отразява обективно новините, да дискутира обективно и безпощадно проблемите. - Мога да ви кажа, че същите тези „умни и красиви” го избраха за генерален директор. Аз смятам, че „умните и красивите” са най-продажната прослойка в българското общество. Те скачат на който си плати. - Честно казано, мина ми тая мисъл през главата и много хора ме караха да го направя. Но аз не съм такъв ентусиаст, че да участвам в нагласени конкурси. Аз смятам, че г-н Кошлуков няма да може да изкара мандата си, телевизията още догодина ще бъде в много тежка финансова криза и ще бъде пред закриване. Тогава ще дойде ред на хора като мен, които разбират от тези неща, но не са удобни на никои управляващи, от която и да било партия. Сподели:", "date": "2019.07.14", "title": "САМО В ПИК и \"РЕТРО\": Николай Бареков: Кошлуков ще затрие БНТ! Спират „Стани богат”, защото от него не може да се крадат пари"}
{"url": "https://pik.bg/%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D1%89%D0%B5-%D1%81%D0%B5-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8%D1%80%D0%B0%D0%BC-%D0%B7%D0%B0-%D0%BA%D0%BC%D0%B5%D1%82-%D0%BD%D0%B0-%D1%81%D0%BE%D1%84%D0%B8%D1%8F-%D0%B0%D0%BA%D0%BE-news855729.html", "text": "ЦИК вместо да си купи 3000 машини, тя нае машини на много по-висока цена - 3000 лева за машина. Освен това издадоха техническите указания едва 4 дни преди изборите, не направиха адекватна разяснителна и информационно гласуване. Така омбудсманът Мая Манолова коментира проблемът с машинното гласуване, който скара управляващи и опозиция. Грешките не бяха на машините, а на изборната администрация. Машините показаха, че се крадат гласове, посочи още Манолова. Какво ще правите на 28 октомври, попита на финала на разговора водещата. Този въпрос за първи път ми го задават. Нямам решение, в момента в който имам - ще го обявя. Трудността с която защитавам каузите на хората - това е нещото, което ме вбесява. И ако се кандидатирам за кмет на София, това ще бъдат аргументите ми - ако продължат да се подиграват с избиратели, ще се кандидатирам. Напук на мераците на Манолова, тя няма никакви шансове срещу един от най-успешните кметове на ГЕРБ - Йорданка Фандъкова, която преобрази столицата в чист и подреден европейски град. Сподели:", "date": "2019.07.14", "title": "Мая Манолова: Ще се кандидатирам за кмет на София, ако..."}
{"url": "https://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%B1%D0%B5%D0%BB%D0%BE%D0%B3%D1%80%D0%B0%D0%B4%D1%87%D0%B8%D0%BA-%D0%B2-%D1%88%D0%BE%D0%BA-%D0%BE%D1%82-%D1%81%D0%BF%D0%B5%D0%BA%D1%83%D0%BB%D0%B0%D1%86%D0%B8%D0%B8%D1%82%D0%B5-%D0%BA%D0%B0%D0%BA%D1%8A%D0%B2-%D0%B2%D0%B0%D0%BD%D0%B4%D0%B0%D0%BB%D0%B8%D0%B7%D1%8A%D0%BC-10-%D0%BC%D0%BC-%D0%BD%D0%B5-%D1%83%D0%B2%D1%80%D0%B5%D0%B6%D0%B4%D0%B0%D1%82-%D1%81%D0%BA%D0%B0%D0%BB%D0%B8%D1%82%D0%B5-news855734.html", "text": "Определението \"вандализъм\" за монтирането на стойките за осветлението на Белоградчишките скали е силно. Това каза в предаването \"Тази неделя\" по БТВ кметът на Белоградчик Борис Николов, който недоумява защо е подета тази кампания около монтирането на осветлението и се правят спекулации. Припомняме, че вчера министърът на културата Боил Банов нареди спешна проверка на паметника на културата. Едва ли отвори от 10 милиметра ще съсипят скалите. Не е това най-големият проблем, а липсата на закон за почистване на растителността от скалите, подчерта Николов. Това, което сме направили, не уврежда по никакъв начин скалата. Направихме го, защото обект като Белоградчишката крепост трябва да бъде осветен, категоричен е доброволецът Ангел Боянов, монтирал част от стълбовете на осветлението. Сподели:", "date": "2019.07.14", "title": "Кметът на Белоградчик в шок от спекулациите: Какъв вандализъм? 10 мм не увреждат скалите!"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%B1%D0%B5%D0%B7%D0%BF%D0%BB%D0%B0%D1%82%D0%B5%D0%BD-%D0%B2%D1%85%D0%BE%D0%B4-%D0%B7%D0%B0-%D0%B4%D0%B5%D1%86%D0%B0-%D0%B4%D0%BE-14-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0-%D0%BC%D0%B0%D1%87%D0%B0-%D0%BB%D0%B5%D0%B2%D1%81%D0%BA%D0%B8---%D1%80%D1%83%D0%B6%D0%BE%D0%BC%D0%B1%D0%B5%D1%80%D0%BE%D0%BA-news855691.html", "text": "Футболният тим на Левски ще може да разчита на част от феновете си за реванша със словашкия Ружомберок от първия квалификационен кръг на Лига Европа, съобщиха от „синия” клуб, цитирани от БТВ Въпреки наказанието отборът да играе у дома пред празни трибуни, от \"синия\" клуб обявиха, че на стадиона ще бъдат допускани деца до 14 години. Сподели:", "date": "2019.07.14", "title": "Важно: Безплатен вход за деца до 14 години за мача Левски  -  Ружомберок"}
{"url": "https://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-43-%D0%B6%D0%B5%D1%80%D1%82%D0%B2%D0%B8-%D0%BD%D0%B0-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F-%D0%B8-%D1%81%D0%B2%D0%BB%D0%B0%D1%87%D0%B8%D1%89%D0%B0-%D0%B2-%D0%BD%D0%B5%D0%BF%D0%B0%D0%BB-news855707.html", "text": "Най-малко 43-ма души са загинали в резултат на наводненията и свлачищата, предизвикани от проливните дъждове в Непал, съобщава агенция ANI, цитирана от RT. Агенцията се позовава на данни от полицията на страната. В информацията се отбелязва още, че най-малко още 20 души са пострадали от стихията. Съобщава се, че 24 човека към момента се водят безследно изчезнали. Сподели:", "date": "2019.07.14", "title": "Най-малко 43 жертви на наводнения и свлачища в Непал"}
{"url": "https://pik.bg/%D0%BC%D0%B5%D0%BD%D0%B4%D0%B5%D0%BB%D1%81%D0%BE%D0%BD-%D1%81%D1%83%D0%BF%D0%B5%D1%80%D0%BC%D0%BE%D0%B4%D0%B5%D0%BB%D1%8A%D1%82-%D1%85%D0%B0%D0%B9%D0%B4%D0%B8-%D0%BA%D0%BB%D1%83%D0%BC-%D0%B8%D1%81%D0%BA%D0%B0-%D0%BE%D1%89%D0%B5-%D0%B5%D0%B4%D0%BD%D0%B0-%D1%81%D0%B2%D0%B0%D1%82%D0%B1%D0%B0-%D1%81-%D0%BC%D0%BB%D0%B0%D0%B4%D0%BE%D0%BA%D0%B0-%D1%82%D0%BE%D0%BC-news855706.html", "text": "Хайди Клум и съпругът й, музикантът Том Каулиц искат да имат още една сватба на италианския остров Капри следващия месец, съобщи Контактмюзик. 46-годишният модел тайно сключи брак с 29-годишния си приятел Том Каулиц през февруари, но планира второ сватбено парти на борда на яхта в Италия след няколко седмици. \"Хайди и Том бяха тук миналата година, плуваха и прекараха страхотна ваканция - заяви източник, цитиран от в. \"Дейли мейл\". - Тогава тя си даде сметка, че е влюбена в него. Двамата разбраха, че са сродни души.\" Двойката е изпратила над 100 покани за партито, но се надява, че то ще е интимно, защото на залез слънце Хайди и Клум искат да са в компанията на най-близките си приятели. \"Хайди и Том бяха тук миналата година, плуваха и прекараха страхотна ваканция - заяви източник, цитиран от в. \"Дейли мейл\". - Тогава тя си даде сметка, че е влюбена в него. Двамата разбраха, че са сродни души.\" Двойката е изпратила над 100 покани за партито, но се надява, че то ще е интимно, защото на залез слънце Хайди и Клум искат да са в компанията на най-близките си приятели. Сподели:", "date": "2019.07.14", "title": "МЕНДЕЛСОН: Супермоделът Хайди Клум иска още една сватба с младока Том"}
{"url": "https://pik.bg/%D0%B6%D0%B5%D1%81%D1%82%D0%BE%D0%BA%D0%BE-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%BE%D0%B1%D1%81%D1%82%D1%80%D0%B5%D0%BB%D1%8F%D1%85%D0%B0-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B0-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F-%D1%81-%D0%B3%D1%80%D0%B0%D0%BD%D0%B0%D1%82%D0%BE%D0%BC%D0%B5%D1%82-%D0%B7%D0%B0%D1%80%D0%B0%D0%B4%D0%B8-%D0%B8%D0%BD%D1%82%D0%B5%D1%80%D0%B2%D1%8E-%D1%81-%D0%BF%D1%83%D1%82%D0%B8%D0%BD-%D0%B2%D0%B8%D0%B4%D0%B5%D0%BE-news855626.html", "text": "Нападател стреля с ръчен противотанков гранатомет (РПГ) по украинска телевизия в столицата Киев. По сградата са нанесени щети, информира АП. Няма пострадали при нападението. Киевската полиция издирва извършителите. Властите окачествиха действията като акт на тероризъм. Нападението е извършено срещу телевизия 112 Украйна. Мрежата е разглеждана от някои като проруска. В четвъртък прокуратурата на Украйна заплаши с действия, ако телевизията излъчи новия документален филм на режисьора Оливър Стоун, в който е интервюиран руският президент Владимир Путин. Путин отбелязва, че му е известно, че по време на събитията на Майдана през 2014 г. е имало грузински снайперисти. 112 Украйна е собственост на Тарас Козак, който се бори за депутатско място от партия \"Опозиционен блок\", организирана от Виктор Медведчук. Медведчук поддържа контакти с Путин и попада под санкциите на САЩ от 2014 г. Сподели:", "date": "2019.07.14", "title": "ЖЕСТОКО НАПАДЕНИЕ: Обстреляха украинска телевизия с гранатомет заради интервю с Путин (ВИДЕО)"}
{"url": "https://pik.bg/%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D1%81-%D0%BC%D0%B8%D0%BB%D0%B8%D0%BE%D0%BD%D0%B8-%D0%BF%D1%80%D0%B8%D1%85%D0%BE%D0%B4%D0%B8-%D0%BE%D1%82-%D1%82%D1%83%D1%80%D0%B8%D1%81%D1%82%D0%B8-news855665.html", "text": "4,9 милиона лева са приходите от нощувки на туристи в Пловдивска област през месец май. Това съобщиха от Териториалното статистическо бюро – Юг пред радио \"Фокус\". Според последните данни, реализираните приходи от нощувки на чужди граждани през май са 2,1 милиона лева, а от български – 2,8 млн. лева. В сравнение със същия отчетен период на 2018 година е регистрирано увеличение на приходите от нощувки с 4,6 %, съответно от български граждани с 15,3 %, докато от чужденците се наблюдава намаление с 6,8 %. Средният брой реализирани нощувки от чужденците във всички места за настаняване в областта през май е 2,1. Най-много чужденци, посетили област Пловдив, са граждани на Франция, Германия, Израел, Турция, Испания и Италия. Сподели:", "date": "2019.07.14", "title": "Пловдив се похвали с милиони приходи от туристи"}
{"url": "https://pik.bg/%D0%BE%D1%86%D0%B5%D0%BB%D1%8F%D0%B2%D0%B0%D0%BD%D0%B5-%D0%B2-%D0%B6%D0%B5%D0%B3%D0%B8%D1%82%D0%B5---%D1%82%D0%BE%D0%BF-%D0%BA%D0%B0%D1%80%D0%B4%D0%B8%D0%BE%D0%BB%D0%BE%D0%B3-%D1%81%D0%BF%D1%80%D0%B5%D1%82%D0%B5-%D0%B0%D0%BB%D0%BA%D0%BE%D1%85%D0%BE%D0%BB%D0%B0-%D0%B0%D0%BA%D0%BE-%D1%81%D1%82%D0%B0%D0%BD%D0%B0%D1%82-40-%D0%B3%D1%80%D0%B0%D0%B4%D1%83%D1%81%D0%B0-%D0%B8-%D0%BD%D0%B8%D0%BA%D0%B0%D0%BA%D0%B2%D0%B8-%D0%B2%D0%B5%D0%BD%D1%82%D0%B8%D0%BB%D0%B0-news855563.html", "text": "Топ кардиологът доцент Сотир Марчев коментира пред БТВ как се отразява на сърцето ни рязката смяна на температурите в последните дни. „Времето си е много хубаво, просто ние трябва да се променяме – коментира доцент Марчев. - В момента сме в диапазона 18 – 25 градуса. Сега ние кардиолозите нямаме работа. Хората не трябва да се оплакват от сърце, а да използват това време за физически натоварвания. Дали на село, в двора, в градината, на морето. Трябва да има натоварвания сега. Слънчевите и топлинните удари са по-чести при температури над 30 градуса и сърдечноболните са по-чувствителни към тях. В горещите дни сърцето изтласква от два до четири пъти повече кръв при температури над 30 градуса. Когато човек се изпотява, с водата се губят и соли. Това води до промяна и в хормоните. Активират се хормони, които спомагат да не губим солта. Обезводняването прави обема на кръвта да е по-малък. Всяко обезводняване причинява сърцебиене. Когато на един пациент, който дойде при нас със сърцебиене, му влеем вода везнозно, изчезва бързия пулс. Трябва да има норми. Екстремното количество води вреди. При здравите хора не трябва да се усеща жажда. При хората, които са претърпели  инсулт, или имат Алцхаймер, мозъкът им не реагира достатъчно адекватно на обезводняването и това може да им се отрази. При нормалните хора, езикът е влажен, а при обезводнените – сух. Точно заради това и едно от първите неща, които ние искаме от пациентите ни е да ни покажат езика си. Нормално е урината да е бледожълта. Ако е съвсем бяла – значи сме прекалили с водата. За алкохола стратегията е, че който пие много, трябва да намали количествата през лятото. Тези, които могат да пият по малко и да свършват с малко, може да продължат така. Когато температурите навън са около 40 градуса, не ползваме обикновен вентилатор. Тогава той само засилва горещият въздух към нас и става по-опасно. Когато е 40 градуса, в този момент алкохолът не е идеалния. Нас топлината ни убива с обезводняването. Тялото ни работи като автомобилите с водно охлаждане. За охлаждане тялото губи течности, които се изпаряват. Когато набавянето на течности падне по разхода, получаваме топлинен удар”, заяви доц. Сотир Марчев. Сподели:", "date": "2019.07.14", "title": "ОЦЕЛЯВАНЕ В ЖЕГИТЕ - Топ кардиолог: Спрете алкохола, ако станат 40 градуса и... никакви вентилатори"}
{"url": "https://pik.bg/%D1%82%D1%83%D1%80%D1%86%D0%B8-%D0%B8%D1%81%D0%BA%D0%B0%D1%82-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%BE-%D1%83%D0%B1%D0%B5%D0%B6%D0%B8%D1%89%D0%B5-%D0%B2-%D0%B1%D0%BE%D1%81%D0%BD%D0%B0-%D0%B8-%D1%85%D0%B5%D1%80%D1%86%D0%B5%D0%B3%D0%BE%D0%B2%D0%B8%D0%BD%D0%B0-news855660.html", "text": "Макфакс Най-малко 65 граждани на Турция поискаха политическо убежище в Босна и Херцеговина, която, както много други страни, се сблъсква с екстремни искания от страна на Анкара да предаде всички лица, които турското правителство подозира за връзки с организацията на Фетулах Гюлен, предава македонската агенция . Министърът на сигурността на Босна и Херцеговина Мариан Баотич каза пред \"Дневни Аваз\", че 43 турци са потърсили убежище тази година, а 22 от тях са направили това миналата година. Те се заявили, че са преследвани в тяхната страна, защото принадлежат към социална група, която е критична към президента Реджеп Тайип Ердоган. По време на неотдавнашно посещение в Сараево, Ердоган призова ръководителите на босненското председателство да предоставят на Турция тези граждани, за които се предполага, че са част от \"Фето\" - организация, която турските власти подозират за тероризъм и смятат за отговорна за проваления преврат през 2016 г. Службата за чужденци заявява, че все повече турци кандидатстват за босненски паспорт. Сподели:", "date": "2019.07.14", "title": "Турци искат политическо убежище в Босна и Херцеговина"}
{"url": "https://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D0%B7%D0%B0%D0%B4%D1%8A%D1%80%D0%B6%D0%B0-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80-%D1%81-%E2%80%9E%D1%87%D0%B0%D0%B9%E2%80%9D-%D0%B7%D0%B0-%D0%BF%D1%83%D1%88%D0%B5%D0%BD%D0%B5-news855611.html", "text": "При извършен обход от екип на РУ-Враца, на 12 юли (петък) около 17:10 часа в града е  било проверено непълнолетно лице. При извършената проверка са установени 4 полиетиленови плика тип \"спейс-бек\", съдържащи зелена на цвят, суха листна маса. При извършеният полеви наркотест, установената листна маса не реагира на канабис, съобщава „Конкурент”. При проведена беседа с лицето, същото заявява, че полиетиленовите пликчета съдържат така наречения \"чай\" за пушене. По случая в РУ-Враца е образувана преписка. Сподели:", "date": "2019.07.14", "title": "Полицията във Враца задържа тийнейджър с „чай” за пушене"}
{"url": "https://pik.bg/%D1%81%D1%82%D0%B8%D1%85%D0%B8%D1%8F-%D0%B3%D0%BE%D1%80%D1%81%D0%BA%D0%B8-%D0%BF%D0%BE%D0%B6%D0%B0%D1%80%D0%B8-%D0%BF%D0%BE%D0%B3%D0%BB%D1%8A%D1%89%D0%B0%D1%82-%D1%85%D0%B0%D0%B2%D0%B0%D0%B9-%D1%81%D0%BD%D0%B8%D0%BC%D0%BA%D0%B0-news855663.html", "text": "Големи горски пожари избухнаха на Хавайските острови. Има евакуирани хора. Жители на Мауи заснеха как небето става оранжево посред бял ден заради стената от пушек. Според властите горят над 1200 хектара гори, като огънят е напълно извън контрол. Две населени места вече бяха принудително опразнени, предаде Нова телевизия. Постоянният вятър разпалва пламъците, които прескочиха магистрала, използвана от пожарникарите като преграда пред огъня. Не се съобщава за жертви и ранени. Сподели:", "date": "2019.07.14", "title": "СТИХИЯ: Горски пожари поглъщат Хавай (СНИМКА)"}
{"url": "https://pik.bg/%D0%BF%D0%BE%D0%BB%D0%B8%D1%86%D0%B8%D1%8F-%D0%BD%D0%B0%D0%BB%D0%B5%D1%82%D1%8F-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D0%B2-%D1%85%D0%BE%D0%BD%D0%BA%D0%BE%D0%BD%D0%B3-%D1%81%D0%BD%D0%B8%D0%BC%D0%BA%D0%B8-news855668.html", "text": "Протестиращите в Хонконг се сблъскаха с полицията в град близо до границата с континентален Китай, където хиляди се обединиха срещу присъствието на китайски търговци, съобщава \"Ройтерс\". Протестът е последният от поредицата, която разтърсва бившата британска колония повече от месец, което доведе до най-тежката политическа криза от предаването й на Китай през 1997 г. Уличните протести по-рано привлякоха милиони хора, а стотици нахлуха в парламента на 1 юли, за да се противопоставят на вече спряния законопроект за екстрадиция. Критиците разглеждат законопроекта като заплаха за върховенството на закона в Хонконг. Лидерът Кари Лам заяви, че законопроектът е \"мъртъв\", след като е спрян миналия месец, но опоненти коментират, че няма да се задоволят с нищо по-малко от официалното му оттегляне. Протестите срещу законопроекта до голяма степен се проведоха в главния бизнес район на Хонконг, но демонстрантите започнаха да търсят подкрепа и на други места, както и по вътрешни въпроси. Демонстрацията в териториалния град на Хонконг Шун Шуй, недалеч от китайския град Шенжен, започна мирно, но прерасна в сблъсъци. Протестиращите хвърляха чадъри и каски по полицията, които отвръщат с палки и спрейове със сълзотворен газ. По-късно полицията в Хонконг призова протестиращите да се въздържат от насилие и да напуснат района. Около 20, 30 часа местно време повечето от тях са се оттеглят, тъй като полицаи за борба с безредиците, екипирани с шлемове и щитове, преминаха през града. Сподели:", "date": "2019.07.14", "title": "Полиция налетя на протестиращи в Хонконг (СНИМКИ)"}
{"url": "https://pik.bg/%D1%81%D1%82%D1%80%D0%B0%D1%85-%D0%BE%D1%82-%D0%BE%D0%B1%D0%B8%D1%80-%D0%B8-%D1%81%D0%BB%D0%B5%D0%B4%D0%B5%D0%BD%D0%B5-%D1%82%D1%80%D0%B5%D1%81%D0%B0%D1%82-%D1%81%D0%BB%D0%B0%D0%B2%D0%B8-%D0%B4%D1%8A%D0%BB%D0%B3%D0%B8%D1%8F-%D0%B2%D0%BB%D0%B8%D0%B7%D0%B0-%D0%B2-%D0%B4%D0%BE%D0%BC%D0%B0-%D1%81%D0%B8-%D1%81-%D0%BF%D1%80%D1%8A%D1%81%D1%82%D0%BE%D0%B2-%D0%BE%D1%82%D0%BF%D0%B5%D1%87%D0%B0%D1%82%D1%8A%D0%BA-news855310.html", "text": "Шоумен №1 у нас Слави Трифонов е монтирал в къщата си в пернишкото село Кладница, където живее, ново електронно изобретение. С него входната врата на дома му може да се отключи единствено с неговия пръстов отпечатък, пише столичен седмичник, като цитира работници, монтирали специалната защита. Ключалката представлявала дигитално устройство, което има брава и скенер за пръст. За да влезе вкъщи, Слави трябвало само да постави пръста си върху четеца на устройството, подобно на това, което имат айфоните за отключване на дисплея. Пръстовите отпечатъци на всеки човек са уникални и това прави този тип заключваща система изключително надеждна. Устройството позволявало запаметяването на максимум 120 отпечатъка, но Дългия не разрешил на никой от своите близки да имат достъп до имението му, предава hotarena.bg „В сравнение с други методи, идентификацията по пръстов отпечатък осигурява висока степен на защита – копирането на ключ, кражбата на парола или пропуск е много по-лесно, отколкото сдобиването с пръстови отпечатъци. Използването на тази технология осигурява не само сигурност, но и практичност – потребителят не трябва да носи нищо – за да отключи вратата, той се нуждае само от отпечатък на собствения си пръст”, поясняват специалисти. За скенера на входната врата на имението си в пернишкия Бевърли хилс, Трифонов се бръкнал с около 600 лв. – сума, нищожна за неговия джоб. Електронната джаджа обаче си заслужавала парите, тъй като никой друг, освен него не можел да влезе в баровския му дом. Слави бил много доволен от биометричната заключваща система, тъй като от години го преследвали мании и фобии. Той се безпокоял, че апаши може да атакуват дома му докато отсъства. Освен страх от обири, шоуменът имал фобия от следене. Влизането само с пръстов отпечатък го карало да се чувства по-спокоен. Първоначално Трифонов имал намерение да се засели в тузарския затворен комплекс „Делта хил”, между селата Кладница и Рударци. Там преди време се засели неговата дясна ръка Иво Сиромахов, а домове имат куп политици. Слави обаче не си харесал нито една от къщите, защото му се стрували еднакви и през 2013 г. си купил 4 декара край баровското селище. Върху огромния терен Дългия си построил дом по свой вкус, далече от очите на съседите си. Инвестицията му в земя била в порядъка на 280 000 евро. За строежа на къщата, обзавеждането й и останалите екстри, Трифонов се изръсил с милиони. Въпреки че си подсигурил място, където да живее спокойно, без досадни съседи, Трифонов се постарал да ограничи достъпа на външни хора и неканени гости. Сподели:", "date": "2019.07.14", "title": "Страх от обир и следене тресат Слави! Дългия влиза в дома си с пръстов отпечатък"}
{"url": "https://pik.bg/%D0%BA%D0%B0%D0%BA-%D0%B4%D0%B0-%D0%BE%D1%82%D0%B3%D0%BB%D0%B5%D0%B4%D0%B0%D1%82%D0%B5-%D1%89%D0%B0%D1%81%D1%82%D0%BB%D0%B8%D0%B2%D0%B8-%D0%B4%D0%B5%D1%86%D0%B0---%D0%BD%D0%B0%D1%83%D1%87%D0%B5%D1%82%D0%B5-%D1%82%D0%B5%D0%B7%D0%B8-%D1%80%D0%BE%D0%B4%D0%B8%D1%82%D0%B5%D0%BB%D1%81%D0%BA%D0%B8-%D1%81%D1%82%D1%80%D0%B0%D1%82%D0%B5%D0%B3%D0%B8%D0%B8-news855167.html", "text": "Всеки родител иска най-доброто за детето си. Възпитанието е начинът да подготвим децата си за всичко, което ги очаква в бъдеще в живота. Но за да го направим по възможно най-добрия начин, трябва да имаме някои специални стратегии, които да работят в тази посока. Кои са родителските практики и решения, които да приложите, за да отгледате и възпитате щастливи и способни да се справят в живота деца? 1. Насърчавайте играта на открито. В модерното ежедневие на децата широко застъпени са компютърните игри. Те могат да бъдат и полезни, тъй като някои от тях развиват компютърните умения на децата и логическото мислене. Само на тях обаче не може да се разчита за формиране на личностните характеристики. За тази цел най-развиващи и полезни са игрите навън с други деца. Така малчуганите усъвършенстват социалните си умения, двигателната си култура, характера си. 2. Ограничете времето пред телевизора. В това число влиза и времето пред компютърния екран. Прекалено дългото прекарване пред телевизора и компютъра не се отразява добре на психическото състояние на детето. Според изследване от 2018 година, публикувано в списание Emotion, децата и младежите, които прекарват по-малко време пред телевизора и в интернет имат повече време за дейности в социална среда, което ги прави по-щастливи. 3. Демонстрирайте благодарност. Благодарете на детето си за всяко малко нещо. Примерът е много важен, не само думите. Освен изискването от страна на родителя детето да изразява своята благодарност, когато това е необходимо, е важно и самият той да демонстрира това пред малчугана си. Важно е не само от възпитателна гледна точка. Когато детето усеща благодарността на своите родители се чувства много по-щастливо. 4. Имайте високи очаквания, но не твърде високи. Някои прекалено амбициозни родители възлагат огромни очаквания спрямо своите деца. Това прави децата стресирани, потиснати, неуверени или ги кара да залитнат в другата крайност – на стремежа да оправдаят очакванията на родителите си с цената на всичко. Това в много случаи им пречи в отношенията с другите в бъдеще. Имайте своите очаквания към детето, но без да упражнявате твърде голям натиск. Нека то знае, че трябва да се старае да се справя с всичко по-добре, но не на всяка цена и не само защото някой друг очаква нещо от него, а защото то самото го желае. 5. Научете го на самоконтрол. За да расте едно дете щастливо, то трябва да се научи да е в мир със себе си и да умее да се самоконтролира. Липсата на самоконтрол предизвиква напрежение, нервност и несигурност у децата. 6. Задайте правила за спазване и задължителни ангажименти вкъщи. Дори да не харесват почистването на стаята или кухнята след хранене, децата трябва да свикнат с това задължение. Възлагането на задачи за изпълнение може да е неприятно за момента, но в дългосрочен план са фактор за постигане на хармония, подреденост и стремеж към успехи. Всеки родител иска най-доброто за детето си. Възпитанието е начинът да подготвим децата си за всичко, което ги очаква в бъдеще в живота. Но за да го направим по възможно най-добрия начин, трябва да имаме някои специални стратегии, които да работят в тази посока. Кои са родителските практики и решения, които да приложите, за да отгледате и възпитате щастливи и способни да се справят в живота деца? 7. Вечеряйте заедно. Храненето на масата със семейството не трябва да е задължение, а празник. Установете си правило да не се карате на масата, да не налагате наказания, когато има провинения и избягвайте тягостното мълчание на трапезата. Оставете тези неприятни разговори за след вечеря. Докато сте на масата обсъждайте как е минал денят на всеки, какво е направил, какво е постигнал, какво ще прави на следващия ден. Смейте се, бъдете позитивни. Храната и приятната компания на вечеря трябва да сплотяват семейството, не да го разединяват. 8. Избягвайте пренебрегването на детето. Работата винаги може да почака, но детето не. Вниманието, което му отделяте, се отразява невероятно хармонизиращо за подрастващото съзнание, изгражда личността и укрепва психическото му състояние. Това прави израстването на детето по-щастливо. 9. Тренирайте заедно. Не е задължително да се занимавате с някакъв конкретен спорт като семейство. Можете просто да карате колела или кънки заедно в парка, да се катерите в планината или да правите аеробика. Вашият пример за положителното отношение към физическата активност ще формира стремеж у детето да се грижи за тялото си за в бъдеще. 10. Помагайте на други хора. Бъдете мили и любезни с другите хора пред детето. Дори да се намирате в екстремална агресивна ситуация, не подхождайте обратно с агресия. Включвайте детето в благотворителни инициативи, за да му покажете колко важно е да се помага на хората в нужда. Този опит е безценен за детската психика и допринася за развитието на качества като емпатия, съпричастност, разбиране и социална отговорност. Сподели:", "date": "2019.07.14", "title": "Как да отгледате щастливи деца - научете тези родителски стратегии"}
{"url": "https://pik.bg/1144-%D0%B4%D1%83%D1%88%D0%B8-%D0%B8%D0%B7%D0%B1%D1%80%D0%B0%D1%85%D0%B0-%D0%BD%D0%BE%D0%B2%D0%BE-%D0%B4%D0%B6%D0%B8%D0%BF%D0%B8-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-news855649.html", "text": "1144 души са сменили личния си лекар през юни в област Кюстендил. Това съобщиха от Районната здравноосигурителна каса. През юни на територията на област Кюстендил възползвалите се от възможността да сменят своя личен лекар са 1144 души, от които най-много са в община Дупница – 547 и в община Кюстендил – 437. Най-малко са в община Трекляно – 8 души и в община Невесто – 6, съобщава \"Фокус\". В процентно съотношение това прави 0,87 % от общия брой на хората, избрали личен лекар. Анализът сочи спад при желаещите да сменят своя личен лекар, съпоставено с предишни периоди и години. Броят им варира между 1600 и 1800 души. Здравноосигурените за региона са 108 818 души, в чиито брой също се наблюдава намаление. Над 80 са общопрактикуващите лекари обслужващи населението в област Кюстендил, двама са починалите лекари през последната година. Сподели:", "date": "2019.07.14", "title": "1144 души избраха ново джипи в Кюстендил"}
{"url": "https://pik.bg/%D1%82%D1%8A%D0%BB%D0%BF%D0%B0-%D0%BF%D1%80%D0%B5%D0%B1%D0%B8-%D0%B4%D0%BE-%D1%81%D0%BC%D1%8A%D1%80%D1%82-%D0%BC%D1%8A%D0%B6-%D0%BE%D1%82%D0%BA%D1%80%D0%B0%D0%B4%D0%BD%D0%B0%D0%BB-%D0%BA%D0%BE%D0%BB%D0%B0-%D1%81-%D1%82%D1%80%D0%B8-%D0%B4%D0%B5%D1%86%D0%B0-%D0%B2-%D0%BF%D0%B5%D0%BD%D1%81%D0%B8%D0%BB%D0%B2%D0%B0%D0%BD%D0%B8%D1%8F-news855670.html", "text": "Кражба на кола с три деца в нея завърши с убийството на крадеца от гневна тълпа на улицата. Случката се разигра в американския щат Пенсилвания, като все още няма задържани. 54-годишен мъж подкарва кола, паркирана пред пицария, с три деца в нея. Майката и бащата на децата настигат автомобила, който попада в задръстване. Започва побой, в който се включват и други хора на улицата. Не съм почитател на уличното правосъдие. Ние сме тези, които действаме срещу престъпниците, заяви полицейският началник Джейсън Смит. Крадецът е откаран в болница и скоро след това умира от тежки травми по главата. Случилото се е трагично, но разбираемо. На улицата, ако някой се опита да нарани или отвлече детето ти, е нормално да се опиташ да го спреш, споделя жителят на квартала \"Кабрийз Шед\". Децата са невредими, а властите все още преглеждат записи от охранителни камери, за да установят кой е отговорен за смъртта на крадеца. Записите ще помогнат да бъде идентифицирана и двойката, която може да бъде обвинена за смъртта на крадеца, съобщава Си Би Ес, цитирана от БТА. Сподели:", "date": "2019.07.14", "title": "Тълпа преби до смърт мъж, откраднал кола с три деца в Пенсилвания"}
{"url": "https://pik.bg/%D1%80%D0%B5%D0%BA%D0%BE%D0%BD%D1%81%D1%82%D1%80%D1%83%D0%B8%D1%80%D0%B0%D1%82-%D0%B2%D0%BE%D0%B4%D0%BE%D0%BF%D1%80%D0%BE%D0%B2%D0%BE%D0%B4%D0%B8-%D0%BA%D1%80%D0%B0%D0%B9-%D0%B2%D0%B0%D1%80%D0%BD%D0%B0-%D0%B7%D0%B0-6-%D0%BC%D0%BB%D0%BD-%D0%BB%D0%B5%D0%B2%D0%B0-news855652.html", "text": "През есента в община Ветрино предстои да започне реализацията на голям проект за реконструкция и рехабилитация на водопроводната мрежа. Това каза за „Фокус“ кметът на Ветрино д-р Димитър Димитров. По думите му проектът е на стойност 5,8 млн. лева. Със средствата в няколко от населените места ще бъде подменена водопроводната мрежа. Общината е кандидатствала и с проект за осигуряване на средства за реконструкция на улични водопроводи на територията на село Невша. По отношение на водните обекти на територията на селищната система и извън нея кметът коментира, че засега проблеми няма въпреки дъждовете от последните месеци. „Язовирите ни са отдадени на концесия, вменено е на концесионерите да следят нивата, да изпускат нивото на водата, където е необходимо. На всички язовири има хора, които дават дежурства. Ние следим метеорологичната прогноза и предаваме данните на концесионерите“, обясни той. Според д-р Димитров през тази година трябва да се извършат дейности за възстановяване на пропускателната способност на реката, преминаваща през село Габърница. „Габърница е такова населено място, в което от село Неофит Рилски идва много вода. Съответно от хълмистите части около Габърница и Староселец, водата се събира в руслото на реката и понякога при обилни дъждове минава голям обем вода и има опасност от наводняване на дворовете на хората. Надявам се проектът скоро да бъде реализиран“, обясни кметът. Сподели:", "date": "2019.07.14", "title": "Реконструират водопроводи край Варна за 6 млн. лева"}
{"url": "https://pik.bg/%D0%B2%D1%80%D0%B5%D0%BC%D0%B5%D1%82%D0%BE-%D1%81%D0%B5-%D0%BF%D0%BE%D0%B1%D1%8A%D1%80%D0%BA%D0%B0-%D1%81%D0%BD%D1%8F%D0%B3-%D0%B2-%D1%80%D1%83%D0%BC%D1%8A%D0%BD%D0%B8%D1%8F-%D0%BF%D1%80%D0%B5%D0%B7-%D1%8E%D0%BB%D0%B8-news855666.html", "text": "В планината Бучедж (Централна Румъния) тази нощ валя сняг и натрупа няколко сантиметра, а на връх Ому (2505 м) имаше виелица. Температурите паднаха под нулата, усещаше се пронизващ студ и имаше гъста мъгла. Туристи споделиха, че не са виждали подобно нещо през последните осем години. Много от хората, които се бяха качили в планината с кабинковия лифт от Бущен, бяха облечени с къси пантолони и не носеха със себe си дебели дрехи. Необичайните за този сезон снеговалежи се дължат на студена въздушна маса, проникнала в Румъния от северозапад, обясни Роксана Божариу, ръководител на отдела по климатология в Националната метеорологична служба. Румънските синоптици предупредиха, че утре се очакват ново понижение на температурите и дъждове, придружени с гръмотевици. Студена въздушна маса, проникнала от северозапад, донесе сняг в Румъния през юли, съобщава румънската телевизия Про ТеВе. Сподели:", "date": "2019.07.14", "title": "Времето се побърка: Сняг в Румъния през юли"}
{"url": "https://pik.bg/%D0%BD%D0%BE%D0%B8-%D0%B2-%D0%BA%D0%BE%D1%82%D0%B5%D0%BB-%D0%BC%D0%B8%D0%BD%D0%B0%D0%B2%D0%B0-%D0%BD%D0%B0-%D0%BB%D0%B5%D1%82%D0%B5%D0%BD-%D1%80%D0%B5%D0%B6%D0%B8%D0%BC-news855669.html", "text": "Летен график за работа се въвежда в офиса на Националния осигурителен институт (НОИ) в Котел. Това съобщиха от Териториално поделение на Националния осигурителен институт в Сливен. През месеците юли и август приемът на граждани в офиса на НОИ в Котел ще се осъществява всеки втори и четвърти понеделник от месеца: от 08,00 до 12,00 часа и от 13,00 до 15,00 часа, уточнява \"Фокус\". Сподели:", "date": "2019.07.14", "title": "НОИ в Котел минава на летен режим"}
{"url": "https://pik.bg/%D1%80%D0%B0%D0%B4%D0%BE%D1%81%D1%82-%D0%B2%D0%BA%D1%8A%D1%89%D0%B8-%D0%BF%D0%B5%D1%80%D0%BD%D0%B8%D0%BA-%D0%BE%D1%81%D1%82%D0%B0%D0%B2%D0%B0-%D0%B1%D0%B5%D0%B7-%D1%82%D0%BE%D0%BF%D0%BB%D0%B0-%D0%B2%D0%BE%D0%B4%D0%B0-%D0%B7%D0%B0-%D0%B4%D0%B2%D0%B5-%D1%81%D0%B5%D0%B4%D0%BC%D0%B8%D1%86%D0%B8-news855631.html", "text": "Перничани остават без топла вода през втората половина на юли. От понеделник \"Топлофикация Перник\" преустановява временно топлоподаването заради ежегодната профилактика на съоръженията и топлопреносната мрежа. Ремонтите ще продължат до 29 юли, съобщи директорът на \"Топлофикация\" Любомир Спасов. С тях се цели да се осигури по-безаварийна работа през новия отоплителен сезон. След профилактиката, в оставащата част от лятото, ще работи резервният четвърти парогенератор. Основната мощност - пети котел, ще бъде включена в началото на отоплителния сезон, след като му бъде извършен основен ремонт. Новата цена на парното в Перник е 72,19 лв. без ДДС за мегаватчас. Тя е с 1,20 лв. повече от цената, по която досега абонатите плащаха своите сметки, отбелязва БНР. Сподели:", "date": "2019.07.14", "title": "РАДОСТ ВКЪЩИ: Перник остава без топла вода за две седмици"}
{"url": "https://pik.bg/%D0%BC%D0%BE%D0%B3%D0%B5%D1%80%D0%B8%D0%BD%D0%B8-%D0%B5%D1%81-%D0%BF%D0%BE%D0%B4%D0%BA%D1%80%D0%B5%D0%BF%D1%8F-%D0%B8%D1%80%D0%B0%D0%BA%D1%81%D0%BA%D0%BE%D1%82%D0%BE-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5-%D0%B7%D0%B0-%D0%B4%D0%B5%D0%B5%D1%81%D0%BA%D0%B0%D0%BB%D0%B0%D1%86%D0%B8%D1%8F-%D0%BC%D0%B5%D0%B6%D0%B4%D1%83-%D1%81%D0%B0%D1%89-%D0%B8-%D0%B8%D1%80%D0%B0%D0%BD-news855677.html", "text": "Външнополитическата емисарка на Европейския съюз Федерика Могерини, която днес пристигна на посещение в иракската столица Багдад, каза, че ЕС изцяло подкрепя предложението на Ирак да стане домакин на регионална конференция на фона на нарастващото напрежение между САЩ и Иран. Ирак е съюзник на двете страни, които са в остро противоборство, след като ядреното споразумение между Иран и световните сили започна да се разпада. Иран оказва натиск върху европейските страни, участнички в него, да му помогнат да смекчи ефекта от затегнатите американски санкции. Могерини, която е на първо посещение в Багдад от 2014 г., каза, че е обсъдила с високопоставени иракски официални лица необходимостта от деескалация в региона и използване на каналите за диалог, за да се предотвратят опасните последствия от евентуално недоразумение, което може да доведе доведе до избухване на война. Иракски представители казват, че идеята за регионална конференция в момента се проработва. Сподели:", "date": "2019.07.14", "title": "Могерини: ЕС подкрепя иракското предложение за деескалация между САЩ и Иран"}
{"url": "https://pik.bg/%D1%81%D1%82%D0%B8%D1%85%D0%B8%D1%8F-%D1%82%D1%80%D0%BE%D0%BF%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%B1%D1%83%D1%80%D1%8F-%E2%80%9E%D0%B1%D0%B0%D1%80%D0%B8%E2%80%9C-%D1%81%D1%82%D0%B0%D0%BD%D0%B0-%D1%83%D1%80%D0%B0%D0%B3%D0%B0%D0%BD-news855673.html", "text": "Тропическа буря \"Бари\", която достигна до брега на щата Луизиана, е преквалифицирана от специалисти като ураган от първа категория. Това съобщи Националният център за наблюдение на ураганите в САЩ, цитиран от TACC. Според последната информация скоростта на вятъра в зоната на движение „Бари” достига 120 км/ч. Според метеорологичните прогнози епицентърът му ще навлезе на сушата през следващите няколко часа. Експертите също така увериха, че през следващите 24-36 часа силата на \"Бари\" ще падне до нивото на тропическа буря отново. Тропическата буря \"Бари\" е сформирана в четвъртък, 11 юли, близо до бреговете на Луизиана и Мисисипи в Мексиканския залив. В Луизиана е въведено извънредно положение. В редица крайбрежни райони е обявена евакуация. Енергийната компания, която обслужва южните щати на САЩ, съобщи, че почти 50 хиляди потребители в Луизиана са останали без електричество заради бурята. Атлантическият сезон на ураганите обикновено трае от 1 юни до 30 ноември. Атмосферното явление се класифицира като тропическа буря и получава собствено име, ако скоростта на вятъра в нея достигне около 60 км/ч. При скорост на вятъра 120 км/ч и повече, бурята става ураган. Сподели:", "date": "2019.07.14", "title": "СТИХИЯ: Тропическата буря „Бари“ стана ураган"}
{"url": "https://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D0%B3%D0%B0%D1%84-%D1%81-%D1%82%D1%83%D1%80%D0%B8%D1%81%D1%82%D0%B8-%D1%80%D1%83%D1%81%D0%BD%D0%B0%D1%86%D0%B8-%D0%B2%D0%B7%D1%80%D0%B8%D0%B2%D0%B8%D1%85%D0%B0-%D0%BD%D0%B5%D1%82%D0%B0---%D0%BD%D0%B5-%D0%BC%D0%BE%D0%B3%D0%B0%D1%82-%D0%B4%D0%B0-%D0%B8%D0%B7%D0%BB%D0%B5%D1%82%D1%8F%D1%82-%D0%BE%D1%82-%D0%B1%D1%83%D1%80%D0%B3%D0%B0%D1%81-news855702.html", "text": "Руски туристи не могат да се приберат и да излетят от летището в Бургас. Това съобщава тв канал \"Звезда\", позовавайки се на публикации на потърпевшите в социалните мрежи. Първо - полетът на местните авиолинии Бургас - Санкт-Петербург бил задържан за четири часа. След като машината кацнала на летището, пътниците били държани в залата още два часа. През това време самолетът преминал техническо обслужване и зареждане с гориво. Както пишат руснаците, самолетът не е излетял и до този момент. (Публикацията е от 05,47 ч. московско време, б.р.). Представители на авиокомпанията не са коментирали ситуацията. Туристите не могат да се свържат и с руския консул. По данни на потребители в социалните мрежи в летище Пулково в Санкт Петербург вече има информация за отмяна на полета. Сподели:", "date": "2019.07.14", "title": "ПОРЕДЕН ГАФ С ТУРИСТИ: Руснаци взривиха нета - не могат да излетят от Бургас"}
{"url": "https://pik.bg/%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B7%D0%B0%D0%B2%D0%B8%D1%88%D0%B5%D0%BD%D0%B0-%D1%80%D0%B0%D0%B4%D0%B8%D0%B0%D1%86%D0%B8%D1%8F-%D0%B2-%D0%B7%D0%B0%D0%BB%D0%B8%D0%B2%D0%B0-%D0%B2%D1%80%D0%BE%D0%BC%D0%BE%D1%81-news855679.html", "text": "Установиха радиация край Черноморец. Припомняме, че за проблема вече беше съобщено, съобщава Нова телевизия. Достъпът до плажа не е забранен, рискът за ползването му е отговорност на плажуващите. Въпреки здравния риск и това лято туристи са разпънали палатки на плажната ивица. , предупреждават здравните власти. При малките деца има опасност и от поглъщане на пясък. Поставена е табела с информация на български и на английски, че ползването на плажната ивица крие риск за здравето. Очаква се от община Созопол да поставят и табела, че плажът е неохраняем. Проблемът с повишената радиация на залива Вромос е от 80-те години на ХХ-ти век, когато заливът е използван за хранилище на отпадъци от медните мини. Там са съхранявани включително и радиоактивни отпадъци. Сега всяка година радиоактивният фон се следи от Регионалната здравна инспекция. три пъти над нормата в залива Вромос Ефектът след продължително лежане на пясъка не е непосредствен, но може да се прояви след години Сподели:", "date": "2019.07.14", "title": "ОПАСНОСТ: Завишена радиация в залива Вромос"}
{"url": "https://pik.bg/%D0%BF%D1%80%D0%BE%D0%B1%D0%B8%D0%B2-%D1%83%D1%87%D0%B5%D0%BD%D0%B8-%D0%BE%D1%82%D0%BA%D1%80%D0%B8%D1%85%D0%B0-%D1%83%D0%BD%D0%B8%D0%B2%D0%B5%D1%80%D1%81%D0%B0%D0%BB%D0%BD%D0%BE-%D1%81%D1%80%D0%B5%D0%B4%D1%81%D1%82%D0%B2%D0%BE-%D0%B7%D0%B0-%D0%B1%D0%BE%D1%80%D0%B1%D0%B0-%D1%81-%D1%80%D0%B0%D0%BA%D0%B0-news855675.html", "text": "Учени от Института за онкологични изследвания във Великобритания установиха в експерименти със засегнати от различни видове рак мишки, че манозата, която се приема като хранителна добавка, може да забави растежа на злокачествени тумори и да усили ефекта от химиотерапията, съобщи Юрик алърт. В рамките на изследването маноза била добавяна в храната и водата на мишки, засегнати от рак на панкреаса, на кожата или на белите дробове, или била давана перорално на гризачите. Оказало се, че въпросната хранителна добавка потиска растежа на туморите и не предизвиква странични ефекти. След това животните били лекувани с два често използвани при химиотерапия препарата – цисплатин и доксорубицин. Резултатите показали, че манозата не само намалила размерите на туморите, но и увеличила продължителността на живота на някои гризачи. За растежа на раковите тъкани е нужна глюкоза, но манозата може да блокира поглъщането на въглехидрати от раковите клетки. Освен това тя не пречи на здравите тъкани да поглъщат глюкоза. Ефектът от манозата бил проучен върху клетъчни култури на различни видове рак, включително левкемия, остеосарком, рак на яйчниците и на червата. Някои клетки реагирали на ефекта от манозата, докато други продължили да се делят. Учените са си поставили за цел да разберат защо манозата действа избирателно и дали ще е ефикасна при лечение на рак у хората, пише \"Здраве.то\". Сподели:", "date": "2019.07.14", "title": "ПРОБИВ: Учени откриха универсално средство за борба с рака"}
{"url": "https://pik.bg/%D0%BE%D0%BF%D0%B0%D1%81%D0%BD%D0%BE-%D0%B2%D1%80%D0%B5%D0%BC%D0%B5-%D0%B2%D1%80%D1%8A%D1%85%D0%BB%D0%B8%D1%82%D0%B0%D1%82-%D0%BF%D0%BE%D1%80%D0%BE%D0%B9%D0%BD%D0%B8-%D0%B4%D1%8A%D0%B6%D0%B4%D0%BE%D0%B2%D0%B5-%D0%B8-%D0%B3%D1%80%D1%8A%D0%BC%D0%BE%D1%82%D0%B5%D0%B2%D0%B8%D1%87%D0%BD%D0%B8-%D0%B1%D1%83%D1%80%D0%B8-%D0%B7%D0%B0%D1%81%D1%82%D1%83%D0%B4%D1%8F%D0%B2%D0%B0-%D0%BA%D0%B0%D1%80%D1%82%D0%B0-news855624.html", "text": "През следващото денонощие под влияние на добре изразен студен атмосферен фронт времето над България ще бъде много динамично. Валежите от нощта над Западна България ще се усилват, ще има и гръмотевични бури, а сутринта ще завали и в Централна. Днес над по-голямата част от страната ще е облачно и дъждовно. На места в централните и източните райони от Южна България количествата ще са между 40 и 60 л/кв.м, ще има и гръмотевични бури и градушки. Ще духа умерен до силен северозападен, в Източна България - югоизточен вятър. Температурите ще се понижат и ще са предимно между 20 и 25 градуса, сочи прогнозата на НИМХ. За 14 юли (неделя) е обявен предупредителен код за опасно време в почти цялата страна. Оранжев код е в сила за 18 области на страната: Видин, Монтана, Враца, Габрово, Ловеч, София-област, София-град, Перник, Кюстендил, Сливен, Ямбол, Стара Загора, Пловдив, Пазарджик, Благоевград, Смолян, Кърджали и Хасково. През следващите 24 часа сумарното количество на валежите в тези области ще е между 30-50 и 60 л/кв.м, а на отделни места и повече. Ще има гръмотевични бури и условия за градушки. В 8 области е обявен жълт предупредителен код за опасно време и обилни дъждове. Той е в сила за: Плевен, Велико Търново, Русе, Търговище, Разград, Шумен, Варна и Бургас. През следващите 24 часа сумарното количество на валежите ще е между 20-30 л/кв.м. Единствено в Силистра и Добрич се очаква времето да е по-стабилно и там кодове за опасно време не са обявени. Сподели:", "date": "2019.07.14", "title": "ОПАСНО ВРЕМЕ: Връхлитат поройни дъждове и гръмотевични бури, застудява (КАРТА)"}
{"url": "https://pik.bg/%D0%B2%D0%B0%D1%80%D1%83%D1%84%D0%B0%D0%BA%D0%B8%D1%81-%D1%81%D0%B8-%D0%B8%D0%B7%D0%BF%D1%83%D1%81%D0%BD%D0%B0%D0%BB-%D0%BD%D0%B5%D1%80%D0%B2%D0%B8%D1%82%D0%B5-%D0%BF%D1%80%D0%B8-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%BD%D0%B0-%D0%BF%D0%B0%D1%80%D0%B8%D0%B6%D0%BA%D0%BE-%D0%BB%D0%B5%D1%82%D0%B8%D1%89%D0%B5-news855710.html", "text": "Бившият гръцки министър на финансите Янис Варуфакис е имал пререкание по време на проверка на френската гранична полиция на парижкото летище Роаси и е бил спрян за кратко, предаде Франс прес, като се позова на няколко източника. Според разказа на един от тях и според показанията на пряк свидетел на сцената, 58-годишният Варуфакис е нападнал вербално един от граничните полицаи и го е обвинил в злоупотреба с власт. Инцидентът е станал при слизане на Варуфакис от самолет от Атина. Бившият министър е бил задържан за кратко, но не арестуван. Един от полицаите е поискал да подаде оплакване заради нанесена обида. Според източник граничната полиция е извършвала проверка при излизането от самолета на авиокомпания Ейджиън еърлайнс, който първоначално е излетял от Кайро. Полицията проверявала онези, които не са били допуснати да влязат в Кайро и които са транзитирали през Атина. Според източника мъж е блъснал полицаите, преди да бъде отведен настрана. Тогава мъжът се е ядосал и започнал да се кара и да се държи заплашително. Според очевидец, разпитан от Франс пред, който е пътувал в същия самолет с Варуфакис, бившият министър е заявил на английски: \"Това е срам. Нямате право да правите подобно нещо. Не можете да правите това. Вие сте срам за страната си\". Видеозапис, излъчен от испански вестник, показва Варуфакис да се кара на полицай и да иска да говори с началника му. Според източници Варуфакис, който е пътувал с обикновен паспорт, е признал, че е бутнал полицай, но е казал, че полицаят е заемал много място. След кратко спиране и взимане на паспорта, бившият министър го е получил обратно и си е тръгнал свободно от летището, отбелязва БТА. Сподели:", "date": "2019.07.14", "title": "Варуфакис си изпуснал нервите при полицейска проверка на парижко летище"}
{"url": "https://pik.bg/%D0%B2%D1%80%D1%8A%D1%82%D0%BA%D0%B0-%D1%84%D1%80%D0%B0%D0%BD%D1%86%D0%B8%D1%8F-%D1%89%D0%B5-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%BB%D0%B0%D1%83%D1%80%D0%B0-%D0%BA%D1%8C%D0%BE%D0%B2%D0%B5%D1%88%D0%B8-%D0%B7%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8-%D0%B3%D0%BB%D0%B0%D0%B2%D0%B5%D0%BD-%D0%BF%D1%80%D0%BE%D0%BA%D1%83%D1%80%D0%BE%D1%80-news855685.html", "text": "Франция ще подкрепи кандидатурата на Лаура Кодруца Кьовеши за поста европейски главен прокурор, въпреки че конкурент на румънката е френският прокурор Жан-Франсоа Бонер, съобщава румънската телевизия Диджи 24, като се позовава на източници. Радио Франс ентернасионал (RFI) съобщи в петък, че френският прокурор Бонер е бил назначен за ръководител на финансовата прокуратура на Франция. Според журналисти от RFI това е равносилно на оттегляне на французина от надпреварата с Кьовеши за поста ръководител на бъдещата Европейска прокуратура. Въпреки това официално съобщение в тази посока не е правено, отбелязва румънската телевизия, цитирана от БТА. Източници от Брюксел са заявили за Диджи 24, че Съветът на ЕС няма да оттегли кандидатурата на Жан-Франсоа Бонер, защото това би означавало в съревнованието да влезе другият кандидат, класирал се на трето място - германецът Андреас Ритер. Франция обаче ще подкрепи кандидатурата на Кьовеши с официално гласуване, а този вот ще се състои до дни, са заявили източниците на Диджи 24. Французинът Бонер бе фаворитът на Съвета на ЕС, а румънката Кьовеши - на Европейския парламент. Двете институции проведоха няколко кръга преговори, тъй като европейският главен прокурор трябва да бъде назначен по взаимно съгласие между тях. Бъдещата Европейска прокуратура следва да заработи през 2020 г. Тя е замислена като независимо бюро за разследване, преследване и изправяне пред правосъдието на престъпления срещу бюджета на ЕС, като злоупотреби, корупция и трансгранични измами с ДДС за над 10 милиона евро. Прокуратурата ще бъде базирана в Люксембург и ще бъде съставена от главен прокурор и колегиум от прокурори от всички страни участнички, които ще координират текущите разследвания на делегираните прокурори от всяка страна. До момента 22 страни членки на ЕС са се присъединили към Европейската прокуратура. Петте държави, които са извън проекта (Швеция, Унгария, Полша, Ирландия и Дания), могат да се включат във всеки един момент. Сподели:", "date": "2019.07.14", "title": "ВРЪТКА: Франция ще подкрепи Лаура Кьовеши за европейски главен прокурор"}
{"url": "https://pik.bg/%D0%B2%D1%8F%D1%80%D0%B2%D0%B0%D1%89%D0%B8-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B2-%D0%BB%D0%B5%D0%B2%D1%81%D0%BA%D0%B8-%D0%B7%D0%B0%D1%80%D0%B0%D0%B4%D0%B8-%D1%83%D0%B2%D0%BE%D0%BB%D0%BD%D0%B5%D0%BD-%D1%81%D0%B2%D0%B5%D1%89%D0%B5%D0%BD%D0%B8%D0%BA-news855711.html", "text": "Отец Християн Стефанов е уволнен от Търновския митрополит през януари тази година, но разбира за заповедта за уволнение едва вчера. Вярващи от град Левски се събират днес пред църквата \"Света Параскева\" на протест в защита на уволнен свещеник. Започнала е и подписка за неговото възстановяване на работа, която до момента е подкрепена от 1400 души. Отец Християн Стефанов е уволнен от Търновския митрополит през януари тази година, но разбира за заповедта за уволнение едва вчера от интернет пространството. От юни месец в църквата в град Левски служи и друг свещеник, изпратен от Търновския митрополит. Местните миряни изцяло подкрепят своя отец Християн Стефанов и за пореден път ще протестират в негова защита. \"Миряните искат своя свещеник. Отец Християн винаги е бил до всички нас и в добро, и в лошо. Църковното настоятелство в града трябва да се събере, щом митрополита не иска да дойде, и да отиде там да каже колко хора се застъпват за свещеника и какво се случва и защо се случва по този начин\", каза Ралица Драгостинова, който е сред организаторите на протеста. Чрез даване на гласност на случващото се християните от Левски търсят подкрепа на искането си да бъде върнат техния свещеник и духовен водител. Сподели:", "date": "2019.07.14", "title": "Вярващи на протест в Левски заради уволнен свещеник"}
{"url": "https://pik.bg/%D0%BA%D1%80%D0%B0%D0%B9-%D0%B0%D0%BD%D0%B4%D1%80%D0%B5%D0%B0-%D0%BE%D0%B1%D1%8F%D0%B2%D0%B8-%D1%80%D0%B0%D0%B7%D0%B4%D1%8F%D0%BB%D0%B0%D1%82%D0%B0-%D1%81%D0%B8-%D1%81-%D0%BA%D0%BE%D0%B1%D1%80%D0%B0%D1%82%D0%B0-news855596.html", "text": "Професионалният боксьор Кубрат Пулев и певицата Андреа са сложили край на дългогодишната си връзка. Това подсказва съобщение в профила на Андреа в социалната мрежа „Инстаграм”. Там певицата е публикувала снимка, под която пише: „Твърде съм млада за сватба и твърде стара, за да участвам в детински игри - наслаждавам се на необвързания живот” Често двойката получаваше въпроси, свързани с евентуална сватба и бъдещо поколение. Двамата бяха заедно в продължение на 12 години, а Андреа рядко пропускаше мач на Кубрат. Сподели:", "date": "2019.07.14", "title": "КРАЙ: Андреа обяви раздялата си с Кобрата"}
{"url": "https://pik.bg/%D0%BD%D0%B5-%D0%B5-%D0%B7%D0%B0-%D0%B2%D1%8F%D1%80%D0%B2%D0%B0%D0%BD%D0%B5-%D0%B5%D0%BC%D0%BE-%D0%BA%D0%B0%D0%BC%D0%B5%D0%BD%D0%BE%D0%B2-%D0%BE%D1%82-%D0%BA%D1%8A%D1%80%D1%82%D0%B8%D1%86%D0%B0%D1%82%D0%B0-%D1%81%D0%B5-%D0%BA%D1%80%D0%BE%D1%82%D0%BD%D0%B0-%D0%B7%D0%B0%D1%80%D0%B0%D0%B4%D0%B8-%D0%B4%D0%B2%D0%B5-%D0%B6%D0%B5%D0%BD%D0%B8---%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%BE-%D0%B3%D0%BE-%D0%BD%D0%B0%D0%BA%D0%B0%D1%80%D0%B0-news855504.html", "text": "Победителят в \"Къртицата\" Емил Каменов наскоро стана баща на дъщеричка, а откакто тя се появи в семейството му, животът на риалити героят се преобърна на 180 градуса към добро. С първа рожба го дари Ивета - бившата съпруга на футболиста Илиян Стоянов-Коловати. Двамата родителите живеят на семейни начала. Но въпреки, че преди време Къртицата подари на Ивета годежен пръстен, и двамата не искат да минават под венчило. Откакто е вече и баща пък, поведението на брадъра съвсем се е променило. Смисълът на живота му вече е невръстната му дъщеря, за която се грижи с много любов. Момиченцето е сбъдната мечта на Каменов, тъй като той дълги години се надяваше да прегърне свое дете. Емо е разказвал, че е бил на крачка да стане баща, но без негово знание бившата му приятелка направила аборт. Сподели:", "date": "2019.07.14", "title": "НЕ Е ЗА ВЯРВАНЕ: Емо Каменов от \"Къртицата\" се кротна заради две жени - вижте какво го накара да забрави за бурния живот и скандалите..."}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B7%D0%B2%D0%B5%D0%B7%D0%B4%D0%B0-%D0%BE%D1%82-%D1%84%D0%B8%D0%BB%D0%BC%D0%B0-%E2%80%9E%D0%BC%D0%BE%D0%BC%D1%87%D0%B5%D1%82%D0%BE-%D1%81%D0%B8-%D0%BE%D1%82%D0%B8%D0%B2%D0%B0%E2%80%9C-25-%D0%B3-%D0%B6%D0%B8%D0%B2%D0%B5%D0%B5-%D0%B1%D0%B5%D0%B7-%D1%82%D0%BE%D0%BA-news851811.html", "text": "Една от звездите от емблематичния филм „Момчето си отива“ – актрисата Христина Русева, от 25 години живеела без ток, алармират нейни съседи от Сливен. Апартаментът на някогашната красавица бил в окаян вид, а таваните всеки момент щели да се срутят върху главата ѝ. Входната ѝ врата била изгнила и стояла денонощно отворена, тъй като Христина нямала пари да ремонтира бравата или да си купи катинар. Така в жилището ѝ можел да нахълта всеки. Макар вътре да нямало нито хубави мебели, нито скъпи бижута, пари или техника, било достатъчно някой да ѝ изкара акъла, коментират нейни комшии. За хляб и мляко си изкарвала стотинки с просия. Сливналии разказват, че ежедневно можела да бъде видяна по центъра. Обичайно обаче била в що-годе приличен вид – чиста и добре облечена. Не седяла по земята, а подпитвала с тих тон случайни минувачи дали могат да ѝ услужат със стотинки. Хората винаги се отзовавали, защото я познавали от години. Сериозна помощ обаче тя отказвала от всички. Не желаела нито да сигнализират социалните, нито да ѝ носят дрехи, мебели и други вещи, нито да я настаняват в старчески дом или друга институция. Нейни приятелки от миналото признават, че преди време имало опити Христина да бъде пратена на лечение, но тя избягала. Основният ѝ проблем, който я докарал до просешка тояга, бил алкохолът. Затова понякога познати ѝ отказвали пари, понеже знаели, че си купувала с тях първо пиене, а после храна. От театъра в Сливен, където Христина се върнала да играе след фурора с ролята си на учителката в „Момчето си отива“, още пазели архивите с многобройните представления, в които имала главни роли. Малкият град обаче бързо убил ентусиазма ѝ и тя решила да се премести във Варна. Там посегнала за пръв път към чашката, но причината така и не се разбрала. Бивши нейни колеги разправят, че било от любов и от разочарование от театралните среди в морската столица. Психиката ѝ не издържала и тя се върнала пак в Сливен. Тогава дошли политическите промени. Никой не ѝ подал ръка и тя останала задълго безработна. Въпреки че се славела като серт характер, загубила хъс и липсата на средства и работа още повече я тласнали към алкохола. Сподели:", "date": "2019.07.14", "title": "САМО В ПИК И \"РЕТРО\": Звезда от филма „Момчето си отива“ 25 г. живее без ток"}
{"url": "https://pik.bg/%D0%B2-%D0%BC%D0%BE%D0%BD%D1%82%D0%B0%D0%BD%D0%B0-%D1%81%D0%B0-%D0%B3%D0%BE%D1%82%D0%BE%D0%B2%D0%B8-%D1%81-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B8%D1%8F-%D0%B8%D0%BD%D1%82%D0%B5%D1%80%D0%BD%D0%B5%D1%82-news855690.html", "text": "Жителите и гостите на Монтана могат да ползват свободен достъп до интернет в централната част на града, съобщи „Дарик”, цитирани от „Конкурент”. Мрежата е изградена от мобилна компания по проект на общината Монтана, финансиран с 15 000 евро по европейската инициатива Free Wi-Fi for Europeans. В нея са включени 113 общини от България. Зоните с безплатният интернет достъп са парк „Монтанензиум”, площад „Жеравица” и централната градска градина, съобщи кметът Златко Живков. Той и старшият директор „Корпоративни продажби” на А1 Иван Иванов представиха постигнатото по стратегията за развитие на дигиталните услуги. Тя бе договорена от ръководството на общината и мобилния оператор през миналато година. Преди 15 дни в Монтана е пусната тестово системата WiFi4EU с безплатен достъп на интернет. За това време мрежата е ползвана от 2 000 души с трафик от 290 гига байта. \"Стъпките на община Монтана са чисто технологични най-правилни - заяви Иван Иванов. - Първоначално е изградена мрежа за видео наблюдение, която разполага с 82 камери в парковете „Монтанензиум”, „Калето”, Градската градина и „Огоста”, както и вход-изходите на града. Това даде възможност да се ползва мрежата на видео наблюдение за ъпгрейт с Wi Fi рутер”. „Предстои системата да бъде разширена с камери за наблюдение в районите на жп гарата, автогарата и общинския пазар, където се събират много хора не само от града, но и от цялата област”, уточни кметът Златко Живков. Сподели:", "date": "2019.07.14", "title": "В Монтана са готови с безплатния интернет"}
{"url": "https://pik.bg/%D0%BE%D1%81%D0%B2%D0%BE%D0%B1%D0%BE%D0%B4%D0%B8%D1%85%D0%B0-%D1%85%D0%BE%D1%82%D0%B5%D0%BB%D0%B8%D0%B5%D1%80%D0%B0-%D0%BE%D1%82-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-news855678.html", "text": "Хотелиерът, който беше задържан в петък от полицията в \"Слънчев бряг\", е освободен. На този етап той е без повдигнато обвинение, съобщи БНТ. Иван Тодоров е разпитан за грубото си отношение към две туристки от Израел, които е трябвало да бъдат настанени в хотела му. Спорът е заснет с телефон, а клипът обиколи израелските телевизии. В него се вижда как хотелиерът се опитва да ритне едната жена. Образувано е досъдебно производство, като все още се разпитват всички участници и свидетели на инцидента. Ще се търсят и начини двете израелски гражданки да бъдат разпитани в България и едва след това ще се прецени дали ще бъде повдигнато обвинение, казаха от Несебърската прокуратура. Сподели:", "date": "2019.07.14", "title": "Освободиха хотелиера от \"Слънчев бряг\""}
{"url": "https://pik.bg/%D0%BA%D1%80%D0%B0%D1%87%D0%BA%D0%B0-%D0%BA%D1%8A%D0%BC-%D0%B1%D1%8A%D0%B4%D0%B5%D1%89%D0%B5%D1%82%D0%BE-3d-%D0%B8%D0%BC%D0%BF%D0%BB%D0%B0%D0%BD%D1%82%D0%B8-%D1%81%D0%BF%D0%B0%D1%81%D1%8F%D0%B2%D0%B0%D1%82-%D0%B1%D0%B5%D0%B7%D0%BD%D0%B0%D0%B4%D0%B5%D0%B6%D0%B4%D0%BD%D0%B8-%D1%81%D0%BB%D1%83%D1%87%D0%B0%D0%B8-news855712.html", "text": "У нас вече съществува нова технология, която замества счупени при автомобилна катастрофа или височинна травма черепни кости. Става въпрос за 3D импланти, които напълно прилягат по формата на главата. Единственият специалист, който се занимава с тази технология в България е д-р Асен Хаджиянев от Клиниката по неврохирургия на УМБАЛ \"Св. Иван Рилски\". „Това е крачка към бъдещето. Успяхме да реализираме този проект при трима пациенти. Операцията е доста сложна. Винаги съществува риск от непоносимост към импланта. Досега не сме имали подобен проблем. Има по-голям риск от инфекция”, разказа пред Нова телевизия д-р Асен Хаджиянев. Той допълни, че имплантите са направени от химичен полимер. Сподели:", "date": "2019.07.14", "title": "КРАЧКА КЪМ БЪДЕЩЕТО: 3D импланти спасяват безнадеждни случаи"}
{"url": "https://pik.bg/%D0%B5%D0%BB%D0%B5%D0%BD%D0%B0-%D0%BF%D0%BE%D0%BF%D1%82%D0%BE%D0%B4%D0%BE%D1%80%D0%BE%D0%B2%D0%B0-f-16-%D0%B5-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%B7%D0%B0-%D0%B8%D0%B7%D0%B3%D1%80%D0%B0%D0%B6%D0%B4%D0%B0%D0%BD%D0%B5-%D0%BD%D0%B0-%D0%B5%D0%B4%D0%BD%D0%BE-%D0%BD%D0%BE%D0%B2%D0%BE-%D0%BA%D0%B0%D1%87%D0%B5%D1%81%D1%82%D0%B2%D0%BE-%D0%BD%D0%B0-%D0%B2%D0%B2%D1%81-news855753.html", "text": "\"Самолетната сага върви от 15 години. Ползите от сключването на договора със САЩ за новите изтребители за армията ни са в това, че след дългогодишни опити да направим стратегическа покупка в НАТО, това най-сетне ще се случи\", заяви Поптодорова. \"Така, толкова години по-късно, реално доказваме къде сме в сложната геополитическа обстановка. Това означава съвместимост на нашата авиация с авиацията на останалите страни членки на НАТО, означава да попаднеш към една друга страна, към която досега само номинално си принадлежал\", допълни тя. Според Поптодорова атаките срещу сделката не тръгват от прагматични съображения, а само от това, че става въпрос за самолети от САЩ. Пристъпваме към изграждане на солиден дългосрочен, стратегически капацитет. Като пряк участник в разговорите за F-16, мога да кажа, че не е имало никакво колебание, че това е най-подходящият самолет за нашата държава. Това което получаваме си заслужава парите, това е цена съпоставима на цената, която плаща Словакия. Трябва да подчертаем, че това е началото на една дълга процедура, изграждане на едно ново качество на ВВС.  Това каза пред Канал 3 вицепрезидентът на Асоциацията на Атлантическия договор и бивш посланик на България в САЩ. Сподели:", "date": "2019.07.14", "title": "Елена Поптодорова: F-16 е началото за изграждане на едно ново качество на ВВС"}
{"url": "https://pik.bg/%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D1%82%D1%80%D0%B5%D1%82%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D1%81%D0%B5-%D0%B1%D0%B0%D0%B2%D0%B8-%D0%B4%D0%B0-%D0%B8%D0%B7%D0%BB%D0%B5%D1%82%D0%B8-%D1%81%D1%82%D0%BE%D1%82%D0%B8%D1%86%D0%B8-%D0%BF%D1%8A%D1%82%D0%BD%D0%B8%D1%86%D0%B8-%D0%B8%D0%B7%D0%BD%D0%B5%D1%80%D0%B2%D0%B5%D0%BD%D0%B8-news855770.html", "text": "Самолет на \"България ер\" е трябвало да излети в 19,45 снощи от Бургас за Санкт Петербург, но това не се е случило през цялата нощ, съобщава Нова телевизия. Стотици изнервени туристи, предимно руснаци, са прекарали нощта на местното летище в неведение какво се случва и кога ще могат да се приберат в родината си. Едва в 6 часа тази сутрин са били настанени по хотели. След цяла нощ неизвестност от летище Бургас са благоволили да съобщят, че машината имала техническа неизправност. Припомняме, че това е поредният инцидент със самолет на същата авиокомпания пред последното денонощие. Снощи закъсня с над три часа полет от Цюрих до София, а тази сутрин - полет от Тел Авив до столицата, също с над три часа. Досега от авиокомпанията няма официално съобщение за причините за хаоса. Коментарите в социалните мрежи твърдят, че става дума за липса на достатъчен брой машини и екипажи. Сподели:", "date": "2019.07.14", "title": "КАКВО СЕ СЛУЧВА? Трети самолет се бави да излети, стотици пътници изнервени"}
{"url": "https://pik.bg/%D1%88%D0%BE%D0%BA-%D1%81%D0%BD%D1%8F%D0%B3-%D0%BD%D0%B0-%D0%BC%D1%83%D1%81%D0%B0%D0%BB%D0%B0-%D0%BF%D1%80%D0%B5%D0%B7-%D1%8E%D0%BB%D0%B8-%D1%81%D0%BD%D0%B8%D0%BC%D0%BA%D0%B8-news855756.html", "text": "Сняг падна на връх Мусала през юли. Това стана ясно от социалните мрежи, където бяха публикувани снимки на юлския сняг. Днес над по-голямата част от страната ще е облачно и дъждовно. В планините няма да е подходящо за туризъм. Ще бъде предимно облачно, ветровито и дъждовно. На много места ще има гръмотевични бури, а в масивите от Централна и Източна България количествата ще са значителни. Ще духа умерен и силен северозападен вятър и с него ще нахлува студен въздух. Снимки: Meteo Balkans и Mount Musala Снегът се оказа достатъчен, за да бъде направен снежен човек. Сподели:", "date": "2019.07.14", "title": "ШОК: Сняг на Мусала през юли (СНИМКИ)"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%B2%D0%B8%D1%81%D1%88%D0%B8-%D1%84%D1%83%D0%BD%D0%BA%D1%86%D0%B8%D0%BE%D0%BD%D0%B5%D1%80%D0%B8-%D0%B2-%D0%B1%D1%81%D0%BF-%D0%BD%D0%B5-%D0%B2%D0%BD%D0%B0%D1%81%D1%8F%D1%82-%D0%B7%D0%B4%D1%80%D0%B0%D0%B2%D0%BD%D0%B8%D1%82%D0%B5-%D1%81%D0%B8-%D0%BE%D1%81%D0%B8%D0%B3%D1%83%D1%80%D0%BE%D0%B2%D0%BA%D0%B8-%D0%B4%D0%BE%D0%BA%D1%83%D0%BC%D0%B5%D0%BD%D1%82-news855745.html", "text": "Висши функционери от БСП не си внасят здравните осигуровки, разкрива  BNews.bg и представя документ за това. Според информацията, някои от скандалните функционери са в най-висшето ръководство на партията и са от най-приближения кръг на Корнелия Нинова. Интересното е, че децата на някои от тези функционери учат в скъпо платени чужди университети, а въпросните партийци често публикуват снимки от почивките си на екзотични дестинации. От БСП често критикуват здравеопазването ни, но се оказва, че самите те не допринасят за подобряването му. От медията показват документ, който показва здравноосигурителния статус на висш функционер с чийто подпис е създадена телевизията на БСП. Същия е бил и два мандата народен представител, но не си внася здравните осигуровки. Сподели:", "date": "2019.07.14", "title": "СКАНДАЛНО: Висши функционери в БСП не внасят здравните си осигуровки (ДОКУМЕНТ)"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA---%D0%BA%D0%B0%D1%80%D0%BE%D0%BB%D0%B5%D0%B2-%D0%BF%D0%BE%D0%BF%D0%B8%D0%BB%D1%8F-%D0%BF%D0%BB%D0%B0%D0%BC%D0%B5%D0%BD-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D1%88%D0%B5%D1%84%D1%8A%D1%82-%D0%BD%D0%B0-%D0%BA%D0%BD%D1%81%D0%B1-%D0%B5-%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D1%86%D0%B8%D0%BD%D0%B8%D1%87%D0%B5%D0%BD-%D0%B8-%D0%B3%D0%BB%D1%83%D0%BF%D0%B0%D0%B2-%D1%86%D1%8F%D0%BB-news855752.html", "text": "Икономическият анализатор Владимир Каролев попиля шефа на КНСБ Пламен Димитров след вчерашния цирк в ефира, който разигра в спор за данъчната политика с бизнесмена Красимир Дачев. Както ПИК съобщи, синдикалният лидер предизвика грандиозен скандал, след като по средата на разговора стана, тъй като не бе съгласен, че в студиото не се обсъжда темата и напусна по средата на предаването. Това е предизвикало острата реакция на Каролев, който го критикува в свой коментар във Фейсбук: \"Шефът на КНСБ е уникално циничен и глупав. Цял живот живее на гърба на данъкоплатците. Първо като активист на ДКМС, след това като профсъюзен деятел. Участва в бордове на фирми от които лапа здраво, а КНСБ направи и фонд наречен “Труд и Капитал” закупил двайсетина държавни фирми чрез масовата приватизация. Повечето от тези фирми или са фалирали или са продадени за жълти стотинки на приятели. А тези които съществуват разбира се не плащат “достойни високи заплати”за които този безсрамен популист говори\". Сподели:", "date": "2019.07.14", "title": "ПЪРВО В ПИК - Каролев попиля Пламен Димитров: Шефът на КНСБ е уникално циничен и глупав! Цял живот живее на гърба на данъкоплатците"}
{"url": "https://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3-%D0%B4%D0%B5%D0%BD-%D0%B7%D0%B0-%D1%81%D0%BF%D1%80%D0%B0%D0%B2%D0%B5%D0%B4%D0%BB%D0%B8%D0%B2%D0%BE%D1%81%D1%82-%D0%B8-%D0%BF%D0%BE%D0%B4%D0%B0%D1%80%D1%8A%D1%86%D0%B8-%D0%BE%D1%82-%D1%81%D1%8A%D0%B4%D0%B1%D0%B0%D1%82%D0%B0-news855698.html", "text": "През целия ден (от 04:32ч до 02:06ч на 15 юли) Луната се движи на празен ход. Неблагоприятно време за всякакви начинания. Луната е в знак Стрелец до 02:06ч на 15 юли. Денят се отличава с емоционална стабилност, стремеж към премереност и ред. Избягвайте да вземате важни решения. Луната настройва идеалистично и философски. Лесно се възприема всякаква информация. Добре е не само да се получават нови знания, но и да се предават знания и опит на другите. Прекрасно време за духовни практики. Това съобщава в своя хороскоп астрологът Ивелина Пенчева. Възможно е да възникне неудържимо желание да нарушите диетите и да си похапнете от душа каквото ви се прииска. Не натоварвайте черния дроб с алкохол и мазна храна. Не трябва да се ядат ябълки, може да предизвикат разстройство на стомаха. Уязвими са черен дроб, жлъчка, бедрата, седалищният нерв. Доминиращ 12 лунен ден от 18:06ч на 13 юли до 19:07ч на 14 юли. Ден на вербалната магия и включване на Божествената енергия. Денят носи успех и късмет на всеки, който е способен да благодари на Висшите сили за благодатта, която му е била дарена. Този ден предразполага към добро, хармония и възможност да бъдем в мир със себе си. Обикновено преминава мирно и спокойно. Изисква се определена концентрация. Нужно е да се вслушваме в своите усещания, а не да ги анализираме. Благоприятно е а общуване, за прояви на алтруизъм и милосърдие, да се помага на тези, които се нуждаят от помощ. Отделете време за по-стари роднини, родители, навестете болни приятели. Ден на спонтанността и непредсказуемостта. Не следвайте предначертаното, защото всичко може да се обърне наопаки. Крайно противопоказно е да се ядосвате и гневите. Не влизайте в спорове и избягвайте да се самосъжалявате и да се жалвате. Може да останете в това състояние за дълго. Благоприятно е да се посети църква и да изразите молбите си, които в този ден биват чути свише. Молитвите отправени в този ден, ако са искрени, обезателно се сбъдват. Любовта и съчувствието проявени днес, са необходимо условие за изпълнението на вашите желания. Полезни са заниманията с йога и други източни практики. Идеално време за уединени практики, за обети за мълчание и медитации, както и за молитвени практики. Не се претоварвайте с тежки тренировки, но можете да си направите лек масаж. Секс - Сексът в дванадесети лунен ден трябва да бъде, колкото може повече духовен. Важни са не толкова техническите умения, които имате, колкото проявите на любов, нежност, доброта и разбиране. Подстрижката в това време подобрява здравето, освобождава ви от обидите и притегля богатство. Следва 13 лунен ден от 19:07ч на 14 юли до 20:04ч на 15 юли. 26 слънчев ден –Ден за справедливост и подаръци от съдбата, в който можете да молите и да получавате помощ от Висшите сили, особено ако е свързано с увеличаване на благосъстоянието. Днес даже най-простите и обикновени молби достигат до Небесата. Не си отказвайте нищо в този ден. Каквото ви хареса – вземайте го – то е за вас. Не трябва да са ви чужди земните радости. Правете всичко с желание и от сърце. Сподели:", "date": "2019.07.14", "title": "АСТРОЛОГ: Ден за справедливост и подаръци от съдбата"}
{"url": "https://pik.bg/%D0%B6%D0%B5%D1%81%D1%82%D0%BE%D0%BA%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D1%81%D0%B8%D0%BD-%D0%B7%D0%B0%D0%BA%D0%BB%D0%B0-%D0%B1%D0%B0%D1%89%D0%B0-%D1%81%D0%B8-%D0%B2-%D0%BD%D0%B8%D0%B2%D0%B0-news855837.html", "text": "Син е убил баща си край село Козаново, Асеновградско. Зловещата драма се е разиграла днес преди обяд. Двамата отишли на нивата, но след избухнал скандал по-малдият мъж нападнал по-възрастния с нож. Пробол го смъртоносно, а по-късно е задържан от полицията. На място работи група криминалисти, които разследват случая. Според местни хора синът е бил психически неуравновесен и често вдигал скандали на родителите си. Случаят се наблюдава от окръжната прокуратура. Сподели:", "date": "2019.07.14", "title": "ЖЕСТОКО УБИЙСТВО: Син закла баща си в нива"}
{"url": "https://pik.bg/%D0%BA%D0%BE%D0%BB%D0%B0-%D0%BF%D0%BE%D0%BC%D0%B5%D1%82%D0%B5-%D0%B4%D0%B5%D1%82%D0%B5-%D0%B2-%D1%80%D0%B0%D0%B7%D0%B3%D1%80%D0%B0%D0%B4%D1%81%D0%BA%D0%BE-%D1%81%D0%B5%D0%BB%D0%BE-news855763.html", "text": "10-годишно дете от град Исперих е блъснато от лек автомобил в село Китанчево. Това съобщиха от ОДМВР - Разград. Сигналът за инцидента е подаден около 18.30 часа на 12 юли. 34-годишен водач на лек автомобил \"Опел Астра\" блъска внезапно излязлото на пътното платно малолетно момиче. Шофьорът спира, взема пострадалото дете и го откарва във ФСМП - Исперих, където е установено, че момичето е с фрактура на левия крак и охлузни рани по тялото, без опасност за живота. Пробата за употреба на алкохол на водача е отрицателна. Съставен му е акт по ЗДвП. Образувано е досъдебно производство. Сподели:", "date": "2019.07.14", "title": "Кола помете дете в разградско село"}
{"url": "https://pik.bg/%D0%BF%D1%80%D0%BE%D1%84-%D0%BA%D0%B0%D0%BC%D0%B5%D0%BD-%D0%BF%D0%BB%D0%BE%D1%87%D0%B5%D0%B2-%D0%BF%D0%B0%D0%B7%D0%B5%D1%82%D0%B5-%D1%81%D0%B5-%D0%BE%D1%82-%D0%BE%D0%BF%D0%B0%D1%81%D0%BD%D0%B8%D1%8F-%D0%B2%D0%B8%D1%80%D1%83%D1%81-%E2%80%9E%D0%B7%D0%B8%D0%BA%D0%B0%E2%80%9D-50-60-%D0%BE%D1%82-%D1%85%D0%BE%D1%80%D0%B0%D1%82%D0%B0-%D0%BD%D0%B5-%D1%80%D0%B0%D0%B7%D0%B1%D0%B8%D1%80%D0%B0%D1%82-%D1%87%D0%B5-%D1%81%D0%B0-%D1%83%D1%85%D0%B0%D0%BF-news855742.html", "text": "Проф. д-р Камен Плочев, ръководител на Първа клиника по инфекциозни болести във ВМА, предупреди, че опасният вирус \"Зика\", който се разпространява от комари, опасно обикаля планетата. Летни вируси, чревни инфекции, ухапвания от насекоми, топлинен удар - лятото е в разгара си, а с него и опасността да провалим почивката си, ако не знаем как да се пазим от всичко изброено. Географията на заболяванията, причинени от насекоми, се променя. \"Използвайте препарати, които отблъскват насекомите, така наречените репеленти\", казва професорът. Според него насекомите са много опасни през лятото, като най-много трябва да се пазим от кърлежите и комарите. Той допълни, че между 50 и 60% от хората, които идват на преглед във ВМА, не разбират, че са били ухапани от кърлеж. \"Освен лаймската болест кърлежите предават и още пет вида болести, затова е добре да се изследваме, когато разберем, че сме били ухапани\", посочи д-р Плочев и апелира хората да спазват по-голяма лична хигиена, за да се избегнат летни инфекции. Всичко е опасно, щом премине границата на биологичната толерантност. \"Диарията например не е враг на организма, а естествен, елиминиращ отровите, бактериите и вирусите, физиологичен акт, но до определени граници. Хората трябва да знаят коя е тази граница и това е, когато почувстват жажда – тогава вече трябва да отидат на лекар\", обясни лекарят. По думите на проф. Плочев хората вече са добре информирани и не се забавят с търсенето на медицинска помощ. Сподели:", "date": "2019.07.14", "title": "Проф. Камен Плочев: Пазете се от опасния вирус „Зика”. 50-60% от хората не разбират, че са ухапани от кърлеж"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B2-%D0%BA%D0%BE%D0%BC%D0%B0-%D0%B5-8-%D0%B3%D0%BE%D0%B4%D0%B8%D1%88%D0%BD%D0%BE%D1%82%D0%BE-%D0%B4%D0%B5%D1%82%D0%B5-%D0%BE%D1%82-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BA%D1%80%D0%B0%D0%B9-%D1%80%D0%B0%D0%B7%D0%B3%D1%80%D0%B0%D0%B4-news855836.html", "text": "В кома е 8-годишното дете, пострадало в катастрофата между ТИР и лек автомобил. Това съобщиха от ОДМВР - Разград. Пострадалите от катастрофата край Осенец и откарани в МБАЛ-Разград са 8-годишно момче и 43-годишният му баща. Детето е в кома, вкарано по спешност за операция. Баща му е със счупена ключица и охлузвания, контактен. Сподели:", "date": "2019.07.14", "title": "ОТ ПОСЛЕДНИТЕ МИНУТИ! В кома е 8-годишното дете от катастрофата край Разград"}
{"url": "https://pik.bg/%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F-%D0%B2-%D0%B3%D1%80%D1%8A%D1%86%D0%B8%D1%8F-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%82-%D1%85%D0%BE%D1%80%D0%B0-%D0%B2%D0%B8%D0%B4%D0%B5%D0%BE-news855824.html", "text": "Гръцките власти евакуираха днес десетки жители на наводнени къщи в западната част на страната, няколко дни след като мощна буря отне живота на седем души в северна Гърция, предаде агенция Ройтерс. Подобни метеорологични явления са рядкост за Гърция, където летните месеци обичайно са горещи и сухи, отбелязва агенцията, предаде БТА. Наводненията след поредната буря нанесоха щети на пътища в градовете Нафпактос и Патра, и затвориха главен път за няколко часа. Не се съобщава обаче за пострадали или изчезнали хора. Много къщи и магазини в Нафпактос са наводнени, има нанесени щети на жилища, магазини и автомобили, съобщи служител на противопожарната служба пред агенция Ройтерс. Седем души, сред които шестима туристи, загинаха, а над 100 бяха ранени в сряда вечерта, когато в северна Гърция вилня мощна буря, припомня Ройтерс. Сподели:", "date": "2019.07.14", "title": "Наводнения в Гръция, евакуират хора (ВИДЕО)"}
{"url": "https://pik.bg/%D0%BF%D0%B5%D1%82%D1%8A%D1%80-%D0%B2%D0%BE%D0%BB%D0%B3%D0%B8%D0%BD-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%BE-%D0%B7%D0%B0-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B3%D0%B5%D1%80%D0%B1-%D0%BA%D0%B0%D1%82%D0%BE-%D0%B1%D0%BA%D0%BF-news854881.html", "text": "Да заемаш висока позиция в Българската комунистическа партия преди 1989 г., беше изключително престижно. Но и падането от тази позиция беше крайно болезнено. За отрицателно време висшият партиец, притежаваш огромна власт, невероятни привилегии, достъп до стоки и услуги, за които простосмъртните само мечтаеха, се превръщаше в господин Никой. Човекът, от когото всички трепереха, чието благоволение всички се стараеха да получат, ставаше неразпознаваем. Никой вече не искаше да общува с него. Останалите се страхуваха, че дори само минаването покрай бившето величие може да стовари и върху тях гнева на Първия. Партийната съдба на Цветан Цветанов удивително напомня случващото се с такива висши комунистически функционери като Борис Велчев, Александър Лилов, Чудомир Александров и редица други. На всички тях всесилният Тодор Живков бе делегирал огромна власт. Всички те живееха с усещането, че едва ли не  са призвани да наследят Първия начело на партията и държавата. И всички те, след по-дълъг или по-кратък период на величие, биваха прогонвани  в политическото небитие.  В един момент Живков решаваше, че са натрупали твърде голямо влияние, че са реална заплаха за властта му и че е време да се освободи от тях. Освобождаването на доскорошните \"звезди\" се извършваше с одобрението на целия партиен апарат. Никой не дръзваше да защити открито нарочените за отстраняване. Всъщност никой и не разбираше какви са конкретните причини за това, че някой е изпаднал в немилост. Важна беше волята на Първия. Щом той е решил да се отърве от доскорошния Втория, значи така и трябва да бъде. Случилото се с Цветан Цветанов повтаря едно към едно съдбата на различните хора, които в различни периоди от време преди 1989 г. играеха ролята на Втори по важност човек в БКП. Доскорошната дясна ръка на Бойко Борисов вече е господин Никой. Официалното му отстраняване бе извършено по същия  мълниеносен и единодушен начин, както се случваше с някогашните заместници на Тодор Живков.  И бе съпроводено със също толкова оглушително мълчание. Никой от делегатите на конгреса на ГЕРБ не посмя да вземе думата на високия форум. Дори не за да защити Цветанов, а просто да каже нещо. Явно страхът да не бъде изпусната погрешната дума е бил по-силен от желанието за изява. Затова и всички мълчаха като риби.  Не задаваха въпроси. Не искаха да знаят. А въпросите никак не са малко. Коя е истинската причина за отстраняването на Цветанов? Кой го натопи? Американците, които са собственици на \"Свободна Европа\"? Или вътрешнопартийните конкуренти? Почувствал ли се е застрашен Борисов от (уж) безкрайно верния си помощник? Едва ли някога ще получим адекватни отговори на тези въпроси. В ГЕРБ не обичат да говорят по вътрешнопартийни теми. Дори когато бъдат отстранени от всички постове, предпочитат да мълчат. Явно има защо. Явно дори и отстранени от видимата власт, дори и лишени от видимите привилегии, са натрупали достатъчно не толкова видими ресурси, които биха могли да загубят, ако се разприказват. И тук сравнението с БСП е неизбежно. Може да харесвате или да не понасяте тази партия. Може да мислите каквото искате за Корнелия Нинова, Сергей Станишев, Кирил Добрев, Георги Пирински и останалите. Само че има един безспорен факт. БСП е  демократична партия. А особено в сравнение с ГЕРБ си е направо пример за демократичност. В тази партия решенията на лидера никога не се изпълняват безпрекословно. При всички ръководители има активна  вътрешна опозиция, която понякога е по-активна в критиките към началниците в БСП, отколкото към опонентите от други партии. Преди и по време на конгресите в социалистическия лагер ври и кипи. И няма значение дали дискусиите са винаги на високоинтелектуално ниво, или се израждат в междуличностни разпри. Важното е, че има различни мнения. И то коренно различни. Възможно ли е да си представим нещо подобно в ГЕРБ? Възможно ли е там да има вътрешна опозиция ? Немислимо е. Там всяко мнение, различно от това на лидера, е равносилно на политическо самоубийство. Близки до ГЕРБ анализатори обясняват, че това не било тоталитаризъм, а съвсем автентичен процес. Тоест липсата на различни мнения, на борба на позиции не е нещо, което Бойко Борисов бил наложил със сила. Съвсем естествено било мисленето на партийните активисти да се покрива стопроцентово с това на лидера. Склонен съм да повярвам на това. По всичко изглежда, че активистите на ГЕРБ напълно съзнателно са се отказали да мислят независимо. Или да го кажем съвсем неприкрито - напълно съзнателно са се отказали да мислят. Приемайки безкритично да повтарят мислите на лидера, те се надяват, че това е най-верният път към бърза политическа кариера. Вероятно са прави. Само че както показва примерът на редица герберски \"звезди\", падането от партийните върхове е много по-бързо от изкачването.  Забравата също.  Някой сеща ли се днес изобщо за Искра Фидосова, Мирослав Найденов, Румяна Желева, Димитър Главчев, Делян Добрев? Колкото и предани на лидера да са, началниците в ГЕРБ се разделят с всички постове в момента, в който Борисов прецени, че с действията си представляват заплаха за успеха на партията. Отделната личност, колкото и ценна да е тя, няма никакво значение. Важна е единствено Партията. С главно П. Точно както беше навремето с БКП.  Всяка личностна жертва пред нейния олтар беше оправдана.  Емблематичните стихове на Христо Радевски: \"Аз знам, аз вярвам, че си права, когато съгрешиш дори!\", посветени на комунистическата партия, биха могли да бъдат произнесени от всеки средностатистически функционер на ГЕРБ. Отделният партиен велможа, колкото и високо в йерархията да бъде, може и да сбърка, но партията и нейният Лидер са недосегаеми, извън всякаква критика. Тъй като изначално е надарен с непогрешимост, на Бойко Борисов  принадлежи последната дума при решаването на всички проблеми в държавата.  И извън нея.  Ето пример и за двете от последните дни. Успоредно с опитите да сложи ред в района на Западните Балкани, Борисов се зае и с решаването на дългогодишните футболни проблеми.  Привика при себе си босовете на най-големите футболни отбори, вътрешния министър, главния прокурор, шефа на БФС и категорично им заяви, че няма никакво намерение да търпи повече \"недъзите в българския футбол\". Опитах се да си представя как би изглеждала среща на \"Даунинг Стрийт\" 10 между Тереза Мей и собствениците на \"Манчестър Юнайтед\", \"Ливърпул\" и \"Челси\". Или среща на испанския премиер Педро Санчес с босовете на \"Реал – Мадрид“, \"Барселона\" и \"Валенсия\". И как тези хора тържествено обещават, че повече няма да купуват мачове и няма да бият съдиите. Не ми се получи особено тази представа. Сигурно защото във всяка една нормална европейска, а и не само европейска държава, премиерите не се правят на Краля Слънце, не се стремят да огреят навсякъде. Проблемите на футбола в нормалните страни ги решават футболните хора, а не министър-председателят в компанията на вътрешния министър и главния прокурор. Интересно кой ли ще решава проблемите в България, когато Борисов вече няма да е премиер? Сподели:", "date": "2019.07.14", "title": "Петър Волгин специално за ПИК и \"Ретро\": ГЕРБ като БКП"}
{"url": "https://pik.bg/%D1%82%D0%BE%D0%B2%D0%B0-%D0%B5-%D0%B1%D0%B8%D0%BB%D0%BA%D0%B0%D1%82%D0%B0-%D0%BD%D0%B0-%D0%BF%D0%BE%D0%BA%D0%B0%D1%8F%D0%BD%D0%B8%D0%B5%D1%82%D0%BE%E2%80%9C---%D0%B3%D0%BE%D0%BD%D0%B8-%D0%B7%D0%BB%D0%B8%D1%82%D0%B5-%D1%81%D0%B8%D0%BB%D0%B8-%D0%B8-%D0%BB%D0%B5%D0%BA%D1%83%D0%B2%D0%B0-news854629.html", "text": "Тези от вас, които искат да отслабнат, също могат да използват билката, тъй като тя намалява задържането на течности, като подпомага разграждането на мастните киселини в тъканите. Наричат седефчето \" билката на покаянието“ , тъй като в миналото католическите свещеници ръсели светената вода с китка от билката. Не е случайно, че наричат по този начин билката, тъй като и в превод от латински, името означава \"освобождавам“ и се е вярвало, че седефчето може да гони злите сили. В България тя се среща по ливади, храсталаци и сухи места. Билката не се препоръчва на бременни жени и кърмачки. А приемането на твърди големи количества от седефчето може да доведе до замаяност, спазми и обрив. Сподели:", "date": "2019.07.14", "title": "Това е \"Билката на покаянието“ - гони злите сили и лекува"}
