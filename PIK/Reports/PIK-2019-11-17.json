{"url": "https://pik.bg/%D0%B7%D0%B0%D0%BF%D0%BB%D0%B0%D1%88%D0%B8%D1%85%D0%B0-%D1%81-%D0%B1%D0%BE%D0%BC%D0%B1%D0%B0-%D0%BA%D1%83%D0%BB%D0%B0%D1%82%D0%B0-%D0%B2-%D0%BE%D1%81%D1%82%D0%B0%D0%BD%D0%BA%D0%B8%D0%BD%D0%BE-news885090.html", "text": "Бомба е поставена в телевизионната кула в Останкино, съобщи РИА \"Новости\". Агенцията отбелязва, че анонимни са обявили, че бомба е поставена в телевизионния център.  Останкино се намира в североизточната част на Москва. Полицията проверява сигнала. Специални екипи обследват телевизионната кула. Властите уточняват, че съобщения с подобни заплахи са пристигнали и за търговския център \"Океания\", дома на културата на ул. \"Куусинен\", както и в интернат №1 за обучение на слепи на ул. \"Митищинска\" и жилищна сграда на ул. \"Плещеева\". Сподели:", "date": "2019.11.17", "title": "Заплашиха с бомба кулата в Останкино"}
{"url": "https://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%89%D0%B5-%D0%BF%D1%83%D0%B1%D0%BB%D0%B8%D0%BA%D1%83%D0%B2%D0%B0-%D0%B4%D0%BE%D0%BA%D0%BB%D0%B0%D0%B4%D0%B0-%D0%B7%D0%B0-%D1%80%D1%83%D1%81%D0%BA%D0%BE%D1%82%D0%BE-%D0%B2%D0%BB%D0%B8%D1%8F%D0%BD%D0%B8%D0%B5-%D1%81%D0%BB%D0%B5%D0%B4-%D0%B8%D0%B7%D0%B1%D0%BE%D1%80%D0%B8%D1%82%D0%B5-news884995.html", "text": "Британското правителство ще публикува парламентарния доклад, в който се обяснява за руското влияние в политиката на Обединеното кралство след изборите от 12 декември. Това твърди британският министър, отговарящ за сигурността Брандън Люис, предава „Ройтерс”, цитирана от „Фокус”. Опонентите на консервативното правителство на премиера Борис Джонсън го обвиняват в забавянето на публикуването на доклада, изготвен от парламентарната комисия по безопасността и разузнаването. Информацията е била прегледана от експерти и одобрена за публикуване, но според критиците Джонсън се бави, тъй като доклада може да разкрие неприятни факти за него и партията. Люис заяви пред британски журналисти, че докладът не е можел да бъде публикуван по-рано, заради предизборните указания. „Искаме да сме сигурни, особено когато става дума за националната сигурност, че сме преминали изцяло през този процес - уточни той. - Не можем да публикуваме такива неща по време на изборите“. Брандън Люис увери, че след 12 декември докладът ще бъде одобрен. Сподели:", "date": "2019.11.17", "title": "Правителството на Великобритания ще публикува доклада за руското влияние след изборите"}
{"url": "https://pik.bg/%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D0%B1%D0%B5%D1%80%D0%BE%D0%B5-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D1%81%D0%B5%D1%80%D0%B8%D0%BE%D0%B7%D0%BD%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D1%82%D0%B8%D0%BC%D0%B0-%D0%BF%D1%80%D0%B5%D0%B7-%D0%B7%D0%B8%D0%BC%D0%B0%D1%82%D0%B0-news884994.html", "text": "Треньорът на Берое Димитър Димитров ще развърти сериозно метлата през зимата, твърди \"Котаспорт\". Според информацията, специалистът ще покаже вратата на шестима играчи, от чиито изяви не е доволен и не влизат в плановете му за пролетта. На дузпата са Георги Ангелов, Виктор Генев, Петко Цанков, Юлиян Ненов и двама от легионерите - Яя Меледже и Вандерсон. Херо вече се оглежда за нови попълнения, а в контролата с Ботев (Гълъбово) взеха участие и чужденци, които са на проби. Един от тях дори вкара гол. \"Зелените\" обаче не пожелаха да разкрият името му. В същото време стана ясно, че клубът може да си осигури прилични средства за селекцията от продажбата на един от халфовете си. Изявите на Ибрахима Конте не са останали незабелязани и в чужбина. Интерес към него проявяват два отбора - германският Аугсбург и Волфсбергер от Австрия. Гвинеецът може да излезе доста тънко за техните стандарти, ако се възползват от опцията да платят откупната му клауза. По този начин от Берое си тръгнаха Охене и Педро Еуженио, но после се върнаха обратно. Сподели:", "date": "2019.11.17", "title": "Треньорът на Берое подготвя сериозни промени в тима през зимата"}
{"url": "https://pik.bg/%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%B0-%D0%B8%D1%81%D1%82%D0%BE%D1%80%D0%B8%D1%8F-%D1%81%D0%B2%D1%8A%D1%80%D0%B7%D0%B0%D0%BD%D0%B0-%D1%81-%D0%B5%D0%BC%D0%BE-%D0%BA%D0%BE%D1%81%D1%82%D0%B0%D0%B4%D0%B8%D0%BD%D0%BE%D0%B2-%D0%B8-%D0%B4%D0%B5%D1%81%D0%B0%D0%B8-news885079.html", "text": "Исторически факт е, че Франция игра три пъти финал на Световно първенство след 17-и ноември 1993 година досега. Въпреки последвалите успехи обаче, бившите френски национали продължават да изтръпват при спомена за гола на Емил Костадинов в 90-ата минута. Наскоро в това се е убедил родният футболен запалянко Кирил Евтимов, при среща с легендата Марсел Десаи в Лондон. Евтимов е добър приятел с друг от френските герои от Мондиал'98 - Робер Пирес, като има навика да подарява българско вино на световните знаменитости, с които се среща. Евтимов е притежател на фланелката, с която Костадинов вкара последния български гол на Световно към момента - при загубата от Испания с 1:6. Преди години с нея Кирил \"изплаши\" Лоран Блан в мач от Шампионската лига. Ето какво разказа пред \"Спортал\" Евтимов за скорошната си среща с бившата звезда на Марсилия, Милан и Челси: \"Видях се с Марсел Десаи, поговорихме си. Много лъчезарен и позитивен човек. Когато обаче му споменах, че съм приятел с Емо Костадинов, Десаи се стегна, помръкна, не каза нищо. Стана световен и европейски шампион с Франция след това, но очевидно болката от 17-и ноември е много голяма\". Сподели:", "date": "2019.11.17", "title": "Любопитна история свързана с Емо Костадинов и Десаи"}
{"url": "https://pik.bg/%D0%BE%D1%81%D0%B5%D0%BC-%D0%BD%D0%B5%D1%89%D0%B0-%D0%BA%D0%BE%D0%B8%D1%82%D0%BE-%D0%B4%D0%B0-%D0%BD%D0%B0%D0%BF%D1%80%D0%B0%D0%B2%D0%B8%D1%82%D0%B5-%D0%B7%D0%B0-%D0%B4%D0%B0-%D0%B1%D1%8A%D0%B4%D0%B5%D1%82%D0%B5-%D1%89%D0%B0%D1%81%D1%82%D0%BB%D0%B8%D0%B2%D0%B8-news884925.html", "text": "Да бъдеш по-щастлив не трябва да бъде амбиция в дългосрочен план. Можете да започнете веднага. В следващите 30 минути можете да опитате някое от следващите предложения, които ще ви гарантират по-добро настроение и по-силна мотивация. Ако сте на телефона, изправете се и се разпънете. Качете се по стълбите вместо с асансьора. А още по-добре, направете бърза 10-минутна разходка. Изследванията сочат, че светлината стимулира мозъчните центрове, които са отговорни за настроението. Сутрин се насладете на слънцето, за да се заредите с позитивна енергия. когото не сте виждали от доста време, или създайте ново приятелство. Контактите с други хора са сред най-важните условия за щастието. . Когато приключите с нещо, което ви тежи – служебна задача, отложено посещение при зъболекаря, административна операция…Така ще се почувствате по-мотивирани и доволни от себе си. Външният ред допринася за вътрешния мир, затова отделете известно време за организиране на сметки и справяне с купчините чинии в кухнята. Дори и да изглеждат като малки задачи, те създават известен хаос. Ако се организирате, само за 10 минути ще видите колко бързо ще се справите с тях, което ще доведе до вътрешно удовлетворение. Свържете двама души по електронна поща, отделете една минута, за да помогнете на някого с информация, направете услуга… Малките жестове винаги се ценят. Колкото и да не ви е до смях, опитайте се да се усмихнете насила. Според изследвания, дори и тя повишава настроението ви. А ако се усмихвате, другите хора ще ви възприемат като приятелски настроени и по-достъпни. Помислете за нещо, за което искате да знаете повече, и прекарайте 15 минути в интернет, четейки за него, или отидете в книжарница и купите книга. Това ще ви стимулира за нови знания и ще ви направи по-щастливи. Сподели:", "date": "2019.11.17", "title": "Осем неща, които да направите, за да бъдете щастливи"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%B2%D1%8A%D0%BB%D1%87%D0%B5%D0%B2-%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%B2-%D1%83%D1%87%D0%B8%D0%BB%D0%B8%D1%89%D0%B0%D1%82%D0%B0-%D0%B8%D0%BC%D0%B0-%D0%BF%D0%BE%D0%B2%D0%B5%D1%87%D0%B5-%D0%B4%D0%B5%D1%86%D0%B0-%D0%BE%D1%82-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%B0-%D1%81-%D0%BF%D0%BE-%D0%BD%D0%B8%D1%81%D0%BA%D0%BE--news884996.html", "text": "От всички бюджетни програми с най-висока обществена възвръщаемост е тази за предучилищното образование. Това заяви пред БНР министърът на образованието и науката Красимир Вълчев. „Въвеждането на задължителна подготовка на деца на 4 години няма да струва много – допълни той. - Финансираме голяма част от това обучение – 14 млн. лв., но увеличеният обхват от 78% деца до над 90% деца ще струва около 25-30 млн. лв. на годишна база“. По повод освобождаването от таксите за предучилищна възраст министър Вълчев подчерта: „Всяка една система има солидарност. Все още нямаме решение колко точно ще бъдат средствата, но те ще се допълнят със средствата от държавния бюджет и от средствата от европейския социален фонд“. Министърът на образованието и културата каза още, че в рамките на програмата за интеграция на ромските деца през последните три години са записани близо 40 000 деца, голяма част от тях в системата на предучилищното образование. „Основният проблем е културен – отношението към образованието… Трябва да продължим с активността по механизма и е по-важно да ги накараме да ходят ежедневно, защото самото записване е еднократният и по-лесният акт. Имаме и проблем с мотивацията за учене, но това е при всички деца“, анализира министър Вълчев. Той каза, че за първи път в системата на образованието има повече деца от семейства с по-ниско образование на родителите. „Това се дължи на демографското възпроизводство. Трябва с повече усилия на всеки един учител да приобщим децата“, заяви Красимир Вълчев. Образователният министър уточни, че склонността за включване в педагогическата професия се увеличава. „Имаме тройно-четворно предизвикателство за следващите 10 години – заяви министър Вълчев. - Една страна трябва да има достатъчно учители. При нормална възрастова структура трябва да се пенсионират 25%, а при нас – 45%. Трябва да обезпечим системата с добри учители. Догодина предвиждаме трети стипендии за ученици с най-добри резултати, които се включат в педагогическо образование. Ранният достъп до образование е функция на равния достъп до добър учител. Имаме недостиг по определени дисциплини – предишните години беше по информационни технологии и по английски език, а през следващите години ще бъде по математика, по физика, по химия“. Дисбалансът  при заплащането в сферата на училищното образование и в тази на висшето Красимир Вълчев обясни с модела на регулиране на двете системи и в нивото на отговорност. „В системата на училищното образование до голяма степен са централно регулирани възнагражденията, докато висшето образование е напълно автономно – каза той. -  Средните заплати във висшите училища са над 1 900 лв., но разликата между най-ниските и най-високите е средно 150%, докато в сферата на училищното образование разликата е 40%“. Сподели:", "date": "2019.11.17", "title": "Министър Красимир Вълчев: За първи път в училищата има повече деца от семейства с по-ниско образование на родителите"}
{"url": "https://pik.bg/%D1%81%D0%B1%D0%BB%D1%8A%D1%81%D1%8A%D0%BA-%D0%B2-%D0%B5%D1%84%D0%B8%D1%80-%D1%81%D0%B8%D0%BD%D0%B4%D0%B8%D0%BA%D0%B0%D0%BB%D0%B8%D1%81%D1%82%D0%BA%D0%B0%D1%82%D0%B0-%D0%B2%D0%B0%D0%BD%D1%8F-%D0%B3%D1%80%D0%B8%D0%B3%D0%BE%D1%80%D0%BE%D0%B2%D0%B0-%D0%BD%D0%B0%D0%BF%D0%B0%D0%B4%D0%BD%D0%B0-%D0%B1%D0%B8%D0%B7%D0%BD%D0%B5%D1%81%D0%B0-%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%B4%D0%B0%D1%87%D0%B5%D0%B2-%D1%8F-%D0%BE%D0%BF%D1%80%D0%BE%D0%B2%D0%B5%D1%80%D0%B3%D0%B0%D0%B2%D0%B0-news885061.html", "text": "Синдикалистката от КТ \"Подкрепа\" Ваня Григорова нападна по Нова тв бизнесмена Красимир Дачев, който е член на Управителния съвет на Българската търговско-промишлена палата, по темата за изплащането на болнични. Минималната заплата отдавна трябваше да е 1000 лева, захапа бизнеса Григорова, според която линията на бедността вече е над 360 лева, а с пенсия от 250 лева категорично не може да се оцелее. Красимир Дачев опонира, че е лесно да искаш, трудно е да се направи. \"Бизнесът не е съгласен да плаща два пъти. Защо да плащаме два пъти? Лесно е, когато не изкарваш пари, да говориш - един да снася яйцето, друг да кудкудяка\". Бизнесмените според него са в ситуация, в която вече са внесли парите за болнични. Освен това българите у нас работели по един начин, а в чужбина по друг. Ама аз съм платил един път. Ние сме им платили временна неработоспособност, те ни карат да плащаме втори път!\", възкликна Дачев. Той припомни, че бизнесът се съгласи да поеме трите първи дни на болничния само временно, докато отмине кризата, но това продължи години наред. Заради обществената реакция той заключи, че работодателите се обявяват за най-виновни от всички, а именно те създават БВП. И посочи, че няма как работодателят да хукне да проверява кой работник го мами с фалшив болничен. Кажете колко фирми карат работниците си да взимат болнични, за да крадат, призова Григорова. Според нея собствениците на фирми взимат парите на хората, за да не плашат. Подменяли се факти, за да се освободят работосателите от отговорността за работниците си. Само в София има 400 кухи фирми, които източват НОИ, каза Григорова. Ние вече сме пратили за болничните, опроверга я Дачев. Той посочи, че в ЕС обаче се криминализира поведението на лекарите, които издават фалшиви болнични. Сподели:", "date": "2019.11.17", "title": "СБЛЪСЪК В ЕФИР: Синдикалистката Ваня Григорова нападна бизнеса, Красимир Дачев я опровергава"}
{"url": "https://pik.bg/%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%BC%D0%BB%D0%B5%D1%87%D0%BD%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D0%B2-%D1%81%D0%B0%D1%89-%D1%84%D0%B0%D0%BB%D0%B8%D1%80%D0%B0-news885013.html", "text": "Най-голямата млечна компания в САЩ - Dean Foods, обяви, че иска да бъде задействана процедура за банкрут, съобщкава изданието DairyNews, цитирани от agri.bg и „Трафикнюз”. От гиганта се оплакаха от критично намаляване на потреблението на мляко, което продължава вече няколко десетилетие. Американците предпочитат алтернативните продукти – соево мляко, сокове, бадемово мляко и други. Компанията от щата Далас заяви, че може да бъде купена от „Млечните фермери на Америка“ – маркетингов кооператив, който принадлежи на хиляди фермери. В холдинга работят 16 000 души и 60 преработвателни предприятия из цялата страна. Ежедневно по пътищата на САЩ се придвижват 8 000 хладилни камиона, пълни с мляко. От Dean Foods уточняват, че финансирането й от страна на кредиторите вече възлиза на 850 млн. долара. Количеството на потребяваното прясно мляко на човек от населението в САЩ е намаляло с над 40% от 1975 г. досега. Растящото разнообразие от напитки, включително чайове и газирано, също е дало своя принос за свиването на млечния пазар. Този процес е част от преориентирането на американските жители към по-здравословен начин на живот. Не всички млечни продукти на пазара са пострадали през последните години. Пример за това са сиренето и маслото. От 1996 г. насам при тях се отчита ръст на потреблението. Сподели:", "date": "2019.11.17", "title": "Най-голямата млечна компания в САЩ фалира"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BF%D0%BE%D0%BB%D0%B8%D1%86%D0%B0%D0%B9-%D0%BF%D0%BE%D1%87%D0%B8%D0%BD%D0%B0-%D0%BF%D1%80%D0%B5%D0%B4-%D0%B1%D0%B0%D1%89%D0%B0-%D1%81%D0%B8-%D0%BD%D0%B0-%D0%BB%D0%BE%D0%B2-%D0%B2-%D0%B1%D1%80%D0%B5%D0%B7%D0%BD%D0%B8%D1%88%D0%BA%D0%BE-news885088.html", "text": "Млад полицай е починал по време на лов в Брезнишко. Трагедията се е разиграла в събота сутринта, пише \"Струма\". Борис Атанасов Атанасов, на 34 години, е бил на лов с дружинката на село Красава, оставен е от ловците на пусия и след известно време е открит мъртъв. Тялото е закарано за аутопсия в Съдебна медицина на пернишката болница „Рахила Ангелова“. Вероятната причина за внезапната смърт на младия мъж е масивен инфаркт. Според осведомени Борис е спортувал, не пиел и не пушел. Работел като полицай в РУП – Трън, женен е. Борис не е членувал в тази дружинка, но е бил на лов заедно с баща си, бившия директор на РДВР – Перник, Атанас Атанасов. По случая се води разследване. Сподели:", "date": "2019.11.17", "title": "ТРАГЕДИЯ: Полицай почина пред баща си на лов в Брезнишко"}
{"url": "https://pik.bg/%D1%80%D0%B5%D1%81%D1%82%D0%B0%D1%80%D1%82-%D0%B1%D0%BE%D0%B1%D0%B8-%D0%BC%D0%B8%D1%85%D0%B0%D0%B9%D0%BB%D0%BE%D0%B2-%D0%B7%D0%B0%D0%B1%D0%B5%D0%B3%D0%BD%D0%B0-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%B7%D0%B0%D0%B5%D0%B4%D0%BD%D0%BE-%D1%81-%D0%BC%D0%B0%D1%80%D0%B8%D1%8F-%D0%BF%D0%B5%D1%82%D1%80%D0%BE%D0%B2%D0%B0-%D0%BF%D0%BB%D0%B0%D0%BD%D0%B8%D1%80%D0%B0%D1%82-%D0%B4%D0%B0-%D0%B6%D0%B8%D0%B2%D0%B5%D1%8F%D1%82-%D0%B2-%D0%BD%D0%B8%D1%86%D0%B0-news884499.html", "text": "Доскорошният шеф на футбола Борислав Михайлов забегна във Франция! Боби е заминал на романтична ваканция в Париж заедно със съпругата си Мария Петрова. Поводът за това пътуване е рожденият ден на световната шампионка в художествената гимнастика. На 13 ноември бившата спортистка навърши 44 години и беше изненадана от мъжа си с почивка във френската столица. Михайлов, който е с 12 години по-възрастен от Петрова, развел съпругата си край Айфеловата кула, а след това я завел в луксозен ресторант за вечеря. Боби се отдава на живот след дългите години във футбола. Нещо повече! Той възнамерява да се изсели за постоянно във Франция и да не се мярка често по българските земи, където не е особено долюбван. \"Успелите хора не ги обичат тук\", заяви Михайлов на последната си пресконференция като президент на БФС, преди да хвърли оставка, пише столичен всекидневник, цитирайки сигурни източници. Според информации Боби вече е набелязал жилище в град Ница. Той дори е в процес на закупуване на луксозния апартамент за около 1 милион евро. Новият дом на Михайлови край Лазурния бряг ще бъде с площ 220 квадрата и е част от затворен комплекс с басейни и кортове. Боби говори отлично френски език, тъй като в своята кариера игра в местния футбол. Той е приятел и с бившия шеф на УЕФА френската легенда Мишел Платини. \"Ще си почивам известно време, ще ходя за риба, на спорт. Ако реша да се занимавам с нещо, ще разберете. Такъв тип като мен трудно се намира да понася толкова много неща\", бяха думите на Боби. Бившият феш на футболния съюз няма да има никакви финансови затруднения относно закупуването на новия имот. Припомняме, че освен работата си в БФС Михайлов е и бизнесмен. Той и съпругата му Мария въртят солиден частен бизнес, свързан с производството на хлебни изделия. Партньори на семейство Михайлови са близък до Златко Баретата, осъден за рекет, подсъдим с плевенския кримигерой Камен Балбузанов-Куката и роднина на известен БСП функционер, чието име също се свързва с хора от силовите групировки. Освен всичко Боби има и няколко апартамента в София, които отдава под наем, както и имение в покрайнините на столицата. Синът му Ники М. пък управлява тузарско заведение, разположено във футболната база в Бояна. Сподели:", "date": "2019.11.17", "title": "РЕСТАРТ: Боби Михайлов забегна във Франция! Заедно с Мария Петрова планират да живеят в Ница"}
{"url": "https://pik.bg/%D1%86%D0%B5%D0%BD%D0%B8%D1%82%D0%B5-%D0%BD%D0%B0-%D0%B5%D0%B4%D1%80%D0%BE-%D0%BD%D0%B0-%D1%85%D1%80%D0%B0%D0%BD%D0%B8%D1%82%D0%B5-%D1%83-%D0%BD%D0%B0%D1%81-%D0%B1%D0%B5%D0%BB%D0%B5%D0%B6%D0%B0%D1%82-%D1%80%D1%8A%D1%81%D1%82-%D1%81-565-%D0%BF%D1%80%D0%BE%D1%86%D0%B5%D0%BD%D1%82%D0%B0-%D0%B7%D0%B0-%D0%B4%D0%B2%D0%B5-%D1%81%D0%B5%D0%B4%D0%BC%D0%B8%D1%86%D0%B8-news884953.html", "text": "Индексът на тържищните цени (ИТЦ), който отразява цените на хранителните стоки на едро у нас, се повиши тази седмица с 2,67 на сто, до 1.420 пункта, съобщава Държавната комисия по стоковите борси и тържищата (ДКСБ), цитирани от БНР. За две седмици ИТЦ се повиши с 5,65 на сто. Цената на оранжерийните домати се повиши със 7.5 процента до 2,15 лева за килограм, а цената на оранжерийните краставици скочи със 7,0 на сто, до 2,14 лева за килограм. Картофите поскъпват със 2,9 на сто и се продават по 0,71 лева за килограм. Морковите поевтиняват с 0,7 на сто и се търгуват по 0,72 лева за килограм. Зелето поскъпва с 1,8 на сто и се продава по 0,58 лв./кг. Зелените чушки поскъпват с 5,9 на сто и се търгуват по 1,26 лв./кг. Червените чушки се продават средно по 1,60 лева. Ябълките поскъпват с 5,5 на сто, до 1,16 лв./кг. Лимоните поскъпват с 4,9 процента и се продават по 2,29 лева за килограм. Гроздето поевтинява със 9,1 на сто, до 1,40 лева за килограм. Кравето сирене поевтинява с 1,3 на сто и се търгува по 6,27 лв./кг; кашкавалът, тип \"Витоша\", се купува по 10,88 лв./кг. Олиото поскъпва с 3,1 на сто и се продава по 2,01 лева за литър. Пакетче краве масло от 125 грама се продава по 2,21 лева. Пилешкото замразено месо поскъпва с 0,8 на сто и се търгува по 4,01 лева за килограм на едро в края на седмицата. Захарта се търгува по 1,27 лв./кг. Брашното, тип \"500\", поскъпва с 1,0 на сто, до 0,97 лева/кг. Цената на ориза се повишава с 2,6 на сто, до 1,95 лева за килограм. Яйцата се продават средно по 0,20 лева за брой. Сподели:", "date": "2019.11.17", "title": "Цените на едро на храните у нас бележат ръст с 5,65 процента за две седмици"}
{"url": "https://pik.bg/%D0%B4%D0%B8%D0%B2-%D0%B5%D0%BA%D1%88%D1%8A%D0%BD-11-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D0%BE%D0%B4%D1%80%D0%B8%D0%BD-news885093.html", "text": "Единайсет души са ранени при престрелка в кафене в турския град Одрин. Стреляно е с пистолет по посетителите. Пострадали са 11 души, които са седели отпред, съобщи вестник „Сабах“. Те са били откарани в болница за лечение. Очевидци разказват, че автомобил с четирима души спрял пред кафенето и от него започнало да се стреля. Всички хора, които се намирали в близост, налягали по земята. Според свидетели, цитирани от „Сабах“, става въпрос за вражда между две фамилии, които живеят в квартала, където се намира и кафенето. Сподели:", "date": "2019.11.17", "title": "ДИВ ЕКШЪН: 11 ранени при стрелба в Одрин"}
{"url": "https://pik.bg/%D0%B6%D1%8A%D0%BB%D1%82%D0%B8-%D0%B6%D0%B8%D0%BB%D0%B5%D1%82%D0%BA%D0%B8-200-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B8%D1%80%D0%B0%D1%82-%D0%BC%D0%B8%D1%80%D0%BD%D0%BE-%D0%B2-%D0%BF%D0%B0%D1%80%D0%B8%D0%B6-news885070.html", "text": "Около 200 души се събраха днес на мирна демонстрация близо до Халите в центъра на Париж след вчерашното насилие, година след първите протести на \"жълтите жилетки\", предаде Франс прес. Луксозният магазин Галери Лафайет обаче предпочете да затвори врати в ранния следобед след кратко нахлуване на няколко десетки \"жълти жилетки\". В цяла Франция шествията преминават без произшествия. Министърът на вътрешните работи Кристоф Кастанер днес разкритикува вчерашните прояви на \"хулигани\", \"дошли да се бият\", разграничавайки ги от организаторите на първоначалното движение. При вчерашните протести на \"жълтите жилетки\", прераснали в сблъсъци и насилие, са били арестувани в цяла Франция 264 души. Сподели:", "date": "2019.11.17", "title": "ЖЪЛТИ ЖИЛЕТКИ: 200 демонстрират мирно в Париж"}
{"url": "https://pik.bg/%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D1%87%D0%B5%D1%81%D1%82%D0%BE-%D0%B8-%D0%B4%D1%8A%D0%BB%D0%B3%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D0%BE%D1%87%D0%B8%D1%81%D1%82%D0%B2%D0%B0%D0%BC%D0%B5-%D0%B7%D1%8A%D0%B1%D0%B8%D1%82%D0%B5-%D1%81%D0%B8-news884927.html", "text": "Миенето на зъбите трябва да е естествен процес и да не изисква особена мисъл. За съжаление, много хора обаче не го правят правилно и съответно, това води до проблеми със зъбите им. Според проучване миенето на зъбите веднъж на ден е достатъчно за предотвратяване на кариес и пародонтални заболявания. Но за да се радвате на красива и здрава усмивка, на бели зъби и некървящи венци, се препоръчва миене два пъти на ден. Освен това днес имаме и много по-широк набор от инструменти и възможности за поддържане на устната хигиена. Все повече хора избират електрическите четки, които имитират идеалния модел на четкане. Колкото и да мразим конеца, не забравяйте, че е решаващ за поддържане на здравето. И все пак, като че миенето на зъбите остава една загадка и хората продължават да търсят отговори на някои въпроси. Ето най-често задаваните: Миенето на зъбите поне веднъж на ден се препоръчва, но зъболекар казва, че миенето два пъти на ден е най-ефективно. В зависимост от това как миете, бактериите могат да останат между зъбите ви дори след почистване. За да си осигурите максимална чистота, мийте веднъж сутрин и веднъж вечер преди лягане. Внимавайте след четкане да не пиете нищо кисело. Киселината, съдържаща се в напитки и сокове, може да отслаби емайла и да причини трайни щети. Всички знаем, че животът може да бъде доста натоварен и времето никога не стига, но зъболекарите препоръчват да миете зъбите си поне две минути. Без значение какъв вид четка за зъби използвате, отделете това време. Зъбът ви има четири страни – по венците, предната част, гърба и отгоре. Когато четкате, не забравяйте да почистите и четирите зони, като използвате кръгово движение под ъгъл 45 градуса. Обърнете специално внимание на линията при венците. Да имате здрави венци е също толкова важно, колкото и да имате здрави зъби. Да, често срещаният флуорид в пастата за зъби е изключително здравословен. Той може да укрепи емайла и да убие бактериите. Повечето зъболекари и ортодонти настоятелно препоръчват да почиствате пространството между зъбите поне веднъж на ден. С него може да премахне до 40% плака около зъбите ви, което е важно, тъй като четката може да премахне само 60% плака и бактерии. Душът за уста е популярна алтернатива, но внимавайте, нищо не е толкова ефективно, колкото конеца. Подобно на повечето пасти за зъби, те са пълни с флуор. Водата също убива микробите и бактериите, които причиняват лош дъх. Най-добре е да миете зъбите си поне 30 минути след хранене. Поне веднъж на шест месеца за рутинен преглед. Макар и нелюбимо занимание, това може да помогне за избягване на дългосрочни проблеми. Сподели:", "date": "2019.11.17", "title": "Ето колко често и дълго трябва да почистваме зъбите си"}
{"url": "https://pik.bg/%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D1%87%D0%B0%D1%81%D1%82%D0%BD%D0%B8-%D0%B4%D0%B5%D1%82%D0%B5%D0%BA%D1%82%D0%B8%D0%B2%D0%B8-%D0%BD%D0%B8%D1%89%D1%8F%D1%82-%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%BD%D0%B0%D1%82%D0%B0-%D1%81%D0%BC%D1%8A%D1%80%D1%82-%D0%BD%D0%B0-%D0%B0%D0%BD%D0%B3%D0%BB%D0%B8%D0%B9%D1%81%D0%BA%D0%B8%D1%8F-%D1%84%D1%83%D1%82%D0%B1%D0%BE%D0%BB%D0%B5%D0%BD-%D1%84%D0%B5%D0%BD-%D0%B2-%D1%81%D0%BE%D1%84%D0%B8%D1%8F-news884287.html", "text": "Частни детективи нищят мистериозната смърт на британеца Роб Спрей, който почина часове преди футболната среща България-Англия. Тя се състоя на 14 октомври, а освен 6 безответни гола в нашата врата бе белязана от расистки скандал, отразен по целия свят, и от оставката на шефа на футболния съюз Борислав Михайлов. Според официалните съобщения фенът бил открит в безпомощно състояние близо до центъра на София. Колабирал и на път за столично полицейско управление починал. Заговори се, че е станал жертва на наркотици. Спрей бил у нас, за да празнува 30-ия рожден ден на свой приятел от детинство. Били група от 11 човека. Впоследствие рожденикът Андрю Макмат опроверга категорично версията за дрога. \"Роб не приемаше никакви наркотици. Нямаше наркотици\", каза той пред \"Дейли мейл\". Според него версията е пусната, за да не се търсят други отговори за причините за мистериозната смърт. От материали в британските медии става ясно, че семейството е започнало свое разследване заради многото въпросителни. Местната полиция също работи по случая. Веднага след съобщението за смъртта сестрата на Спрей Кейти Браун коментира пред \"Сън\", че не е ясно какво се е случило, \"но той е умрял при полицейски арест и подозрителни обстоятелства\". Според британския \"Телеграф\" и досега близките все още нямат официална информация за причината за кончината на младия мъж. А сайтът athletique.com твърди, че семейството на Спрей получило предупреждение от българските власти, че разследването на смъртта у нас може да отнеме до 4 години. А междувременно онлайн петиция с искане за разследване на смъртта на Роб Спрей набира огромна популярност и вече наближава 100 000 подписа. Настояването е насочено към британското външно министерство и в петицията се посочва, че това, че Спрей е починал в чужбина, не трябва по никакъв начин да спира разследването, тъй като той е гражданин на Обединеното кралство. Петицията е една от най-популярните в платформата change.org и вече е подкрепена от 94 000 души и на всеки няколко минути я подписва нов човек. Неин автор е Роджър Уотън, близък приятел на Спрей. Двамата се запознали преди 13 години и са работили заедно. Според Уотън Спрей бил едър, но голям добряк. Гледали футбол заедно. Самият Спрей е фен на \"Уест Бромич Албиън\", който в момента е водач във второто ниво на английския футбол - Чемпиъншип. Преди петицията Роджър Уотън започна и дарителска кампания в подкрепа на близките на Спрей. Допреди седмица чрез нея бяха набрани почти 26 000 британски паунда и Уотън съобщи, че те са достатъчни, и призова хората по-скоро да подкрепят петицията за независимо разследване. Смъртта на Спрей стига и до Европейския парламент. Британският евродепутат от Консервативната партия Антея Макинтайър заяви, че ще направи всичко възможно, за да се получат отговори на въпросите около Спрей. „Необходимо е наистина независимо разследване, за да се разбере истината за случилото се - не само преди Роб да бъде закаран в болница, но и след като е изведен оттам с полицейско превозно средство\", категорична е Макинтайър. Тя обяви, че ще информира българските евродепутати за притесненията на семейството, че причините за смъртта на Спрей се потулват и ще иска тяхното съдействие за \"преследване на истината на всяка цена\". Погребението на 32-годишния Спрей е от 11 часа днес в крематориум Стафордшър. Близките не искат да има цветя, а който от присъстващите желае, да направи дарение за детското отделение на болница \"Ню Крос\" в град Улвърхямптън. Приятелите на починалия, включително и привържениците на други отбори, ще го изпратят с фланелки на любимия му \"Уест Бромич Албиън\" с името Спрей и номер 32. Сподели:", "date": "2019.11.17", "title": "РАЗСЛЕДВАНЕ: Частни детективи нищят мистериозната смърт на английския футболен фен в София"}
{"url": "https://pik.bg/%D0%B4%D0%B2%D0%B5-%D0%BA%D0%BE%D0%BB%D0%B8-%D1%81%D0%B5-%D0%BF%D0%BE%D1%82%D1%80%D0%BE%D1%88%D0%B8%D1%85%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BD%D0%B8%D0%BC%D0%BA%D0%B0-news885099.html", "text": "Катастрофа между две коли стресна пловдивчани около 17:30 часа тази вечер. Инцидентът е станал на ул. \"Любен Каравелов\", съобщи \"Марица\". Движението е затруднено. На мястото пристигна и полиция. По първоначална информация няма пострадали при катастрофата. Сподели:", "date": "2019.11.17", "title": "Две коли се потрошиха в центъра на Пловдив (СНИМКА)"}
{"url": "https://pik.bg/%D0%B5%D0%BA%D0%BE%D0%B0%D0%BA%D1%82%D0%B8%D0%B2%D0%B8%D1%81%D1%82%D0%B8-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D1%82%D0%B5%D1%80%D0%BC%D0%B8%D0%BD%D0%B0%D0%BB-%D0%B7%D0%B0-%D1%87%D0%B0%D1%81%D1%82%D0%BD%D0%B8-%D0%B4%D0%B6%D0%B5%D1%82%D0%BE%D0%B2%D0%B5-%D0%BD%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D0%B6%D0%B5%D0%BD%D0%B5%D0%B2%D0%B0-news884998.html", "text": "Десетки активисти блокираха терминала за частни реактивни самолети на летището в Женева, съобкават световните агенции, цитирани от Нова телевизия. Защитниците на околната среда твърдят, че бизнес джетовете трябва да бъдат забранени, защото са вредни за природата. Женева е един от хъбовете за частни реактивни самолети в Европа. В района са базирани десетки международни организации и големи компании. Полицаи охраняваха протеста и до безредици не се стигна. От летището съобщиха, че протестът не е предизвикал сериозни проблеми, защото не е имало много полети в този ден. Частните самолети са обичайна цел на екоактивистите, защото харчат тонове гориво за превозването на малко хора. Сподели:", "date": "2019.11.17", "title": "Екоактивисти блокираха терминал за  частни джетове на летището в Женева"}
{"url": "https://pik.bg/%D1%81%D1%80%D1%8A%D0%B1%D1%81%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%81-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%B7%D0%B4%D1%80%D0%B0%D0%B2%D0%BE%D1%81%D0%BB%D0%BE%D0%B2%D0%BD%D0%B8%D1%82%D0%B5-%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B2%D1%83%D1%87%D0%B8%D1%87-news885018.html", "text": "Сръбският министър на здравеопазването Златибор Лончар заяви пред белградски медии, че президентът на страната Александър Вучич има хронични, макар и леки сърдечни проблеми, но и че здравето му се е влошило много сериозно на 15 ноември вечерта, когато бе приет по спешност във Военномедицинската академия в (ВМА) в Белград, предава македонската медия “Макфакс“, цитирана от „Фокус”. “Веднага след като го приеха, беше оценено, че има опасност за живота на президента на Сърбия\", разясни министър Лончар. Според него Вучич е реагирал добре на терапията, която му е била предписана и е бил посъветван да намали редовните си дейности за следващия период, за да възстанови напълно влошеното си здраве. Сподели:", "date": "2019.11.17", "title": "Сръбски министър с подробности за здравословните проблеми на президента Александър Вучич"}
{"url": "https://pik.bg/%D1%80%D0%BE%D0%B4%D0%BD%D0%B8-%D1%84%D1%83%D1%82%D0%B1%D0%BE%D0%BB%D0%BD%D0%B8-%D0%BD%D0%B0%D0%B4%D0%B5%D0%B6%D0%B4%D0%B8-%D1%82%D1%80%D0%B5%D0%BD%D0%B8%D1%80%D0%B0%D1%82-%D0%BE%D0%BA%D0%B0%D0%B7%D0%B2%D0%B0%D0%BD%D0%B5-%D0%BD%D0%B0-%D0%BF%D1%8A%D1%80%D0%B2%D0%B0-%D0%BF%D0%BE%D0%BC%D0%BE%D1%89-news884952.html", "text": "Телефонно приложение накара цял роден футболен отбор да тренира на стадиона ... оказване на първа помощ, разказва Нова телевизия. Оказва се, че с един клик в телефона си можем да спасим безпомощен човек. По примера на много други държави, вече и в България има приложение – iHelp, с което безплатно можем да сигнализираме в спешна ситуация и в резултат да получим или окажем първа помощ, докато линейката пътува към нас. Юношите на футболния тим на Витоша (Бистрица) демонстрираха уменията си по оказване на първа помощ, които упражняват по време на тренировките си под компетентен лекарски надзор. За безплатното мобилно приложение iHelp разказа неговият създател Христо Христов. Той обясни, че освен до 112, приложението изпраща аларма за помощ до всички в радиус от 500 метра. Сподели:", "date": "2019.11.17", "title": "Родни футболни надежди тренират оказване на първа помощ"}
{"url": "https://pik.bg/%D0%BE%D1%81%D1%82%D1%80%D0%BE-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D1%81-%D1%83%D1%81%D0%BB%D0%BE%D0%B2%D0%B8%D0%B5-%D0%B7%D0%B0-%D0%B4%D0%B0-%D0%BE%D0%B1%D1%81%D1%8A%D0%B6%D0%B4%D0%B0-%D1%8F%D0%B4%D1%80%D0%B5%D0%BD%D0%B8-%D0%B2%D1%8A%D0%BF%D1%80%D0%BE%D1%81%D0%B8-%D0%B2-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D1%81%D1%8A%D1%81-%D1%81%D0%B0%D1%89-news884961.html", "text": "Северна Корея няма намерение да обсъжда ядрени въпроси в преговорите със САЩ, ако те бъдат подновени, освен „враждебната политика“ на Вашингтон не бъде поставена в дневния ред, предава „Ройтерс”, цитирана от „Фокус”. Агенцията се позовава на държавните медии на азиатската страна. Министерството на външните работи на Северна Корея заяви в свое изявление, че последната резолюция на ООН за човешките права в страната е била „политическа провокация“ от страна на САЩ. Северна Корея и преди е обвинявала Белия дом за „враждебна политика“. По-рано САЩ и Южна Корея обявиха от своя страна, че смятат да отложат планираните за ноември 2019 г. военни учения, в опит да смекчат позицията на Пхенян, за да бъдат възобновени преговорите. Сподели:", "date": "2019.11.17", "title": "Остро: Северна Корея с условие за да обсъжда ядрени въпроси в преговорите със САЩ"}
{"url": "https://pik.bg/%D0%BC%D0%BE%D1%89%D0%BD%D0%B0-%D0%B1%D1%83%D1%80%D1%8F-%D1%83%D0%B4%D0%B0%D1%80%D0%B8-%D0%BA%D1%80%D0%B0%D0%B9%D0%B1%D1%80%D0%B5%D0%B6%D0%B8%D0%B5%D1%82%D0%BE-%D0%BD%D0%B0-%D1%85%D1%8A%D1%80%D0%B2%D0%B0%D1%82%D0%B8%D1%8F-news885005.html", "text": "Мощна буря връхлетя крайбрежието на Хърватия, съобщи Нова телевизия. Нанесени бяха щети на кафенета, покриви и витрини. Вятърът събори дървета и повреди автомобили. Най-силно са пострадали няколко града на полуостров Истрия, където бяха наводнени улици и приземни етажи. Синоптиците предупреждават за подобна опасност и днес. Практически цялото крайбрежие е под червен код заради опасна буря, която идва от Адриатическо море. На места вълните ще са високи 5 метра. Очаква се и ураганен вятър. Сподели:", "date": "2019.11.17", "title": "Мощна буря удари крайбрежието на Хърватия"}
{"url": "https://pik.bg/%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8-%D0%BC%D0%BE%D1%82%D0%BE%D1%86%D0%B8%D0%BA%D0%BB%D0%B5%D1%82%D0%B8%D1%81%D1%82-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%BB%D1%8E%D0%B1%D0%B8%D0%BC%D0%B5%D1%86-news885011.html", "text": "Германски гражданин с мотоциклет загина при пътно-транспортно произшествие на пътя между селата Лозен и Малко градище в Община Любимец, съобщиха от КАТ – Хасково, цитирани от Нова телевизия. Според информацията, инцидентът със 74-годишния моторист е станал около 17:30 часа н 16 ноември (събота). Товарен бус е застигнал по пътя движещия се към Малко градище мотоциклет. Към него е имало прикачено нерегистрирано ремарке. Последвал е удар отзад, при което водачът на мотора е починал на място. Пробата за алкохол на шофьора на буса - 56-годешен мъж, е отрицателна. По случая е образувано досъдебно производство. Сподели:", "date": "2019.11.17", "title": "Германски мотоциклетист загина при катастрофа край Любимец"}
{"url": "https://pik.bg/%D1%85%D0%B0%D0%BE%D1%81%D1%8A%D1%82-%D0%B2-%D0%B1%D1%81%D0%BF-%D0%B5-%D0%BF%D1%8A%D0%BB%D0%B5%D0%BD-%D1%8F%D0%BD%D0%B0%D0%BA%D0%B8-%D1%81%D1%82%D0%BE%D0%B8%D0%BB%D0%BE%D0%B2-%D0%BF%D1%80%D0%B5%D0%B4%D1%81%D1%82%D0%BE%D1%8F%D1%82-%D1%82%D0%B5%D0%B6%D0%BA%D0%B8-%D1%80%D0%B0%D0%B7%D0%B4%D0%B5%D0%BB%D0%B5%D0%BD%D0%B8%D1%8F-%D0%B8-%D1%80%D0%B0%D0%B7%D1%86%D0%B5%D0%BF%D0%BB%D0%B5%D0%BD%D0%B8%D1%8F-%D0%B2-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%B3%D1%83%D0%B1-news885010.html", "text": "Тотален хаос цари на пленума на БСП. Социалистите явно вече си изпускат нервите и затова се нападат един друг като търсят виновниците за краха си на изборите на различни места. След хвалебствения доклад на зам.-председателя на БСП и шеф на Националния предизборен щаб Кирил Добрев, според който столетницата се е представила прекрасно на изборите, а за неуспехите са виновни местните структури и алтернативния анализ на вътрешната опозиция, представен от Емил Райнов, Янаки Стоилов изнесе трета позиция за резулатите на социалитите на местния вот. Социалистите се изказват на пленума на Националния съвет на БСП, свикан две седмици след края на местните избори. Той не се съгласи с оценките нито в доклада на Добрев, нито в доклада на Райнов и посочи, че ръководството на БСП разчита все повече на външни хора, а не на собствените си сили. Той констатира, че столетницата отслабва и губи влиянието си в местната власт. Стоилов прогнозира, че през следващите месеци предстоят тежки разделения и разцепления в БСП и поиска промени в устава най-вече в частта за избор на нов председател и идейна дискусия. Тази оценки на Янаки Стоилов са подкрепени и от други социалисти, сред които и Костадин Паскалев. Според Стоилов влиянието на Корнелия Нинова по места рязко е спаднало и тя не може да управлява БСП. Сподели:", "date": "2019.11.17", "title": "ХАОСЪТ В БСП Е ПЪЛЕН! Янаки Стоилов: Предстоят тежки разделения и разцепления в партията, губим влияние в местната власт"}
{"url": "https://pik.bg/%D0%B2%D0%B8%D0%B4%D0%B8%D0%BD%D1%87%D0%B0%D0%BD%D0%B8%D0%BD-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0-%D1%82%D0%B5%D0%B6%D0%BA%D0%BE-%D0%BA%D1%80%D0%B0%D0%B9-%D1%81%D0%B8%D1%80%D0%B0%D0%BA%D0%BE%D0%B2%D0%BE-%D1%81%D0%BF%D1%8A%D1%82%D0%BD%D0%B8%D1%87%D0%BA%D0%B0%D1%82%D0%B0-%D0%BC%D1%83-%D0%B5-%D1%81-%D1%84%D1%80%D0%B0%D0%BA%D1%82%D1%83%D1%80%D0%B0-%D0%BD%D0%B0-%D0%BA%D0%BE%D0%BB%D1%8F%D0%BD%D0%BE%D1%82%D0%BE-news884954.html", "text": "Шофьор от Видин катастрофира тежко край врачанското село Сираково, съобщават от полицията в града под Околчица, цитирани от „Конкурент”. Според данните на органите на реда, инцидентът е станал в събота сутринта – към 09:30 часа. При навлизане в десен завой собственикът и водач на „Нисан Патфайдър“ – Р.И. на 58 години от Видин, напуска пътното платно и се блъска вляво в железобетонен електрически стълб. При инцидента е ранена возещата се отпред и отдясно П.И. на 62 години. Жената е откарана с реаномобил в центъра за спешна медицинска помощ в Бяла Слатина, където е установено, че е с фрактура на лявото коляно. Нанесените щети по автомобила и стълба са за около 2 000 лв. Пробата за алкохол на водача е отрицателна. По случая е образувано следствено дело в окръжната следствена служба във Враца. Сподели:", "date": "2019.11.17", "title": "Видинчанин катастрофира тежко край Сираково, спътничката му е с фрактура на коляното"}
{"url": "https://pik.bg/%D1%8E%D0%B1%D0%B8%D0%BB%D0%B5%D0%B9-%D1%87%D0%B8%D1%82%D0%B0%D0%BB%D0%B8%D1%89%D0%B5-%D0%B2-%D0%BB%D0%BE%D0%BC-%D0%BD%D0%B0%D0%B2%D1%8A%D1%80%D1%88%D0%B8-120-%D0%B3%D0%BE%D0%B4%D0%B8%D0%BD%D0%B8-news884960.html", "text": "120 години навърши Народно читалище \"Събуждане 1899\" в квартал \"Младеново\" в град Лом, съобщава БНР. Годишнината бе отбелязана с концерт, в който взеха участие деца от ОУ \"Христо Ботев\", фолклорен състав \"Северняче\",  детски фолклорен танцов състав \"Дунавче\" и самодейната певческа група към читалището \"Незабравка\". Домакините получиха за юбилея от Община Лом картина с дунавски сюжет на художника Светлозар Янакиев, както и много подаръци, цветя, поздравителни адреси от читалища, пенсионерски клубове и културни институции. От ръководството на читалището благодариха за хубавите пожелания и увериха, че ще запазят традициите и обичаите, за да ги предадат на по- младото поколение. Кварталният пенсионерски клуб \"Ехо от младостта\" също поднесе кошница с цветя, а децата от кварталното училище \"Христо Ботев\" изненадаха приятно домакините с музикално-поетична програма. Сподели:", "date": "2019.11.17", "title": "Юбилей: Читалище в Лом навърши 120 години"}
{"url": "https://pik.bg/%D1%81%D1%8A%D0%B2%D0%B5%D1%82%D1%8A%D1%82-%D0%BF%D0%BE-%D0%BE%D1%82%D0%B1%D1%80%D0%B0%D0%BD%D0%B0-%D1%89%D0%B5-%D0%B8%D0%B7%D0%B1%D0%B5%D1%80%D0%B5-%D0%B8%D0%B4%D0%BD%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D0%BD%D0%B0%D1%87%D0%B0%D0%BB%D0%BD%D0%B8%D0%BA-%D0%BD%D0%B0-%D0%B2%D0%BE%D0%B5%D0%BD%D0%BD%D0%BE%D0%B2%D1%8A%D0%B7%D0%B4%D1%83%D1%88%D0%BD%D0%BE%D1%82%D0%BE-%D1%83%D1%87%D0%B8%D0%BB%D0%B8%D1%89%D0%B5-news885021.html", "text": "Началникът на Висшето военновъздушно училище „Георги Бенковски“, което се възстановява от 1 януари  2020 година, се очаква да бъде определен във вторник от Съвета по отбрана. Той трябва да е добре подготвен и енергичен.  Това заяви  военният министър Красимир Каракачанов в Плевен, съобщава БНР. Военният министър Красимир Каракачанов каза, че е разглеждал шест кандидатури. \"Сега ще бъда честен. Двама от кандидатите ми отказаха - разясни той. - По-млади летящи офицери отказаха, защото предпочитат да летят и да си обучават наличния състав. Във вторник имаме Съвет по отбрана и този въпрос трябва да го решим. Обсъждал съм го предварително и с президента, тъй като знаете, че той трябва да издаде указа за производството на висше офицерско звание и както се казва, всичко е в график. Началникът на Висшето военновъздушно училище трябва да бъде добре подготвен и най-вече да е много енергичен. След закриването на военновъздушното училище преди 18 години трябва да е енергичен, за да могат нещата да се случат. Трябва да е кооперативен, защото Военното училище ще съвместява своите задължения заедно с авиобазата, тоест той трябва да е кооперативен и диалогичен с ръководството на въздушната база, за да могат нещата да вървят\". Сподели:", "date": "2019.11.17", "title": "Съветът по отбрана ще избере идната седмица началник на Военновъздушното училище"}
{"url": "https://pik.bg/%D1%85%D0%B8%D0%BB%D1%8F%D0%B4%D0%B8-%D0%B8%D0%B7%D0%BB%D1%8F%D0%B7%D0%BE%D1%85%D0%B0-%D0%BD%D0%B0-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D1%86%D0%B8%D1%8F%D1%82%D0%B0-%D1%81%D1%80%D0%B5%D1%89%D1%83-%D0%B2%D0%BE%D0%B5%D0%BD%D0%BD%D0%B0%D1%82%D0%B0-%D1%85%D1%83%D0%BD%D1%82%D0%B0-%D0%B2-%D0%B3%D1%8A%D1%80%D1%86%D0%B8%D1%8F-news885080.html", "text": "Хиляди гърци участваха в демонстрации, за да отбележат годишнината от въстанието срещу хунтата от 1973 г. Това става на фона на увеличено полицейско присъствие след серия набези на анархисти, предава AFP. Тази година протестът е доминиран от противопоставяне на новото консервативно правителство на Кириакос Мицотакис, избрано през юли с обещание за укрепване на реда. Над десет хиляди души участваха в протестното шествие в Атина, каза полицията. Проявата е в памет на десетки хора, загинали по време на военните действия през 1973 г. след студентско въстание в Атинската политехника. Най-малко 6000 души демонстрираха в Солун. Ежегодните протести често са съпроводени с насилие и около пет хиляди полицейски служители са мобилизирани в Атина за деня, подкрепени от дронове, хеликоптер и водно оръдие, съобщиха от полицията. Няколко младежи бяха арестувани, след като на покрив в квартал \"Екзархия\" бяха открити запалителни бомби и камъни в очевиден план за предизвикване на безредици. Сподели:", "date": "2019.11.17", "title": "Хиляди излязоха на демонстрацията срещу военната хунта в Гърция"}
{"url": "https://pik.bg/%D0%B8%D0%B4%D0%B2%D0%B0-%D0%BB%D0%B8-%D0%BA%D1%80%D0%B0%D1%8F%D1%82-%D0%BD%D0%B0-%D0%B3%D1%83%D0%BC%D0%B8%D1%87%D0%BA%D0%B8%D1%82%D0%B5-%D0%B7%D0%B0%D1%89%D0%BE-%D0%BC%D0%BB%D0%B0%D0%B4%D0%B8%D1%82%D0%B5-%D0%BD%D0%B5-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D1%82-%D0%BF%D1%80%D0%B5%D0%B7%D0%B5%D1%80%D0%B2%D0%B0%D1%82%D0%B8%D0%B2-news884003.html", "text": "САЩ забелязват нова тенденция - все повече млади хора (18 - 34 г.) не използват презервативи при полов контакт. Данните са стряскащи - очаква се почти 20 млн. американци да бъдат заразени с болести, предавани по полов път през 2019 г. А проучвания показвали, че само около 30% от американците са използвали презерватив последния път, когато са правили секс. Ето и някои от най-честите оправдания за това, според проучване на \"Космополитан\". Най-редовното обяснение е, че хората изобщо не се страхуват, че могат да хванат болести, предавани по полов път. По-страшното - те не се плашат, дори от това, че могат да хванат СПИН, за който все още няма лечение. 33% от участниците отговорили, че използват презерватив, ако партньорът им настоява и ако той им предложи. Самите те не настояват за това. Но пък 72% от хората отговарят, че уважават партьора, който им предлага да използват презерватив, пише Теenproblem. Някои от участниците посочват, че не обичат да хвърлят презервативите. Изпитват гнус като си представят това. Сподели:", "date": "2019.11.17", "title": "ИДВА ЛИ КРАЯТ НА ГУМИЧКИТЕ: Защо младите не използват презерватив"}
{"url": "https://pik.bg/%D0%B8%D0%BD%D0%B4%D0%B8%D1%8F-%D0%BF%D1%80%D0%BE%D0%B1%D0%B2%D0%B0-%D0%B1%D0%B0%D0%BB%D0%B8%D1%81%D1%82%D0%B8%D1%87%D0%BD%D0%B0-%D1%80%D0%B0%D0%BA%D0%B5%D1%82%D0%B0-%D1%81%D0%BF%D0%BE%D1%81%D0%BE%D0%B1%D0%BD%D0%B0-%D0%B4%D0%B0-%D0%BD%D0%BE%D1%81%D0%B8-%D1%8F%D0%B4%D1%80%D0%B5%D0%BD-%D0%B7%D0%B0%D1%80%D1%8F%D0%B4-news884896.html", "text": "Индия извърши изпитателно изстрелване на балистична ракета \"Агни-2\", която е способна да носи различни видове бойни глави, включително ядрена, съобщи ТАСС, позовавайки се на в. \"Дейли експрес\". Според публикацията изпитанията са извършени на полигона в източния щат Одиша и са преминали успешно. Ракетата \"Агни-2\" е от семейството \"Агни\" (Агни е богът на огъня от индийската митология - бел.ред.), което е основна част от парка с балистични ракети на индийските сили със специално предназначение, посочва ТАСС. Сподели:", "date": "2019.11.17", "title": "Индия пробва балистична ракета, способна да носи ядрен заряд"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%BA%D0%BE%D0%BB%D0%B5%D0%B6%D0%BA%D0%B0%D1%82%D0%B0-%D1%81%D0%B8-%D0%BE%D1%82-%D0%B5%D0%B3%D0%B8%D0%BF%D0%B5%D1%82-%D0%B4-%D1%80-%D1%80%D0%B0%D0%BD%D0%B8%D1%8F-%D0%B0%D0%BB-%D0%BC%D0%B0%D1%88%D0%B0%D1%82-news885031.html", "text": "Министърът на туризма Николина Ангелкова проведе работна среща с министъра на туризма на Арабска република Египет д-р Рания Ал-Машат. Двете разговаряха по време на работното посещение на министър Ангелкова в Кайро. Тя е придружена от група делегати, сред които са представители на местната власт и бизнеса, както и депутати от парламентарната Комисия по икономическа политика и туризъм. Задълбочаването на партньорството между двете страни ще допринесе за развитието на туризма, който е ключов икономически сектор за двете държави, каза министър Ангелкова. Тя акцентира, че България и Египет имат дългогодишно добро партньорство в туризма и изрази увереност, че то ще продължи с обмяна на добри практики в популяризирането на културата и историята на страните, допринасяйки по този начин за увеличаване на интереса към двете държави, както и привличане на гости от други пазари. Двамата министри обсъждаха и възможността за създаване постоянен механизъм за сътрудничество в туризма между двете страни. Домакинът -  министър Рания Ал- Машат, открои важността на туризма за икономиките на Египет и България и изрази възхищение от визитата си в България през май тази година. Египетският министър на туризма бе сред участниците в Международния форум за устойчив туризъм и инвестиции, който бе проведен в края на май в Слънчев бряг. На срещата днес тя получи официална покана да присъства на второто издание на международния инвестиционен форум в туризма, който е планиран за 2020 г. Министрите Ангелкова и Ал-Машат обсъдиха в Кайро и възможността за организиране у нас на българо-египетски туристически форум, в който да участват представители на бранша от двете страни. Срещите в Египет на българските представители продължават. Сподели:", "date": "2019.11.17", "title": "Министър Ангелкова се срещна с колежката си от Египет д-р Рания Ал-Машат"}
{"url": "https://pik.bg/%D0%B1%D1%80%D0%B0%D0%B2%D0%BE-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81-%D0%BF%D1%80%D0%B5%D1%81%D1%82%D0%B8%D0%B6%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-17-%D0%BD%D0%BE%D0%B5%D0%BC%D0%B2%D1%80%D0%B8-%D0%BE%D1%82%D0%BD%D0%BE%D0%B2%D0%BE-%D1%89%D0%B0%D1%81%D1%82%D0%BB%D0%B8%D0%B2-%D0%B7%D0%B0-%D0%BB%D1%8A%D0%B2%D0%BE%D0%B2%D0%B5%D1%82%D0%B5-news885074.html", "text": "България победи като домакин с 1:0 Чехия в последен мач от традиционните евроквалификации. Двубоят се проведе на \"Васил Левски\" при санкция - закрити врати. В 56-ата минута централният защитник Васил Божиков се разписа за крайното 1:0 за нашите, асистенция на Кирил Десподов. Срещата не предложи много голови положения. Преди мача, Ивелин Попов обяви, че днешният двубой е последен за него в националния ни тим. Попето дълги години е сред лидерите на състава. \"Трикольорите\" ни прекъснаха неприятна серия от над 1 година без победа в официална среща. В крайното класиране на евроквалификационна Група А първото място е за Англия, следват Чехия, Косово, България и Черна гора. \"БЪЛГАРИ ЮНАЦИ\", възгласи от деца озариха Националния стадион. Тяхното присъствие на арената е позволено от УЕФА, въпреки наказанието за страната ни. Чехите вече се класираха за Евро 2020. Националите ни пък ще участват в плейофи за квота за големия форум. Въпросните пресявки ще се състоят през март 2020-а като се нуждаем от 2 поредни победи в директни футболни елиминации. На 17 ноември 1993 година България постигна паметна футболна победа в мач с Франция. Датата безспорно се оказва изключително щастлива за \"лъвовете\", при това с продължение... Георгиев, Страхил Попов, Занев, Терзиев, Божиков, Костадинов, Малинов, Ивелин Попов, Вандерсон, Марселиньо, Десподов; Треньор: Георги Дерменджиев Коларж, Кадержабек, Челустка, Дарида, Ондрашек, Севчик, Янкто, Соучек, Кудела, Боржил, Крал; Треньор: Ярослав Шилхави Съдия: Сергей Карасьов (Русия). Сподели:", "date": "2019.11.17", "title": "БРАВО: България с престижна победа, 17 ноември отново щастлив за \"лъвовете\"..."}
{"url": "https://pik.bg/%D0%BA%D0%BE%D1%80%D1%83%D0%BC%D0%BF%D0%B8%D1%80%D0%B0%D0%BB%D0%B8-%D0%BA%D0%BC%D0%B5%D1%82%D0%B0-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-%D1%81-%D1%82%D0%BE%D1%80%D0%B1%D0%B0-%D0%BB%D0%B8%D0%BF%D0%BE%D0%B2-%D1%86%D0%B2%D1%8F%D1%82-news885037.html", "text": "Тези думи казва при встъпването си в длъжност кмет на Пловдив през октомври 1936 г. Божидар Здравков. Речта прилича на много други обещания на кметове, които се борят, за да спечелят вашия глас, но... Тук има една особеност - Божидар Здравков вече е бил кмет на града, а всяка дума от тази реч вече е подплатена и доказана. Следват действия, които предопределят днешния вид на града, решават дългогодишни наболели проблеми и остават и до днес пример за честна политика. Градът на тепетата е известен със своята античност. Неговата история надхвърля 8000 години и няма камък, който да не може да разкаже интересно събитие. Неслучайно присъства в лириките на Дебелянов, макар и за твореца Пловдив да е студен и суров пастрок. Днес е Европейска столица на културата, но до настоящия му облик се достига с много усилен труд. Кметовете на града не са малко, а в историята му са записани много господа, които са се опитали да го превърнат в съвременен европейски град. Но един успява, затова и Божидар Здравков е обичан от пловдивчани и до днес. Забавен факт е, че той не е роден в Пловдив. Неговото родно място е Пирот. Като много други, семейството му емигрира в България след Сръбско-българската война. Учи право в Софийския университет, а след това учи в Загреб. Второто му завръщане го изпраща в Ямбол и Сливен, където работи като съдия. Там открива и своята бъдеща съпруга Щилияна Кутева. През 1914 г., след сключването на брак, двамата се местят в Пловдив. Там Здравков работи като заместник-прокурор. Оказва се, че двама \"пришълци\" дават повече за Пловдив, отколкото много други. Щилияна Кутева полага сериозни усилия за създаването на операта и музикалното училище, резерватът \"Старинен Пловдив\" също не е пренебрегнат. Името на жената и до днес стои в архивите на града като една от най-щедрите дарителки. Междувременно Здравков заминава на фронта и след като се завръща през 1918 г., заварва живеещите край Марица в още по-плачевно състояние. Тежкият удар от Първата световна война е достигнал и дотук. Хората са бедни, мизерията е навсякъде. Работи известно време като адвокат, но трудно приема обстановката около себе си. Така се ражда и идеята да влезе в политиката, при това във време, в което всеки се стреми да спечели пост. И той печели – градоначалник на Града под тепета. Влизайки в общината, той заварва колосалните за времето си, а и за днес, дългове от близо 28 милиона лева, а приходите са символични 400-500 хиляди лева годишно. Първото нещо, с което се захваща, е да изтегли кредити за ремонти, а и за образованието на децата в Пловдив. Мнозина още тогава са мислили, че порочният кръг ще продължи, но кметът вече е видял решението. Изтеглените пари от него отиват за облагородяването на града, както и за задвижването на собствена икономика. Построява първата общинска кланица, след това създава и предприятие за производство на доматено пюре. Много скоро по павираните улици тръгва и градски транспорт. Бавно и сигурно Пловдив започва да придобива вид на втория по големина град в България. Докато неговите съграждани спят, той обикалял града и разглеждал какви са проблемите за решаване. А рано сутрин започвал да раздава задачите за изпълнение. Пловдивският панаир също е негова заслуга. Вместо да чакат каналния ред, Здравков и председателят на Пловдивската търговска индустриална камара Обрейко Обрейков заминават за Париж, където представят кандидатурата на града. Това е постижение, което прави в последната година от мандата си. Добрините на пиротчанина, за когото всеки пловдивчанин е готов по онова време да спори, не са малко. А скромността му е пословична. По време на мандатите си, като опит за корумпиране, получил подарък – торба липов цвят. Кметът наредил чувалчето да бъде изпратено в пожарната, където огнеборците щели да му се зарадват повече, особено през лютите зими. Наредил на градските работници да чистят целия град, а улицата пред дома му да бъде последна. Съществуването на Стария град е възможно отново с негово решение. Собствениците на западащи къщи не можели да си позволяват да правят ремонти. Здравков ги освободил от данъци, но изисквал домовете им да бъдат поддържани – справедлива сделка. След преврата през 1944 г. Здравков е единственият кмет, който не е жертва на репресии. Продължава да работи за града и културните му дейности. Житейският път на Божидар Здравков приключва на 25 септември 1959-а в Пловдив. На негово име е кръстена и улица в Града на тепетата. Сподели:", "date": "2019.11.17", "title": "Корумпирали кмета на Пловдив с торба липов цвят"}
{"url": "https://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-2-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%B2-%D0%B1%D0%BB%D0%B8%D0%B7%D0%BE%D1%81%D1%82-%D0%B4%D0%BE-%D1%81%D0%B0%D0%BC%D0%BE%D0%BA%D0%BE%D0%B2-news885008.html", "text": "Земетресение с магнитуд 2.00 по скалата на Рихтер е регистрирано в близост до Самоков. Това съобщи за Агенция „Фокус“ дежурният сеизмолог от Националния институт по геофизика, геодезия и география. Според данните, трусът е регистриран в 00:35 часа тази сутрин. Земетресението е било с дълбочина 19 км. Не е усетено от населението. Сподели:", "date": "2019.11.17", "title": "Земетресение с магнитуд 2 по Рихтер е регистрирано в близост до Самоков"}
{"url": "https://pik.bg/%D1%84%D1%80%D0%B0%D0%BD%D1%86%D0%B8%D1%8F-%D0%BE%D0%B1%D0%B2%D0%B8%D0%BD%D0%B8-%D0%B4%D0%B2%D0%B0%D0%BC%D0%B0-%D0%B7%D0%B0-%D0%BF%D0%BB%D0%B0%D0%BD%D0%B8%D1%80%D0%B0%D0%BD-%D0%B0%D1%82%D0%B5%D0%BD%D1%82%D0%B0%D1%82-%D1%81%D1%80%D0%B5%D1%89%D1%83-%D0%BC%D0%B0%D0%BA%D1%80%D0%BE%D0%BD-news884883.html", "text": "Двама мъже с ултрадесни възгледи са били обвинени от френски съд в тероризъм и оставeни в ареста, съобщиха френски медии. Националната антитерористична прокуратура поиска задържането им под стража. Това съобщи Franceinfo, като цитира свой източник от съда в Париж. Те са били арестувани в понеделник в Мозел, Североизточна Франция, като част от по-голямо разследване за тероризъм срещу френския президент Еманюел Макрон. Смята се, че двамата заподозрени, съответно на 30 и 45 години, са планирали акцията срещу президента да бъде извършена по време на отбелязването на стогодишнината от края на Първата световна война през ноември 2018 година. През ноември шестима души бяха арестувани като част от предварително разследване на предполагаем план за атентат срещу държавния глава. Сподели:", "date": "2019.11.17", "title": "Франция обвини двама за планиран атентат срещу Макрон"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%BB%D0%B5%D0%B3%D0%B5%D0%BD%D0%B4%D0%B0-%D0%BE%D1%82-%D1%81%D0%B5%D0%B2%D0%B5%D1%80%D0%BD%D0%B0-%D0%B8%D1%80%D0%BB%D0%B0%D0%BD%D0%B4%D0%B8%D1%8F-%D0%BF%D0%BE%D0%B5-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BE%D1%82%D0%B1%D0%BE%D1%80-news884887.html", "text": "ФК Пирин Благоевград подписа договор със северноирландската футболна легенда Уорън Фийни. Той ще бъде новият старши треньор на \"орлетата\" и ще изпълнява функциите на класически мениджър на тима. Младият специалист вече има солиден опит като мениджър на отбори във Великобритания, а футболната му кариера е доста впечатляваща. Фийни е трето поколение национал на своята страна с 46 мача и пет гола. Британският нападател е играл за отбори като Лийдс, Кардиф, Лутън, Дънди Юнайтед, Суонзи и др. Треньорската му кариера преминава като асистент в Нюпорт, Линфийлд и Нотс Каунти. До последно, той води отбора от второто ниво на северноирландското първенство Ардс. Фийни ще пристигне в Благоевград в началото на следващата седмица, като дотогава ще бъде ясен и работният му екип, в който със сигурност ще присъства българин владеещ отличен английски език. Новият мениджър вече прекара няколко дни в Благоевград и се запозна обстойно с обстановката, амбициите и намеренията на ръководството на клуба, като присъства и на няколко занимания на орлетата. Договорът на Фийни ще бъде за година и половина. Сподели:", "date": "2019.11.17", "title": "Футболна легенда от Северна Ирландия пое български отбор"}
{"url": "https://pik.bg/%D0%B0%D0%BA%D1%86%D0%B8%D1%8F-%D0%BF%D0%BE-%D0%B7%D0%B0%D0%BB%D0%B5%D1%81%D1%8F%D0%B2%D0%B0%D0%BD%D0%B5-%D1%81-%D1%88%D0%B8%D1%80%D0%BE%D0%BA%D0%BE%D0%BB%D0%B8%D1%81%D1%82%D0%BD%D0%B8-%D1%84%D0%B8%D0%B4%D0%B0%D0%BD%D0%BA%D0%B8-%D0%B2-%D0%B7%D0%B5%D0%BC%D0%BB%D0%B8%D1%89%D0%B5%D1%82%D0%BE-%D0%BD%D0%B0-%D1%81%D0%B5%D0%BB%D0%BE-%D0%B4%D1%80%D0%B0%D0%B3%D0%BE%D0%B2%D0%B8%D1%89%D0%B8%D1%86%D0%B0-news884950.html", "text": "Горското стопанство в Кюстендил организира днес в землището на село Драговищица залесяване с широколистни фиданки - около 1 200 броя, съобщава БНР В акцията ще се включат служители на стопанството, доброволци и ученици. \"Нека бъдем отворени и активни към подобни инициативи и да не правим залесявания само в седмицата на гората, а през цялата година\", апелират инициаторите. „Ще правим едно залесяване тук по пътя от Соволяно към Ломница с доброволци и служители на стопанството. Ще засадим около 1 200 фиданки, широколистни\", разясни директорът на Горското стопанство в Кюстендил инж. Тони Колев. Сподели:", "date": "2019.11.17", "title": "Акция по залесяване с широколистни фиданки в землището на село Драговищица"}
{"url": "https://pik.bg/%D0%BA%D0%BE%D0%BB%D0%B0-%D1%81-%D0%B4%D0%B2%D0%B5-%D0%B4%D0%B5%D1%86%D0%B0-%D1%81%D0%B5-%D1%80%D0%B0%D0%B7%D0%B1%D0%B8-%D0%B2-%D0%BA%D1%80%D0%B0%D0%B9%D0%BF%D1%8A%D1%82%D0%B5%D0%BD-%D1%81%D0%BA%D0%B0%D1%82-news885032.html", "text": "Кола с две деца се разби в крайпътен скат. Около 13:21 часа днес е получен сигнал за ПТП на пътя между селата Черниче и Крупник в община Симитли. Това съобщиха от пресцентъра на ОДМВР - Благоевград. По първоначална информация лек автомобил е катастрофирал, като е излязъл в страни от пътя и се е блъснал в крайпътен скат. Към момента няма данни за пострадали. Две деца, които са пътували в автомобила, са транспортирани за извършване на медицински преглед. Сподели:", "date": "2019.11.17", "title": "Кола с две деца се разби в крайпътен скат"}
{"url": "https://pik.bg/%D1%81%D0%BE%D0%BB%D0%BE%D0%BC%D0%BE%D0%BD-%D0%BF%D0%B0%D1%81%D0%B8-%D0%BF%D0%BE%D1%81%D0%B5%D1%87%D0%B5-%D0%BA%D1%80%D0%B8%D1%82%D0%B8%D1%86%D0%B8%D1%82%D0%B5-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0-%D1%86%D0%B5%D0%BB%D1%83%D0%B2%D0%BA%D0%B0%D1%82%D0%B0-%D0%BC%D1%83-%D1%81-%D1%85%D0%B5%D1%80%D0%BE-%D0%BC%D1%83%D1%81%D1%82%D0%B0%D1%84%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8%D1%82%D0%B5-%D1%81%D0%B0-%D1%81%D0%B2-news884949.html", "text": "\"Американците са свикнали на протоколна свобода. Имат такъв президент. Цялата му среща с посланичката на САЩ Херо Мустафа беше подчинена на предстоящата му визита в Америка при Доналд Тръмп. Нека да видим какво ще стане и дали той ще се върне с пълна кошница от там\", това каза в ефира на Би Ти Ви бившият външен министър Соломон Паси. Той посече всички критики по адрес на премиера за целувката му с Херо Мустафа и за дипломацията му на колела. Той определи нетрадиционната дипломация с крилатия израз: \"Не е важно котката каква е, а дали може да лови мишки\". Соломон Паси припомни, че е първопроходец в дипломацията на колела и затова не вижда нищо лошо в поведението на Борисов. През прочутия му трабант в началото на промените у нас преминаха много видни световни лидери. В момента автомобилът е във Военно-историческия музей. В НАТО се прави инсталация с дарения от страните членки. И българското дарение е реплика на този трабант. Паси посъветва и какво Борисов да поиска по време на срещата си с Тръмп. \"Трябва да искаме космонавт, Тръмп обеща да връща хора на Луната. Да настояваме за засилено военно сътрудничество. Можем да продадем на американците \"Белене\" - острова и площадката на АЕЦ. Така може да се финансират ядрени изследвания, които да водят до нобелови награди\", поясни Паси. Той каза, че Борисов може да поиска американският президент да построи Тръмп тауър или голф игрище у нас. И те не е задължително да са в София. \"Тръмп е и актьор. Всички сме го гледали във филма \"Сам вкъщи\". Борисов може да поиска Тръмп да дойде да се снима в \"Бояна филм\" във филм, който да спечели Оскар. Това ще е реклама за България\", поясни Паси. \"Бих отишъл на Луната, ако ме поканят. Краткият отговор е \"Да\", а дългият \"Ще се посъветвам с Гергана и с децата\", каза Соломон Паси. Протоколът е инструмент на дипломацията. Има неподражаеми протоколи и такъв е този на Бойко Борисов, който е непостижим и уникален. Сподели:", "date": "2019.11.17", "title": "Соломон Паси посече критиците на Борисов за целувката му с Херо Мустафа: Американците са свикнали на протоколна свобода. Премиерът да покани Тръмп да се снима във филм за Оскар у нас"}
{"url": "https://pik.bg/%D0%B2%D0%B7%D0%B8%D0%BC%D0%B0%D1%82-%D0%B7%D0%B0-%D0%BC%D0%B5%D1%81%D0%B5%D1%86-%D0%BA%D0%BD%D0%B8%D0%B6%D0%BA%D0%B0%D1%82%D0%B0-%D0%BD%D0%B0-%D1%88%D0%BE%D1%84%D1%8C%D0%BE%D1%80-%D0%BE%D1%82%D0%BA%D0%B0%D0%B7%D0%B0%D0%BB-%D0%B4%D0%B0-%D0%BF%D0%BE%D0%BA%D0%B0%D0%B6%D0%B5-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-%D0%BD%D0%B0-%D1%82%D0%BE%D0%BB-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-news884966.html", "text": "50 лв. глоба и месец без книжка е наказанието на шофьор, който отказал да покаже личните си документи и тези на колата на ТОЛ служители, съобщава „Дарик”. Той е санкциониран от Пътна полиция - Шумен, след което е обжалвал в Районен съд, но магистратите потвърдили наказанието. Според информациеята, на 26 юни в 17:35 часа край село Ивански бил спрян „Фолксваген Голф” с шуменска регистрация от служител на Националното ТОЛ-управление. Той се легитимирал и поискал от шофьора да му представи необходимите документи за проверка – свидетелство за регистрация, книжка и документ за самоличност. Водачът обаче отказал да представи поисканите от проверяващите документи и напуснал мястото на проверката. Служителите на националното ТОЛ-управление съставили докладна записка до началник сектор „Контрол и правоприлагане“ във Варна. Той от своя страна информирал началник сектор „ПП“ при ОД МВР гр. Шумен за случилото. Така се установили собственика и ползвателя на лекия автомобил, както и кой го е управлявал в деня на проверката. След това на 12 юли шофьорът бил поканен да се яви в КАТ и му бил написан акт за това, че отказал да изпълни указания на контролни органи, каквито били ТОЛ полицаите в случая. Въпреки жалбата, магистратите потвърдили санкцията от 50 лв. и 1 месец лишаване от книжка. Решението обаче не е окончателно и  подлежи на касационно обжалване. Сподели:", "date": "2019.11.17", "title": "Взимат за месец книжката на шофьор, отказал да покаже документи на ТОЛ служители"}
{"url": "https://pik.bg/%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B6%D1%8A%D0%BB%D1%82%D0%B8%D1%82%D0%B5-%D0%B6%D0%B8%D0%BB%D0%B5%D1%82%D0%BA%D0%B8-%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0-%D0%BF%D1%8A%D1%80%D0%B2%D0%B0%D1%82%D0%B0-%D1%81%D0%B8-%D0%B3%D0%BE%D0%B4%D0%B8%D1%88%D0%BD%D0%B8%D0%BD%D0%B0-news884959.html", "text": "Исканията на демонстрантите се разшириха и дори придобиха политическо измерение, а президентът Еманюел Макрон организира голям обществен дебат в опит да намали напрежението и да се вслуша в гласа на народа, посочва френски издания. Вчера в Париж и други градове се проведе 53-ата протестна акция на движението. Във френската столица тя се изроди в сблъсъци, палежи и вандалски прояви на няколко места - площад Италия, площада на Бастилията и зоната на Халите. Полицията използва сълзотворен газ и арестува 147 души в Париж, от които 129 остават с мярка задържане под стража. Протестите в цяла Франция вчера изкараха на улицата 28 000 души, като в Париж те бяха 4700. Сред исканията на движението на \"жълтите жилетки\" продължават да бъдат тези намаляване на данъците върху продуктите от първа необходимост, връщане на данъка върху богатството и референдум за гражданска инициатива. Днес се навършва една година от първата протестна акция на движението на \"жълтите жилетки\". Преди година демонстранти излязоха в Париж и във други населени места на Франция, за да протестират срещу планирано покачване на цените на горивата. Впоследствие то бе отменено, но демонстрациите продължиха всяка събота, припомня Франс прес. Сподели:", "date": "2019.11.17", "title": "Движението на \"жълтите жилетки\" отбелязва първата си годишнина"}
{"url": "https://pik.bg/%D0%B6%D0%B5%D1%81%D1%82-%D0%B0%D0%BD%D1%82%D0%BE%D0%BD%D0%B8%D0%BE-%D0%B1%D0%B0%D0%BD%D0%B4%D0%B5%D1%80%D0%B0%D1%81-%D0%BE%D1%82%D0%BA%D1%80%D0%B8-%D1%81%D0%B2%D0%BE%D0%B9-%D1%82%D0%B5%D0%B0%D1%82%D1%8A%D1%80-%D0%B2-%D1%80%D0%BE%D0%B4%D0%BD%D0%B8%D1%8F-%D1%81%D0%B8-%D0%B3%D1%80%D0%B0%D0%B4-news884829.html", "text": "Актьорът Антонио Бандерас откри свой театър в Испания, предаде Франс прес. Театърът с над 800 места се намира в родния му град Малага и се казва \"Театро дел Сохо\". Откриването стана с пищна премиера на мюзикъла \"А Chorus line\" (\"Кастингът\"), в която Бандерас изпълнява една от 26-те роли. Той се превъплъщава в персонажа на Зах, който е хореограф, провеждащ кастинг. Пиесата, избрана от Антонио Бандерас, за откриването на театъра му, поставя акцента върху онези хора, които подкрепят театралната индустрия, но чиито имена остават неизвестни. На премиерата на шоуто имаше и оркестър с 22 музиканти. През 2017 г. Бандерас преживя инфаркт и последваха операции на сърцето. Всичко това го потикна да осъществи, без да се бави, мечтата си да открие театър в града, в който се е родил през 1960 г. Бандерас инвестира в начинанието над 200 000 евро с помощта на испанска банка. Директор на театъра е Луис Паскуал, бивш директор на Националния драматичен център на Испания и на театър \"Одеон\" в Париж, както и на Биеналето във Венеция. Луис Паскуал, според думите на Антонио Бандерас, е променил живота му през 1981 г., като му е поверил роля в националния театър на Мадрид, преди Педро Алмодовар да го наложи в киното. Сподели:", "date": "2019.11.17", "title": "ЖЕСТ: Антонио Бандерас откри свой театър в родния си град"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%81%D0%B0%D0%BC%D0%BE-%D0%BC%D1%8A%D0%B6%D0%B5-%D1%89%D0%B5-%D1%80%D0%B0%D0%B1%D0%BE%D1%82%D1%8F%D1%82-%D0%B7%D0%B0-%D0%BA%D1%80%D0%B8%D1%81%D1%82%D0%B8%D0%BD-%D0%BB%D0%B0%D0%B3%D0%B0%D1%80%D0%B4-%D0%B2-%D0%B5%D1%86%D0%B1-%D1%81%D0%BD%D0%B8%D0%BC%D0%BA%D0%B0-news884889.html", "text": "Новата ръководителка на Европейската централна банка Кристин Лагард публикува в Туитър тържествена снимка на новия си екип в Европейската централна банка (ЕЦБ), но вероятно не е очаквала какви реакции ще предизвика, съобщава в електронното си издание в. \"Фигаро\". На снимката се вижда Лагард пред голяма кръгла маса, заобиколена от новия си екип, съставен от двайсетина мъже. \"Има повече жени на картините, закачени по стените, отколкото в самата зала\", коментира един от интернет потребителите. Под фотографията са публикувани неколкостотин коментара. Сподели:", "date": "2019.11.17", "title": "Скандал: Само мъже ще работят за Кристин Лагард в ЕЦБ (СНИМКА)"}
{"url": "https://pik.bg/%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D1%81%D1%8A%D0%B1%D0%B8%D1%80%D0%B0%D1%82-%D0%B6%D1%8A%D0%BB%D1%82%D0%B8-%D1%81%D1%82%D0%BE%D1%82%D0%B8%D0%BD%D0%BA%D0%B8-%D0%B7%D0%B0-%D0%B4%D0%B5%D1%86%D0%B0-news884820.html", "text": "Във Варна ще се проведе официалната кампания на акцията „Жълти стотинки – деца помагат на деца”. Инициативата ще се състои на 15 декември от 10:00 до 22:00 часа, на ул. „Академик Андрей Сахаров” №2. На място варненци ще могат да предадат събраните от тях монети, да се запознаят с лицата зад каузата във Варна, да научат повече за събраните средства и къде отиват те, както и да се сдобият с информация как и можете да вземете участие. Всеки участник в кампанията ще получи официални грамоти и докато гражданите предават стотинките, ще имат възможност да се зарадват с домашно направени сладка от доброволци и да участват в мини работилничка. Организаторите молят събраните стотинки да бъдат разделени, уточнява \"Фокус\". Основната цел на инициативата е деца да помагат на деца. Събраните средства се инвестират в закупуване на медицинска апаратура за детски отделения в цялата страна. Тази година обект на доброто дело са лечебни структури в Стара Загора. Вече са събрани необходимите средства за два кувьоза. Сега тече набирането на сума за закупуването на мобилен ехограф за нуждите на Клиниката по детска хирургия. Акцията „Жълти стотинки - деца помагат на деца“ се реализира от 2008 година насам. Участник в кампанията може да стане всеки независимо от възрастта. Вниманието обаче е насочено към включването на най-малките. Идеята е основна движеща сила да бъдат децата, които да дарят, за да могат връстниците им да получат необходимата качествена здравна грижа. Сподели:", "date": "2019.11.17", "title": "Във Варна събират жълти стотинки за деца"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%B1%D0%B5%D1%80%D0%B1%D0%B0%D1%82%D0%BE%D0%B2-%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%B5%D0%BD-news880728.html", "text": "Бащата на футболната легенда Димитър Бербатов отново е безработен. Иван Бербатов загубил работата си на строител към общинска фирма в началото на октомври, след като се разбрало, че не ходел редовно, а получавал заплата в пълен размер заедно с купони за храна. Ръководството веднага предприело мерки и го освободило за сметка на нов кадър. Сега таткото на звездата от Благоевград отново щял да мине на негова издръжка, по подобие на брата на Митко – Асен, който от години е на хранилка при батко си. Единственият член на фамилията, който към момента има нормална работа, е майката на футболиста Маргарита, която е шефка на център за възрастни хора в родния на фамилията Благоевград. Тя и бащата на Митко са официално разведени от около 4 години, въпреки че първоначално медицинската сестра се дърпаше и да узаконят раздялата си. До развод обаче се стигна след 35-годишен брак, а след съдебната битка двамата родители на футболиста спрели да си говорят. Докато личният живот на г-жа Бербатова, която се отказа от фамилията на мъжа си и дори си върна моминското име в личните си документи, е обвит в мистерията и не се знае дали в сърцето ѝ има място за нова любов, бившият ѝ мъж  заживя с друга почти веднага след скандалната разлъка. Клюката гласи, че Иван и жената до него в момента делят един покрив в София, а отношенията с известния му син били на приливи и отливи. Впечатление на всички фенове на Бербо обаче направи липсата на татко му от грандиозния му благотворителен мач през 2017 г., когато на стадиона да го аплодира дойде само майка му. Според близки до семейството Митко се срещал с баща си без знанието на Маргарита най-вече за да можел Бербатов-старши да се вижда с двете си вече пораснали внучки – Деа и Елиа. Сподели:", "date": "2019.11.17", "title": "САМО В ПИК И \"РЕТРО\": Бащата на Бербатов безработен"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D1%8A%D1%80%D0%B2%D0%B0%D0%B2-%D0%BF%D0%BB%D0%B5%D0%BD%D1%83%D0%BC-%D0%BD%D0%B0-%D0%B1%D1%81%D0%BF-%D1%80%D0%B5%D1%88%D0%B0%D0%B2%D0%B0-%D1%81%D1%8A%D0%B4%D0%B1%D0%B0%D1%82%D0%B0-%D0%BD%D0%B0-%D0%BB%D0%B8%D0%B4%D0%B5%D1%80%D0%BA%D0%B0%D1%82%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B8-%D0%BF%D0%B0%D1%80-news884904.html", "text": "Две седмици след приключването на местните избори и след оглушително мълчание от страна на ръководството на БСП и лидерката Корнелия Нинова, най-сетне се провежда разширено заседание на Националния съвет на партията с участието на новоизбрани общински съветници и кметове, ръководства на местни структури и депутати. Очакват се бурни скандали заради внесената в петък декларация, подписана от 50 социалисти, която анализира критичното състояние на столетницата и иска сегашното й ръководство начело с Нинова незабавно да освободи постовете си. В отговор кликата на лидерката, окупирала \"Позитано\" 20, е подготвила План \"Нинова\" за налагането на пълен диктат върху партията и окончателното й узурпиране чрез подмяна на ръководствата по места и на членовете на Националния съвет с удобни на него хора. Флагман на битката за спасяването на провалената на три поредни избора - за парламент, за евродепутати и за местна власт, лидерка е екзекуторът на БСП и нейна дясна ръка Кирил Добрев. Пред централата на БСП хора от партийната организация в Сандански поискаха оставката на Нинова и Кирил Добрев. \"Те съсипаха нашата структура. Кирил Добрев използва заплахи\", поясниха хората. Мотивът им е заради груби намеси и подмяна на цялата структура, заради което социалистите там са изгубили изборите. Към тях се очаква да се присъединят на протест и социалисти от Варна. \"Това не е първата ни загуба. Имаме 30-40 хил. гласа отгоре на тези избори. Може това сега да се посочи като положително. Не мисля, че трябва да се занимаваме с оставки. Трябва да си направим генерален анализ. Това не е моята битка или на Мишо, на Ангел. Битката е за партията. Трябва да изберем правилата. Ако днес се опитат да махнат или заобиколят комисията по правилата, няма да е коректно. Трябва да си кажем истината в очите\", каза пред камерата ни Георги Гергов, който е един от основните критици на Нинова. \"Очаквам сега да се изпусне малко парата и да спрем да си гледаме в пъпа\", поясни Емилия Масларова пред ПИК очакванията си от пленума. \"Ние сме по-добре сега от 2015 г. Не казваме, че сме много добре. Не забравяйте, че имаме четири областни града. Точно тези другари, които непрекъснато протестират, докараха положението, в което се намирахме през 2015 г.\", сподели бившият здравен министър в правителството на Станишев - проф. Радослав Гайдарски. \"Днес ще чуем два анализа. Единият е на 20 членове на НС и на Изпълнителното бюро. И отделно на 50 човека и това е ралната оценка на представянето на местните избори. Няма как да даваме добра оценка\", уточни Димитър Дъбов, един от хората, подписали декларацията с искане за оставка на Нинова и ръководството на столетницата. Георги Гьоков призна, че не е удовлетворен от резултатите от изборите. Но столетницата се представила по-добре отколкото на предишните избори. Борислав Гуцанов обаче бе категоричен, че оставка на Нинова и ръководството трябва да има. \"Това не е БСП на 130 г. - да се борим за балотаж и да бъдем една от мимикриите в парламента\" поясни той. Кметът на Перник Станислав Владимиров, който е член на пленума, сподели, че очаква на заседанието да се кажат всички позитиви и негативи. Той коментира и водния режим. Засега разчетите показвали, че той ще продължи около пет месеца. \"Големият въпрос е защо българите не припознават БСП като по-добрата алтернатива, въпреки че ГЕРБ ерозира. Партията оцеля в прехода, защото се социалдемократизира. Сега тя губи своята характеристика. БСП се превръща в лидерска партия. От демократична става авторитарна политическа сила. БСП се самоизолира от европейското социалдемократично семейство. Това са сериозните въпроси, които трябва да се обсъдят. Виждам опит нещата да се изманипулират и да се избегне анализът. Някои хора са добри в това, но не са толкова добри в печеленето на избори\", отправи критика лидерът на ПЕС Сергей Станишев. Варненски социалисти, дошли да искат оставката на Нинова и ръководството, се оплакаха, че не ги пускат в централата. \"Защото сме инакомислещи\", обясниха огорчени те. Възрастен социалист се оплака, че е член на БСП от много години, сега не бе допуснат, защото не е член на НС. Той поискал да присъства като гост, но му отказали, което е прецедент. Сподели:", "date": "2019.11.17", "title": "ИЗВЪНРЕДНО В ПИК TV! Кървав пленум на БСП решава съдбата на лидерката Корнелия Нинова и партията - червени от страната на протест пред централата (ОБНОВЕНА)"}
{"url": "https://pik.bg/%D0%B7%D0%B0%D0%BB%D0%BE%D0%B2%D0%B8%D1%85%D0%B0-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B0%D0%BF%D0%B0%D1%88%D0%B8-%D0%BD%D0%B0%D0%BF%D0%B0%D0%B4%D0%B0%D0%BB%D0%B8-%D0%BC%D0%B8%D0%BD%D1%83%D0%B2%D0%B0%D1%87%D0%B8-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-news884962.html", "text": "Полицията разкри и залови четирима младежи, които са нападали и обирали минувачи в столицата в тъмните часове, съобщава „Трафикнюз”. Най-известен от тях с криминалните си подвизи досега е 19-годишният Георги Митков, познат повече като Жоро Динамото от село Световрачане. Той и неговият невръстен съучастник Божидар Иванов (16 г.) от Нови Искър са уличени, че са ограбили половин час преди полунощ на 4 ноември 33-годишен мъж. Жертвата бил причакан на трамвайната спирка  на площад „Възраждане“. Нападателите го повалили на земята, а после му прибрали телефона, портфейла и около 120 лв. Полицията е разкрила и обирджите, които на 9 ноември са нападнали на столичната улица „Средна гора“ велосипедиста Благой Анев и са му отнели всички пари, които имал. Задържани са Даниел Николов (17 г.) и Станимир Великов (19 г.), като и двамата са криминално проявени. Те са заподозрени и за нападението срещу 23-годишния Димитър Георгиев, който около 02:00 часа след полунощ на 4 ноември отнесе здрав пердах на улица „Пиротска“, след който се прости с айфона си и наличните пари. Сподели:", "date": "2019.11.17", "title": "Заловиха четирима апаши, нападали минувачи в столицата"}
{"url": "https://pik.bg/%D0%B5%D0%BA%D1%81%D0%BF%D0%B5%D1%80%D1%82-%D0%BF%D0%BE-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D0%B7%D0%B0-%D0%BA%D0%B0%D0%BF%D0%B0%D0%BD%D0%B8%D1%82%D0%B5-%D0%BD%D0%B0-%E2%80%9E%D1%87%D0%B5%D1%80%D0%BD%D0%B8%D1%8F-%D0%BF%D0%B5%D1%82%D1%8A%D0%BA%E2%80%9D-%D1%85%D0%BE%D1%80%D0%B0%D1%82%D0%B0-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B0-%D0%B2%D0%BD%D0%B8%D0%BC%D0%B0%D1%82%D0%B5%D0%BB%D0%BD%D0%B8-%D0%B8-%D0%B4%D0%B0-%D0%BD-news884941.html", "text": "Около предстоящия „Черен петък” хората трябва да са много внимателни и да не се водят от емоции. Това препоръча експертът по сигурността, ай ти анализаторът Христо Ласков пред Нова телевизия. Той говори за капаните, в които биха могли да попаднат хората около истерията, свързана с „Черния петък”. „Хората трябва да подхождат внимателно, тъй като да се намери нещо наистина хубаво за без пари шансът е нулев – коментира експертът Христо Ласков. - Най-важното е хората да са много внимателни за това къде отиват личните им данни. В стремежа си хората да не изпускат оферти, са склонни на по-неразумни ходове. Трябва да се проверява съответният сайт като име. Правят се злоупотреби с тези неща, като в адреса на браузъра дори една буквичка е от значение. Задължително трябва да се провери домейна. Винаги да се следи за някаква обратна връзка от този търговец. Дали този търговец реално съществува в интернет света преди „Черния петък”. Може да се окаже, че има невероятна офера, но търговецът е чисто нов или измамен. Трябва да имаме едно на ум. Не трябва да се вярва и на твърде хубави оферти. Трябва да се подлажгат тези неща на съмнение. Системите, с които биваме атакувани стават все по-разнообразни и измамни, така че хората трябва да стават все по-внимателни”. Христо Ласков бе категоричен, че е много вмажно хората да не се водят основно от емоциите. „Не трябва да се водим от емоциите – каза той. - Съветът ми буквално е: Три пъти да мерим, веднъж да режем.  Не е случайно, че експерти непрекъснато повтарят сега да се внимава какво и от къде се купува. Препоръчвам на хората около себе си да имат едно на ум. Старая се, лично аз, да съм максимално внимателен”. Сподели:", "date": "2019.11.17", "title": "Експерт по сигурността за капаните на „Черния петък”: Хората трябва да са внимателни и да не се водят от емоции"}
{"url": "https://pik.bg/10-%D0%BC%D0%B8%D0%BB%D0%B8%D0%BE%D0%BD%D0%B0-%D0%BB%D0%B5%D0%B2%D0%B0-%D0%B7%D0%B0-%D0%BD%D0%BE%D0%B2%D0%B8-%D1%81%D0%BE%D1%86%D0%B8%D0%B0%D0%BB%D0%BD%D0%B8-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8-%D0%BE%D1%82-%D0%B4%D0%BE%D0%B3%D0%BE%D0%B4%D0%B8%D0%BD%D0%B0-news884884.html", "text": "10 милиона лева са предвидени за нов компонент по процедура „Работа“, като целта е да се осигурят и привлекат нови социални работници. Заплатата от 1200 лева бруто за студенти, завършващи специалност „Социални грижи“, ще осигури държавата по Оперативна програма развитие на човешките ресурси от началото на следващата година. Това е средната за сектор социални дейности заплата, а по-високото предвидено възнаграждение ще се предоставя на завършващите обучението си студенти в специалност „Социални дейности“. Това заяви зам.-министър Зорница Русинова на семинар в Боровец, цитирана от \"Монитор\". Необходими са млади хора в този сектор, коментира зам.министърът на труда и социалната политика: „Още през следващия месец ще се опитаме да привлечем студенти по социални дейности и в рамките на 1 година ще покриваме възнагражденията им, този ресурс ще покрие около 500 човека(студенти)“. Социалното министерство ще субсидира и вече действащите социални работници, като им добави половин минимална работна заплата, за период от 6 месеца, като по този начин ще се компенсира и разминаването във възнагражденията на тези служители, коментираха експертите от министерството. Други 14 милиона пък са предвидени за изграждане на нови центрове за деца в маргинализираните общности и махалите. Тези услуги са подготвителни за децата, подкрепят малцинствените общности за социализация и са вариант за тази част от обществото да не отпада от образователната система. Тези 14 милиона ще са равно разпределени – критериите са свързани с броя и съотношението на децата. Ще бъдат изградени между 10 и 15 нови центъра, там където има най-голям недостиг и въобще липсват детски ясли и градини. Сподели:", "date": "2019.11.17", "title": "10 милиона лева за нови социални работници от догодина"}
{"url": "https://pik.bg/%D1%80%D0%B0%D0%B7%D0%BC%D0%B8%D1%80%D0%B8%D1%86%D0%B8-%D0%B4%D0%B5%D1%81%D0%B5%D1%82%D0%BA%D0%B8-%D1%81%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%BF%D1%80%D0%B5%D0%B4-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B0%D1%82%D0%B0-%D0%B3%D0%B0%D1%80%D0%B0-%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-news884858.html", "text": "Десетки протестиращи се събраха на протест на главната железопътна гара в Барселона, предаде \"Ройтерс\". Някои устроиха седяща стачка, а други влязоха в схватка с полицията. Протестиращите се отзоваха на отправен в социалните мрежи призив на сепаратистка организация за блокиране на девет гари в Барселона. Полицията заяви, че протестът е ограничен до една гара и протестиращите са отстранени след около час, присъединявайки се към по-широка тълпа, събрала се извън гарата, някои размахващи сепаратистки знамена. Не са извършени арести и транзитните услуги не са прекъсвани, добавиха властите. Причината за протеста, е че върховният съд на Испания осъди девет от лидерите на региона до 13 години затвор заради ролята им в неуспешния конкурс за независима каталунска 2017 година. Испанската полиция изгони протестиращите, които бяха блокирали магистралата с около 500 автомобила за повече от 15 часа. Ден по-рано френската полиция за борба с безредиците използва сълзотворен газ, за ​​да изгони протестиращите, които прекараха повече от 24 часа в блокиране на същата магистрала, където тя стъпва във Франция от Испания. Сподели:", "date": "2019.11.17", "title": "РАЗМИРИЦИ: Десетки са на протест пред централната гара в Барселона"}
{"url": "https://pik.bg/%D0%BF%D0%B5%D1%82%D0%B8%D0%BC%D0%B0-%D1%83%D0%B1%D0%B8%D1%82%D0%B8-%D0%B8-10-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%BD%D0%BE%D0%B2%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D0%B1%D0%BE%D0%BB%D0%B8%D0%B2%D0%B8%D1%8F-news884894.html", "text": "Петима души били убити, а други 10 ранени при сблъсъци по време на протести в различни части на Боливия. Стигнало се е до сблъсъци между  полицията и привърженици на бившия президент Ево Моралес, съобщиха световните информационни агенции. Така вече най-малко 14 са загиналите, а 400 други - ранените при сътресенията в Боливия, започнали след президентските избори миналия месец, в които Моралес обяви победа за четвърти път. Демонстрантите излязоха на улицата, вярвайки, че резултатите са фалшифицирани. Моралес подаде оставка в неделя под натиска на военните и обяви, че няма намерение да бяга от страната. След това обаче той поиска политическо убежище от Мексико, но по-късно обяви, че ще се върне в Боливия. Вторият заместник-председател на Сената на Боливия, представителят на опозицията Жанин Анес, обяви, че поема президентските функции през преходния период, след като парламентът не събра кворум, за да избере приемник на подалия оставка държавен глава. На бившият президент на Боливия Ево Моралес ще му бъдат повдигнати обвинения, ако се завърне в страната. Това обяви временно изпълняващата длъжността президент Жанин Анес. \"Той знае, че трябва да отговаря пред правосъдието. Има изборно престъпление. Никой не го е изхвърлял, но да, трябва да отговаря за изборните фалшификации, в допълнение към многото обвинения в корупция\", коментира Анес пред журналисти. Сподели:", "date": "2019.11.17", "title": "Петима убити и 10 ранени при нови протести в Боливия"}
{"url": "https://pik.bg/%D0%BE%D0%BF%D0%B5%D1%80%D0%B8%D1%80%D0%B0%D1%82-%D1%81%D1%8A%D1%80%D1%86%D0%B5%D1%82%D0%BE-%D0%BD%D0%B0-%D0%B5%D0%B4%D0%BD%D0%B0-%D0%BE%D1%82-%D1%81%D0%B8%D0%B0%D0%BC%D1%81%D0%BA%D0%B8%D1%82%D0%B5-%D0%B1%D0%BB%D0%B8%D0%B7%D0%BD%D0%B0%D1%87%D0%BA%D0%B8-%D1%80%D0%B0%D0%B7%D0%B4%D0%B5%D0%BB%D0%B5%D0%BD%D0%B8-%D0%B2-%D0%BB%D0%B8%D0%BE%D0%BD-news884837.html", "text": "Едната от сиамските близначки от Камерун, разделени успешно преди броени дни в болница в Лион, Франция, ще претърпи сърдечна операция, предаде Франс прес, позовавайки се на хуманитарната организация, която организира идването им. \"Момиченцата са добре, но по-слабичкото от тях има проблем със сърцето и се очаква да бъде оперирано през следващите дни\", заяви член на организацията. Проблемът не е бил диагностициран в Камерун, а по време на прегледите, извършени на близначките, които са се заразили с респираторен вирус след пристигането си във Франция. Родените на 6 ноември 2018 г. Биси и Айенга Мервей бяха разделени от специалисти от отделението по педиатрична хирургия на болницата \"Фам-мер-анфан-оспис сивил\" в Лион. Операцията продължи пет часа и мобилизира около двадесет души, припомня агенцията. Сподели:", "date": "2019.11.17", "title": "Оперират сърцето на една от сиамските близначки, разделени в Лион"}
{"url": "https://pik.bg/%D0%B4%D0%B2%D0%B0-%D1%81%D0%B0%D0%BC%D0%BE%D0%BB%D0%B5%D1%82%D0%B0-%D1%81%D0%B5-%D1%81%D0%B1%D0%BB%D1%8A%D1%81%D0%BA%D0%B0%D1%85%D0%B0-%D0%BD%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2%D1%8A%D0%B2-%D1%84%D1%80%D0%B0%D0%BD%D0%BA%D1%84%D1%83%D1%80%D1%82-%D0%BD%D1%8F%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-news884968.html", "text": "Два самолета се сблъскаха на летището във Франкфурт, като при инцидента няма посдтрадали, съобщава ДПА, цитирани от БТА и БНР. Според информацията, самолет на авиокомпания \"Къриън еър\" се ударил леко в самолет на авиокомпания \"Еър Намибия\" след приземяването на летището. На двата самолета са нанесени щети, но до ранени хора не се е стигнало, защото машината на \"Еър Намибия\" се е движела с ниска скорост на земята, когато в нея се ударил южнокорейският самолет. Сподели:", "date": "2019.11.17", "title": "Два самолета се сблъскаха на летището във Франкфурт. Няма пострадали"}
{"url": "https://pik.bg/%D0%BE%D0%BE%D0%BD-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0-%D0%BF%D1%80%D0%B5%D0%BA%D0%BE%D0%BC%D0%B5%D1%80%D0%BD%D0%B0%D1%82%D0%B0-%D1%83%D0%BF%D0%BE%D1%82%D1%80%D0%B5%D0%B1%D0%B0-%D0%BD%D0%B0-%D1%81%D0%B8%D0%BB%D0%B0-%D0%B2-%D0%B1%D0%BE%D0%BB%D0%B8%D0%B2%D0%B8%D1%8F-news884908.html", "text": "Върховният комисар на ООН за правата на човека Мишел Бачелет разкритикува ненужната и прекомерна употреба на сила от полицията и армията в Боливия, предаде „Франс Прес”, цитирана от БНР. Бачелет предупреди, че подобно поведение е изключително опасно и може да доведе до израждане на ситуацията. Тя припомни, че най-малко 17 души са загинали от началото на протестното движение в Боливия, 14 от които - след бягството на бившия президент Ево Моралес в Мексико преди шест дни. \"Ситуацията в Боливия може да се влоши, ако властите не я управляват деликатно и съгласно международните норми, определящи употребата на сила, както и при пълно съблюдаване на правата на човека\", допълни върховният комисар на ООН за правата на човека. Мишел Бачелет призова боливийските власти да съобщят броя на арестуваните, ранените и убитите по време на най-новите демонстрации, като настоя за бързо, безпристрастно, прозрачно и цялостно разследване на тези събития. Сподели:", "date": "2019.11.17", "title": "ООН разкритикува прекомерната употреба на сила в Боливия"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B2%D0%B5%D1%89%D0%B0%D1%8F%D1%82-%D0%B4%D0%BD%D0%B5%D1%81-%D0%B5-%D0%B4%D0%B5%D0%BD-%D0%B7%D0%B0-%D0%BF%D1%80%D0%B0%D0%B7%D0%BD%D1%83%D0%B2%D0%B0%D0%BD%D0%B5-%D0%B8-%D0%BA%D1%83%D0%BF%D0%BE%D0%BD%D0%B8-news884918.html", "text": "Влиянието на Луната силно засяга емоционалното състояние - хората са много чувствителни и лесно се нараняват, затварят се в себе си, потопени в собствения свят. Вътрешните преживявания сега са по-важни от това, което се случва във външния свят. Настроението е променливо, нестабилно. Засилва се интуицията. Сега е най-доброто време да създадем уют у дома. Подходящо за домакинска работа, занимания с дома, семейството и за грижи за близки хора. Чудесно е приготвянето на общ обяд или вечеря за приятели и роднини. Уязвими органи – млечните жлези, стомаха и дванадесетопръстника. Хубав и благоприятен ден. „Движението е живот“ е мотото на двадесет и първия лунен ден. Силно енергиен ден, когато смело вървим към съдбата, оставяйки страхове и съмнения далеч зад себе си. Преобладават радостните емоции, заредени сме с енергия и оптимизъм. Ето защо денят е най-подходящ за празнуване и забавления. Време за творческо вдъхновение, което трябва да се използва за съзидателни цели. Засилват се увереността, решителността, постоянството при реализацията на идеите и плановете. Благоприятно време за колективна дейност и мероприятия. Дадените обещания в този ден притежават особена сила, затова трябва да ги изпълните. Благотворителните действия, извършени в 21 лунен ден, увеличават многократно добрата карма и помагат да се отървем от отрицателната, създавайки по-добри условия за следващото прераждане. Днес трябва да му се обърне повече внимание на здравето. Резервите на тялото са в подем. Подходящо е за всякакви физически натоварвания. Денят е подходящ за освобождение от лоши навици. Нещата се случват по-лесно. Ако искате да откажете цигарите например, започнете от днес. Ако сега нищо не ви се получи, опитайте отново при новолуние. Денят е благоприятен за общуване, за приятелски срещи. Желателно е да избягвате самотата и уединението. Срещайте се с повече хора. Секс – подходящо за творчески и иновативни идеи. Подстригването в този лунен ден е благоприятно, тъй като ще донесе радост и успех. Ще бъдете уверени в себе си, добре ще изглеждате и ще привличате вниманието. - Денят призовава към сериозен размисъл и спокойствие. Помислите трябва да са чисти и насочени към благи дела. Различавайте доброто от злото. Бъдете милостиви. Помагайте на нуждаещите се. Проявявайте търпимост към чуждите недостатъци. Луната е в знак Рак до 23:58ч до 17 ноември Продължава 21 лунен ден до 21:17ч на 17 ноември (от 20:15ч на 16 ноември) Следва 22 лунен ден от 21:17ч на 17 ноември до 22:24ч на 18 ноември 2 слънчев ден Сподели:", "date": "2019.11.17", "title": "ЗВЕЗДИТЕ ВЕЩАЯТ: Днес е ден за празнуване и купони"}
{"url": "https://pik.bg/%D0%BE%D1%82%D0%B2%D1%80%D0%B0%D1%82%D0%B8%D1%82%D0%B5%D0%BB%D0%BD%D0%BE-%D0%BC%D1%80%D0%B5%D0%B6%D0%B0%D1%82%D0%B0-%D0%B2-%D1%88%D0%BE%D0%BA---%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%B3%D0%B0%D0%BB%D0%B0-%D1%81%D0%B5-%D1%82%D1%8A%D0%BF%D1%87%D0%B5-%D1%81-%D0%BF%D1%80%D0%BE%D1%82%D0%B5%D0%B8%D0%BD%D0%B8-%D0%BE%D1%82-%D0%BC%D0%BB%D0%B0%D0%B4%D0%B8-%D1%89%D1%83%D1%80%D1%87%D0%B5%D1%82%D0%B0-news884428.html", "text": "Откакто се изживява като инфлуенсър, Мари Будева, дъщерята на Гала, редовно информира последоватилите си в Инстаграм за всяка своя крачка и постъпка. В последната обаче 22-годишната Мари Будева си спочели врагове сред любителите на животните. Наследничката на Гала често сподела, че е любител на здравословния начин на живот. Подвластна вероятно от майка си, Мари не кусва полуфабарикати или вредни хамбургери, а предпочита екологично чисти храни. Тези дни обаче Будева втрещи потребителите на социалната мрежа с хранителен продукт, който си поръча чак от Финландия. И тук идва шокиращият момент! Щерката на тв водещата се захранва с протеини, направени от щурчета, мравки и други дребни буболечки и насекоми! Симпатичната брюнетка даже сподели, че вкусът на щурочовия протеин й допада, но същевременно й е жал за насекомите. \"Ям снакс от малки щурчета! Сега ми е още по-мъчно, но наистина е вкусно и се зарибих!\", шокира с изказване Будева. Сподели:", "date": "2019.11.17", "title": "ОТВРАТИТЕЛНО: Мрежата в шок - дъщерята на Гала се тъпче с протеини от млади щурчета"}
{"url": "https://pik.bg/%D1%81%D1%82%D0%B8%D1%85%D0%B8%D1%8F-%D1%81%D0%BD%D1%8F%D0%B3-%D0%B7%D0%B0%D1%82%D1%80%D1%83%D0%BF%D0%B0-%D1%82%D0%B5%D1%85%D0%B5%D1%80%D0%B0%D0%BD-news884839.html", "text": "Обилен сняг заваля в Техеран, предизвиквайки затруднение в трафика и затваряне на училищата, съобщиха властите в иранската столица, предаде Франс прес. Общинските власти изпратиха екипи за разчистване на улиците и тротоарите на много места в столицата. Снегът заваля в пиков час в първия ден от работната седмицата, което попречи на работата на снегорините. Според представител на местните власти, цитиран от държавната телевизия, няма много пътно-транспортни произшествия въпреки трудните условия и въпреки факта, че малко коли са със зимни гуми. \"Заради студеното време, снега и прогнозите за още валежи всички училища ще бъдат затворени\" в някои райони на Техеран, каза заместник-кметът на столицата Мохамад Тагизадех, цитиран от ИСНА. Сподели:", "date": "2019.11.17", "title": "СТИХИЯ: Сняг затрупа Техеран"}
{"url": "https://pik.bg/%D1%82%D1%80%D1%8A%D0%BC%D0%BF-%D1%81%D0%B5-%D0%BF%D0%B0%D0%B7%D0%B0%D1%80%D0%B8-%D0%B7%D0%B0-8-%D0%BC%D0%BB%D1%80%D0%B4-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D0%B0%D1%80%D0%BC%D0%B8%D1%8F%D1%82%D0%B0-%D1%81%D0%B8-%D0%B2-%D1%8F%D0%BF%D0%BE%D0%BD%D0%B8%D1%8F-news884853.html", "text": "Американският президент Доналд Тръмп иска от Япония да увеличи четири пъти сумата, която плаща, за разполагането на американски сили в страната, съобщава списание \"Форин полиси\", позовавайки се на сегашни и бивши американски официални представители. САЩ засилват натиска върху дългогодишните си съюзници да увеличат разходите си за отбрана, отбелязва Ройтерс. Вашингтон иска Токио да увеличи годишната вноска за разполагането на 54 000 американски военни в Япония до около 8 милиарда долара спрямо около 2 милиарда, пише \"Форин полиси\", позовавайки се на трима анонимни бивши представители от сектора на отбраната. Сегашното споразумение изтича през март 2021 г. Искането е отправено към японски представители, когато през юли регионът бе посетен от Джон Болтън, тогавашен съветник по националната сигурност на американския президент Доналд Тръмп, и Мат Потинджър, който тогава отговаря за Азия в Съвета за национална сигурност, отбелязва \"Форин полиси\". Говорител на японското външно министерство каза, че материалът в американското издание не е точен и че няма преговори по ново споразумение между САЩ и Япония. Много съюзници на САЩ са подложени на натиск от Вашингтон да харчат повече за отбрана. Тръмп също така настоя Сеул да поеме повече разходи за американското присъствие в Южна Корея и пусна идеята за изтегляне на американската армия от полуострова, съобщи Ройтерс по-рано. Сподели:", "date": "2019.11.17", "title": "Тръмп се пазари за 8 млрд. долара за армията си в Япония"}
{"url": "https://pik.bg/%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D1%89%D0%B5-%D0%BE%D1%82%D0%BA%D1%80%D0%B8%D0%B5-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D1%83%D0%BF%D1%80%D0%B0%D0%B2%D0%BB%D0%B5%D0%BD%D1%81%D0%BA%D0%B8-%D1%83%D0%BC%D0%B5%D0%BD%D0%B8%D1%8F-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D1%83%D1%87%D0%B8%D0%BB%D0%B8%D1%89%D0%B5-%D0%B7%D0%B0-%D0%BF%D0%BE-news884907.html", "text": "Народното събрание Председателят на Народното събрание Цвета Караянчева ще открие Националната програма „Управленски умения” на Българското училище за политика „Димитър Паница” за 2019/2020. Това съобщиха от пресцентъра на . Форумът ще бъде от 13.00 часа в хотел РИУ в гр. Правец. Сподели:", "date": "2019.11.17", "title": "Караянчева ще открие Националната програма \"Управленски умения\" на Българското училище за политика"}
{"url": "https://pik.bg/%D0%BD%D0%BE%D0%B2%D0%BE-%D0%B0%D0%BC%D0%BF%D0%BB%D0%BE%D0%B0-%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D1%84%D0%B0%D1%82%D0%B8%D0%BA-%D1%81%D1%82%D0%B0%D0%B2%D0%B0-%D0%B4%D0%B5%D1%82%D0%B5%D0%BA%D1%82%D0%B8%D0%B2-news884840.html", "text": "Малката дъщеря на разстреляния бос Фатик - Адриана Тюркмен, има влечение към криминалистиката и има мечти за детективска кариера. Красавицата, която в момента е брокер в столична агенция, има по-сериозни желания, пише столичен всекидненвик. Запитана от фенове какви са й интересите, Адриана сподели, че обича да чете криминални хроники и се интересува от криминалистика. Почитателите й искрено се удивиха от смелите й мечти, на което тя отвърна: \"Хората сме пълни с изненади. От много ранна възраст имам силно влечение към криминалистиката, много ми е интересно да анализирам психиката на престъпниците\". Според запознати малката дъщеря на Фатик има влечение към престъпления и убийства именно заради показния разстрел на баща си, който е познат като един от основоположниците на мафията у нас. И до днес убийството на Филип Найденов-Факик остава неразкрито. На 19 август 2003 г. на столично кръстовище луксозната му кола е надупчена с над 30 куршума, 9 от които попадат във Фатик, единият в главата му. Причините за покушението остават неразкрити, а основен заподозрян е Йосиф Йосифов - Йоско Костинбродския. Свидетели твърдят, че Йоско е осигурил колата, ползвана от стрелците, а в нея е открита маска с ДНК на един от приближените на Костинбродския. За убития Фатик се знае, че е бил близък както с политици, така и с престъпни босове, а преди да бъде показно убит, е готвил разкрития за контрабандните канали у нас. Сподели:", "date": "2019.11.17", "title": "НОВО АМПЛОА: Щерката на Фатик става детектив"}
{"url": "https://pik.bg/%D0%BA%D0%B0%D1%80%D1%82%D0%B8%D0%BD%D0%B0-%D0%BD%D0%B0-%D0%B2%D0%B8%D0%BB%D0%B5%D0%BC-%D0%B4%D0%B5-%D0%BA%D1%83%D0%BD%D0%B8%D0%BD%D0%B3-%D0%B1%D0%B5-%D0%BF%D1%80%D0%BE%D0%B4%D0%B0%D0%B4%D0%B5%D0%BD%D0%B0-%D0%B7%D0%B0-%D0%BD%D0%B0%D0%B4-30-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-news884794.html", "text": "Ноемврийските търгове за произведения на съвременното изкуство в Ню Йорк приключиха с продажбата на картина от Вилем де Кунинг, предаде ДПА, цитирани от БНР-. Агенцията се позовава на информация от \"Сотбис\". От аукционната къща съобщават, че творбата \"Неозаглавена XXII\" от 1977 г. на холандско-американския художник - един от видните представители на абстрактния експресионизъм, е продадена за 30,1 млн. долара. На търга на \"Сотбис\" суми над 20 милиона долара бяха платени за произведения на Марк Ротко и Клифърд Стил. Общата сума от продажбите възлиза на 270,6 млн. долара. Конкурентите от аукционна къща \"Кристис\" съобщиха, че в рамките на едноседмичните търгове са продали произведения на изкуството на обща стойност 683,3 млн. долара. Сумата е значително по-малка от единия милиард долара, който тръжната къща реализира през май. Експертите приписват спада в продажбите на несигурността около Брекзит и президентските избори в САЩ през 2020 г., както и на факта, че в рамките на търговете бяха предложени по-малко шедьоври. Сподели:", "date": "2019.11.17", "title": "Картина на Вилем де Кунинг бе продадена за над 30 млн. долара"}
{"url": "https://pik.bg/%D0%B8-%D1%82%D0%B0%D0%B7-%D0%B4%D0%BE%D0%B1%D1%80%D0%B0-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0%D1%82-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B5%D0%BC%D0%BE%D1%82%D0%B8%D0%BA%D0%BE%D0%BD%D0%B8%D1%82%D0%B5-%D0%BF%D1%80%D0%B0%D1%81%D0%BA%D0%BE%D0%B2%D0%B0-%D0%B8-%D0%BF%D0%B0%D1%82%D0%BB%D0%B0%D0%B4%D0%B6%D0%B0%D0%BD---%D0%BF%D1%80%D0%BE%D0%B2%D0%BE%D0%BA%D0%B8%D1%80%D0%B0%D0%BB%D0%B8-%D1%81%D0%B5%D0%BA%D1%81-news884002.html", "text": "Хората, които използват емотиконите на праскова и патладжан за провокативни постове, намекващи за сексуален акт, ще бъдат баннати от социалните мрежи Фейсбук и Инстаграм. Емотиконите на плода и зеленчука често се използват като начин на обозначение на полови органи и затова се е стигнало до такова решение. Използването на такива емотикони, в комбинация на някакво сексуално послание, вече ще е забранено, според новите правила и стандарти на Фейсбук съобщава \"Сън\". Въпросните емотикони няма да могат да се използват и за цензуриране и закриване на определени места по тялото, когато потребителите постват гола снимка във Фейсбук и Инстаграм, пише \"Тийнпроблем\". Ако нарушите тези правила, акаунтът ви може да бъде премахнат. От социалната мрежа казват, че това се прави превантивно, за да не се появява съдържание в сайта, \"което улеснява, окуражава и организира срещите с цел секс\". Постовете с такива емотикони ще бъдат премахвани, само ако емоджитата се ползват в преносен смисъл и има някакво сексуално послание или намек - други подобни емотикони, провокативен текст, разголени снимки и т.н. Сподели:", "date": "2019.11.17", "title": "И ТАЗ ДОБРА: Забраняват използването на емотиконите праскова и патладжан - провокирали сексуално"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%BC%D1%8A%D0%BB%D0%BD%D0%B8%D1%8F-%D0%BB%D1%8E%D0%B1%D0%BE%D0%BF%D0%B8%D1%82%D0%B5%D0%BD-%D0%BA%D0%B0%D0%B7%D1%83%D1%81---%D0%B1%D0%B0%D1%80%D1%81%D0%B0-%D0%BD%D0%B0%D0%B4%D0%B4%D0%B0%D0%B2%D0%B0-%D0%B7%D0%B0-%D1%81%D0%B2%D0%BE%D0%B9-%D1%8E%D0%BD%D0%BE%D1%88%D0%B0-news884773.html", "text": "Барселона има интерес към новоизлюпения национал на Испания Дани Олмо, който играе на клубно ниво в хърватския гранд Динамо (Загреб). Според информация на \"Мундо Депортиво\" 21-годишният офанзивен полузащитник привлича вниманието на много от топ световните клубове, сред които Ливърпул, Манчестър Юнайтед и Тотнъм. А вече и Барса може да се причисли към колосите интересуващи се от привличане на Олмо в някой от задаващите се трансферни прозорци. По всичко личи, Динамо (Загреб) е близо до изключително престижен изходящ трансфер. Любопитно е, че Олмо е възпитаник на школата на Барселона, в която преминава от градския съперник на Барса Еспаньол. Шанс за прогрес на ниво А-отбори Дани обаче получава малко по-късно в Динамо (Загреб). Сподели:", "date": "2019.11.17", "title": "ФУТБОЛНА МЪЛНИЯ: Любопитен казус - Барса наддава за свой юноша?"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%B8-%D0%BC%D0%B5%D1%80%D0%BA%D0%B8-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BE%D0%BA%D0%BE%D0%BB%D0%BE-%D0%B2%D1%81%D0%B8%D1%87%D0%BA%D0%B8-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82%D0%B8-%D0%B2-%D0%B3%D1%8A%D1%80%D1%86%D0%B8%D1%8F-news884792.html", "text": "Гръцката полиция е мобилизарана в навечерието на годишнината от студентския бунт в Атинската политехника. Охраняват се университетите и всички обществени сгради, съобщава БНР. Очаква се напрежение на демонстрациите утре, след като новото консервативно правителство гласува закон, който позволява на полицията да извършва арести и обиски при съмнения за незаконни прояви. Специалните части за борба с безредиците охраняват университетите. Тече поднасяне на цветя пред мемориалите на загиналите студенти по време на бунта в Политехниката през 1973 година. Годишнината се отбелязва на 17 ноември с протестни демонстрации, които често достигат до сблъсъци с органите на реда. Студенти в университета в Солун не позволиха на делегация на Сириза да поднесе цветя в знак на протест срещу политиката на предишното гръцко правителство, което допусна хиляди образовани млади хора да напуснат страната. В Атина посрещнаха с аплодисменти лидера и депутатите на Комунистическата партията, организатор на студентския бунт в Политехниката и на събитията, довели до падане на военната хунта в Гърция. Във всички студентски градове са въведени извънредни мерки за сигурност. Утре се организират протестни студентски демонстрации. Сподели:", "date": "2019.11.17", "title": "Извънредни мерки за сигурност около всички университети в Гърция"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BF%D0%BE%D0%B4%D0%BE%D0%B7%D0%B8%D1%80%D0%B0%D1%82-%D0%B0%D0%B2%D1%81%D1%82%D1%80%D0%B8%D0%B9%D1%81%D0%BA%D0%B0-%D0%B1%D0%B0%D0%BD%D0%BA%D0%B0-%D0%B2-%D0%BF%D1%80%D0%B0%D0%BD%D0%B5-%D0%BD%D0%B0-%D0%BF%D0%B0%D1%80%D0%B8-%D0%BE%D1%82-%D0%B8%D0%B7%D1%82%D0%BE%D1%87%D0%BD%D0%B0-%D0%B5%D0%B2%D1%80%D0%BE%D0%BF%D0%B0-news884871.html", "text": "Нов скандал развълнува австрийската общественост. Както стана известно вчера, Европейската централна банка (ЕЦБ) е отнела банковия лиценз на Англо Аустриан Банк - новото име на стогодишната Майнл Банк, бивша собственост на династията Юлиус Майнл. Решението на ЕЦБ влезе в сила на 15 ноември и според телевизионни изявления на ръководен служител на Австрийската служба за надзор на банковия пазар решението е обосновано с факта, че са нарушени правилата за изрядна дейност. Станаха известни и резултатите от проучване на организацията Organized Crime and Corruption Reporting Project (OCCRP), световна мрежа от разследващи журналисти, в което са участвали и журналисти от австрийското радио и телевизия. Според проучването от 2009 до 2015 г. бившата Майнл Банк (по-късно Англо Аустриан Банк) е била част от глобална финансова структура, чрез която източноевропейски бизнесмени и банкери са превели минимум 500 млн. евро. Парите са изпращани от 16 изправени пред фалит частни банки от Украйна, Литва и Латвия и са били внесени в офшорни фирми. Според разследването 113 милиона са собственост на руски бизнесмен, участвал в три фалирали банки. Използвани са били бек-ту-бек \"тръст заеми\", при които банката е била в ролята на посредничка за заема между източноевропейската банка и офшорната фирма. Същевременно седмичникът \"Профил\"съобщава, че бившата ръководителка на Националната банка на Украйна Валерия Гонтарева обвинява Майнл Банк в пране на пари. Според обвиненията банката е участвала в превод на най-малко 500 милиона евро от Източна Европа. \"Майнл Банк знаеше, че клиентите й са фейк-фирми, които помпат пари в чужбина\", пише \"Профил\".Според изявленията на Гонтарева Майнл Банк е \"подкрепяла прането на пари в Украйна\", за което тя е информирала в края на 2014 година Евалд Новотни, управител на Австрийската национална банка по онова време. Новотни е потвърдил тези изявления, отбелязва \"Профил\". Сподели:", "date": "2019.11.17", "title": "СКАНДАЛ: Подозират австрийска банка в пране на пари от Източна Европа"}
{"url": "https://pik.bg/%D0%B0%D1%80%D0%BC%D0%B8%D1%8F%D1%82%D0%B0-%D0%BC%D0%B5%D1%82%D0%B5-%D1%83%D0%BB%D0%B8%D1%86%D0%B8%D1%82%D0%B5-%D0%B2-%D1%85%D0%BE%D0%BD%D0%BA%D0%BE%D0%BD%D0%B3-%D0%BF%D0%BE-%D1%88%D0%BE%D1%80%D1%82%D0%B8-news884862.html", "text": "Войниците на Китайската народна армия за освобождение (PLA) в къси панталони и тениски се появиха по улиците на Хонконг, за да помогнат на жителите да почистят отломки, след като антиправителствените протести блокираха пътища, предаде \"Ройтерс\". Присъствието на китайски войници по улиците, дори в такава роля, би могло да породи допълнителен спор относно автономния статут на управляваната от Китай територия. Хонконг е разтърсен от повече от пет месеца демонстрации от протестиращи, ядосани на комунистическата партия, която се намесва в бившата британска колония, която е гарантирала свободите си, когато се върна под китайско управление през 1997 г. Пекин отрича да се намесва и обвинява за вълненията чуждите влияния. Сподели:", "date": "2019.11.17", "title": "Армията мете улиците в Хонконг по шорти"}
{"url": "https://pik.bg/%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%D0%BD%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D1%81-%D1%80%D0%B8%D1%86%D0%B0%D1%80%D1%81%D0%BA%D0%B8-%D0%BE%D1%80%D0%B4%D0%B5%D0%BD-%D0%B7%D0%B0-%D0%BE%D1%81%D0%BE%D0%B1%D0%B5%D0%BD%D0%B8-%D0%B7%D0%B0%D1%81%D0%BB%D1%83%D0%B3%D0%B8-news884745.html", "text": "Президентът на Мадагаскар Андри Ражоелина удостои полузащитника на Лудогорец Абел Анисе и още двама играчи от националния тим на страната с най-високата степен рицарски орден за особени заслуги към страната. Събитието се състоя в столицата на островната държава Антананариво, съобщиха от клуба от Разград, цитирани от Нова телевизия. Анисе, който наскоро бе избран за капитан на националния тим, и съотборниците му получиха ордените заради страхотното представяне на Мадагаскар на последните финали на Купата на Африканските нации, които се проведоха през лятото в Египет. Както е известно, тимът бе абсолютен дебютант, но стигна четвъртфинал, където отстъпи на Тунис. Повечето играчи на Мадагаскар бяха удостоени със същото отличие веднага след края на надпреварата през юли, но заради ангажименти с Лудогорец Анисе пропусна първата церемония. „Това признание ме кара да се чувствам горд. Този орден означава много за мен\", заяви Абел Анисе, който днес ще изведе Мадагаскар в квалификацията за купата на Африканските нации срещу Етиопия. Сподели:", "date": "2019.11.17", "title": "Признание: Футболист на Лудогорец с рицарски орден за особени заслуги"}
{"url": "https://pik.bg/%D0%BE%D1%82-%D0%B0%D1%80%D1%85%D0%B8%D0%B2%D0%B8%D1%82%D0%B5-%D0%B7%D1%8A%D1%80%D0%BD%D0%B5%D0%BD-%D0%B1%D0%BE%D1%81-%D0%BE%D1%82%D0%B2%D0%BB%D0%B5%D1%87%D0%B5%D0%BD-%D0%BC%D0%B0%D0%BB%D1%82%D1%80%D0%B5%D1%82%D0%B8%D1%80%D0%B0%D0%BD-%D0%B8-%D1%83%D0%B1%D0%B8%D1%82-%D1%81-%D0%B4%D0%B2%D0%B0-%D0%BA%D1%83%D1%80%D1%88%D1%83%D0%BC%D0%B0-%D0%BA%D1%80%D0%B0%D0%B9-%D0%BB%D0%BE%D0%B2%D0%B5%D1%87-news884855.html", "text": "Зърнен бос от Павликени е отвлечен, малтретиран и застрелян с два куршума в района на Ловеч преди осем години. Палачите на 60-годишния Петър Бялков-Бялката остават неразкрити, а делото е спряно още през 2013 г., припомня столичен всекидневник. Отвличането и убийството на бизнесмена Бялков е сред малкото неразкрити престъпления през последните години в региона и продължава да е обвито в мистерия. След 12 дни в неизвестност бизнесменът от Павликени Петър Бялков е намерен зверски убит край Ловеч на 8 февруари 2011 г. Тялото на 60-годишния мъж е открито случайно в местността Йорданова чешма между село Хлевене и Ловеч. Обявеният от близките му за изчезнал на 29 януари 2011 година бизнесмен е с две прострелни рани, ръцете му са горени с горелка, а главата му е смазана от многобройни удари с твърд предмет. Не е ясно дали зверството е извършено на мястото, където е открит трупът, или тялото е завлечено там след убийството. Не е ясно също дали Бялката е бил отвлечен, или е решил да се скрие за известно време, но после е открит от кредитори или поръчкови убийци. В разследването са ангажирани ловешки, търновски и софийски криминалисти, но усилията им да заловят палачите не се увенчават с успех. Петър Бялков излиза от дома си в Павликени на 28 януари по обяд, за да отиде до един от тримата нотариуси в града. Без колата си и само с мобилния си телефон, който скоро след това е изключен. Ден по-късно съпругата му Йорданка и дъщерята Яна, по това време шеф на банков клон в градчето, го обявяват за изчезнал. По случая са разпитани всички възможни свидетели, които евентуално биха могли да дадат следа към извършителите на жестокото престъпление. Сред тях са партньори на жертвата, познати, близки. Основните версии, по които се работи, са две - разчистване на сметки в дедесарската мафия и желанието на съдружника на убития да поеме сам общия им бизнес. Петър Бялков се занимава с изкупуване на трици за износ в Гърция от мелницата в Павликени. Една от основните версии за линчуването на търговеца е въвличането му в дедесарската мафия. Предположенията са, че волно или неволно, Бялков се забърква с некоректни съдружници. В крайна сметка данъчните власти погват 60-годишния мъж, който дължи близо 200 000 лева само на държавните бирници. Предположенията са, че от страх да не изпее схемите и партньорите си Бялков е ликвидиран. Разследването в тази посока не води до никакъв резултат. Основна се очертава другата версия. Според нея най-съмнителен изглежда съдружникът на убития - 27-годишният Николай Александров от Дряново. Общите бизнес отношения между двамата ортаци тръгват от прекрасния гръцки език, който владее младият мъж. След престой в Гърция Николай се прибира в Дряново и започва да прави курсове с бус за превоз на пътници до южната ни съседка. През 2009 г. Бялков, който има бизнес в Гърция, намира Николай, за да го ползва като преводач. Постепенно младият мъж започва да участва и в сделките и става съдружник на Бялков. Към Гърция двамата ортаци изнасят трици и внасят в България соев шрот. Николай урежда сделките по телефона, свързвал се с гръцките фирми, следи как се развива пазарът. Предположенията са, че Николай става конкурент на съдружника си и иска сам да развива търговията в Гърция. Съмненията в тази посока идват и от факта, че Николай последен разговаря с жертвата по мобилния й телефон. Съмнение има и от друга страна. След изчезването на Бялков по сметката на една от фирмите му постъпват 56 300 лв. Близките му търсят съдействие от Николай, за да изтеглят парите. Николай и землякът му Йордан Габровски, арестуван като съучастник, посещават изпращача на сумата и го карат да подпише пълномощно. Твърди се, че двамата са изтеглили парите, с които не е ясно какво се случва. Самият Николай е категоричен, че не е взел нищо. Николай твърди, че е шокиран, като научава за изчезването на партньора си. Заминава за Павликени и няколко дни съдейства на семейството и на разследването в издирването на изчезнали бизнесмен. Дори със съпругата си ходи при гледачка. Тя им казва, че Белков е отвлечен от двама души и ще бъде намерен изтезаван, но жив. Не познава. В крайна сметка Николай е арестуван и оставен за постоянно в ареста. Доказва се, че по времето когато се предполага, че е извършено убийството, той има желязно алиби. Прокуратурата сваля обвиненията срещу Николай, а случаят остава неразкрит и до ден днешен тъне в мистерия. Сред логичните версии за убийството на Петър Бялков била и тази за негов дълг към лихвари от Павликени. По тази линия са арестувани шестима души, проверени са осем от най-луксозните къщи в града, конфискувани са над 10 коли с пълномощни на имената на лихварите. При полицейската акция с код \"Лихварите\" са открити тефтери и папки с имена на длъжници, копия на лични карти, мобилни телефони, над 50 симкарти само на един адрес и документи за банкови преводи за суми от порядъка между 80 000 и 100 000 лева. Сред арестуваните са и трима жители на Павликени, които преди дни бяха закопчани заради лихварска дейност и пране на пари, а в домовете им беше открито златно съкровище за над 1 млн. лв. Трифон Маринов - Туньо Мазния, Николай Борисов-Бучката и Радослав Христов-Рудито са заподозрени като съпричастни към убийството на зърнения бос Бялков, но бързо са освободени, след като не са открити доказателства срещу тях. Сподели:", "date": "2019.11.17", "title": "ОТ АРХИВИТЕ: Зърнен бос отвлечен, малтретиран и убит с два куршума край Ловеч"}
{"url": "https://pik.bg/%D0%BD%D1%8F%D0%BC%D0%B0-%D0%BA%D1%80%D0%B0%D0%B9-%D0%BF%D0%B5%D1%87%D0%B5-%D1%81%D0%B5-%D0%B4%D0%B5%D0%B2%D0%B5%D1%82%D0%B8-%D1%81%D0%B5%D0%B7%D0%BE%D0%BD-%D0%BD%D0%B0-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-news884424.html", "text": "Още не е свършил осмият сезон на медицинската драма \"Откраднат живот\", но екипът на Евтим Милшев и Христина Апостолова вече планува следващия. За новите епизоди загатна именно сценаристката на сериала по време на церемоният аза връчването на зрителските награди на Нова телевизия. Апостолова призна, че голямата любов на зрителите към поредицата сигурно ще \"роди\" поне още един сезон. Снимките на настоящия осми сезон, който минава под мотото \"Кръвни връзки\", стартираха в средата на септември и ще продължат още няколко дни. Сезонът трябва да приключи преди Коледните празници. Иначе, както ПИК писа, на зрителските награди \"Откраднат живот\" грабна 4 статуетки - за най-любим сериал, за любим актьор (Юлиан Вергов), за любима актриса (Диана Димитрова) и за изгряваща звезда (Пепе Милошев). Сподели:", "date": "2019.11.17", "title": "НЯМА КРАЙ: Пече се девети сезон на \"Откраднат живот\""}
{"url": "https://pik.bg/%D0%B4%D0%BD%D0%B5%D1%81-%D0%B1%D0%BB%D0%BE%D0%BA%D0%B8%D1%80%D0%B0%D1%82-%D1%82%D1%80%D0%B0%D1%84%D0%B8%D0%BA%D0%B0-%D0%BF%D0%BE-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0%D1%82%D0%B0-%D0%BF%D1%80%D0%B5%D0%B4%D0%B8-%D0%B1%D1%83%D1%80%D0%B3%D0%B0%D1%81-news884844.html", "text": "Днес, 17 ноември, от 8,00 до 17,00 часа движението по АМ „Тракия“ между 18-и и 20-и км в посока Бургас ще се осъществява в една лента. Това съобщиха от пресцентъра на Агенция \"Пътна инфраструктура\". Поради ремонтни дейности на пътната настилка преминаването по изпреварващата лента ще бъде ограничено, а трафикът ще се пренасочва в активната. Шофьорите е необходимо да карат с повишено внимание и съобразена скорост, като спазват стриктно поставената сигнализация, предупреждават от агенцията. Всички граждани и транспортни фирми могат да получават информация за актуалната пътна обстановка от интернет страницата на АПИ – www.api.bg, както и по всяко време от денонощието на тел. 0700 130 20 в АПИ. Сподели:", "date": "2019.11.17", "title": "ДНЕС: Блокират трафика по магистралата преди Бургас"}
{"url": "https://pik.bg/%D1%81%D1%82%D0%B0%D1%80%D1%82%D0%B8%D1%80%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D0%B7%D0%B0-%D1%81%D1%82%D0%B8%D0%BF%D0%B5%D0%BD%D0%B4%D0%B8%D0%B8-%D0%B7%D0%B0-%D1%82%D0%B0%D0%BB%D0%B0%D0%BD%D1%82%D0%BB%D0%B8%D0%B2%D0%B8-%D0%B4%D0%B5%D1%86%D0%B0-%D0%B2-%D0%BC%D0%BE%D0%BD%D1%82%D0%B0%D0%BD%D1%81%D0%BA%D0%BE-news884781.html", "text": "До 29 ноември талантливите деца на Монтана могат да подават документи за стипендии, съобщиха от местната управа, цитирани от „Конкурент”. Повече от 10 години Община Монтана всяка година подкрепя финансово талантите си, завоювали призови места на състезания и олимпиади. Награждават се момичета и момчета в три категории – наука, изкуство и спорт. Най-добрият получава специалната стипендия, която е в размер на 10 минимални работни заплати. Отпускането на стипендиите е уредено в специална наредба, приета от Общинския съвет. Кандидатите трябва да приложат копия на наградите си от световни, европейски, балкански, национални, или регионални състезания и олимпиади. Право на стипендии имат класиралите се до Х място на състезания от международно ниво, до VІ място на състезания от национално ниво, до ІІІ място на състезания от регионално ниво за последната година. Документите за кандидатстване могат да бъдат изтеглени от официалния сайт на Община Монтана, или да бъдат получени от администрацията. Към тях се прилага и препоръка от преподавател в областта, за която се кандидатства. Документите се приемат в непрозрачен запечатан плик, уточняват от общинската администрация в Монтана. Сподели:", "date": "2019.11.17", "title": "Стартира  кампания за стипендии за талантливи деца в Монтанско"}
{"url": "https://pik.bg/%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%BE-%D0%BB%D0%B5%D0%BA%D1%83%D0%B2%D0%B0%D1%82-%D0%B7%D1%8A%D0%B1%D0%B8%D1%82%D0%B5-%D0%BD%D0%B0-%D0%B4%D0%B5%D1%86%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%B4%D0%BE-30-%D0%BD%D0%BE%D0%B5%D0%BC%D0%B2%D1%80%D0%B8-news884850.html", "text": "До 30 ноември продължава поставянето на безплатни силанти на зъбите на деца от 5 до 8-годишна възраст във Варна, съобщава \"Фокус\". Силантите се поставят в фисурите и ямките на първите постоянни молари (6-ите зъби), защото поради по-трудното почистване на плаката от тях, те най-често страдат от кариеси. Самата плака представлява колония от микроорганизми, когато ямките и фисурите се запълнят се спира достъпа на микроорганизмите до хранителни вещества, предпазвайки по този начин зъбите от кариес. Кариесът при постоянни зъби започва при първите постоянни молари, които пробиват на 6 години. Те пробиват с дъвкателна повърхност, набраздена от много разклонения, ямки, фисури и бразди, които представляват място за задържане на зъбна плака – основен комплексен фактор за развитие на кариес. Степента на минерализация на емайла в тази възраст не е завършена. Кариозният процес се развива изключително бързо и само за няколко години, ако не се вземат мерки, тези зъби силно се разрушават, а нерядко се загубват. Запечатването на дълбоките фисури и ямки на първите постоянни интактни молари е най-ефикасно средство за предпазване от зъбен кариес, защото тези зони са предилекционни места за задържане на плака, чието повлияване е трудно или невъзможно и с флуорна профилактика и съответно се стига до образуване на кариес. Сподели:", "date": "2019.11.17", "title": "Безплатно лекуват зъбите на деца във Варна до 30 ноември"}
{"url": "https://pik.bg/%D0%B1%D0%B0%D1%80-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%BA%D0%B8%D1%81%D0%BB%D0%BE%D1%80%D0%BE%D0%B4-%D1%81%D1%80%D0%B5%D1%89%D1%83-%D1%81%D0%BC%D0%BE%D0%B3%D0%B0-%D0%B2-%D0%B4%D0%B5%D0%BB%D1%85%D0%B8-news884860.html", "text": "В разгара на смога в индийската столица Делхи бар предлага на жителите глътка чист кислород, но срещу заплащане, предаде ДПА. В заведението, наречено Oxy Pure (в превод Чист кислород), клиентите могат да дишат кислород. Той може да бъде примесен с етерични масла, като лавандула или лимонена трева. Това става с помощта на тръба, прикрепена към носа на клиента. Сеансът продължава 15 минути и струва 299 рупии (4 долара). Барът в действителност е отворен още през май, но към него интересът нарасна, след като замърсяването на въздуха в Делхи достигна такива размери, че прерасна в здравна криза и властите на два пъти обявиха извънредна спешна ситуация, при която училищата бяха затворени, а на децата и възрастните бе препоръчано да не излизат навън. Барът предлага и преносим кислород, \"запечатан в кенчета\", който хората могат да носят, където си поискат. Терапията в бара помага не само срещу лошия въздух, но и срещу безсъние, главоболие и депресия, разказва собственикът, 26-годишният Айвир Кумар. Много клиенти хвалят заведението, но други критикуват идеята и се питат за какво служат 15 минути чист кислород, при условие че замърсяването в града е такова, че е равносилно на пушенето на 30 цигари дневно. При нормални условия въздухът, който хората дишат, съдържа само около 20% от кислород. Изключително високите нива на кислород могат в действителност да бъдат вредни, включително да предизвикат увреждане на белия дроб. Ето защо сеансите в бара за кислород в Делхи са ограничени до 15 минути, за да се минимализира рискът за клиентите. Сподели:", "date": "2019.11.17", "title": "Бар предлага кислород срещу смога в Делхи"}
{"url": "https://pik.bg/%D0%BC%D1%8A%D0%B3%D0%BB%D0%B8-%D0%B8-%D0%BE%D0%B1%D0%BB%D0%B0%D1%86%D0%B8-%D0%B2-%D0%BD%D0%B8%D1%81%D0%BA%D0%BE%D1%82%D0%BE-%D1%81%D0%BB%D1%8A%D0%BD%D1%86%D0%B5-%D0%BF%D0%BE-%D0%B1%D0%B8%D0%BB%D0%B0%D1%82%D0%B0-%D0%B4%D0%BE-18%C2%B0-%D0%BA%D1%8A%D0%B4%D0%B5%D1%82%D0%BE-%D0%B3%D1%80%D0%B5%D0%B5-news884881.html", "text": "През денонощието в равнинната част от страната ще преобладава облачно и мъгливо време. Подобрение на видимостта ще настъпва около и след обяд. Над планините и планинските райони ще е предимно слънчево с разкъсана висока облачност. Ще духа слаб източен вятър. Минималните температури ще са предимно между 5° и 10°, по морския бряг до 12-13°. Максималните ще са между 13° и 18°, по-ниски ще са в районите с трайна мъгла. Атмосферното налягане ще се задържи малко по-високо от средното за месеца. Това съобщи дежурният синоптик Георги Цеков от Националния институт по метеорология и хидрология (НИМХ), цитиран от \"Фокус\". Над Черноморието ще преобладава облачно и мъгливо време. Временни подобрения на видимостта и разкъсване на облачността ще има в часовете около и след обяд. Ще духа слаб до умерен източен вятър. Максимални температури на въздуха между 14° и 17°. Температурата на морската вода е около 17°. Вълнението на морето ще е 2 бала, на места след обяд ще се усили до 3 бала. Над планините ще преобладава слънчево време с висока облачност. Преди обяд на места в подножията ще е мъгливо. Ще духа слаб до умерен юг-югоизточен вятър. Максимална температура на 1200 метра около 13°, на 2000 метра – около 7°. В началото на следващата седмица вятърът ще се ориентира от юг-югозапад, в източната половина от страната и ще се усили. Ще се задържи по-топло от обичайното за сезона. Над Западна и Централна България облачността ще е значителна и на места ще превали дъжд, в понеделник - в западните и южните райони, във вторник - на отделни места в южните. В Североизточна България вероятността за валежи е малка, ще има и временни разкъсвания и намаления на облачността. В сряда вятърът ще стане югоизточен, в повечето райони ще бъде умерен. Ще преобладава облачно време, в Западна, по-късно и в Централна България на много места ще превали дъжд. Сподели:", "date": "2019.11.17", "title": "Мъгли и облаци в ниското, слънце по билата. До 18°, където грее"}
{"url": "https://pik.bg/%D0%B3%D1%80%D0%B0%D0%BD%D0%B4%D1%8A%D1%82-%D0%B1%D0%B0%D0%B9%D0%B5%D1%80%D0%BD-%D1%81-%D0%BD%D0%BE%D0%B2-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-news884780.html", "text": "Байерн (Мюнхен) официално има нов президент. Това е доскорошният член на ръководството на баварците - Херберт Хайнер. 65-годишният Хайнер сменя на поста Ули Хьонес след като бе избран единодушно на събрание на ръководството на клуба, акцентира \"Топспорт\". \"Байерн Мюнхен е най-великият клуб в света. Сега, стоейки пред вас е страхотно удоволствие и невероятна чест за мен. Покланям се пред теб Ули - за всичко, което направи. Само респект за теб. Ще сторя всичко по силите си тимът да бъде стабилен и да носи радост на хората по цял свят\", заяви Хайнер. Сподели:", "date": "2019.11.17", "title": "Грандът Байерн с нов президент"}
{"url": "https://pik.bg/%D1%81%D1%82%D1%80%D0%BE%D1%8F%D1%82-11-%D0%BF%D1%80%D0%BE%D0%BC%D0%B8%D1%88%D0%BB%D0%B5%D0%BD%D0%B8-%D1%85%D0%B0%D0%BB%D0%B5%D1%82%D0%B0-%D0%B2-%D0%BC%D0%BE%D0%BD%D1%82%D0%B0%D0%BD%D1%81%D0%BA%D0%BE-news884693.html", "text": "11 промишлени халета се строят в регион Монтана, а местните администрации са издали общо 18 разрешителни за строеж на производствени цехове и складове през третото тримесечие, показват данните на статистиката, цитирани от „Конкурент”. Почти два пъти по-малко са издадените разрешителни за строеж на жилищни сгради. За цялата област от юли до края на септември те са 10. Четири от къщите вече се строят. Те  са с обща площ 504 квадратни метра. През третото тримесечие в страната  местните администрации са издали разрешителни за строеж на 1 630 кооперации  с 9 018 апартамента в тях,  на 23 административни и на 1 188 други сгради. Спрямо предходното тримесечие разрешителните за строеж на жилищни сгради  се увеличават с 2,5 процента, а броят на апартаментите в тях - с 6,6 на сто. Най-много са издадените документи  в столицата,  Варна, Пловдив, област  София  и Благоевград. В страната през периода е стартирал строежа  на 1 156 кооперации  със 7 021 жилища, тринайсет административни  и  666 други сгради. Сподели:", "date": "2019.11.17", "title": "Строят 11 промишлени халета в Монтанско"}
{"url": "https://pik.bg/%D0%B8%D0%B7%D0%B3%D1%80%D0%B0%D0%B6%D0%B4%D0%B0%D1%82-%D0%BD%D0%BE%D0%B2%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%B7%D0%B0-%D1%81%D1%8A%D0%B1%D0%B8%D1%80%D0%B0%D0%BD%D0%B5-%D0%BD%D0%B0-%D0%BE%D0%BF%D0%B0%D1%81%D0%BD%D0%B8-%D0%BE%D1%82%D0%BF%D0%B0%D0%B4%D1%8A%D1%86%D0%B8-%D0%BE%D1%82-%D0%B4%D0%BE%D0%BC%D0%B0%D0%BA%D0%B8%D0%BD%D1%81%D1%82%D0%B2%D0%B0%D1%82%D0%B0-news884785.html", "text": "Система, по която ще бъдат събирани и съхранявани опасни битови отпадъци от домакинствата, се очаква да бъде изградена до края на годината. Това обясни пред БНР Виктория Белоконска от предприятието за управление на дейностите по опазване на околната среда. „Новата услуга ще обхване над 150 населени места – обясдни Белоконска. - В общините Шумен, Разград, Левски, Съединение и Созопол се изграждат стационарни площадки за събиране и съхраняване на опасни битови отпадъци. Живачни термометри, лекарства и препарати с изтекъл срок, бои и лакове, както и батерии и акумулатори ще могат да се предават безплатно. Ще бъдат осигурени и мобилни събирателни пунктове. Бусовете се движат по график в общо 17 общини, които са съседни на общините, на чиято територия са изградени стационарните площадки\". Предвижда се и провеждането на информационна кампания, която цели опасните битови отпадъци, които в много случаи се изхвърлят в сивите контейнери, предназначени за общия поток битови отпадъци, да бъдат отклонени. За първи път на територията на всички общини в страната се провежда едновременно цялостно изследване на генерираните битови отпадъци. До края на годината ще са известни техните количества и морфологичен състав. Проектът се осъществява в рамките на българо-швейцарската програма за сътрудничество и е с бюджет от близо 15 млн. лв., от които 85% са швейцарски принос, а останалите - национално съфинансиране. Сподели:", "date": "2019.11.17", "title": "Изграждат нова система за събиране на опасни отпадъци от домакинствата"}
{"url": "https://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%83%D0%B4%D0%B0%D1%80%D0%B8-%D1%82%D1%83%D1%80%D1%86%D0%B8%D1%8F-news884935.html", "text": "По данни на сеизмичната обсерватория Кандилли трусът е станал на дълбочина 69,5 км. в 21.14 часа местно време. Епицентърът му е бил в селището Елмалъ, окръг Анталия. От правителствената Служба за действия при природни бедствия и кризи съобщиха,че няма данни за нанесени щети вследствие на труса. Земетресение с магнитуд 4,4 по Рихтер е разлюляло снощи курортния център Анталия на източното Средиземноморие. Сподели:", "date": "2019.11.17", "title": "Земетресение удари Турция"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-%D0%BD%D0%B5%D0%B4%D0%B5%D0%BB%D1%8F---%D0%BD%D0%B0-%D0%B1%D0%BB%D0%B8%D0%B7%D0%BD%D0%B0%D1%86%D0%B8%D1%82%D0%B5-%D1%89%D0%B5-%D0%B8%D0%BC-%D0%B2-news884917.html", "text": "Организирайте и проведете важни делови срещи. Не забравяйте да изслушвате мнението на другата страна и да не го оспорвате при първата среща, особено ако сте с хора, които срещате за първи път. От вас зависи дали ще съумеете да спечелите от търговия, но въпреки изкушението не бива да рискувате. Заемете се с кореспонденцията си и не пропускайте да върнете поне два реда учтиви предпразнични пожелания на тези ваши партньори и познати, за които не сте намирали време до този момент. Ще имате разговори за записване на срещи и за нови задачи. На работното място не пропускайте възможността да се заемете само с най-неотложните си задължения. От сутринта в този ден ще се радвате на отлични отношения с вашите колеги. Обсъдете интересните идеи и планове, които са обвързани с ваша обща цел. Имате достатъчно сили, за да отхвърлите задачите си. Срокът за завършването им е до края на деня. Докажете, че сте отговорни. Незавършени задачи от предишната седмица са причината за нервно напрежение и трудности. Не проявявайте агресия към вашите колеги и подчинени.  От сутринта ще имате срещи и ще се занимавате с рутинни задължения. Очаквайте приходи, ако запазите спокойствие и не сте прибързани, но не бързайте да обещавате участие в чужди проекти. Не е желателно да пътувате, защото сте разсеяни и ще си навлечете неприятности с пътната полиция, а при предстояща делова среща ще обречете и нея на провал.  Отново сте във властта на емоцията, която трудно сдържате. Не проявявайте висока активност на работното място. Рискованите  начинания са неуспешни. Не взимайте прибързано важни решения и не се изкушавайте от предложение за финансови инвестиции, за да избегнете загуби.  Денят ви носи успешни начинания. Следобед се пазете от интриги или клюки, които разпространяват ваши съседи, заради завист към професионалните ви успехи. Имате сили да се справите с трудностите, ако не забравяте да преценявате действията си. Работете спокойно и уверено. Денят ви обещава признание. Трудностите са породени и от ваши действия. Заетостта ви носи приходи, но сте застрашени от проблеми, заради склонността ви да спорите. Имате възможност да наложите идеите си. Следобед сте подтиснати и депресирани заради властващата емоция, породена от семейни и роднински проблеми. Не ви се работи. Не сядайте зад волана. Промените на работното място са във ваша полза, затова не ви съветвам да им се противопоставяте. Бъдете внимателни и поставете началото на нови занимания без да избързвате. Ще ви ядосат финансови загуби, заради ваши грешки, породени от доверяване. Не навлизайте в безсмислени спорове. Следобед обстановката ще започне да се разведрява. Въоръжете се с търпение. Длъжни сте да сте задълбочени в служебните си задължения. Ако допуснете грешки трудно ще ги поправите. Деловите разговори са успешни. Денят ви обещава материални успехи, ако сте подготвили предварително договорите. Денят ви изкушава да срещнете нови хора. Трудно преценявате новите си познати. Не рискувайте с начинания на работното място. Препятствията ви помагат да се огледате. Обстановката, в която работите, не е особено благоприятна, но имате покровителството на ръководството. Идеите, които обмисляхте, няма ви донесат очакваните резултати, ако поставите началото им. В състояние сте да си създадете трудности, заради разрешаване на професионални проблеми. Звездите предупреждават да не взимате важни решения. В общуването с началниците и колегите си съхранете спокойствието си. Сподели:", "date": "2019.11.17", "title": "САМО В ПИК! Топ астроложката Алена с ексклузивен хороскоп за неделя - На Близнаците ще им върви по вода в службата, лъвовете да не поемат рискове"}
{"url": "https://pik.bg/%D0%BD%D0%B0%D0%B4-20-%D0%B4%D1%83%D1%88%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B2-%D0%B4%D0%B2%D0%B0%D1%82%D0%B0-%D0%B4%D0%BD%D0%B8-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D0%B8%D1%80%D0%B0%D0%BD-news884975.html", "text": "Над 20 души са били убити в Иран по време на сблъсъци между полиция и протестиращи, до които се стигна през последните два дни в няколко ирански града, предава ТАСС, цитирана от „Фокус”. Според информацията на йордански източници, 25 души са загинали през последните два дни (б.р. 16 и 17 ноември) в ирански градове в резултат на сблъсъци по време на протести срещу рязкото увеличение на цените на горивата. Няма официални коментари от иранските власти по този въпрос. По-рано властите на град Синджан, разположен в южната част на страната обявиха, че един човек е загинал по време на протестите. Според иранските медии, протести са се провели в няколко ирански града, малко след като правителството издаде указ, според който цените за бензина се покачват двойно – от 15 хил. риала (0,41 евро) до 30 хил. риала (0,81 евро) за литър. Преференциалната цена на бензина в рамките на дажбата на човек също беше увеличена. Това на практика означава, че всеки собственик на автомобил може да получава до 60 литра бензин на месец на цена от 15 хил. риала. Собствениците на мотоциклети получават по 25 литра максимум. Отделна квота съществува и за таксиметрови шофьори, която е 400 литра на месец. Сподели:", "date": "2019.11.17", "title": "Над 20 души са загинали в двата дни на протести в Иран"}
{"url": "https://pik.bg/%D1%84%D0%B0%D1%82%D0%B0%D0%BB%D0%BD%D0%BE-%D0%BF%D1%80%D0%B8%D0%B2%D0%BB%D0%B8%D1%87%D0%B0%D0%BD%D0%B5-%D1%80%D0%BE%D0%B1%D0%B5%D1%80%D1%82%D0%B0-%D0%BE%D1%82-%D0%B8%D0%B3%D1%80%D0%B8-%D0%BD%D0%B0-%D0%B2%D0%BE%D0%BB%D1%8F%D1%82%D0%B0-%D1%81%D0%B5-%D1%80%D0%B0%D0%B7%D0%B4%D0%B5%D0%BB%D0%B8%D0%BB%D0%B0-%D1%81-%D0%B3%D0%B0%D0%B4%D0%B6%D0%B5%D1%82%D0%BE-%D1%81%D0%B8-%D0%B7%D0%B0%D1%80%D0%B0%D0%B4%D0%B8-%D0%B2%D0%B5%D1%81%D0%BA%D0%BE-news884846.html", "text": "Роберта от „Игри на волята“ се е разделила с дългогодишния си приятел заради славянина Веско. Този слух достигнал до медиите от добре осведомени източници, според които флиртът между тираджията и фитнес инструкторката продължил и извън шоуто, цитира \"Флагман\". Раздялата между Бети и гаджето й Евгени Първанов била съвсем прясна – отпреди месец. Край на връзката сложила къдрокоската, която смятала отношенията им за изчерпани. Истинската причина обаче била Веско Панчев, в когото Роберта се влюбила. Според запознати от „Игри на волята“ спестявали доста кадри, в които любовта между двамата процъфтявала. Зрителите ставали свидетели само на романтичния жест от страна на Веско, който й подарил рози. В последствие отношенията им се задълбочили. Сподели:", "date": "2019.11.17", "title": "ФАТАЛНО ПРИВЛИЧАНЕ: Роберта от \"Игри на волята\" се разделила с гаджето си заради Веско"}
{"url": "https://pik.bg/%D0%B4%D0%BD%D1%81%D0%BA-%D0%BE%D1%81%D1%82%D0%B0%D0%B2%D0%B8-%D0%B1%D0%B5%D0%B7-%D0%BB%D0%B8%D1%86%D0%B5%D0%BD%D0%B7%D0%B8-%D1%88%D0%B5%D1%81%D1%82-%D1%84%D0%B8%D1%80%D0%BC%D0%B8-%D0%B7%D0%B0-%D1%81%D1%82%D1%80%D0%BE%D0%B8%D1%82%D0%B5%D0%BB%D0%B5%D0%BD-%D0%BD%D0%B0%D0%B4%D0%B7%D0%BE%D1%80-news884964.html", "text": "Със заповед на началника на Дирекцията за национален строителен контрол (ДНСК) са прекратени удостоверенията на шест фирми за строителен надзор, съобщи Нова телевизия. Мярката е във връзка с влезли в сила три наказателни постановления за срок от две години, с които са наложени имуществени санкции на санкционираните юридически лица, уточниха от Дирекцията. С проекта на Закон за изменение и допълнение на Закона за устройство на територията е предвидено повишаване на контрола върху надзорните фирми, както от регионалните дирекции за национален строителен контрол, така и от Централно управление. За целта РДНСК ще извършват служебни проверки на комплексния доклад, съдържащ оценка за съответствие на инвестиционните проекти с основните изисквания към строежите. Освен това се предвижда проверките на ДНСК да обхванат всички издадени разрешения за строеж, с изключение на издадените от министъра на регионалното развитие и благоустройството. Целта е по-стриктното изпълнение на задълженията и отговорностите на участниците в строителния процес, както и повишаване качеството на строителството, сигурността и безопасната експлоатация на строежите. За периода януари – септември тази година ДНСК е наложила имуществени санкции на фирми за строителен надзор в размер на близо 300 000 лв. и глоби на физически лица за още над 10 000 лв. За сравнение – за същия период на 2018 г. от ДНСК са наложени имуществени санкции на лица упражняващи строителен надзор в размер на близо 215 000 лв. и глоби на физически лица за над 5 000 лв. Направени са 4 341 проверки на фирми, извършващи контрол при строителството на строежи от първа до трета категория. За установени нарушения са съставени 61 акта по ЗАНН, по които са издадени наказателни постановления и 4 заповеди за спиране на строежи. От началото на годината до сега ДНСК е извършила над 17 000 служебни проверки на издадени разрешения за строеж и заповеди за допълването им, като са отменени 145 разрешения за строеж. Сподели:", "date": "2019.11.17", "title": "ДНСК остави без лицензи шест фирми за строителен надзор"}
{"url": "https://pik.bg/200-%D0%B5%D0%B2%D1%80%D0%BE-%D0%B3%D0%BB%D0%BE%D0%B1%D0%B0-%D0%B2-%D0%B1%D1%80%D1%8E%D0%BA%D1%81%D0%B5%D0%BB-%D0%B7%D0%B0-%D1%85%D0%B2%D1%8A%D1%80%D0%BB%D0%B5%D0%BD-%D1%84%D0%B0%D1%81-news884875.html", "text": "От началото на следващата година глобата за хвърлен фас в белгийската столица ще ви струва 200 евро, съобщават от кметството на Брюксел. Службата по чистота на града стартира план, предвиждащ повишаване на информираността сред пушачите, поставяне на градски пепелници, увеличаване на глобата от 50 на 200 евро, както и проект за рециклиране на фасовете чрез джобни пепелници, се казва в съобщението на службата, цитирано от БНТ. Твърдите мерки общинските власти обясняват с факта, че почти 1/3 от събираните от комуналните служби отпадъци по улиците са именно фасове. За тяхното разлагане са необходими 15 години. Освен това съдържат много токсични вещества – олово, арсен, никотин и канцерогени. От кметството уточняват, че само един фас може да замърси 500 л вода. „Той бавно, но сигурно замърсява и убива моретата”, подчертават столичните власти. Сподели:", "date": "2019.11.17", "title": "200 евро глоба в Брюксел за хвърлен фас"}
{"url": "https://pik.bg/%D0%B2%D1%8A%D1%80%D1%85%D0%BE%D0%B2%D0%BD%D0%B8%D1%8F%D1%82-%D0%BB%D0%B8%D0%B4%D0%B5%D1%80-%D0%BD%D0%B0-%D0%B8%D1%80%D0%B0%D0%BD-%D0%B7%D0%B0%D1%89%D0%B8%D1%82%D0%B8-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%BF%D0%BE%D0%B2%D0%B8%D1%88%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%86%D0%B5%D0%BD%D0%B8%D1%82%D0%B5-%D0%BD%D0%B0-%D0%BF%D0%B5%D1%82%D1%80%D0%BE%D0%BB%D0%B0-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news884920.html", "text": "Иранският върховен лидер аятолах Али Хаменей защити решението на режима в Техеран за въвеждането на дажби на петрол и повишаване на цените в ислямската република, предава „Франс Прес”, цитирана от „Фокус”. „Не съм експерт и има различни мнения, но аз съм казвал, че ако ръководителите на три институции вземат решение, аз ще го подкрепя“, заяви той пред държавната телевизия на Иран. Решението на правителството да вдигне цените на петрола и да го раздели на дажби беше взето от Върховния съвет за икономическа координация на Иран, който се състои от президента, председателя на парламента и ръководителя на съдебната система и беше обявено по-рано. То предизвика протести в цялата страна, които, според иранските медии, са били „спорадични“, но се е стигнало и до ограничени сцени на насилие. Сподели:", "date": "2019.11.17", "title": "Върховният лидер на Иран защити решението за повишаването на цените на петрола в страната"}
{"url": "https://pik.bg/%D1%82%D1%80%D0%B8%D0%B3%D1%80%D0%B0%D0%B4-%D0%B8%D1%81%D0%BA%D0%B0-%D1%81%D0%BF%D0%B5%D1%88%D0%BD%D0%B8-%D0%BC%D0%B5%D1%80%D0%BA%D0%B8-%D0%B7%D0%B0%D1%80%D0%B0%D0%B4%D0%B8-%D0%BE%D0%BF%D0%B0%D1%81%D0%BD%D0%BE-%D1%81%D0%B2%D0%BB%D0%B0%D1%87%D0%B8%D1%89%D0%B5-news884879.html", "text": "Жителите на девинското село Триград настояват за спешни мерки по обрушването на скалите по пътя за пещера Дяволското гърло, който води и до селото, съобщи БНР. Хората алармират за постоянно падане на камъни от отвесните скали, които са отворили големи дупки по асфалта на тесния път. Сподели:", "date": "2019.11.17", "title": "Триград иска спешни мерки заради опасно свлачище"}
{"url": "https://pik.bg/%D0%BF%D0%BE%D0%BB%D0%BE%D0%B2%D0%B8%D0%BD-%D0%B3%D0%BE%D0%B4%D0%B8%D0%BD%D0%B0-%D0%B1%D0%B5%D0%B7-%D0%B2%D0%BE%D0%B4%D0%B0-%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BF%D0%B5%D1%80%D0%BD%D0%B8%D0%BA-%D0%B3%D0%BD%D0%B5%D0%B2%D0%B5%D0%BD-%D0%B7%D0%B0%D1%80%D0%B0%D0%B4%D0%B8-%D0%B4%D1%80%D0%B0%D1%81%D1%82%D0%B8%D1%87%D0%BD%D0%B8%D1%8F-%D1%80%D0%B5%D0%B6%D0%B8%D0%BC-%D0%BC%D0%BE%D0%B6%D0%B5%D1%88%D0%B5-%D0%B4%D0%B0-%D0%B8%D0%B7%D0%B1%D0%B5%D0%B3%D0%BD%D0%B5%D0%BC-news884943.html", "text": "Кметът на Перник Станислав Владимиров разясни пред Нова телевизия как се подготвят в града за започващият от утре воден режим. „Можеше да бъде избегнато това, ако бяха взети мерки навреме – категориченв бе Владимиров. – От вторник, когато взех властта, нямах почти никакъв контакт с ВиК, въпреки непрекъснатите ми опити. В петък успяхме да изготвим графика за режима. Мисля, че това е и възможно най-добрият график за всички в града с оглед създалата се ситуация. Ще направим всичко възможно в диапазона, в който сме обявили, всички да имат вода. Ангажиментите трябва да се изпълнят. Получаваме и помощ от държавата. Имам много добра комуникация с Министерски съвет и премиера. Ще изпратим писмо за финансова помощ за всички пера, от които се нуждаем. Става дума за криза, която ще следим и ще гледаме как тя ще се развива във времето,  като при всяка стъпка ще поискаме помощ от държавата, ако имаме нужда от такава”. Очаква се най-сериозни проблеми около водния режим в Перник да имат детски градини и училища. В 9-та детска градина в Перник вече са готови за режима. „Няма да има проблеми за децата – уверява директорката на заведението Михаела Ивайлова. - Подсигурпили сме всичко за децата и за това работата на служителите ни да бъде максимално добра. В кухнята имаме осигурена питейна вода и не очакваме проблеми. Графикът е възможно най-приемливия за детски градини и училища. Благодарни смеи на рлъководството на града за това. При други варианти на график щеше да е невъзможно да се справим. Имаме достатъчно бидони с течаща вода осигурени за децата. Чакаме РЗИ да минат и да връчат предписанията си утре. Ще направим всичко по силите си децата да не усетят разлика в пребиваването си в детската градина. Надяваме се на по-бързо разрешаване на проблемите. Иначе у дома сме също с бидончета и канелки”. Сподели:", "date": "2019.11.17", "title": "ПОЛОВИН ГОДИНА БЕЗ ВОДА! Кметът на Перник гневен заради драстичния режим: Можеше да избегнем това, ако бяха взети мерки навреме"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%B3%D1%80%D1%8A%D0%BC-%D0%B8-%D0%BC%D1%8A%D0%BB%D0%BD%D0%B8%D0%B8-%D0%BD%D0%B0-%D0%BF%D0%BB%D0%B5%D0%BD%D1%83%D0%BC%D0%B0-%D0%BA%D0%B8%D1%80%D0%B8%D0%BB-%D0%B4%D0%BE%D0%B1%D1%80%D0%B5%D0%B2-%D0%BC%D1%80%D1%8A%D0%BD%D0%BA%D0%B0-%D0%B7%D0%B0-%D0%B7%D0%B0%D0%B3%D1%83%D0%B1%D0%B0%D1%82%D0%B0-%D1%81%D1%82%D0%B0%D0%BD%D0%B8%D1%88%D0%B5%D0%B2-%D0%B3%D0%BE--news884993.html", "text": "Мерджанов, който е един от критиците на Нинова и нейната клика, направил предложение медиите да бъдат пуснати вътре. Предложението му обаче дори не било подложено на гласуване. С доклад на Кирил Добрев започна пленумът. Той се опитал да се оправдае за изборната загуба като хвърлил вината върху местните структури. На много места, според него, червените организации се пуснали по течението. И всеки опит за друго мнение се приемало като вмешателство отгоре. Социалистите разгледали доклад как ДПС навлиза в малките и средни общини. 86 хиляди лева били дадени за медийна кампания. Осъществено било сътрудничество с 19 партии. \"Няма да се хваля с колко сме надскочили резултатите от 2015 г.\", казал Добрев, но така не отчел никакви числа. Ожесточени спорове се водят на поредния инфарктен пленум на БСП, разбра ПИК от свои източници. За пореден път столетницата показа пренебрежителното си отношение към медиите. Атанас Според отчета за кметовете на Коалиция „БСП за България” са гласували над 650 хиляди български граждани, което е с близо 100 хиляди повече в сравнение с 2015 година. БСП спечели изборите на |-ви тур в 35 общини, яви се на балотаж в 57, от които спечели – 24, както и 4-те областни града – Благоевград, Перник, Разград и Русе. В градовете с районно деление левицата се яви на балотаж в 4 варненски, 2 пловдивски и 10 района на столицата, като от тях спечели софийските \"Изгрев\" и \"Младост\". През 2015-та година БСП е била на балотаж в 3 софийски и 2 варненски района, но няма спечелен нито един,казал Добрев в доклада си, според официалното съобщение на пресцентъра. . Сподели:", "date": "2019.11.17", "title": "ЕКСКЛУЗИВНО В ПИК TV! Гръм и мълнии на пленума: Кирил Добрев мрънка за загубата, Станишев го попиля: БСП стана авториторна партия с диктат на ръководството!"}
{"url": "https://pik.bg/%D1%81%D0%B0%D1%89-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0%D1%82-%D0%B4%D0%BE%D1%81%D1%82%D1%8A%D0%BF%D0%B0-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%BA%D1%83%D0%B1%D0%B0-news884931.html", "text": "Санкциите засягат и синовете на министъра - Хулио Сесар Гандариля Сармиенто и Алехандро Гандариля Сармиенто. Според американските власти кубинското вътрешно министерство е отговорно също за неправомерното задържане и арести на хиляди кубински граждани и незаконното поставяне под стража на повече от сто политически затворници в Куба, се казва в изявление на ведомството, цитирано от ТАСС. САЩ налагат забрана за достъп в страната на кубинския вътрешен министър Хулио Сесар Гандариля заради замесеността му в тежки нарушения на човешките права във Венецуела, предаде ДПА, като се позова на разпространено вчера комюнике на Държавния департамент. Сподели:", "date": "2019.11.17", "title": "САЩ забраняват достъпа в страната на вътрешния министър на Куба"}
{"url": "https://pik.bg/%D0%BF%D0%B0%D1%86%D0%B8%D0%B5%D0%BD%D1%82%D0%B8-%D1%81-%D0%B8%D1%81%D0%BA%D0%B0%D0%BD%D0%B5-%D0%BD%D0%B7%D0%BE%D0%BA-%D0%B4%D0%B0-%D0%B7%D0%B0%D0%BF%D0%BB%D0%B0%D1%89%D0%B0-%D0%BA%D0%BE%D0%BD%D1%81%D1%83%D0%BC%D0%B0%D1%82%D0%B8%D0%B2-%D0%B7%D0%B0-%D1%85%D0%B5%D0%BC%D0%BE%D0%B4%D0%B8%D0%B0%D0%BB%D0%B8%D0%B7%D0%B0-news884926.html", "text": "147 пациенти на хемодиализа от Университетската болница във Варна \"Света Марина\" организираха подписка с искане Здравната каса да плаща постоянните катетри, които се използват за вливанията, съобщи БНР. Проблемът е от 2018 г. Пациентите трябва да си плащат по 590 лв. В подкрепа на искането им за реинбурсация от Касата, федерация \"Български пациентски форум\" инициира петиция с мотива, че хемодиализата е дефинирана като животоподдържаща процедура в Европа и у нас. Подписки за това има в още три града в страната. Красимира Кръстева, пациентка и регионален представител на \"Български пациентски форум\", заяви, че това е поредната несправедливост спрямо тях. \"До миналата година тези катетри бяха безплатни – разказва Кръстева. - Тези катетри са безплатни в Европейския съюз. Това, което ние знаем, е, че на 4-5 години се сменят. Това, което като отговор получихме първоначално от директора на Университетска болница, е, че тези катетри се заплащат в два варианта от миналата година. Единият вариант за здравноосигурени пациенти е 420 лева, а на пациенти без здравна осигуровка - 590 лева. На едното момче му сменят трети катетър - временен. Тъй като той няма възможност за постоянен, му сменят временните катетри, което е свързано с увреждане на съдовете\". Сподели:", "date": "2019.11.17", "title": "Пациенти с искане НЗОК да заплаща консуматив за хемодиализа"}
{"url": "https://pik.bg/250-000-%D1%81%D0%B5-%D0%B2%D0%BA%D0%BB%D1%8E%D1%87%D0%B8%D1%85%D0%B0-%D0%B2-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D1%87%D0%B5%D1%85%D0%B8%D1%8F-%D0%B2-%D0%BF%D1%80%D0%B0%D0%B3%D0%B0-news885002.html", "text": "Стотици хиляди протестираха срещу властта в Чехия, съобщкават световните агенции, цитирани от Нова телевизия. Според информацията, 250 000 души са се събрали в столицата Прага. Митингът срещу премиера Андрей Бабиш съвпадна с 30-ата годишнина от Нежната революция, която свали комунизма в бившата Чехословакия. От полицията обявиха, че са участвали 200 000 души, а според организаторите броят им е бил 300 000. Митингът беше свикан от движението „Милион моменти демокрация”, което организира редица протести в цяла Чехия и призовава премиера да подаде оставка. Бабиш е бивш агент на чехословашките тайни служби, който сега е милиардер. Той е обвиняван в злоупотреба с еврофондове. Европейската комисия го проверява за конфликт на интереси. Бабиш отрича, както за престъпленията, така и че е бил в службите. Сподели:", "date": "2019.11.17", "title": "250 000 се включиха в протест срещу президента на Чехия в Прага"}
{"url": "https://pik.bg/%D0%B7%D0%B0%D1%83%D0%BF%D0%BE%D0%BA%D0%BE%D0%B9%D0%BD%D0%B8-%D0%BC%D0%BE%D0%BB%D0%B8%D1%82%D0%B2%D0%B8-%D0%B7%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%BF%D1%82%D0%BF-%D1%81%D0%B5-%D0%BE%D1%82%D1%81%D0%BB%D1%83%D0%B6%D0%B8%D1%85%D0%B0-%D0%B2-%D1%85%D1%80%D0%B0%D0%BC%D0%BE%D0%B2%D0%B5%D1%82%D0%B5-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news885007.html", "text": "С резолюция на Генералната асамблея на Организацията на обединените нации от 2005г. всяка трета неделя на месец ноември е обявен за Световен ден за възпоменание на жертвите при пътнотранспортни произшествия. По този повод във всички храмове в страната се отслужиха панихиди за упокоение на душите на загинали при пътнотранспортни произшествия и измолване на скорошно оздравяване на пострадалите. В катедралния храм „Св. Александър Невски“ в столицата своята дълбока почит към жертвите на пътнотранспортни произшествия отдадоха и министърът на вътрешните работи Младен Маринов, служители на Пътна полиция от ГДНП и СДВР, доброволци от БЧК, председателят и зам.-председателят на Държавната агенция „Безопасност на движението по пътищата“ Малина Крумова и Анжелина Тотева. Да сме по-толерантни на пътя и да се съобразяваме с условията, призова след панихидата министърът на МВР Младен Маринов. Той добави, че се вземат допълнителни мерки от институциите, които дават положителен резултат, но е много важно хората да осъзнаят, че от поведението им на пътя зависи и техния собствен живот, както и на останалите участници в движението. „Днес е ден, в който прекланяме глави пред жертвите на пътно-транспортни произшествия, но трябва да се мисли и за живите, на които ежедневно им се налага да пътуват“, каза министърът. Сподели:", "date": "2019.11.17", "title": "Заупокойни молитви за жертвите на ПТП се отслужиха в храмовете в страната"}
{"url": "https://pik.bg/%D1%81%D0%BF%D0%BE%D1%80%D1%82%D0%BD%D0%B8-%D0%BB%D0%B5%D0%B3%D0%B5%D0%BD%D0%B4%D0%B8-%D1%89%D0%B5-%D0%B1%D1%8F%D0%B3%D0%B0%D1%82-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D0%B7%D0%B0-%D0%BC%D0%B0%D0%BB%D0%BA%D0%B0%D1%82%D0%B0-%D0%B4%D0%B0%D0%BD%D0%B8-news884940.html", "text": "Спортни легенди на \"Левски\" ще се пуснат в благотворително бягане в подкрепа на малката Дани от Радомир, която страда от рядко заболяване и има нужда от операция. Събитието ще се проведе на стадион „Виваком Арена Георги Аспарухов“ от 11:00 часа днес, а началото ще бъде от Арката на входа на спортния комплекс. Участниците ще направят една пълна обиколка на пистата на стадиона. Организатори са привържениците на „Левски“ от „Синя Зона Б-18” с подкрепата на ПФК „Левски” и ОСК „Левски“. Треньорът на футболния „Левски“ Петър Хубчев и неговият помощник Георги Донков, както и играчи от сегашния състав ще поведат бягането. Бившият капитан на волейболните национали Владимир Николов ще доведе някои от най-известните имена край мрежата от \"синия\"  тим. Треньорът Тити Папазов ще доведе баскетболисти, а да тичат са обещали още лекоатлетката Инна Ефтимова и възпитаници на спортните клубове от \"Герена\". Диагнозата на Йордана се изразява в деформация на дясното бедро и прогресивно скъсяване на бедрената кост, поради което едното й краче е по-късо от другото с 5 см. За да може Дани да ходи нормално са нужни средства за скъпоструваща операция. В момента тя не може да ходи без специално изработени обувки с висока платформа, която коригира разликата в крачетата. Въпреки сериозната диагноза, световноизвестният детски ортопед д-р Дрор Пейли от институт Сейнт Мери, Флорида, САЩ, се съгласява да проведе лечението и дава гаранция, че с няколко операции, направени там, Дани ще може да ходи. Сумата необходима за тази операция е 184 744 щатски долара, а д-р Пейли държи да бъде направена, когато момичето е на 2 години. След като крачето се стабилизира, той планира втора операция и удължаване с 5 см., като за нея ще бъдат необходими още 176 498 щатски долара. Организаторите на благотворителната спортна проява се обръщат към всички хора с добри сърца с призива: \"Елате, за да помогнем заедно! Единни можем повече!\" Подробности за трасето и организацията на събитието може да видите тук: Желаещите да помогнат финансово могат да го направят и като изпратят дарителски смс с текст на латиница: - DMS YORDANA на 17 777 Дарителска сметка в лева: Обединена Българска Банка IBAN: BG70 UBBS 8002 1084 3315 40 BIC: UBBSBGSF Титуляр: Йордана Слави Йорданова - helpkarma: Да помогнем на Йордана да ходи - PayPal: Сподели:", "date": "2019.11.17", "title": "Спортни легенди ще бягат на \"Герена\" за малката Дани"}
{"url": "https://pik.bg/%D0%BF%D0%B5%D1%82%D1%8A%D1%80-%D0%B2%D0%BE%D0%BB%D0%B3%D0%B8%D0%BD-%D0%B7%D0%B0%D1%89%D0%BE-%D0%B3%D1%80%D0%B0%D0%BD%D1%82%D0%BE%D0%B2%D0%B0%D1%82%D0%B0-%D0%B4%D0%B5%D1%81%D0%BD%D0%B8%D1%86%D0%B0-%D0%BD%D0%B5-%D0%B5-%D0%B0%D0%BB%D1%82%D0%B5%D1%80%D0%BD%D0%B0%D1%82%D0%B8%D0%B2%D0%B0-%D0%BD%D0%B0-%D0%B3%D0%B5%D1%80%D0%B1-news884006.html", "text": "Защото е дребна, незначителна, а едновременно с това - креслива и самовлюбена. Това е краткият отговор. Има и по-дълъг. Грантовата десница веднъж вече беше във властта, колкото и на някои нейни представители да им се иска да забравим този факт. \"Автентичните\" десни управляваха именно с ГЕРБ. Само преди няколко години днешните истерични критици на Бойко Борисов бяха негови министри, подкрепящи го депутати в парламента, както и хвалещи го по медиите анализатори. Сега искат да ни накарат да повярваме, че са изживели катарзис, че от съюзници са се превърнали в непримирили противници на ГЕРБ. Хайде, стига! Няма кой да се върже на този номер. На всички е ясно, че ако грантовата десница успее да попадне в парламента, тя отново ще се сгуши под шлифера на Борисов, очаквайки от него да ѝ осигури сито живуркане. Вече сме го гледали този спектакъл. Абсурдно е да викаме на бис същите актьори. И още нещо трябва да бъде казано в този контекст. Грантовите анализатори  не спират да повтарят как те и политическите им представители жадуват да разградят \"порочния модел на ГЕРБ\". Искат да кажат, че \"автентичните десни\" ще сложат край на корупцията, безпринципните назначения, шуробаджанащината, потискането на различно мислещите. Похвален стремеж. Стига да беше истински, а не пример за лицемерно говорене. Защо е лицемерно ли? Ами защото  когато бяха във властта, въпросните десни правеха абсолютно същото, в което сега обвиняват ГЕРБ. В ръководените от тях министерства назначаваха роднини, приятели и партийни служители, не проявяваха кой-знае какво усърдие в борбата с корупцията и разбира се, не понасяха някой да изказва мнения, различни от техните. Нетърпимостта на грантовата десница към критики, без никакво съмнение, е в пъти по-голяма, отколкото недоволството, демонстрирано от Бойко Борисов към опонентите му. Нещо повече. Борисов лично върна в ефира на БНР  Силвия Великова, която беше отстранена от бившия генерален директор на радиото. По времето, когато грантовата десница беше във властта, също имаше отстраняване на журналисти и спиране на предавания. Да сте чули някой \"автентично\" десен да е надигнал глас срещу това, да е призовавал за възстановяване на медийния плурализъм?  Няма как да сте чули, защото нищо подобно никога не се е случвало. Грантово десните, които обичат да се представят като абсолютни защитници на свободата на словото, се превръщат в диви цензори в момента, в който се докопат и до най-дребната  властова  позиция.  Определят и най-деликатната критика по техен адрес като \"удар срещу евроатлантизма\", като опит \"да бъде променена геополитическата ориентация на страната\". И тези лица днес имат нахалството да се представят като алтернатива на управляващите, като хора, които ще изградят управление без корупция, безпринципни назначения и медиен натиск. Трябва да си крайно наивен човек, за да повярваш  на подобно обещание. Освен всичко друго грантовата десница е известна и с крайно непопулярните теми, които издига като свое знаме. Още от самото си създаване тя обяви, че нейна свръхзадача е извършването на съдебна реформа. Независимо от факта, че през последните години тази дъвка е една от най-често употребяваните, едва ли има български гражданин, който да каже какво точно имат предвид \"автентично\" десните, когато говорят, опиянявайки се, за \"съдебна реформа\". Единственото, което се разбира, е, че грантовата десница иска да замени настоящите шефове в съдебната система със свои хора. Този банален мотив е в основата и на истеричния вой  отдясно срещу избора на Иван Гешев за главен прокурор. Да блокираш Орлов мост, защото не ти харесва Гешев, е признак за тежък дефицит на нормално мислене.  И съвсем естествено избирателите в страната показаха  ясно какво е мнението им за грантовата десница, неглижирайки я на изборите. На пръв поглед, спечелените районни кметски места в София дават основание на \"Демократична България\" да се държи наперено. Само че, като се замислите малко повече, ще видите, че особени основания за гордост няма. Симпатизантите на грантовата десница живеят основно в столицата. Извън нея няма никого, който да се възторгва от величието ѝ. И второ, не по-малко важно. Спечелването на осемте районни кметски места стана с решаващата помощ на гласоподавателите на... БСП. В навечерието на втория тур на изборите ръководството на социалистическата партия призова своите членове и симпатизанти да гласуват за кандидатите на десницата срещу ГЕРБ. Разбира се, това беше грешка. В крайна сметка обединен \"ляво-десен\" фронт срещу управляващата партия така и не се получи. А и в интерес на истината, няма нужда от такъв. В България не властва диктаторски режим, че да се налагат тежки политически компромиси в името на  \"спасяването на демокрацията\". Подавайки ръка на основния си политически опонент - грантовата десница, БСП се оказа в глупавото положение на човек, когото просто използват, за да свърши определена работа, а след това го превръщат  в обект на подигравки. Дори бившият президент Росен Плевнелиев, за когото не е известно да притежава каквито и да било аналитични способности, прозря, че дружбата с формации от типа на \"Демократична България\" не води до нищо хубаво. От ръководството на въпросната формация му отговориха в типичния си стил, припомняйки му, че неговият баща е бил секретар на Окръжния комитет на БКП в Плевен, а той самият, преди да се покръсти в демократичната вяра, е изпълнявал длъжността на щатен комсомолски секретар. Тези факти, естествено, са добре известни, но никога досега грантовата десница не ги беше споменавала официално. Това, че в момента се сеща за тях, е поредното доказателство за двуличието, характерно за тези хора.  Докато им се кълнеш във вярност, както доскоро правеше и Плевнелиев, за тях няма никакво значение какъв си бил. Дръзнеш ли обаче да им отправиш и най-лека критика, моментално се превръщаш във враг. Същото е отношението на \"автентично\" десните и към бившите служители на Държавна сигурност. Тези от тях, които ругаят комунистите, клеймят Путин и веят с лъчезарен поглед евроатлантическото знаме, са обект на преклонение. И за миналото им в специалните служби изобщо не се споменава. Другите, които не желаят да бъдат хамелеони, са постоянно обругавани като \"ченгета\" и \"доносници\". Поразителна е тази безпринципност. Поразително е как именно тези, които претендират да са въплъщение на морала в политиката, се държат като побеснели ветропоказатели. От такива хора можеш да очакваш всичко. Докато ти се усмихват приятелски, кроят планове как да ти забият нож в гърба. Съюзът с тях в никакъв случай не е \"спасяване на демокрация\".  Защото винаги, когато грантовата десница се домогне до властта, демокрацията си отива. Сподели:", "date": "2019.11.17", "title": "Петър Волгин: Защо грантовата десница не е алтернатива на ГЕРБ?"}
{"url": "https://pik.bg/%D1%81%D0%BF%D0%BE%D1%80%D1%82%D0%BD%D0%B0-%D0%B1%D0%BE%D0%BC%D0%B1%D0%B0-%D0%B2-%D0%BF%D0%B8%D0%BA-%D0%BF%D0%B0%D1%80%D0%BE-%D0%BD%D0%B8%D0%BA%D0%BE%D0%B4%D0%B8%D0%BC%D0%BE%D0%B2-%D1%81-%D0%BC%D0%BD%D0%BE%D0%B3%D0%BE-%D0%BE%D1%81%D1%82%D1%80%D0%B8-%D0%B4%D1%83%D0%BC%D0%B8-%D0%B7%D0%B0-%D0%B1%D1%84%D1%81-%D0%B7%D0%B5%D0%BB%D0%B5%D0%BD%D0%B8%D1%82%D0%B5-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D1%81%D0%B8%D0%BD%D0%B8%D1%82%D0%B5-%D0%B8-%D0%B2-news884958.html", "text": "- Не знам какви са правилниците точно. Личното ми мнение е, че е по-добре веднага да се свика Конгрес и да се избере нов председател на централата. Обаче това е лошо, че според мен тук сега изчакват, за да може да се вербуват дадени клубове и сигурно ще се регистрират много нови такива, за да участват във въпросните избори. Иначе не виждам някаква причина да не се свика Конгрес примерно до края на този месец или началото на декември. - Не, не, не. Никога не. Аз по принцип, когато се отказах, взех решение повече да не се занимавам с футбол. Обявих го официално, така че не съм имал контакти изобщо в тази посока. - Еми, всъщност са нужни. На всички нива са нужни промени. Не само във Футболния съюз. То е вярно, че от главата рибата се вмирисва, но така трябва да се направи, че според мен трябва да се ограничат малко и тези чужденци в клубовете в страната. Защото като гледаш водещите тимове да играят по двама-трима българи - абсурд е да се направи национален отбор. - Не, че е притеснително, то е ужасяващо направо. Защото ние вървим все по-надолу и по-надолу се плъзгаме и не знам докъде ще стигнем, ако има не едно дъно, а две дъна - със сигурност сме тръгнали към второто дъно. Не съм мислил точно какво трябва да се направи, но трябва да се обърне внимание. И държавата малко да се намеси. Защото не може държавата да помага примерно на художествената гимнастика, а да не помага по-ударно на футбола, който е най-популярният спорт и на волейбола, примерно, които са два от най-обичаните спортове въобще в световен мащаб. Така, че и държавата трябва да се намеси малко. Няма как иначе да стане работата. Ето виждате тук сега какво става във волейбола... един президент, който управлява сума ти време и е загробил както се казва федерацията..И няма кой да го смени. Така беше и във футбола, по същият начин се вървеше все по-надолу и по-надолу. - Именно. Именно. Това е. Сега гимнастиката - евала, имат успехи, имат всичко. Но не може на един спорт да си майка, на друг мащеха. Трябва да излезем по някакъв начин от тези дупки. И да удари по едно рамо и държавата. На ЦСКА във волейбола примерно им взеха залата. Няма къде да тренират. Сега всички треньори при \"Червено знаме\" в една зала и те и нея искат да я вземат. Еми, какво е това отношение към спорта изобщо? - Как да се напълни? Като първо те не могат да си позволят да играят, защото искат огромни наеми. Те са в трагично финансово състояние, не могат да си платят заплатите на състезателите, ще играят в зала \"Арена Армеец\". Това е абсурд някакъв. - Това трябва да се пита министъра на спорта и там тези, които се занимават със спорт изобщо. Спекулираме във футбола - този ми е приятел в УЕФА, онзи ми е приятел еди къде си... Като ти е приятел, да даде 10-15-20 милиона за тях нищо не са. Да си подобрят базите хората. Затова става въпрос, а иначе на приказки го докарваме. - Разбира се. Начертан е пътят. То се знае. - Да. Ето, това са някакви искрици. Тук-таме се появяват такива искрици. - Какво да ви кажа. Ето сега в момента съм на футболната база на ЦСКА. Тук едно момче ще го вземем да го водим, малко да го покажем на публиката. Въпросът е, че тук има няколко терена и са празни (интервюто е проведено през уикенда и донякъде липсата на играчи може да се обоснове с мачове на \"червените\" и националните селекции). Няма тук едно дете или един човек някой, който да играе футбол в момента. 3 терена има празни. Отговорът го виждате - какво е. Хайде залите сигурно са по-пълни, защото в една зала тренират 10-ина отбора (възрастови групи), примерно ЦСКА. В една зала има десетина отбора, които вече не се знае кой кого тренира, защото нямат място. Така е. Това е. - Трябват кардинални промени. Трябва да се започне от малка детска възраст. И в училищата - там трябва да се започне. Защото оттам стават нещата. А ние какво правим? На компютрите, физическо не играят децата. Трагично е положението. И то затова половината български народ е болен. Няма какво да се заблуждаваме. Преди в спорта имахме олимпийски, световни шампиони не малко. И в борбата, и във волейбола, и във футбола и в прочие спортове бяхме по-сериозен фактор. Хайде футболът може да не ни е най-успешният спорт тогава, но сме играли на Световни първенства, на Олимпиади. В КЕШ направихме много силни резултати. Въпросът е, че имаме голямо отстъпление от спорта изобщо (с малки изключения). Сподели:", "date": "2019.11.17", "title": "СПОРТНА БОМБА В ПИК: Паро Никодимов с много остри думи за БФС, \"зелените\", \"червените\", \"сините\" и волейбола ни"}
{"url": "https://pik.bg/%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%BA%D1%85%D0%BC%D0%B5%D1%80%D0%B8-%D0%BD%D0%B0-%D0%BF%D0%BE%D0%B7%D0%B8%D1%82%D0%B0%D0%BD%D0%BE-20-%D1%81-%D0%BF%D0%BB%D0%B0%D0%BD-%D0%BD%D0%B8%D0%BD%D0%BE%D0%B2%D0%B0-%D0%B7%D0%B0-%D0%B4%D0%B8%D0%BA%D1%82%D0%B0%D1%82-%D0%B2-%D0%B1%D1%81%D0%BF-%D0%B8-%D0%BF%D1%8A%D0%BB%D0%BD%D0%BE-%D1%83%D0%B7%D1%83%D1%80%D0%BF%D0%B8%D1%80%D0%B0%D0%BD%D0%B5-%D0%BD%D0%B0-%D0%BF%D0%B0%D1%80%D1%82%D0%B8%D1%8F-news884903.html", "text": "Лидерката на БСП Корнелия Нинова и кликата й, окупирала \"Позитано\" 20, са скроили процедурен план, с който да прочистят цялата партия от несъгласните с тях, да установят пълен авторитарен диктат в столетницата и да направят сегашната председателка едва ли не пожизнен неин ръководител. Прокарването му ще стане още днес, по време на заседанието на Националния съвет, което се очаква да бъде едно от най-кървавите, каквито са всички такива пленуми, откакто Нинова е застанала начело на партията. Председателката ще се опита да прокара грозния си набег срещу столетницата като точка 3 от дневния ред. Това научи ПИК от отлично информирани източници в БСП. Вътрешната опозиция е отлично информирана за намеренията на окупиралата \"Позитано\" 20 хунта, както я определя, и нарича инициативата \"Планът \"Нинова\". Според него още на днешното заседание, за да замаже погрома на местните избори, който БСП понесе заради грубите посегателства върху решенията на местните структури и върху самите местни структури, и погазването на устава на партията, Нинова ще наложи решение за откриването на процедура по провеждането на пълен отчетен и изборен цикъл в партията. По принцип такива процедури са откриват 3 месеца преди изтичането на мандата на ръководните органи на столетницата, само че мандатът на Нинова приключва през май догодина. Кликата й обаче бърза да изпревари сроковете, за да успее да наложи безобразията си в цялата партия и така през следващите 6 месеца БСП да не се занимава с нищо друго, освен със себе си и с вътрешните си разправии. Въпросният пълен изборен цикъл ще започне от основните партийни организации, от най-низовите структури, които са натоварени и с най-важните кадрови задачи за раководството на БСП - да номинират делегати за конгреса, кандидати за общинските съвети и претенденти за председател. Пъкленият План \"Нинова\" предвижда точно тези основополагащи промени в състава на ръководните органи на партията да бъдат извършени около коледните и новогодишните празници, когато хората си имат съвсем други грижи. Още повече, че след претоварената изборна година, през която БСП тежко изгуби два избора - за евродепутати и за местна власт, губейки електоралната си тежест под 500 000 гласа, хората са изтощени и обезверени. Както ПИК многократно съобщи, хвърчат оставки, а преди, по време и след провеждането на двата избора не само отделни социалисти, но и цели партийни структури напуснаха партията заради грубите набези на Нинова и екзекутора на партията и нейна дясна ръка Кирил Добрев върху тях. Точно на това разчита Планът \"Нинова\", за да прочисти низовите структури и да наложи свои хора в тях, които на свой ред да номинират удобни и съгласни с всичко делегати на конгреса, членове на общинските съвети и, разбира се, председател. Според замисъла на \"червените кхмери\", както още наричат сегашното си ръководство социалистите, през февруари и март 2020 г. трябва да се проведат градските и общинските конференции. А в края на март и началото на април да се премине към пряк избор на председател вече не на Националния съвет на столетницата, а на цялата БСП, каквато промяна прокара в устава на партията самата Нинова. Конкгресът пък е предвиден за първата половина на май. А на него вече ще заседава един съвсем нов и напълно удобен на \"хунтата\" Национален съвет, в който няма да има недоволни и критици на ръководството и ще гласува като един всички безумия, които то върши и които водят до зануляването на БСП, както е убедена вътрешната опозиция. Като критерий за прочистването на структурите ще бъде издигната загубата на местния вот в отделните региони. Вътрешната опозиция смята, че този критерий е много добър, тъй като отстраняването на провалените трябва да започне именно от Корнелия Нинова, която за трети път през последните 2 години и половина губи избори, и нейната грозна сянка Кирил Добрев, който се провали дори в провеждането на събранието на местната структура в Габрово, след като не можа да излъчи кандидат-кмет на червените за столицата на хумора. На всичкото отгоре с цялата тази работа е решено да се заеме напълно оскандаленият и неприемлив за повечето социалисти сегашен зам.-председател на БСП Кирил Добрев, който титанично се провали и на местните избори, включително и в региона, откъдето беше избран за депутат - Габрово, където БСП спечели само едно кметско място - в Дряново, и то по чудо и благодарение единствено на личните качества и усилия на младият кандидат Трифон Панчев, без никаква помощ от централата, каквато нямаше и за почти всички червени кандидати в страната. Именно Кирил Добрев ще бъде докладчик по Плана \"Нинова\" на днешното заседание, което допълнително влудява социалистите. Причината е, че заради набезите на Добрев в местните структури БСП се прости със свои знакови лица и цели структури, а във Варна, откъдето поискаха и оставката му, без малко не отнесе и боя. Освен това червените още помнят грозните сцени, когато през 2009 г. Добрев бе заловен да извършва фалшификации при избора на Изпълнително бюро и изхвърлен от преброителното тяло. Социалистите просто не могат да си представят, че на този манипулатор и фалшификатор на гласове ще бъде поверен и сегашният продължителен изборен процес в партията и са категорични, че самият факт, че той е натоварен с тази задача ясно показва какви са намеренията на Нинова и обкръжението й.Те са напълно наясно, че в БСП просто не ги искат и няма друг начин да се задържат на ръководните постове, освен да фалшифицират вота. Към това се добавя и фактът, че правила за прякото избиране на нов лидер на БСП просто няма, както се разбра и по време на псевдоконгреса по повод на мнимата оставка на Нинова. Затова сега Планът \"Нинова\" предвижда такива правила да бъдат приети до края на тази година, макар предложеният от \"червените кхмери\" на \"Позитано\" 20 проект да беше отхвърлен. Така и до този момент остава неясно кой ще има право да гласува по време на прекия избор на лидер, кой ще разполяга с прословутите електронни карти и дали по-възрастните членове на БСП ще могат да се справят с тях, как ще се действа с т.н. \"мобилни урни\", които ще се разнасят насам-натам и какво ще гарантира липсата на манипулации и фалшификации при този тип гласуване. Освен това не е ясно и до коя дата трябва да е станал член на БСП човек, за да има право да участва в предстоящите избори на местни органи, Национален съвет и лидер на партията. Нито колко всъщност са членовете на столетницата. Както ПИК съобщи, Нинова натъпка централата на \"Позитано\" 20 с бивши куки, които нямат нищо общо със социалистическата партия, но те сложиха ръка на целия й архив, включително и на досиетата на нейните членове. Според социалистите, ако се съди по размера на членския внос, деклариран от ръководството през последната година, в БСП е останал едва една трета от състава й. Нинова и кликата й са напълно наясно, че прокарването на този план на днешното заседание на Националния съвет изобщо няма да е лесно, затова след дълго отлагане те свикаха първия пленум на висшия си ръководен орган във вид на разширено заседание заедно с ръководствата на местните структури, депутатите и новоизбраните кметове. Според информация на ПИК засега само 5-ма от последните са потвърдили участието си. Но пък за сметка на това \"хунтата\" на \"Позитано\" 20 се е опитала да си гарантира гласове в своя подкрепа, разводнявайки състава на Националния съвет с верни свои пажове. \"Червените кхмери\" са под огромно напрежение и заради внесената декларация за критичното състояние на БСП и пагубното управление на Нинова, както и за пълната несъстоятелност на идеята в такава ситуация и с това ръководство да се провежда пряк избор на лидер, подписана от 50 социалисти, които оскат оставката му заради неспирните провали. Тези 50 социалисти не са всички, които настояват за радикалната промяна по върховете на партията си. Сред тях има много нови и различни от онези 65 членове на Националния съвет на БСП, които поискаха свикване на извънредно заседание на висшия ръководен орган заради терора, който Нинова и кликата й упражни върху местната структура във Варна, както и на други места в страната по издигането на кандидати за общински съветници и кметове. А бройката на въпросните 65 членове значително е нарастнала. Декларацията беше внесена в канцеларията на БСП с подписите на 23 души от всички подписали я 50, макар това да не е необходимо. Но по този повод от \"Позитано\" 20 разпространиха съобщение, че много от подписалите не са били питани или са се отказали от подписите си. Проверка на ПИК установи, че това е лъжа. Въпреки това на днешното заседание на Националния съвет Нинова и кликата й ще се опитат да неглижират декларацията на недоволните и изобщо да не я разглеждат по време на пленума, а да наложат своя План \"Нинова\" за окончателно узурпиране на столетната партия. Заради всичко това се очаква днешното заседание да протече в изключително напрегната обстановка и сред бурни скандали, чиито изход засега остава неизвестен. Сподели:", "date": "2019.11.17", "title": "\"Червените кхмери\" на \"Позитано\" 20 с План \"Нинова\" за диктат в БСП и пълно узурпиране на партията"}
{"url": "https://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D1%82%D1%80%D0%B0%D1%84%D0%B8%D0%BA%D0%B0-%D0%BF%D0%BE-%D0%BF%D1%8A%D1%82%D1%8F-%D0%B4%D0%B8%D0%BC%D0%BE%D0%B2%D0%BE---%D1%80%D1%83%D0%B6%D0%B8%D0%BD%D1%86%D0%B8-news885043.html", "text": "Временно движението по път I-1 Димово - Ружинци е ограничено в една лента поради катастрофирал камион, съобщиха от пресцентъра на Агенция \"Пътна инфраструктура\". Движението се регулира от сигналисти и служители на \"Пътна полиция\", уточнява \"Фокус\". Сподели:", "date": "2019.11.17", "title": "Катастрофа блокира трафика по пътя Димово - Ружинци"}
{"url": "https://pik.bg/%D0%BB%D0%B8%D0%B4%D0%B8%D1%8F-%D1%88%D1%83%D0%BB%D0%B5%D0%B2%D0%B0-%D0%BE%D1%81%D1%82%D1%80%D0%B0-%D0%B7%D0%B0-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D1%81-%D0%B1%D0%BE%D0%BB%D0%BD%D0%B8%D1%87%D0%BD%D0%B8%D1%82%D0%B5-%D1%81%D0%B1%D1%8A%D1%80%D0%BA%D0%B0%D0%BD-%D0%B5-%D0%B8-%D0%BA%D0%BE%D0%BD%D1%82%D1%80%D0%BE%D0%BB%D1%8A%D1%82-%D0%B8-%D0%BF%D0%BB%D0%B0%D1%89%D0%B0%D0%BD%D0%B5%D1%82%D0%BE-news884988.html", "text": "Това е мярка срещу прекалено високия брой фалшиви болнични, каза Лидия Шулева по повод предложението първият ден от болничните да не се плаща. В ефира на Би Ти Ви тя обясни, че има един основен проблем по отношение на контрола на болничните. Според нея е сбъркано и плащането, и контрола – при застрахователните компании, този който събира парите контролира и плащането, посочи бившият министър на икономиката. „В нашата система Агенцията за приходите събира парите, НОИ изплаща болничните, а лекарите, които са на подчинение на Министерството на здравеопазването дават болничните. Разкъсана е връзката между плащането и контрола, а трябва да е на едно място”, обясни Лидия Шулева. По думите й, ако лекарите издават болничните, нормално е плащането да бъде в Здравната каса, защото касата може да ги контролира и няма да им е все едно от парите, които са при тях за разпределение, да раздават така спокойно болнични, от които няма нужда. Другата възможност е всички лекари да бъдат на подчинение на НОИ, за да може там да е контролът, отбеляза още Лидия Шулева. Не бива да се противопоставят двата стълба на пенсионната система, смята още бившият министър на икономиката. Преди дни стана ясно, че по-голямата част от първата вълна хора с пенсия от частен фонд нямат достатъчно пари в партидите си, за да я получават пожизнено. „Допускането, че натрупването по партиди през годините ще бъде достатъчно не се оказа правилно”, коментира Шулева. „В онези години вероятно се е смятало, че 20 години са достатъчно дълъг период. Но през тези години имаше доста сериозна безработица все още в следствие на прехода, имаше и тежка финансова криза. Всички тези негативни явления нямаше как да бъдат предвидени”, обясни тя. Според нея обаче, проблемът е колко хората ще вземат пари от първата пенсия. „Там има едни диспропорции, които будят сериозни притеснения. Те са свързани с така наречения коефициент на редукция – с колко процента трябва да бъде намалена пенсията от НОИ, която хората ще получават, за сметка на това, че ще има пенсия от втория стълб”, посочи Шулева. Тя обясни, че на първо място пенсията в НОИ се получава както от осигурителни вноски, така и от държавна субсидия, която е 33% от сумата, която хората вземат, според бюджета за 2020 г. „Казано по друг начин държавата се включва като осигурител, но изключвайки държавата при редукция на тази пенсия, хората ще бъдат лишени от субсидията. Такава субсидия ще получават всички, които са родени до 1959 г., а другите няма да я получават”, каза Лидия Шулева. На второ място хората са внасяли с 5% по-малко в НОИ през последните 20 години, но осигурителният стаж е 40, отбеляза още тя и обясни, че това е само половината от времето, в което те са внасяли по-малко, докато този коефициент отчита за целия период. Тук има още една несправедливост, смята Шулева. Сподели:", "date": "2019.11.17", "title": "Лидия Шулева остра за промените с  болничните: Сбъркан е и контролът, и плащането"}
{"url": "https://pik.bg/%D1%81%D0%B5%D1%80%D0%B3%D0%B5%D0%B9-%D1%81%D1%82%D0%B0%D0%BD%D0%B8%D1%88%D0%B5%D0%B2-%D0%B3%D0%BD%D0%B5%D0%B2%D0%B5%D0%BD-%D0%BD%D1%8F%D0%BC%D0%B0%D1%88%D0%B5-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D0%B0-265-%D0%BF%D0%B5%D1%85%D0%BB%D0%B8%D0%B2%D0%B0%D0%BD%D1%81%D0%BA%D0%B8-%D0%B1%D0%BE%D1%80%D0%B1%D0%B8-news885044.html", "text": "Председателят на ПЕС и бивш лидер на БСП Сергей Станишев разкритикува остро поведението на ръководството на местните избори по време на днешния пленум на Националния съвет на партията. Станишев обвини ръководството, че не е провело национална кампания, а всъщност е имало 265 пехливански борби. Бившият председател на партията припомни, че лидерката Корнелия Нинова и обкръжението й вече година и половина говорят за предсрочни парламентарни избори, каквито няма и явно не се очертават. И попита дали социалистите са се отказали от тази перспектива и защо през последните 3 години никой не припознава БСП като алтернатива, както се твърди в официалния доклад на \"Позитано\" 20, прочетен от Кирил Добрев. Председателят на ПЕС заяви още, че е най-разтревожен, че след местния вот експертите определят столетницата като трета политическа сила. Както и от това, че кандидатите на БСП по места са останали без гръб и рамо. Станишев попита и как БСП ще се бори с ГЕРБ, при положение че прилага техните похвати, тъй като в залата на пленума се чули гласове, че на когото не му харесват сегашните действия на ръководството, трябва да си ходи. И припомни, че единството на партията е основната отговорност на ръководството. Според президента на ПЕС на местните избори София е показала, че има нагласа за нови проекти, но точно това поставя БСП пред огромен риск, ако партията не стане център на тази енергия. Преди старта на днешното заседание на НС на БСП, както и сега в залата, Станишев заяви, че в партията трябва да започне сериозна дискусия за нейното настояще и бъдеще, тъй като тя се е отклонила от модерността на европейските социалистически партии. Сподели:", "date": "2019.11.17", "title": "Сергей Станишев гневен: Нямаше национална кампания, а 265 пехливански борби"}
{"url": "https://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-40-%D0%B4%D1%83%D1%88%D0%B8-%D1%81%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D0%BF%D1%80%D0%B8-%D0%BF%D0%BE%D1%80%D0%B5%D0%B4%D0%BD%D0%B8%D1%82%D0%B5-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D0%B8%D1%80%D0%B0%D0%BD-news884967.html", "text": "Най-малко 40 души са били арестувани в иранския град Язд след сблъсъци с полицията по време на протестите срещу увеличението на цените на петрола в близкоизточната страна, предава „Франс Прес”, цитирана от „Фокус”. Задържаните, според иранските медии, са били „нарушители“, обвинени в извършване на актове на вандализъм и повечето от тях не са били местни жители. Това е заявил Мохамед Хададзе, главният прокурор на провинцията. Сподели:", "date": "2019.11.17", "title": "Най-малко 40 души са арестувани при поредните протести в Иран"}
{"url": "https://pik.bg/%D0%BC%D0%BB%D0%B0%D0%B4%D0%B5%D0%BD-%D0%BC%D0%B0%D1%80%D0%B8%D0%BD%D0%BE%D0%B2-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D1%81%D0%B5-%D0%B8%D0%B7%D0%B4%D0%B8%D1%80%D0%B2%D0%B0-%D0%B8%D0%B7%D0%B2%D1%8A%D1%80%D1%88%D0%B8%D1%82%D0%B5%D0%BB%D1%8F%D1%82-%D0%BD%D0%B0-%D0%BE%D0%B1%D0%B8%D1%80%D0%B0-%D0%BD%D0%B0-%D0%B3%D0%B0%D0%B7%D1%81%D1%82%D0%B0%D0%BD%D1%86%D0%B8%D1%8F-%D0%B2-%D1%81%D0%BE%D1%84%D0%B8%D1%8F-news885003.html", "text": "Продължава да се издирва извършителят на обира на газстанция в София. Това каза министърът на вътрешните работи Младен Маринов . „Това, което ми беше докладвано сутринта, че около хиляда и осемдесет лева са отнети от служителката, която е била в газстанцията. Тя е леко наранена – с порязна рана на бедрото. Оказана и е медицинска помощ на място, не е хоспитализирана“, обясни още той. Сподели:", "date": "2019.11.17", "title": "Младен Маринов: Продължава да се издирва извършителят на обира на газстанция в София"}
{"url": "https://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BE%D0%B3%D1%80%D0%B0%D0%BD%D0%B8%D1%87%D0%B0%D0%B2%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D0%BF%D1%80%D0%BE%D1%85%D0%BE%D0%B4%D0%B0-%D0%BF%D0%B5%D1%82%D1%80%D0%BE%D1%85%D0%B0%D0%BD-news885048.html", "text": "Катастрофа ограничава движението в прохода Петрохан. Временно трафикът по път II-81 през прохода в района на Бързия се осъществява в една лента. Това съобщиха от пресцентъра на Агенция \"Пътна инфраструктура\". Трафикът се пропуска поетапно от Пътна полиция. Сподели:", "date": "2019.11.17", "title": "Катастрофа ограничава движението в прохода Петрохан"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BA%D0%B0%D0%BB%D0%BE%D1%8F%D0%BD-%D0%BF%D0%B0%D1%80%D0%B3%D0%BE%D0%B2-%D0%BF%D1%80%D0%B8%D0%B7%D0%BD%D0%B0-%D0%B7%D0%B0-%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%B0-%D1%81%D1%80%D0%B5%D1%89%D0%B0-%D1%81-%D0%B3%D0%B5%D0%BE%D1%80%D0%B3%D0%B8-%D0%BF%D1%8A%D1%80%D0%B2%D0%B0%D0%BD%D0%BE%D0%B2-%D0%BF%D1%80%D0%B5%D0%B4%D0%B8-%D0%BF%D0%BB%D0%B5%D0%BD%D1%83%D0%BC%D0%B0-%D0%BD%D0%B0--news885059.html", "text": "20 000 гласа не ни достигнаха на балотажа в София. Това е най-добрият резултат на БСП в София за последните 30 години. Това заяви пред ПИК TV лидерът на БСП-София Калоян Паргов по време на пленума на партията на \"Позитано\" 20. \"Ще анализираме какво можем да направим, за да увеличим темпа на нарастване на нашите гласове, тъй като сегашния темп не е достатъчен, за да бъдем първа политическа партия\", каза още той. \"Виждам доста гняв в различни хора. Това нещо е опасно за БСП, защото гневът е лош съветник. Имаме нужда от съгласие, защото съгласието се подхранва с любов\", обясни Паргов. \"Оттук нататък трябва да си отговорим на три въпроса - какво да се прави, как да се прави и с кого да се прави\", добави лидерът на БСП-София. \"Онзи ден, когато с президента Първанов поиграхме малко футбол и после пихме по бира, той си спомни, че е имало един пленум, който е продължил 22 часа, от които той е водил 18 часа\", разкри социалистът. Водещата на ПИК TV Ива Николова сподели, че се очаква да има брифинг на БСП след пленума, но не е ясно по кое време ще бъде той. Сподели:", "date": "2019.11.17", "title": "ПЪРВО В ПИК TV: Калоян Паргов призна за любопитна среща с Георги Първанов преди пленума на БСП (ОБНОВЕНА)"}
{"url": "https://pik.bg/%D0%B3%D1%80%D0%B0%D0%B1%D0%B2%D0%B0%D0%B9%D1%82%D0%B5-%D1%81%D0%B0%D0%BF%D1%83%D0%BD%D0%B0-%D1%88%D0%B5%D1%81%D1%82-%D0%BE%D1%81%D0%BD%D0%BE%D0%B2%D0%BD%D0%B8-%D0%BF%D1%80%D0%B0%D0%B2%D0%B8%D0%BB%D0%B0-%D0%B7%D0%B0-%D0%BB%D1%8E%D0%B1%D0%BE%D0%B2-%D0%BF%D0%BE%D0%B4-%D0%B4%D1%83%D1%88%D0%B0-news884924.html", "text": "Може би си мислиш, че сексът под душа не изисква особена подготовка и спазване на правила, че това е просто секс, само че под душа. Жалко, че ще те разочароваме – няма нищо такова! Ако искаш сексът под душа да се превърне за теб и половинката ти в ярко и запомнящо се преживяване, а не просто в поредния мокър опит да стигнеш до оргазъм, се налага да обърнеш внимание на тези 6 основни правила. Те не са ядрена физика, но пък ще подобрят качеството ти на живот. В смисъл, тази мъничка част от живота ти, която е свързана със секса под душа. Останалото, уви, ще си остане същото. Ако чувайки думите „секс в банята“, единствената асоциация, която правиш, е със спуснатия капак на тоалетната чиния, се налага да се постараеш. В крайна сметка и това помещение, както и всяко друго, ще изглежда къде-къде по-празнично (а сексът под душа, колкото и да увърташ, си е празник) и подредено, ако ти отрано сложиш там свещи, желателно е да са запалени. Дори тези дреболии да ти се струват незначителни, бъди сигурна, че допринасят за атмосферата. Чистотата и свещите ще го накарат да се зарадва, че е надникнал в банята. Дори приятелят ти да те е виждал сто пъти гола, защото връзката ви не е от вчера, то едва ли често му се е отдавало да ти се наслаждава, когато си покрита с пяна, с мокра коса, стояща под водната струя, като под тропически водопад в реклама на шампоан. Подобна картина е способна да върне дори на най-стабилните отношения чистотата и свежестта на възприятието. Така че преди да го допуснеш до себе си, го остави няколко минути да се наслаждава на гледката. И защо точно сапун, а не примерно душ-гел? Душ-гелът, заради голямото съдържание на масла, ще намали чувствителността на кожата, а сапунът – точно обратното, ще я повиши. Надяваме се, че нямаш убийствено силен гъдел. Настъпи моментът да разсеем съмненията, че сексът под душа – е бърз секс. Напротив! Тук, както и при обикновения секс, трябва да има място за прелюдията, в която идеално се вписва и оралният секс. Подпри се на смесителя с едната ръка, а другата сложи на душ-кабината и по възможност вдигни крака си. На приятеля ти му остава само да коленичи (е, и да свърши всичко останало, разбира се). Освен това много от жените, които по принцип избягват оралния секс на суша, нямат нищо против да го правят под душа. Първо, ти разбираш, че партньорът ти е чист, както никога, а второ – водата отпуска, да кажем, цялата работа. Най-очевидната и най-печеливша поза в тясното пространство на душ-кабината – е стоейки лице в лице, когато жената обхваща мъжа с краката си. Плюсът на тази поза е, че създава интимно напрежение, докато очите ви са толкова близо едни срещу други. Минусът на позата е, че мъжът на практика се налага да те държи. Нека бъдем директни – той трябва да има, ако не перфектна физическа подготовка, то прилична, а ти не бива да си рубенсов модел. Ентусиазъм също е необходим. В противен случай рискувате да се срутите. Много по-безопасна поза е (честно казано, то няма други) – мъжът отзад. Нека той се придържа за теб, ако през последната година е използвал абонамента си за фитнеса по-скоро като украшение. Водата не е ефективен овлажнител, затова нека компания в банята ви прави лубрикантът. Но само на силиконова (която не се отмива от водата) основа. Важен момент е да следиш нито една капка от лубриканта да не пада на плочките, което може да доведе да забравиш за дълъг период от време за секса под душа, а и изобщо за секса. Сподели:", "date": "2019.11.17", "title": "ГРАБВАЙТЕ САПУНА: Шест основни правила за любов под душа"}
{"url": "https://pik.bg/%D0%BF%D1%80%D0%BE%D1%84-%D1%80%D1%83%D0%BC%D0%B5%D0%BD-%D0%B3%D0%B5%D1%87%D0%B5%D0%B2-%D0%B7%D0%B0-%D0%B1%D1%8E%D0%B4%D0%B6%D0%B5%D1%82-2020-%D1%82%D0%BE%D0%B2%D0%B0-%D0%B5-%D1%81%D1%87%D0%B5%D1%82%D0%BE%D0%B2%D0%BE%D0%B4%D0%B5%D0%BD-%D0%B4%D0%BE%D0%BA%D1%83%D0%BC%D0%B5%D0%BD%D1%82-%E2%80%9E%D0%B4%D0%B0%D0%BB-%D0%BA%D0%BE%D0%BB%D1%8C%D0%BE-%D0%B2%D0%B7%D0%B5%D0%BB-%D0%BA%D0%BE%D0%BB%D1%8C%D0%BE%E2%80%9D-news884979.html", "text": "ГЕРБ и коалиционните партньори работят на парче, нямат философия за бюджетната политика на България. Нямат виждане какво ще стане с българската икономика през следващата година, а страните в Европейския съюз започват многогодишно бюджетиране.  Това заяви пред БНР проф. Румен Гечев, депутат от „БСП за България“ и зам.-председател на парламентарната комисия по бюджет и финанси. Според проф. Гечев, управляващите са направили един счетоводен бюджет „дал Кольо, взел Кольо“, изравнили са приходите и разходите и казват толкова пари имаме и толкова разпределяме. Той уточни, че от левицата предлагат да се увеличи събираемостта на данъците. „Това, с което се гордеят от ГЕРБ, че преизпълняват плана по бюджетните приходи, се случва, защото тези „юнаци“ си слагат много ниска летва – анализира прлоф. Румен Гечев. - Винаги си залагат по-нисък БВП и по-ниски бюджетни приходи, защото много по-лесно се изпълнява такъв бюджет. И защото съгласно Закона за бюджета правителството не може да променя параметрите на бюджета и да преразпределя пари по други пера без разрешението на парламента. Има едно изключение обаче - ако има излишък в бюджетните приходи, то този излишък може да се преразпределя“. Според проф. Румен Гечев въвеждането на плоския данък е било грешка. „Плоският данък се вихри в момента в Таджикистан, в Узбекистан, в Казахстан и в Монголия – аргументира се той. - В Източна Европа имаше три-четири страни с плосък данък, но той беше почти двойно по-висок от българския. Българският е не само плосък, но и рекордно нисък. Но тези източноевропейски страни вече излизат от този данък… Ние предлагаме умерена скала на прогресивно данъчно облагане“. Според проф. Гечев предложението за плащането на болничните е „нерационално, неприемливо и остро неприемано от българската общественост“, а повишението на минималните пенсии е „нормален и задължителен процес“. На въпрос за коментар на предложението на финансовия министър – кметовете да вдигнат местните данъци и такси, и да въведат допълнително подоходно облагане, депутатът отговори: „Той прехвърля горещия картоф на кметовете. С местни данъци и такси никъде по света кмет не може да си осигури финансов комфорт. Всеки баланс на кметството, всяко разсрочване на задължение, всяко допълнително финансиране зависи единствено от благоволението на един човек – на министъра на финансите… Ние предлагаме реална децентрализация“. Сподели:", "date": "2019.11.17", "title": "Проф. Румен Гечев за Бюджет 2020: Това е счетоводен документ „дал Кольо, взел Кольо”"}
{"url": "https://pik.bg/%D0%BD%D0%BE%D0%B2%D0%BE-%D0%B2%D0%BE%D0%B4%D0%BD%D0%BE-%D0%B1%D0%B5%D0%B4%D1%81%D1%82%D0%B2%D0%B8%D0%B5-%D0%B3%D1%80%D0%BE%D0%B7%D0%B8-%D0%B2%D0%B5%D0%BD%D0%B5%D1%86%D0%B8%D1%8F-news884983.html", "text": "За утре по обед се прогнозират максимални 100 сантиметра покачване, последвани от спад и ново покачване до 110 сантиметра през нощта, а за вторник по обед се прогнозират максимални 90 сантиметра. Вчера италианският национален футболен отбор посети града, за да изрази солидарност с жителите му. Венеция има 50 000 жители и годишно е посещавана от 36 милиона туристи, от които 90 процента са чужденци. Градът е построен върху 118 острова, повечето от които изкуствени, и върху пилони и е застрашен от потъване. Венеция е потъвала с 30 сантиметра за един век. Според министъра на околната среда Серджо Коста уязвимостта на града се е засилила от така наречената \"тропикализацията\" на климата, водеща до интензивни дъждове и силни ветрове и свързвана с глобалното затопляне. Еколози обаче упрекват и разширяването на голямото промишлено пристанище в Маргера, разположено срещу Венеция, и непрестанно преминаващите в района големи круизни кораби. Наводнената Венеция се готви за ново покачване на водите днес, предадоха Франс прес и АНСА. Според венецианския Център за прогнози и данни за приливите и отливите към 13 ч. местно време водното равнище се очаква да се покачи максимално до 160 сантиметра, след което водата ще се оттегли до прогнозирано минимално ниво 30 сантиметра в 21,20 ч., последвано от прогнозирано максимално ниво от 100 сантиметра в 3,15 ч. на 18 ноември. Сподели:", "date": "2019.11.17", "title": "Ново водно бедствие грози Венеция"}
{"url": "https://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B2%D1%81%D0%B8%D1%87%D0%BA%D0%B8-%D0%BA%D0%BE%D0%BD%D1%81%D0%B5%D1%80%D0%B2%D0%B0%D1%82%D0%B8%D0%B2%D0%BD%D0%B8-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D1%82-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%BC%D0%B8-%D0%B7%D0%B0-%D0%B1%D1%80%D0%B5%D0%BA%D0%B7%D0%B8-news884929.html", "text": "Британският премиер Борис Джонсън заяви, че всички кандидати от неговата управляваща Консервативна партия на изборите на 12 декември са се зарекли, че ще подкрепят сделката, която той постигна с Брюксел, за да може тя успешно да премине през парламента, в случай, че получат мнозинство, предава „Ройтерс”, цитирана от „Фокус”. Агенцията се позовава на изявление на Джонсън пред изданието The Telegraph. „Всички 635 консервативни кандидати, които участват в изборите – всеки един от тях – се зарече пред мен, че ако бъдат избрани, те ще гласуват в парламента за да премине сделката за Брекзит и да прекратим несигурността и най-сетне да напуснем Европейския съюз“, заяви Джонсън. Сподели:", "date": "2019.11.17", "title": "Премиерът на Великобритания: Всички консервативни кандидати подкрепят сделката ми за Брекзит"}
{"url": "https://pik.bg/%D1%87%D0%B5%D1%80%D0%B2%D0%B5%D0%BD%D0%B8-%D0%B8%D0%BD%D1%82%D1%80%D0%B8%D0%B3%D0%B8-%D0%BD%D0%B8%D0%BD%D0%BE%D0%B2%D0%B0-%D1%81%D1%8A%D0%B1%D1%80%D0%B0-%D0%B3%D0%BE%D1%81%D1%82%D0%B8-%D0%BA%D0%BB%D0%B0%D0%BA%D1%8C%D0%BE%D1%80%D0%B8-%D0%BD%D0%B0-%D0%BF%D0%BE%D0%B7%D0%B8%D1%82%D0%B0%D0%BD%D0%BE-20-%D0%B4%D0%B0-%D0%B7%D0%B0%D0%BF%D1%83%D1%88%D0%B2%D0%B0%D1%82-%D1%83%D1%81%D1%82%D0%B0%D1%82%D0%B0-%D0%BD%D0%B0-%D0%BA%D1%80%D0%B8%D1%82%D0%B8%D1%86%D0%B8%D1%82%D0%B5-news885033.html", "text": "Социалистите, които участват в днешния пленум на Националния съвет на БСП, който анализира представянето на столетницата на местните избори, са скандализирани от безумната тактика на лидерката Корнелия Нинова и кликата й да запушват устата на критиците си. На задните редове в залата са насядали гостите на форуми и представители на коалиционните партньори на БСП, които при всяко критично изказване скачат от местата си и започват да репликират оратора. Това научи ПИК от отлично информирани източници, които участват в заседанието. Червените най-много се вбесили от репликите на лидера на \"Екогласност\" Емил Георгиев, който е коалиционен партньор на столетницата. Той обяснил на социалистите, че в партията им има \"негодници\", които не работят в нейна полза. Това разярило участниците в заседанието и те направили остра забележка на Георгиев да говори такива неща пред собствената си партия, а не когато е поканен като гост в БСП. Социалистите поискали Георгиев да назове негодниците. Малко по-късно ПИК видя, че Емил Георгиев напусна заседанието на НС на БСП. От пленума си тръгна и бившият председател на партията, когото Нинова наследи - Михаил Миков, но отказа изявления, тъй като в залата се твърдяло, че именно контактите на социалистите с медиите съсипвали БСП. За сметка на това Георги Пирински пък заявил в залата, че не вътрешната опозиция руши единството на столетницата и че винаги е оспорвал разделителните идеи на ръководството, които запушват демократичното начало в партията. Бившият зам.-шеф на Народното събрание Валери Жаблянов пък обявил, че БСП излъчва двусмисленост и че не е ясно дали БСП изобщо се бори и с кого. Според Жаблянов обновлението в БСП е довело до разцепление, а тя е твърде отдалечена от младото поколение. При това политологът обвинил ръководството, че партия, която не може да издига собствени кандидати, следва курс на поражение. \"Не става така. Тези мислят само за себе си. Дебелосерковци\" - коментира неизвестен участник в заседанието на НС на БСП, който възмутен напусна пленума. Според запознати с тактиките и стратегиите на Нинова и кликата й, в момента тя се опитва да омаломощи участниците в пленума, за да им пробута накрая точката за откриването на процедурата по пълен цикъл на избори в БСП, която окончателно да прочисти партията от неудобните критици и да я избере за лидер. Социалистите обаче явно са изгубили съпротивителни сили да отстояват партитата с най-вероятно и този пленум ще приключи без никакъв резултат. Сподели:", "date": "2019.11.17", "title": "ЧЕРВЕНИ ИНТРИГИ! Нинова събра гости-клакьори на \"Позитано\" 20 да запушват устата на критиците й"}
{"url": "https://pik.bg/%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%BD%D0%B0-%D0%B8%D0%BD%D0%B4%D0%B8%D1%8F-%D0%B5-%D1%81-%D0%BD%D0%B0%D0%B9-%D0%B7%D0%B0%D0%BC%D1%8A%D1%80%D1%81%D0%B5%D0%BD%D0%B8%D1%8F-%D0%B2%D1%8A%D0%B7%D0%B4%D1%83%D1%85-%D0%B2-%D1%81%D0%B2%D0%B5%D1%82%D0%B0-news884986.html", "text": "Столицата на Индия Ню Делхи има най-замърсения въздух в света. Това сочат данни от контролна институция, наблюдаваща качеството на въздуха, съобщи базираният в Швейцария IQ AirVisual, цитиран от „Дарик”. Два други индийски града, Калкута и Мумбай, също се класират сред топ 10 на градовете с най-мръсен въздух, заемайки съответно шесто и девето място в тази мрачна класация,. „Девет поредни дни от неделя, 27 октомври 2019 г., общото качество на въздуха в Ню Делхи беше в опасната зона, ниво, при което е вероятно да бъде засегнато цялото население“, се казва в съобщение на IQ AirVisual. Училищата в Делхи бяха затворени в четвъртък и петък, тъй като лошото качество на въздуха в града достигна опасно високи нива. Замърсяването достигна своя връх в Ню Делхи, след като на 28 октомври беше отбелязан индийски фестивал. Извънредно положение за здравето в индийската столица беше обявен миналия месец, след като беше достигнат общ показател за качество на въздуха (AQI), близък до 459. AQI между 401 и 500 се смята за лош. Над 500 се определя за много тежък и са необходими спешни мерки за контрол на замърсяването. Върховният съд на Индия направи унищожителни коментари заради бездействието на правителството на фона на замърсяването. Органът за контрол на замърсяването на околната среда (EPCA), упълномощен от най-висшия съд, заяви, че качеството на въздуха в Ню Делхи и неговия регион е изключително лошо. Поради това всички видове строителни работи бяха забранени. Сподели:", "date": "2019.11.17", "title": "Столицата на Индия е с най-замърсения въздух в света"}
{"url": "https://pik.bg/%D0%BF%D1%8A%D0%BB%D0%B5%D0%BD-%D0%B0%D0%B1%D1%81%D1%83%D1%80%D0%B4-%D1%88%D0%BE%D1%84%D1%8C%D0%BE%D1%80-%D0%BE%D0%B1%D1%8A%D1%80%D0%BD%D0%B0-%D1%81%D1%8A%D1%81%D0%B5%D0%B4%D1%81%D0%BA%D0%B8-%D1%82%D1%80%D0%B0%D0%B1%D0%B0%D0%BD%D1%82-%D0%B7%D0%B0-%D0%B4%D0%B0-%D1%81%D0%B8-%D0%BE%D1%81%D0%B2%D0%BE%D0%B1%D0%BE%D0%B4%D0%B8-%D0%BC%D1%8F%D1%81%D1%82%D0%BE-%D0%B7%D0%B0-%D0%BF%D0%B0%D1%80%D0%BA%D0%B8%D1%80%D0%B0%D0%BD%D0%B5-%D1%81%D0%BD%D0%B8%D0%BC%D0%BA%D0%B8-news885038.html", "text": "Проблемите с паркоместата в столицата ескалират до абсурди. Шофьор обърна кола, за да си освободи място за паркиране, съобщи БГНЕС, като се позовава на свидетели. Случаят е станал на ул. „Любен Каравелов” в София. На място има екип на полицията, който изяснява какъв е случаят. Сподели:", "date": "2019.11.17", "title": "ПЪЛЕН АБСУРД: Шофьор обърна съседски трабант, за да си освободи място за паркиране (СНИМКИ)"}
{"url": "https://pik.bg/%D1%80%D0%B5%D1%86%D0%B8%D0%B4%D0%B8%D0%B2%D0%B8%D1%81%D1%82-%D0%B7%D0%B0%D0%B4%D0%B8%D0%B3%D0%BD%D0%B0-%D1%81%D1%82%D0%BE%D0%BA%D0%B8-%D0%B7%D0%B0-%D0%BF%D0%BE%D1%87%D1%82%D0%B8-100-%D0%BB%D0%B2-%D0%BE%D1%82-%D0%BC%D0%B0%D0%B3%D0%B0%D0%B7%D0%B8%D0%BD-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news884992.html", "text": "Криминално проявен е откраднал стоки за близо 100 лв. от магазин във Враца, съобщиха от пресцентъра на полицията в града, цитирани от „Булнюз”. Според информацията, обирът е извършен на 16 ноември (събота). Малко след 18:00 часа на спешния телефон 112 постъпил сигнал за извършена кражба. Обадил се охранител на хранителен магазан в града, който заявил, че лице е задигнало от обекта стоки на стойност 97.99 лв. При пристигането на екип на полицията бил установен и извършителят на престъпното деяние. Той е криминално проявеният М. П., местен жител. У него униформените са открили откраднатото. Всичко било върнато с протокол за доброволно предаване. От мъжа е снето обяснение и е освободен. По случая е образуван заявителски материал в районното управление във Враца. Сподели:", "date": "2019.11.17", "title": "Рецидивист задигна стоки за почти 100 лв. от магазин във Враца"}
{"url": "https://pik.bg/%D1%81%D0%B5%D0%B4%D0%BC%D0%BE%D0%BA%D0%BB%D0%B0%D1%81%D0%BD%D0%B8%D0%BA-%D0%B7%D0%B0%D0%BB%D0%BE%D0%B2%D0%B5%D0%BD-%D0%B4%D0%B0-%D1%88%D0%BE%D1%84%D0%B8%D1%80%D0%B0-news884991.html", "text": "Малолетен зад волана в Нова Загора. Този път на шофьорското място се оказа седмокласник. Патрул на КАТ спрели за проверка лека кола на улица в града. Оказало се, че шофьорът е 14-годишен. Колата е на родителите на момчето, а те са в чужбина. Стояла паркирана без номера пред къщата им. Полицията е задържала момчето зад волана. Той успял да сложи регистрационните табели и тръгнал към бензиностанцията да зарежда. За момчето се грижат болните му баба и дядо. Съседи защитават малолетния шофьор, но признават, че често го виждат зад волана. Момчето е седмокласник в близкото училище и дори не криел, че има ключ за колата. Според директора случаят не е прецедент По случая е образувано досъдебно производство. Сподели:", "date": "2019.11.17", "title": "Седмокласник заловен да шофира"}
{"url": "https://pik.bg/%D0%B1%D0%BE%D0%BB%D0%BD%D0%B8%D1%86%D0%B0-%D1%88%D0%B5%D0%B9%D0%BD%D0%BE%D0%B2%D0%BE-%D0%BE%D1%82%D0%B1%D0%B5%D0%BB%D1%8F%D0%B7%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%8F-%D0%B4%D0%B5%D0%BD-%D0%BD%D0%B0-%D0%BD%D0%B5%D0%B4%D0%BE%D0%BD%D0%BE%D1%81%D0%B5%D0%BD%D0%B8%D1%82%D0%B5-%D0%B4%D0%B5%D1%86%D0%B0-news885041.html", "text": "II САГБАЛ “Шейново” отбеляза 17 ноември, Световния ден на недоносените деца, като организира театрално представление за своите вече пораснали пациенти и техните родители, съобщиха от болничното заведение. Моноспектакълът “Аладин и вълшебната лампа” бе представен от актьора Димитър Тодоров пред неонатологичното отделение на болницата. “Избрахме тази приказка, защото тя е разказана не от Шехерезада, а от този, който я знае най–добре – Духът на лампата. И това е така, защото кой друг, ако не духът, би могъл да оцелее от онези далечни приказни времена, та чак до наши дни.”, каза Димитър Тодоров. Статистиката отчита, че броят на преждевременно родените бебета в България всяка година е над 6000. 30% от тях получават тежки увреждания, а над 50% различни по-леки дългосрочни проблеми, които с адекватна ранна превенция са преодолими. През 2017 г. във II САГБАЛ “Шейново” преждевременно са се родили 116 бебета при общо родени 2357 деца или близо 5%. По отношение на пренаталната детска смъртност (ПДС), която за 2017 г. за страната е около 6,5–7 на 1000 новородени, за същата година “Шейново” отчита - 2,5 на 1000, което поставя болницата на нивото на високоразвитите европейски страни. Сподели:", "date": "2019.11.17", "title": "Болница \"Шейново\" отбеляза световния ден на недоносените деца"}
{"url": "https://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D0%BF%D0%BE%D0%B2%D0%B8%D1%88%D0%B0%D0%B2%D0%B0%D0%BD%D0%B5-%D0%BD%D0%B0-%D0%BC%D0%BE%D1%89%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%BF%D0%B5%D1%82%D0%B8-%D0%B1%D0%BB%D0%BE%D0%BA-%D0%BD%D0%B0-%D0%B0%D0%B5%D1%86-%E2%80%9C%D0%BA%D0%BE%D0%B7%D0%BB%D0%BE%D0%B4%D1%83%D0%B9%E2%80%9D-news885023.html", "text": "АЕЦ „Козлодуй”. От 10:35 часа днес на пети блок на АЕЦ “Козлодуй” започна повишаване на мощността, която вчера, 16 ноември, временно бе ограничена до 50%. Това съобщиха от пресцентъра на Натоварването на блока се извършва поетапно, съгласно изискванията на технологичния регламент, и ще продължи до достигане на 100%. Направени са всички необходими проверки, с които е потвърдена работоспособността на оборудването. Шести блок на АЕЦ “Козлодуй” продължава да работи с пълно натоварване на мощността. Сподели:", "date": "2019.11.17", "title": "Започна повишаване на мощността на пети блок на АЕЦ “Козлодуй”"}
{"url": "https://pik.bg/%D0%BF%D1%80%D0%BE%D1%84-%D0%B1%D0%BB%D0%B8%D0%B7%D0%BD%D0%B0%D1%88%D0%BA%D0%B8-%D0%B3%D0%B5%D1%88%D0%B5%D0%B2-%D1%81%D0%B5-%D0%BE%D1%80%D0%B8%D0%B5%D0%BD%D1%82%D0%B8%D1%80%D0%B0-%D0%BF%D1%80%D0%B0%D0%B2%D0%B8%D0%BB%D0%BD%D0%BE-%D1%81%D1%80%D0%B5%D1%89%D1%83-%D0%BE%D0%BB%D0%B8%D0%B3%D0%B0%D1%80%D1%85%D0%B8%D1%8F%D1%82%D0%B0-%D0%B8-%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0%D0%BD%D0%B0%D1%82%D0%B0-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%BE%D1%81%D1%82--news885063.html", "text": "Иван Гешев се ориентира правилно срещу олигархията и организираната престъпност. Радев го съветват прекалено много фуражки, ще стане за смях, ако не подпише указа и ще извърши тежко престъпение срещу Конституцията, ако не потвърди избора на Гешев. Това каза по Нова тв топ конституционалистът проф. Георги Близнашки. В контекста на изминалите 30 години, в които е извършено преразпределение на националното ни богатство в полза на олигархията и затава у хората остава усещането за несправелливост, бившият премиер коментира очакнавията си за това какво би свършил Гешев за мандата си през идните 7 години. Начинът да се елиминира това усещане за несправедливост е да се посочат виновните. Остава да се види дали Иван Гешев ще го направи, каза Близнашки. Според него Гешев се ориентира правилно и има добра програма за действие през предстоящия му период. \"Той не води дебат как да се извади прокуратурата от системата на правосъдието, както им се иска на някои магистрати, които искат да се занимават с политика\", каза Близнашки. Според него е абсурдно да се протестира срещу избора на главен прокурор. Всички тези в тази посока според него са погрешни, защото не става дума за протест за сваляне на правителството, който би бил правно легитимен. Близнашки обвърза напрежението около избора на Иван Гешев с работата му по КТБ и откраднатите оттам 5-6 млрд. лева. Той обаче изрази надежда, че тепърва по тази тема ще научаваме новини и интересни подробности. Връщането решението за Гешев на ВСС от президента Радев Близнашки определи като грешка, защото е направено, без държавният глава да се мотивира правно. \"Твърде много фуражки има в президентството, те тласкат Радев в погрешна посока - нова Конституция и президентска република\", обобщи Близнашки. Според него модела \"Христо Иванав\" за избор на главен прокурор го няма никъде по света. \"Румен Радев ще стане за смях, ако сега не подпише указа за Гешев и се опита да сезира Конституционния съд. Това ще е престъпление срещу Конституцията\", категоричен е Близнашки. Сподели:", "date": "2019.11.17", "title": "Проф. Близнашки: Гешев се ориентира правилно срещу олигархията и организираната престъпност. Радев го съветват прекалено много фуражки, ще стане за смях, ако не подпише указа"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D0%B0%D0%BD%D1%8F-%D1%86%D0%B2%D0%B5%D1%82%D0%BA%D0%BE%D0%B2%D0%B0-%D1%81%D0%B5-%D0%B2%D1%80%D1%8A%D1%89%D0%B0-%D0%BE%D1%82-%D0%B0%D0%BC%D0%B5%D1%80%D0%B8%D0%BA%D0%B0-%D0%B7%D0%B0-%E2%80%9E%D0%B4%D1%8F%D0%B2%D0%BE%D0%BB%D1%81%D0%BA%D0%BE%D1%82%D0%BE-%D0%B3%D1%8A%D1%80%D0%BB%D0%BE%E2%80%9D-news880732.html", "text": "Актрисата Ваня Цветкова планирала дълго завръщане на родна земя, свързано с нов професионален ангажимент. Кинозвездата, която от дълги години живее в Америка, по всяка вероятност щяла да се включи във втория сезон на криминалния сериал „Дяволското гърло“, който бързо спечели симпатиите на зрителите. Какъв точно персонаж ще трябва да изиграе Цветкова, все още не е ясно, но продуцентът на продукцията Евтим Милошев много държал на нейното участие. По време на снимките тя ще си партнира с Теодора Духовникова и Владимир Карамазов, които влязоха в обувките на криминални полицаи в първия сезон. Завръщането на Ваня е след близо 6-годишна пауза, в която красавицата не се е появявала в родния тв ефир. За последно зрителите я гледаха като корумпираната съдийка Таня Стоева в сериала „Седем часа разлика“, а после бе и част от журито на минал сезон на „България търси талант“. Извън актьорските ангажименти Цветкова никога не е крила, че ѝ се е налагало да практикува и други професии, за да може да се издържа в Лас Вегас, където всъщност живее. Преди време тя бе крупие в едно от най-лъскавите и оборотни казина там, но напусна, защото физически не могла да издържи на бързите темпове на живот в никога неспящия град. Прибирането на една от най-сниманите актриси в българското кино на родна земя ще бъде особено емоционално за нея, защото за пръв път ще отиде на гроба на голямата си любов и баща на сина ѝ – каскадьора Павел Дойчев. Той почина внезапно в разгара на лятото, а 2 дни след кончината му бившата му съпруга изрази тъгата си в три реда. „Срещаме се! Разделяме се! Прости!“, написа Ваня, която имаше 18-годишен брак с Дойчев. Последните си дни той прекара в изолация в село Фазаново край Бургас, далеч от артистичните среди. Сподели:", "date": "2019.11.17", "title": "САМО В ПИК И \"РЕТРО\": Ваня Цветкова се връща от Америка за „Дяволското гърло”"}
{"url": "https://pik.bg/%D0%BC%D0%BB%D0%B0%D0%B4%D0%B5%D0%B6%D0%B8-%D0%B3%D0%B5%D1%80%D0%B1-%D0%B2-%D1%81%D0%BE%D0%B7%D0%BE%D0%BF%D0%BE%D0%BB-%D0%B7%D0%B0-%D0%BC%D0%BB%D0%B0%D0%B4%D0%B8%D1%82%D0%B5-%D0%BD%D1%8F%D0%BC%D0%B0-%D0%BD%D0%B5%D0%B2%D1%8A%D0%B7%D0%BC%D0%BE%D0%B6%D0%BD%D0%B8-%D1%86%D0%B5%D0%BB%D0%B8-%D1%81%D1%82%D0%B8%D0%B3%D0%B0-%D0%B4%D0%B0-%D0%BF%D0%BE%D0%B2%D1%8F%D1%80%D0%B2%D0%B0%D1%82-%D0%B2-%D1%82%D1%8F%D1%85-news885024.html", "text": "„За младите хора няма невъзможни неща. Но за да са активни и да не признават граници, първо трябва да повярват в себе си. Всички вие, участници в регионалната академия, трябва да откриете по какъв начин да сте полезни на обществото най-напред на местно ниво. С какво можете да допринесете за живота в своя град. Ако имате мнение и го изразявате свободно, ако го отстоявате – то ще променя света около вас. Не се страхувайте от провала, не се отказвайте заради различни фактори. Младите хора, които сме заедно във всички общини на България и активно развиваме структурите на МГЕРБ, както и на други младежки организации, имаме големи успехи. И не на последно място - винаги бъдете лоялни към екипа си, хората помнят какво си създал, а не толкова кой е бил начело на даден проект или реализация“. Така председателят на „Младежки глас“ и общински съветник от ГЕРБ, Тодор Йосифов, откри лекционния панел „Млади и активни“ в рамките на регионалната академия на партията в Созопол. Модератор бе Камелия Димитрова, дългогодишен член на МГЕРБ-Бургас. Събитието се провежда със съдействието и подкрепата на фондация „Конрад Аденауер“ и е насочена към социалните политики. Йосифов мотивиращо сподели какъв път е изминал от началото на създаването на МГЕРБ до днес. „От 2006 г. също както модератора ни Камелия Димитрова и голяма част от младежите ни в Бургас, сме учредители на ГЕРБ. Една от първите структури на младежкия ГЕРБ е в нашия град още през същата година. 4 мандата бях председател на организацията преди сегашният - Николай Василев, да продължи успешното съществуване на структурата. Защо споделям всичко това – силата на една организация е в екипа, а не само в човекът, който се занимава с дадена дейност. Силният лидер винаги е заобиколен от хора, които са отлични кадри. Това характеризира и нашата организация. Силата на това да променяш бележи успехи“, категоричен бе бургаският общински съветник. Като председател на най-голямата неправителствена организация на младите хора в България, Тодор Йосифов акцентира върху опита, който е натрупал чрез развитието на социалните, младежки дейности. „Когато започнахме да се занимаваме с това, когато станахме политически активни, бяхме 18-19 годишни. Тогава нищо не се случваше с младите хора спрямо обществената и политическа обстановка. Нямаше кой да ни подаде ръка, а сега промяната е огромна. Лекторите преди мен споделиха за много програми, по които работят ресорните министерства. Младите хора в България по нищо не отстъпват по младежите по света, казвам го от личен опит, натрупан от работата ми не само в България, но и в чужбина по различни проекти. Българските младежи са едни от най-борбените, с хъс, потенциал. Те трябва непрекъснато да надграждат постигнатото“, допълни Йосифов. Той сподели, че победите, които постигат младите не са лесни, но заради това те трябва да имат самочувствие за постигнатото. „Вие в тази зала сте пример за останалите млади хора. Младите хора са успешни в различни сфери, но това, което ги характеризира е волята да променят нещо“. Сподели:", "date": "2019.11.17", "title": "Младежи ГЕРБ в Созопол: За младите няма невъзможни цели, стига да повярват в тях"}
{"url": "https://pik.bg/%D1%82%D0%B5%D0%BC%D0%B8%D0%B4%D0%B0-%D1%81%D0%B5%D1%81%D1%82%D1%80%D0%B0%D1%82%D0%B0-%D0%BD%D0%B0-%D1%86%D0%B0%D1%80-%D0%BA%D0%B8%D1%80%D0%BE-%D0%BF%D1%80%D0%B8%D0%B1%D0%B8%D1%80%D0%B0-450-%D0%B1%D0%BE%D0%BD%D0%B0-%D0%BE%D0%B1%D0%B5%D0%B7%D1%89%D0%B5%D1%82%D0%B5%D0%BD%D0%B8%D0%B5-news885035.html", "text": "Близо 450 хил. лв. обезщетение трябва да получи сестрата на циганския бос Кирил Рашков - Цар Киро. 72-годишната Марийка Илиева трябва да ги получи от трима обирджии, които я пребиха и отмъкнаха от нея злато, пари и и скъпоценностти през май 2017 г. в пловдивското село Йоаким Груево. Окръжният съд в Пловдив оправда напълно единия от обвиняемите - Александър Данев. Магистратите признаха за виновни останалите - Йордан Станчев като помагач, който получи 7 г. затвор, Марин Петров като извършител - 12 г. ефективно, и Александър Кочев като помагач и подбудител - 9 години. Тримата трябва да платят на баба Марийка близо 450 000 лева за задигнатата от нея плячка. Сестрата на Цар Киро си тръгна по-рано от съдебната зала и не чу присъдата. През цялото време тя гледаше с отвращение крадците, които я пребиха и ограбиха в дома й. Нападателите били с маски, удряли с юмруци бабата, вързали й ръцете и очите и я проснали на земята, след което задигнали плячката и изчезнали. Сподели:", "date": "2019.11.17", "title": "ТЕМИДА: Сестрата на Цар Киро прибира 450 бона обезщетение"}
{"url": "https://pik.bg/%D0%B2-%D1%85%D0%BE%D0%BD%D0%BA%D0%BE%D0%BD%D0%B3-%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F%D1%85%D0%B0-%D0%BF%D0%BE%D0%BB%D0%B8%D1%86%D0%B0%D0%B9-%D1%81%D1%8A%D1%81-%D1%81%D1%82%D1%80%D0%B5%D0%BB%D0%B0-news885082.html", "text": "Протестиращи в Хонконг простреляха полицай със стрела, съобщава \"Франс прес\". Служителят на реда е бил ранен в крака по време на сблъсъците в близост до кампуса на Политехническия университет в града, превърнат в основен фронт на продемократичните протести в бившата британска колония. Той е бил приет в болница за лечение. За пореден ден полицията използва водни оръжия и сълзотворен газ срещу демонстрантите, окупирали кампуса. От юни Хонконг е разтърсен от безпрецедентни протести срещу намесата на Пекин в тази полуавтономна територия със 7,5 млн. жители. Това е най-тежката политическа криза в Хонконг, откакто той стана част от Китай през 1997 г. Сподели:", "date": "2019.11.17", "title": "В Хонконг простреляха полицай със стрела"}
{"url": "https://pik.bg/%D1%81%D0%B0%D1%89-%D0%B8-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%BE%D1%82%D0%BB%D0%B0%D0%B3%D0%B0%D1%82-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%B8%D1%82%D0%B5-%D0%B2%D0%BE%D0%B5%D0%BD%D0%BD%D0%B8-%D1%83%D1%87%D0%B5%D0%BD%D0%B8%D1%8F-news884910.html", "text": "САЩ и Южна Корея заявиха, че ще отложат военните учения, насрочени за късния ноември 2019 г., в опит да помогнат за подновяването на преговорите в застой с Пхенян, предава „Ройтерс”, цитирана от „Фокус”. „Не виждам това като отстъпка. Виждам го като добра воля за да постигнем мир“, коментира ситуацията министърът на отбраната на САЩ Марк Еспър, малко след като обяви решението на Вашингтон и Сеул заедно със своя южнокорейски колега в Банкок. Сподели:", "date": "2019.11.17", "title": "САЩ и Южна Корея отлагат съвместните военни учения"}
{"url": "https://pik.bg/%D1%80%D1%83%D1%81%D0%B8%D1%8F-%D0%BF%D1%80%D0%B5%D0%B4%D0%B8%D1%81%D0%BB%D0%BE%D1%86%D0%B8%D1%80%D0%B0-%D1%82%D1%80%D0%B8%D1%82%D0%B5-%D0%B7%D0%B0%D0%BB%D0%BE%D0%B2%D0%B5%D0%BD%D0%B8-%D0%BA%D0%BE%D1%80%D0%B0%D0%B1%D0%B0-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-news885029.html", "text": "Русия започна да премества трите пленени украински кораба на военноморските сили, след като руски вестник съобщи, че Москва ще ги върне в Украйна преди четиристранна среща на върха за Източна Украйна следващия месец, предаде \"Ройтерс\". Влекачи теглели трите кораба през Керченския проток към Черно море, където потенциално могат да пътуват нататък към Украйна. Русия залови корабите край бреговете на Крим през ноември миналата година, след като откри огън по тях и рани няколко моряци. Москва заяви, че корабите - два малки украински бронирани артилерийски кораба и лодка влекач - са влезли незаконно в териториалните й води. Киев отрече това. Русия върна моряците, които бяха на борда на корабите в Украйна през септември като част от сделка за обмен на затворници. Руският вестник \"Конверсант\" съобщи вчера, че Москва е решила да върне корабите в Украйна и че те ще бъдат изтеглени в Черно море. Този ход вероятно ще се разглежда като мярка за изграждане на доверие преди планираната среща на върха за Украйна следващия месец. Лидерите на Франция, Германия, Русия и Украйна ще се срещнат в Париж на 9 декември в опит да постигнат усилия за мирно разрешаване на конфликта в източна Украйна, съобщи френското председателство в петък. Различни руски медии съобщават, че корабите ще бъдат върнати в Украйна без оръжията и документацията им. Над 13 000 души са били убити в повече от петгодишния конфликт в източна Украйна между проруски сепаратисти и украински правителствени сили. Отношенията между Украйна и Русия се сринаха след анексирането от Москва на Кримския полуостров, което предизвика западни санкции. Украинският президент Владимир Зеленски спечели победа на изборите през април, обещавайки да прекрати конфликта. Сподели:", "date": "2019.11.17", "title": "Русия предислоцира трите заловени кораба на Украйна"}
{"url": "https://pik.bg/%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B2%D1%83%D0%BB%D0%B8%D0%BD-%D1%81%D1%8A%D1%80%D0%B1%D0%B8%D1%8F-%D0%BC%D0%BE%D0%B6%D0%B5-%D0%B1%D0%B8-%D0%B5-%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-%D0%BA%D0%BE%D1%8F%D1%82%D0%BE-%D0%BD%D1%8F%D0%BC%D0%B0-%D1%82%D0%B5%D1%80%D0%B8%D1%82%D0%BE%D1%80%D0%B8%D0%B0%D0%BB%D0%BD%D0%B8-news884978.html", "text": "N1, цитиран от \"Фокус\" „Кой заплашваме? „Панцир“ е изцяло отбранителна система“, заяви Вулин. Той освен това коментира поканата сръбската армия да участва в парада в деня на победата през 2020 г. и заяви, че няма „кой друг да бъде на Червения площад, ако не наследниците на победителите“. Сърбия „може да е единствената страна в региона, която няма териториални претенции срещу своите съседи“. Това заяви сръбският министър на отбраната Александър Вулин, предава белградският телевизионен канал . В интервю пред проправителствената сръбска телевизия , Вулин отхвърли критиките на някои страни от региона, свързани с придобиването на руските системи за противовъздушна отбрана „Панцир“ и общите военни учения с Москва. Русия донесе и системите за ПВО С-400 по време на тях. „Времената когато (бившият хърватски президент) Степан Месич щеше да иде в Москва и да се представи като антифашист си отидоха. Нашите предци ни поставиха сред по-добрата част от човечеството и ние няма да се махнем оттам“, добави министърът. Сподели:", "date": "2019.11.17", "title": "Александър Вулин: Сърбия може би е единствената страна на Балканите, която няма териториални претенции"}
{"url": "https://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81%D0%B5-%D0%BF%D0%BE%D0%B4%D0%BB%D0%BE%D0%B6%D0%B8-%D0%BD%D0%B0-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B8-%D0%BF%D1%80%D0%B5%D0%B3%D0%BB%D0%B5%D0%B4-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BC%D1%83-%D0%B5-news884969.html", "text": "Президентът на САЩ Доналд Тръмп е преминал през медицински преглед, след който е признат за здрав. Това заяви говорителят на Белия дом Стефани Гришъм пред репортери, съобщава „Дарик”. \"След бърза проверка и анализ, президентът се отправи обратно към Вашингтон. Президентът както и преди е здрав, енергичен и няма никакви оплаквания, както показаха и неговите редовни активни изказвания на митинги пред хиляди американци няколко пъти седмично“, коментира Гришъм. По-рано тя заяви, че Тръмп е решил да се подложи на медицински преглед по-рано, за да не губи време за това в „плътно натоварената 2020 година“, когато предстоят президентските избори. Последният път, когато шефът на Белия дом се подложи на медицински преглед, беше през февруари. По това време здравословното състояние на Тръмп беше признато за \"като цяло добро\". Теглото му беше 110,22 килограма (при 108,4 килограма година по-рано) при ръст от 192 сантиметра, кръвно налягане - 118 на 80, пулс - 70 удара в минута. Сподели:", "date": "2019.11.17", "title": "Доналд Тръмп се подложи на медицински преглед. Състоянието му е..."}
{"url": "https://pik.bg/%D0%BD%D0%B0%D0%B3%D0%BB%D0%BE%D1%81%D1%82-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D1%83%D1%87%D0%B5%D0%BD%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%BA%D0%B8%D1%81%D0%B5%D0%BB%D0%BE-%D0%B7%D0%B5%D0%BB%D0%B5-%D0%B8-%D0%BC%D0%BB%D1%8F%D0%BA%D0%BE-%D1%81%D0%B0-%D0%BE%D1%82%D1%80%D0%BE%D0%B2%D0%B0-news885091.html", "text": "Английски учени посегнаха и на най-святото ни - българското кисело зеле. Според тях то е вредно, както и киселото мляко, квасеният хляб и други типични български продукти, съобщава bg-voice.com. Проучването е направено основно от британския микробиолог г-жа Манал Мохамед от Уестминистърския университет. Според нея ферментиралите храни и напитки могат да предизвикат неприятни странични ефекти и да улеснят размножаването на резистентни на антибиотици бактерии. „Киселото зеле, йогуртът, чаената гъба комбуча, се славят като полезни. Напоследък продажбата им се увеличава заради твърденията, че подобряват храносмилането, намаляват възпаленията, подсилват имунитета, помагат за отслабването. Никой не говори обаче, че те могат да предизвикат алергия“, каза г-жа Манал Мохамед. Според нея неприятните странични ефекти се дължат на съдържащите се в богатите на пробиотици храни хистамини. Някои хора не произвеждат достатъчно от разграждащите ги ензими и хистамините преминават в кръвта, където предизвикват реакции. Ферментиралите храни могат да предизвикат и сърбеж, умора, обриви, диария, гадене, повръщане, в редки случаи дори ниско кръвно налягане, сърдечна аритмия, проблеми със съня. Манал Мохамед предупреди също, че възрастните хора или тези с отслабена имунна система могат да получат сериозни инфекции от такива храни заради съдържащите се в тях живи бактерии. Такива случаи, макар и редки, са известни на медицината. В някои от тях има и резистентни бактерии. Известно е, че витамините от ферментиралите храни се усвояват по-лесно, както и съдържащите се в тях минерали. На това се дължи и голямата им популярност. Сподели:", "date": "2019.11.17", "title": "НАГЛОСТ! Британски учени: Българското кисело зеле и мляко са отрова"}
