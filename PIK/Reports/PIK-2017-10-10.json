{"url": "http://pik.bg/%D0%B8%D0%B4%D0%B5%D0%B8-%D0%B7%D0%B0-%D0%B1%D0%B8%D0%B7%D0%BD%D0%B5%D1%81-%D1%82%D0%B5%D0%B7%D0%B8-%D0%BF%D0%B5%D1%82-%D0%BA%D1%83%D0%BB%D1%82%D1%83%D1%80%D0%B8-%D0%BD%D0%BE%D1%81%D1%8F%D1%82-%D0%B3%D0%BE%D0%BB%D0%B5%D0%BC%D0%B8-%D0%BF%D0%B5%D1%87%D0%B0%D0%BB%D0%B1%D0%B8-news696471.html", "text": "Пет култури, някои от които пренебрегвани доскоро у нас, са твърде доходоносни в чужбина. Това показва независимо проучване на фермери, които са се убедили в ползата от отглеждането им. Растенията, в които има смисъл да се инвестира, са: женшен, годжи бери, шафран, лавандула и бамбук. Коренът на дивия женшен се събира в търговски мащаби и се продава на удивителни цени, до голяма степен на азиатския пазар. Засажда се на открити полета. Женшенът става все по-рядко растение за отглеждане, защото много държави строго ограничават реколтата си. Култивираното растение се очертава като популярна и изгодна алтернатива на дивото растение и се продава за около $300 до $700 паунда половин килограм. Годжи бери вече се гледа и в България. Супер храната расте предимно в Китай, но започва да се разпространява навсякъде заради нейните здравословни ползи и доходност. Пресните плодове добавят значително по-висока цена на пазарите, като килограмът се продава у нас за около 60-70 лв. Шафранът е най-скъпата кулинарна билка в света, главно защото се състои от малки кончета, подобни на цветето на минзухарите. Средно изкупната цена в Европа е около 1500- 3200 евро за килограм. Около 50 хил. цветчета са нужни, за да произведете килограм от сухата билка. Лавандулата става все по-известна у нас. Растението има различни търговски приложения, включително етерично масло и продукти с добавена стойност като сапуни и лосиони. Най-простият начин за продажба на лавандула, който изисква минимална инвестиция във времето и оборудване за производство е като сухи цветни букети. От 4 декара може да произведете около 12 000 букета годишно, които са на стойност 10 долара или повече на пазара на дребно. Най-доходоносните култури не винаги са годни само за консумация. Бамбукът, който се използва за всичко - от подови настилки до риболовни полюси, както и в азиатска кухня, е блестящ пример. Едно бамбуково растение се продава средно за около 30 долара.", "date": "2017.10.10", "title": "ИДЕИ ЗА БИЗНЕС! Тези пет култури носят големи печалби"}
{"url": "http://pik.bg/%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F%D1%85%D0%B0-%D1%82%D1%83%D1%80%D1%81%D0%BA%D0%B8-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%B2-%D0%BE%D1%84%D0%B8%D1%81%D0%B0-%D0%BC%D1%83-%D0%B2-%D0%B0%D0%BD%D1%82%D0%B0%D0%BB%D0%B8%D1%8F-news696458.html", "text": "Полицай е прострелял турски прокурор в офиса му в Анталия след скандал, предаде агенция Ройтерс, като се позова на телевизия Си Ен Ен Тюрк. Според агенция „Доган“ прокурорът е сериозно ранен и е бил откаран в болница с медицински хеликоптер. През 2015 г. истанбулският прокурор Мехмет Селим Кираз беше взет за заложник в кабинета си от крайнолява групировка. Той беше сериозно ранен по време на операция за освобождаването му, след което почина. Нападателите му бяха ликвидирани. Инцидентът е станал около 15 ч. местно време, когато полицаят влязъл в офиса и започнал скандал. Съпругата на стрелеца работи като чиновник в съда, който е разположен в същата сграда, добавя Ройтерс.", "date": "2017.10.10", "title": "Простреляха турски прокурор в офиса му в Анталия"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BB%D1%83%D0%B4%D0%B8%D1%8F%D1%82-%D1%80%D0%B5%D0%BF%D0%BE%D1%80%D1%82%D0%B5%D1%80-%D1%81%D0%B8-%D0%BB%D0%B5%D0%B3%D0%BD%D0%B0-%D1%81-%D0%B1%D0%BE%D0%B3%D0%B4%D0%B0%D0%BD%D1%81%D0%BA%D0%B0---%D0%B2%D0%BB%D1%8E%D0%B1%D0%B5%D0%BD%D0%B8%D1%82%D0%B5-%D0%B3%D1%8A%D0%BB%D1%8A%D0%B1%D1%87%D0%B5%D1%82%D0%B0-%D1%85%D0%B2%D0%B0%D0%BD%D0%B0%D1%85%D0%B0-%D1%86%D1%83%D0%BD%D0%B8-%D0%BF%D0%BE-%D0%B1%D0%B5%D0%BB%D0%B8-%D0%B3%D0%B0%D1%89-news696500.html", "text": "Поредните интриги в Къщата на \"ВИП Брадър\" излязоха наяве. Този път в центъра на подмолните шушукания се озова плейбоят Цуни, който преди дни заяви, че е излизал с Александра Богданска. Красивата благоевградчанка, която отново е в обиятията на Лудия репортер Даниел Петканов, потърси сметка на Цуни за думите, че двамата са се срещали преди предаването. \"Не сме излизали само сме се чували и сме си писали. Видяхме се случайно в един магазин за дрехи\", призна си плейбоят, след като Богданска му поиска обяснение. Междувременно любовта между Петканов и Богданска с всяка изминала минута става все по-силна. Двамата са неразделни и дори си казаха: \"Обичам те\", въпреки опитите да скрият това от камерите на Големия брат. Лудият репортер и моделката все по-често си лягат заедно, но за сега сексът в Къщата на \"ВИП Брадър\" все още е мираж.", "date": "2017.10.10", "title": "ГОРЕЩО! Лудият репортер си легна с Богданска - влюбените гълъбчета хванаха Цуни по бели гащи"}
{"url": "http://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D0%BD%D0%B0-%D0%B7%D0%B0%D1%82%D0%B2%D0%BE%D1%80-%D0%B4%D0%B5%D0%B2%D0%B5%D1%82%D0%BE%D0%BA%D0%BB%D0%B0%D1%81%D0%BD%D0%B8%D0%BA-%D0%B7%D0%B0-%D0%B6%D0%B5%D1%81%D1%82%D0%BE%D0%BA%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-news696468.html", "text": "Съдът призна за виновен непълнолетен младеж за убийство на 57-годишен мъж във врачанско село в началото на годината. Престъплението е извършено по особено мъчителен начин. Магистратите постановиха наказание от шест години и осем месеца „лишаване от свобода“ при първоначален „строг“ режим и обезщетение за неимуществени вреди в размер на 300 000 лв. за близките на пострадалия, съобщиха от държавното обвинение. Подсъдимият М. Илиев е ученик в 9-ти клас в гимназия в Бяла Слатина. Контактувал с хора от криминалния контингент и много често злоупотребявал с алкохол, съобщава Дарик. На 19 януари тази година във врачанското село Попица той и негов приятел купили бира и решили да посетят техния съселянин М. Михайлов, по прякор „Мечо“. Петдесет и седем годишният мъж ги поканил в дома си, където тримата първоначално спокойно разговаряли за пребиваването на стопанина в Гърция. След като изпили бирата, Илиев и Михайлов отишли за ракия и се върнали в къщата, където продължили да консумират алкохол. Около 22 ч. Михайлов станал да танцува, при което хванал Илиев за дрехите и го разтърсил. Ядосан, младежът посегнал към една празна чиния и ударил с нея мъжа по главата, след което хвърлил по него още две чинии, които се счупили. В резултат на последните два удара пострадалият се свлякъл на дивана, като от главата му започнала да тече кръв. В този момент Илиев взел кухненски нож, намиращ се на масата, и с него нанесъл шест удара в областта на шиятана Михайлов. След извършването на убийството подсъдимият излязъл от къщата, заключил катинара и изхвърлил ножа в двора, където бил навалял сняг. Впоследствие се прибрал в дома си и легнал да спи. На следващия ден той разказал за случилото на баща си, който подал сигнал на тел. 112 за извършеното престъпление. От заключението на съдебномедицинската експертиза се установява, че причината за смъртта на Михайлов е остро настъпилата кръвозагуба, вследствие на прерязване на лявата яремна вена. Освен на шията, констатирани са увреждания и в областта на главата и лицето. До изпадането му в безсъзнание Михайлов е преживял значителни болки и страдания. Комплексната психолого-психиатрична експертиза на непълнолетния Илиев сочи, че той е могъл да разбере значението на извършеното от него деяние, както и да ръководи постъпките и поведението си. Присъдата може да бъде обжалвана и протестирана пред Софийския апелативен съд.", "date": "2017.10.10", "title": "Осъдиха на затвор деветокласник за жестоко убийство"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D1%82%D0%B8%D0%BB%D1%8A%D1%80%D1%81%D1%8A%D0%BD-%D0%B4%D0%B0-%D1%81%D0%B8-%D0%BF%D1%80%D0%B5%D0%BC%D0%B5%D1%80%D1%8F%D1%82-%D0%BA%D0%BE%D0%B5%D1%84%D0%B8%D1%86%D0%B8%D0%B5%D0%BD%D1%82%D0%B8%D1%82%D0%B5-%D0%BD%D0%B0-%D0%B8%D0%BD%D1%82%D0%B5%D0%BB%D0%B8%D0%B3%D0%B5%D0%BD%D1%82%D0%BD%D0%BE%D1%81%D1%82-news696444.html", "text": "Американският президент Доналд Тръмп предизвика държавния секретар Рекс Тилърсън да си премерят коефициентите на интелигентност, ако Тилърсън наистина е нарекъл Тръмп \"дебил\", както беше съобщено в медиите, предаде Асошиейтед прес. \"Смятам, че това е фалшива новина. Но ако наистина го е направил, предполагам, че ще трябва да си премерим коефициентите на интелигентност. И мога да ви кажа още отсега кой ще спечели\", заявява Тръмп в публикувано днес интервю за списание \"Форбс\". Разговорът с изданието се е състоял в петък. Тилърсън увери, че никога не е обмислял да напуска. Негова говорителка каза, че той никога не е използвал подобен език. Днес е предвидено Тръмп и Тилърсън да се съберат на обяд заедно с министъра на отбраната Джеймс Матис. Миналата седмица американската телевизия Ен Би Си каза, че това лято вицепрезидентът Майк Пенс трябвало да убеждава Тилърсън да не подава оставка, както и че държавният секретар веднъж бил нарекъл президента \"дебил\".", "date": "2017.10.10", "title": "Тръмп предизвика Тилърсън да си премерят коефициентите на интелигентност"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%B0%D0%B7%D0%B0%D1%87-%D0%BD%D0%B0-%D1%85%D0%BE%D1%82%D0%B5%D0%BB%D0%B0-%D0%B5-%D0%B1%D0%B8%D0%BB-%D0%BF%D1%8A%D1%80%D0%B2%D0%B8%D1%8F%D1%82-%D0%B7%D0%B0%D1%81%D1%82%D1%80%D0%B5%D0%BB%D1%8F%D0%BD-%D0%BE%D1%82-%D0%BA%D0%B8%D0%BB%D1%8A%D1%80%D0%B0-%D0%BF%D0%B0%D0%B4%D0%BE%D0%BA-%D0%B2-%D0%BB%D0%B0%D1%81-%D0%B2%D0%B5%D0%B3%D0%B0%D1%81-news696472.html", "text": "Стивън Падок, нападателят който застреля 58 души по време на музикален фестивал в Лас Вегас, е започнал убийствата още преди да напусне хотела, в който е бил отседнал, съобщава Лос Анджелис Таймс, цитирани от Фокус. 64-годишният нападател е застрелял един от пазачите на хотела, шест минути преди да започне стрелбата срещу събралите се на музикалния фестивал. До сега полицията смяташе, че животът на пазачът е отнет по-късно, по времето в което Падок се е връщал към хотелската си стая, припомня вестника. Нападателят е стрелял през врата на стаята си, докато пазачът е проверявал друг сигнал в сградата. Мотивът на Стивън Падок все още не е установен.", "date": "2017.10.10", "title": "ИЗВЪНРЕДНО! Пазач на хотела е бил първият застрелян от килъра Падок в Лас Вегас"}
{"url": "http://pik.bg/10-%D0%B3%D0%BE%D0%B4%D0%B8%D1%88%D0%BD%D0%B8%D1%8F%D1%82-%D1%82%D0%BE%D1%88%D0%BA%D0%BE-%D0%B2%D1%8A%D1%80%D0%BD%D0%B0-100-%D0%BB%D0%B5%D0%B2%D0%B0-%D0%BD%D0%B0-%D0%B1%D0%B8%D0%B2%D1%88-%D0%BA%D0%BC%D0%B5%D1%82-news696389.html", "text": "10-годишният Тодор Левенов от село Радиново намери 100 лв., изгубени в парка и ги върна на собственика им. Парите се оказали на бившия кмет на селото Данаил Данаилов. В петък следобяд се разхождахме с внука, бяхме седнали на пейка и най-вероятно тогава парите са паднали. Те бяха от пенсията ми, разказа Данаилов. Малко по-късно сумата била намерена от 10-годишния Тодор Левенов, съобщава \"Марица\". Момчето ги предало в близкото заведение, а собствениците ги дали в кметството. На следващия ден Данаилов отишъл в парка и разпитал бабите и дядовците там дали не са намирали някакви изгубени пари. Казаха ми, че ги е открило едно момче и ги е предало в близкото заведение, разказа екскметът, който управлявал Радиново през 1995-1996 г. Изказвам своята благодарност. Решил съм, че ще дам на момчето 20 лв., каза Данаилов. Той разказа, че 10-годишният Тошко живее в Радиново, но пътува и учи в Пловдив.", "date": "2017.10.10", "title": "10-годишният Тошко върна 100 лева на бивш кмет"}
{"url": "http://pik.bg/%D0%B4%D0%B6%D0%B5%D0%BD%D1%82%D1%8A%D0%BB%D0%BC%D0%B5%D0%BD-%D0%B3%D1%80%D0%B8%D0%B3%D0%BE%D1%80-%D0%BD%D0%B0%D0%B3%D1%80%D0%B0%D0%B1%D0%B8-%D1%84%D0%B5%D0%BD%D0%BA%D0%B0-%D0%B2-%D0%BA%D0%B8%D1%82%D0%B0%D0%B9-%D1%81%D0%BD%D0%B8%D0%BC%D0%BA%D0%B8-news696429.html", "text": "Григор Димитров отново е хит в социалните мрежи. Българският тенисист най-напред удари неволно с топката фенка, наблюдаваща тренировката му в Шанхай. Инцидентът обаче приключи по мечтан начин за жената на трибуните, която получи целувка от Гришо, предава Би Ти Ви. Любопитните снимки бяха разпространени от потребители в \"Туитър\". Димитров спази традицията и след заниманието дълго раздава автографи на своите почитатели. Той излиза за първия си мач в Шанхай утре, а първият му съперник ще бъде Райън Харисън (САЩ). Григор е поставен под номер 6 и започва директно от втория етап, а Харисън стартира с успех над участващия с \"уайлд кард\" Чжъ Чжан (Китай) с 6:2, 6:3. 26-годишният хасковлията никога не е преминавал втория кръг на турнира, в който има четири отпадания от петте си участия досега. 25-годишният Харисън е 46-и в световната ранглиста. Той има една титла в кариерата си, която спечели на родна земя в Мемфис през февруари. Димитров води с 3:1 победи срещу американския си съперник, като за последно двамата се срещнаха на трева през юни на надпреварата в лондонския \"Куин'с Клъб\", а българинът триумфира с категоричното 6:3, 6:1.", "date": "2017.10.10", "title": "ДЖЕНТЪЛМЕН! Григор награби фенка в Китай (СНИМКИ)"}
{"url": "http://pik.bg/%D0%BE%D0%B1%D0%BE%D1%80%D1%83%D0%B4%D0%B2%D0%B0%D1%85%D0%B0-%D1%86%D1%81%D0%BA%D0%B0-%D1%81-%D0%B4%D0%B6%D0%B8%D0%BF%D0%B8%D0%B5%D1%81%D0%B8%D1%82%D0%B5-%D0%BD%D0%B0-%D0%BB%D0%B8%D0%B2%D1%8A%D1%80%D0%BF%D1%83%D0%BB-%D0%B8-%D1%8E%D0%BD%D0%B0%D0%B9%D1%82%D0%B5%D0%B4-news696473.html", "text": "На старта на подготовката за мача с Пирин футболистите на ЦСКА-София тренираха с нова джипиес система, съобщава сайтът на клуба. Тя е на световната марка STATSports, която осигурява оборудване на някои от най-големите клубове в света, сред които Барселона, Ливърпул, Манчестър Юнайтед, Манчестър Сити, Арсенал, Интер, Ювентус, както и националните отбори на Англия, Португалия, Уелс, Шотландия, Република Ирландия и други. ЦСКА-София е първият клуб в България и един от първите отбори в Югоизгочна Европа, които използва въпросните джипиеси. Това е най-модерната система за отчитане на физическите показатели на футболистите и след техния анализ могат дори да се предотвратяват контузии.", "date": "2017.10.10", "title": "Оборудваха ЦСКА с джипиесите на Ливърпул и Юнайтед"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D1%8A%D0%B4%D1%8A%D1%82-%D0%BE%D1%81%D1%82%D0%B0%D0%B2%D0%B8-%D1%81%D1%82%D1%80%D0%B5%D0%BB%D0%B5%D1%86%D0%B0-%D1%81%D1%80%D0%B5%D1%89%D1%83-%D0%BE%D1%87%D0%B8%D1%82%D0%B5-%D0%B2-%D0%B0%D1%80%D0%B5%D1%81%D1%82%D0%B0-%D0%B8%D0%B2%D0%B0%D0%BD%D1%87%D0%B5%D0%B2-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D1%82%D0%B2%D1%8A%D1%80%D0%B4%D0%B8-%D1%87%D0%B5-%D0%B5-%D0%BD%D0%B5-news696501.html", "text": "Въззивната инстанция очаквано потвърди мярката за неотклонение на Георги Иванчев и той ще продължи да лежи в ареста. Миналата седмица Специализираният наказателен съд реши, че Иванчев следва да остане с мярка „задържане под стража”. Въпреки че са минали година и четири месеца от стрелбата в ресторанта „4 You” в Слънчев бряг (и съответно от ареста на Иванчев), Апелативният спецсъд днес е потвърдил мярката след разглеждане на жалба на обвиняемия. Определението е окончателно и не подлежи на обжалване, посочват от институцията. 32-годишният дупничанин бе едно от главните действащи лица при екшъна на 8 юни миналата година. Георги Иванчев бе част от отбраняващата се група на Божидар Кузманов-Божо Кравата след нахлуването на Димитър Желязков-Митьо Очите и хората му в ресторанта. Според адвоката на Иванчев, изстреляните куршуми са над 70. Той е категоричен, че няма доказателства, че подзащитният му е стрелял срещу Димитър Желязков, който бе на ръба между живота и смъртта. Припомняме обаче, че при патакламата загина бодигардът на Очите Александър Алексиев. Фаталният изстрел според обвинението е на Тодор Славов от групата на Кравата. Георги Иванчев е обвиняем за три престъпления - участие в организирана престъпна група, ръководена от Божидар Кузманов; незаконно притежание на огнестрелно оръжие и опит за убийство. На мярката в спецсъда той категорично отрече да е виновен за каквото и да е престъпление и поиска „домашен арест”. Решението обаче не бе в негова полза. Последвалата жалба във въззивната инстанция обаче също явно не е била уважена.", "date": "2017.10.10", "title": "ИЗВЪНРЕДНО! Съдът остави стрелеца срещу Очите в ареста, Иванчев продължава да твърди, че е невинен"}
{"url": "http://pik.bg/%D0%B6%D0%B5%D1%81%D1%82-%D0%BC%D0%BE%D1%81%D0%BA%D0%B2%D0%B0-%D0%BF%D0%BE%D0%B7%D0%B2%D0%BE%D0%BB%D0%B8-%D0%BD%D0%B0-%D1%81%D0%B8-%D0%B5%D0%BD-%D0%B5%D0%BD-%D0%B4%D0%B0-%D0%B8%D0%B7%D0%BB%D1%8A%D1%87%D0%B2%D0%B0-%D0%B2-%D1%80%D1%83%D1%81%D0%B8%D1%8F-news696475.html", "text": "Русия каза днес, че е оттеглила обвиненията срещу Си Ен Ен интернешънъл за нарушаване на руското медийно законодателство и американският телевизионен канал може да продължи да излъчва в Русия. Това предаде Ройтерс, като се позова на агенция Интерфакс, цитирана от БТА. Ръководителят на медийния регулатор \"Роскомнадзор\" Александър Жаров заяви, че въпросът е бил уреден, след като Си Ен Ен се е съгласила да поправи данни за своето разрешително за дейност в Русия, показани в ефир. Си Ен Ен каза, че не възнамерява да прави каквито и да било коментари по въпроса. \"Роскомнадзор\" повдигна обвиненията през септември, след като руското външно министерство обвини Вашингтон, че оказва неоправдан натиск върху дейността в САЩ на подкрепяната от Кремъл телевизия \"Раша тудей\". \"Твърденията срещу Си Ен Ен са оттеглени, каналът ще продължи да работи в Русия, но \"Роскомнадзор\" ще продължи да следи доколко дейността на американската компания е в съответствие с руското законодателство\", каза Жаров.", "date": "2017.10.10", "title": "ЖЕСТ! Москва позволи на Си Ен Ен да излъчва в Русия"}
{"url": "http://pik.bg/%D0%BD%D0%B8%D0%BA%D0%BE%D0%B3%D0%B0-%D0%BD%D0%B5-%D0%BF%D1%80%D0%B0%D0%B2%D0%B5%D1%82%D0%B5-%D1%82%D0%BE%D0%B2%D0%B0-%D0%BF%D1%80%D0%B5%D0%B4-%D0%BE%D0%B3%D0%BB%D0%B5%D0%B4%D0%B0%D0%BB%D0%BE%D1%82%D0%BE-%D0%BD%D0%BE%D1%81%D0%B8-%D0%BD%D0%B5%D1%89%D0%B0%D1%81%D1%82%D0%B8%D0%B5-news696391.html", "text": "Огледалото е един от най-употребяваните, но и същевременно мистериозни предмети в нашето ежедневие. Още от древни времена различните народи са вярвали, че то е портал към други светове и притежава страховити магически свойства. Оттам произлизат и някои от най-често срещаните поверия за огледалата. Навярно няма човек, който да не е чувал, че счупеното огледало носи лош късмет и дългогодишни любовни несполуки. – никога не се оглеждайте в огледалото с мисълта, че сте грозни, невзрачни, неспособни. Всяка ваша негативна мисъл ще бъде запаметена от него и скоро ще се превърне в реалност; – не стойте пред огледалото и докато сте разстроени или с гневни мисли към някого. Негативизмът, който излъчвате, ще се върне към вас пак и ще порази с още по-голяма сила; – не се хранете, докато се наблюдавате в огледалото, защото така сами ще си изядете хубостта; – друго много старо поверие гласи, че не бива да се позволява на бебе да се оглежда в огледало, защото ще проговори много по-късно от връстниците си; – не се оглеждайте непрекъснато в огледалото и то в цял ръст – има опасност то да изсмуче жизнената ви енергия. След това ще се чувствате без тонус и желание за изпълнение на ежедневните си активности; – ако заживеете в нов дом, не бързайте да се оглеждате в огледалата там. Първо ги очистете със светена вода и чак тогава ги ползвайте. Иначе има вероятност те да са попили от отрицателната енергия на предишните обитатели на дома и да я стоварят върху вас; – не стойте в огледалото заедно с любим човек – чака ви кавга; – ако счупите огледало, просто заровете парченцата някъде. Само не се изкушавайте да се огледате, защото тогава наистина може да ви донесе лоша поличба на любовния фронт; – не се оглеждайте в огледала, които изкривяват образа ви. Според поверието това може да ви докара заболявания.sanovnik.bg Но има и много други суеверия, свързани с този артикул, които не са чак толкова популярни. Вижте кои са те, за да се предпазите себе си и своите близки от несгоди. – според друго поверие в никакъв случай не бива да се оглеждаме в огледалото в малките часове на денонощието, защото тогава има опасност Дяволът да открадне душата ни и зъл дух да се настани в тялото ни;", "date": "2017.10.10", "title": "Никога не правете това пред огледалото! Носи нещастие"}
{"url": "http://pik.bg/%D0%BE%D0%BA%D0%BE%D0%BB%D0%BE-30-%D1%85%D0%B8%D0%BB%D1%8F%D0%B4%D0%B8-%D0%BF%D0%BE%D0%B4%D0%B4%D1%80%D1%8A%D0%B6%D0%BD%D0%B8%D1%86%D0%B8-%D0%BD%D0%B0-%D0%BA%D0%B0%D1%82%D0%B0%D0%BB%D0%BE%D0%BD%D1%81%D0%BA%D0%B0%D1%82%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82-%D1%81%D0%B5-%D1%81%D1%8A%D0%B1%D1%80%D0%B0%D1%85%D0%B0-%D0%BE%D0%BA%D0%BE%D0%BB%D0%BE-%D1%80%D0%B5%D0%B3%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D0%BF%D0%B0%D1%80%D0%BB-news696507.html", "text": "ТАСС Близо 30 хиляди поддръжници на каталонската независимост се събраха около регионалния парламент, докато Карлес Пучдемон изнасяше речта си, предава , позовавайки се на местни издания. Испанското издание El Pais пише, че около пет хиляди души са гледали прякото излъчване на речта на Пучдемон на един от централните площади в Жирон. Припомняме, че каталунският лидер Карлес Пучдемон заяви, че процесът по обявяване на независимост трябва да бъде временно преустановено. Фокус", "date": "2017.10.10", "title": "Около 30 хиляди поддръжници на каталонската независимост се събраха около регионалния парламент, докато Карлес Пучдемон изнасяше речта си"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%89%D0%B5-%D1%80%D0%B5%D1%88%D0%B0%D0%B2%D0%B0-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8-%D1%81%D1%8A%D0%B2%D0%B5%D1%82-%D0%B2-%D1%81%D1%80%D1%8F%D0%B4%D0%B0-news696477.html", "text": "1. ПРОЕКТ НА РЕШЕНИЕ ЗА ПРИЕМАНЕ НА ДОКЛАД ПО ИЗПЪЛНЕНИЕТО НА НАЦИОНАЛНАТА ПРОГРАМА ЗА ЗАКРИЛА НА ДЕТЕТО ЗА 2016 Г. 2. ПРОЕКТ НА РЕШЕНИЕ ЗА ИЗПЪЛНЕНИЕ НА ПЛАЩАНЕТО ПО РЕШЕНИЕТО НА ЕВРОПЕЙСКИЯ СЪД ПО ПРАВАТА НА ЧОВЕКА ПО ДЕЛОТО „АНЕВА И ДР. СРЕЩУ БЪЛГАРИЯ“ (ЖАЛБА №6697/13) 3. ПРОЕКТ НА ПОСТАНОВЛЕНИЕ ЗА ИЗМЕНЕНИЕ НА ПОСТАНОВЛЕНИЕ №14 НА МИНИСТЕРСКИЯ СЪВЕТ ОТ 2017 Г. ЗА ОДОБРЯВАНЕ НА ДОПЪЛНИТЕЛНИ РАЗХОДИ ПО БЮДЖЕТА НА МИНИСТЕРСТВОТО НА ЗЕМЕДЕЛИЕТО И ХРАНИТЕ ЗА 2017 Г. 4. ПРОЕКТ НА РЕШЕНИЕ ЗА ОТЧУЖДАВАНЕ НА ЧАСТИ ОТ ИМОТИ – ЧАСТНА СОБСТВЕНОСТ, ЗА ДЪРЖАВНА НУЖДА ЗА ИЗГРАЖДАНЕ НА ОБЕКТ „ПОЗИЦИЯ 11: „ИЗГРАЖДАНЕ НА ЗАЩИТЕН ЛЕСОПОЯС В МЕЖДУГАРИЕТО ЧЕРНОГРАД – АЙТОС“ В ЗЕМЛИЩАТА НА С. ТОПОЛИЦА И С. ЧЕРНОГРАД, ОБЩИНА АЙТОС, ОБЛАСТ БУРГАС, ОТ ПРОЕКТ 2: „ПОДГОТОВКА ЗА СТРОИТЕЛСТВО НА УЧАСТЪЦИ ПО ЖП ЛИНИЯТА ПЛОВДИВ – БУРГАС“, ОТ ПРОЕКТ „РЕХАБИЛИТАЦИЯ НА ЖЕЛЕЗОПЪТНИЯ УЧАСТЪК ПЛОВДИВ – БУРГАС, ФАЗА 2“ 5. ПРОЕКТ НА РЕШЕНИЕ ЗА ДАВАНЕ НА СЪГЛАСИЕ ЗА ПРОДАЖБА НА НЕДВИЖИМИ ИМОТИ, СОБСТВЕНОСТ НА „БЪЛГАРСКИ ПОЩИ“ ЕАД – СОФИЯ Внася: министърът на транспорта, информационните технологии и съобщенията 6. ПРОЕКТ НА РЕШЕНИЕ ЗА БЕЗВЪЗМЕЗДНО ПРЕДОСТАВЯНЕ ЗА УПРАВЛЕНИЕ НА ИМОТ – ПУБЛИЧНА ДЪРЖАВНА СОБСТВЕНОСТ, НА ОБЩИНА КАМЕНО, ОБЛАСТ БУРГАС 7. ПРОЕКТ НА РЕШЕНИЕ ЗА ОБЯВЯВАНЕ НА ИМОТ – ПУБЛИЧНА ДЪРЖАВНА СОБСТВЕНОСТ, ЗА ИМОТ – ЧАСТНА ДЪРЖАВНА СОБСТВЕНОСТ, И ЗА ДАВАНЕ НА СЪГЛАСИЕ ЗА ПРЕМАХВАНЕТО МУ 8. ПРОЕКТ НА РЕШЕНИЕ ЗА ИЗМЕНЕНИЕ НА РЕШЕНИЕ №722 НА МИНИСТЕРСКИЯ СЪВЕТ ОТ 2015 Г. ЗА ЕДНОВРЕМЕННО НАМАЛЯВАНЕ И УВЕЛИЧАВАНЕ НА КАПИТАЛА НА „ВОДОСНАБДЯВАНЕ И КАНАЛИЗАЦИЯ“ ЕАД – БУРГАС 9. ПРОЕКТ НА РЕШЕНИЕ ЗА ОБЯВЯВАНЕ НА ИМОТ – ПУБЛИЧНА ДЪРЖАВНА СОБСТВЕНОСТ, ЗА ИМОТ – ЧАСТНА ДЪРЖАВНА СОБСТВЕНОСТ, И ЗА БЕЗВЪЗМЕЗДНОТО МУ ПРЕХВЪРЛЯНЕ В СОБСТВЕНОСТ НА ОБЩИНА ПЛЕВЕН, ОБЛАСТ ПЛЕВЕН 10. ПРОЕКТ НА РЕШЕНИЕ ЗА ОБЯВЯВАНЕ НА ИМОТ – ПУБЛИЧНА ДЪРЖАВНА СОБСТВЕНОСТ, ЗА ИМОТ – ЧАСТНА ДЪРЖАВНА СОБСТВЕНОСТ, И ЗА БЕЗВЪЗМЕЗДНОТО МУ ПРЕХВЪРЛЯНЕ В СОБСТВЕНОСТ НА ОБЩИНА ЧЕРВЕН БРЯГ, ОБЛАСТ ПЛЕВЕН 11. ПРОЕКТ НА РЕШЕНИЕ ЗА ОБЯВЯВАНЕ НА ИМОТ – ПУБЛИЧНА ДЪРЖАВНА СОБСТВЕНОСТ, ЗА ИМОТ – ЧАСТНА ДЪРЖАВНА СОБСТВЕНОСТ, И ЗА БЕЗВЪЗМЕЗДНОТО МУ ПРЕХВЪРЛЯНЕ В СОБСТВЕНОСТ НА ОБЩИНА ЧЕРВЕН БРЯГ, ОБЛАСТ ПЛЕВЕН 12. ПРОЕКТ НА РЕШЕНИЕ ЗА ОБЯВЯВАНЕ НА ИМОТ – ПУБЛИЧНА ДЪРЖАВНА СОБСТВЕНОСТ, ЗА ИМОТ – ЧАСТНА ДЪРЖАВНА СОБСТВЕНОСТ, И ЗА БЕЗВЪЗМЕЗДНОТО МУ ПРЕХВЪРЛЯНЕ В СОБСТВЕНОСТ НА ОБЩИНА ПЛЕВЕН, ОБЛАСТ ПЛЕВЕН 13. ПРОЕКТ НА РЕШЕНИЕ ЗА БЕЗВЪЗМЕЗДНО ПРЕДОСТАВЯНЕ ЗА УПРАВЛЕНИЕ НА ИМОТИ – ПУБЛИЧНА ДЪРЖАВНА СОБСТВЕНОСТ, НА НАЦИОНАЛНАТА АГЕНЦИЯ ЗА ПРИХОДИТЕ ЗА НУЖДИТЕ НА ТЕРИТОРИАЛНАТА ДИРЕКЦИЯ – СОФИЯ, ОФИС – ПЕРНИК 14. ПРОЕКТ НА РЕШЕНИЕ ЗА БЕЗВЪЗМЕЗДНО ПРЕХВЪРЛЯНЕ ПРАВОТО НА СОБСТВЕНОСТ ВЪРХУ ИМОТ – ЧАСТНА ДЪРЖАВНА СОБСТВЕНОСТ, НА ОБЩИНА КАРНОБАТ, ОБЛАСТ БУРГАС 15. ПРОЕКТ НА РЕШЕНИЕ ЗА ИЗМЕНЕНИЕ НА РЕШЕНИЕ №728 НА МИНИСТЕРСКИЯ СЪВЕТ ОТ 2015 Г. ЗА БЕЗВЪЗМЕЗДНО ПРЕХВЪРЛЯНЕ ПРАВОТО НА СОБСТВЕНОСТ ВЪРХУ ИМОТ – ЧАСТНА ДЪРЖАВНА СОБСТВЕНОСТ, НА ОБЩИНА СТАРА ЗАГОРА, ОБЛАСТ СТАРА ЗАГОРА 16. ПРОЕКТ НА РЕШЕНИЕ ЗА ИЗМЕНЕНИЕ НА РЕШЕНИЕ №823 НА МИНИСТЕРСКИЯ СЪВЕТ ОТ 2013 Г. ЗА ОБЯВЯВАНЕ НА ИМОТИ – ПУБЛИЧНА ДЪРЖАВНА СОБСТВЕНОСТ, ЗА ИМОТИ – ЧАСТНА ДЪРЖАВНА СОБСТВЕНОСТ, И ЗА БЕЗВЪЗМЕЗДНОТО ИМ ПРЕХВЪРЛЯНЕ В СОБСТВЕНОСТ НА ОБЩИНА ИВАЙЛОВГРАД, ОБЛАСТ ХАСКОВО 17. ПРОЕКТ НА РЕШЕНИЕ ЗА ИЗМЕНЕНИЕ НА РЕШЕНИЕ №339 НА МИНИСТЕРСКИЯ СЪВЕТ ОТ 2013 Г. ЗА ИЗПЪЛНЕНИЕТО НА МЕРКИТЕ ПО ГАРАНТИРАНЕ СИГУРНОСТТА НА СЪЮЗНИЦИТЕ ОТ НАТО И НА ЗАДАЧИ ПО ПОСТОЯННО ДЕЙСТВАЩИЯ ПЛАН ЗА ПВО И ПРО НА НАТО, ВКЛЮЧИТЕЛНО УСИЛВАНЕ ОХРАНАТА НА ВЪЗДУШНОТО ПРОСТРАНСТВО НА РЕПУБЛИКА БЪЛГАРИЯ ЧРЕЗ СЪВМЕСТНО ИЗПЪЛНЕНИЕ НА ЗАДАЧИ ОТ ВОЕННОВЪЗДУШНИТЕ СИЛИ НА РЕПУБЛИКА БЪЛГАРИЯ СЪС СИЛИ НА ИТАЛИАНСКАТА РЕПУБЛИКА И ЗА ОПРЕДЕЛЯНЕ НА ОГРАНИЧЕНИЯТА ПРИ СЪВМЕСТНИТЕ ИМ ДЕЙСТВИЯ 18. ПРОЕКТ НА РЕШЕНИЕ ЗА ОДОБРЯВАНЕ НА ШЕСТИ НАЦИОНАЛЕН ДОКЛАД НА РЕПУБЛИКА БЪЛГАРИЯ ЗА ИЗПЪЛНЕНИЕТО НА ЗАДЪЛЖЕНИЯТА ПО ЕДИННАТА КОНВЕНЦИЯ ЗА БЕЗОПАСНОСТ ПРИ УПРАВЛЕНИЕ НА ОТРАБОТЕНО ГОРИВО И ЗА БЕЗОПАСНОСТ ПРИ УПРАВЛЕНИЕ НА РАДИОАКТИВНИ ОТПАДЪЦИ И ЗА ОПРЕДЕЛЯНЕ СЪСТАВА НА ДЕЛЕГАЦИЯТА НА РЕПУБЛИКА БЪЛГАРИЯ ЗА УЧАСТИЕ В СЪВЕЩАНИЕТО ЗА ПРЕГЛЕД НА НАЦИОНАЛНИТЕ ДОКЛАДИ 19. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА ВТОРО ИЗМЕНЕНИЕ НА МЕМОРАНДУМА ЗА РАЗБИРАТЕЛСТВО МЕЖДУ МИНИСТЕРСТВОТО НА ОТБРАНАТА НА РЕПУБЛИКА БЪЛГАРИЯ И МИНИСТЕРСТВОТО НА ОТБРАНАТА НА РЕПУБЛИКА ЕСТОНИЯ, И МИНИСТЕРСТВОТО НА ОТБРАНАТА НА РЕПУБЛИКА ФИНЛАНДИЯ, И ПРАВИТЕЛСТВОТО НА РЕПУБЛИКА УНГАРИЯ, И МИНИСТЕРСТВОТО НА НАЦИОНАЛНАТА ОТБРАНА НА РЕПУБЛИКА ЛИТВА, И МИНИСТЪРА НА ОТБРАНАТА НА КРАЛСТВО НИДЕРЛАНДИЯ, И МИНИСТЕРСТВОТО НА ОТБРАНАТА НА КРАЛСТВО НОРВЕГИЯ, И МИНИСТЪРА НА НАЦИОНАЛНАТА ОТБРАНА НА РЕПУБЛИКА ПОЛША, И ПРАВИТЕЛСТВОТО НА РУМЪНИЯ, И МИНИСТЕРСТВОТО НА ОТБРАНАТА НА РЕПУБЛИКА СЛОВЕНИЯ, И ПРАВИТЕЛСТВОТО НА КРАЛСТВО ШВЕЦИЯ, И ДЕПАРТАМЕНТА ПО ОТБРАНА НА СЪЕДИНЕНИТЕ АМЕРИКАНСКИ ЩАТИ ОТНОСНО СПОСОБНОСТИ ЗА СТРАТЕГИЧЕСКИ ВЪЗДУШНИ ПРЕВОЗИ 20. ДОКЛАД ЗА ОДОБРЯВАНЕ НА РЕЗУЛТАТИТЕ ОТ УЧАСТИЕТО НА РЕПУБЛИКА БЪЛГАРИЯ В ЗАСЕДАНИЕТО НА СЪВЕТА НА ЕВРОПЕЙСКИЯ СЪЮЗ ПО ИКОНОМИЧЕСКИ И ФИНАНСОВИ ВЪПРОСИ (ЕКОФИН), ПРОВЕДЕНО НА 15 И 16 СЕПТЕМВРИ 2017 Г. В ТАЛИН 21. ПРОЕКТ НА РЕШЕНИЕ ЗА ОДОБРЯВАНЕ ПРИСЪЕДИНЯВАНЕТО НА РЕПУБЛИКА БЪЛГАРИЯ КЪМ ДЕКЛАРАЦИЯТА ЗА СЪТРУДНИЧЕСТВО ВЪВ ВИСОКОПРОИЗВОДИТЕЛНИТЕ ИЗЧИСЛЕНИЯ (EUROHPC) 22. ПРОЕКТ НА РЕШЕНИЕ ЗА ОТКРИВАНЕ НА ПРОЦЕДУРА ЗА ПРЕДОСТАВЯНЕ НА КОНЦЕСИЯ ЗА УСЛУГА ЗА МОРСКИ ПЛАЖ „СЛЪНЧЕВ БРЯГ-СЕВЕР“, ОБЩИНА НЕСЕБЪР, ОБЛАСТ БУРГАС 23. ПРОЕКТ НА РЕШЕНИЕ ЗА ОТКРИВАНЕ НА ПРОЦЕДУРА ЗА ПРЕДОСТАВЯНЕ НА КОНЦЕСИЯ ЗА УСЛУГА ЗА МОРСКИ ПЛАЖ „НЕСЕБЪР-ЮГ“, ОБЩИНА НЕСЕБЪР, ОБЛАСТ БУРГАС 24. ПРОЕКТ НА РЕШЕНИЕ ЗА ОТКРИВАНЕ НА ПРОЦЕДУРА ЗА ПРЕДОСТАВЯНЕ НА КОНЦЕСИЯ ЗА УСЛУГА ЗА МОРСКИ ПЛАЖ „РОСЕНЕЦ – СЕВЕР“, ОБЩИНА БУРГАС, ОБЛАСТ БУРГАС 25. ПРОЕКТ НА РЕШЕНИЕ ЗА ОТКРИВАНЕ НА ПРОЦЕДУРА ЗА ПРЕДОСТАВЯНЕ НА КОНЦЕСИЯ ЗА УСЛУГА ЗА МОРСКИ ПЛАЖ „СВ. ВЛАС – БОЛНИЦАТА“, ОБЩИНА НЕСЕБЪР, ОБЛАСТ БУРГАС 26. ПРОЕКТ НА ПОСТАНОВЛЕНИЕ ЗА ОДОБРЯВАНЕ НА ДОПЪЛНИТЕЛНИ РАЗХОДИ ПО БЮДЖЕТА НА МИНИСТЕРСТВОТО НА ТРАНСПОРТА, ИНФОРМАЦИОННИТЕ ТЕХНОЛОГИИ И СЪОБЩЕНИЯТА ЗА 2017 Г. 27. ПРОЕКТ НА РЕШЕНИЕ ЗА ОДОБРЯВАНЕ НА ПРОЕКТ НА ТАБЛИЦА ЗА РОТАЦИЯ НА ЩАБА НА БРИГАДА ЮГОИЗТОЧНА ЕВРОПА И КОМАНДНИТЕ ДЛЪЖНОСТИ В ЩАБА НА БРИГАДА ЮГОИЗТОЧНА ЕВРОПА СЛЕД 2015 Г. 28. ПРОЕКТ НА РЕШЕНИЕ ЗА ПРЕДОСТАВЯНЕ НА КОНЦЕСИЯ ЗА ДОБИВ НА ПОДЗЕМНИ БОГАТСТВА ПО ЧЛ. 2, АЛ. 1, Т. 4 ОТ ЗАКОНА ЗА ПОДЗЕМНИТЕ БОГАТСТВА – ТВЪРДИ ГОРИВА – НЕФТОШИСТИ, ОТ НАХОДИЩЕ „БОРОВ ДОЛ“, РАЗПОЛОЖЕНО В ЗЕМЛИЩЕТО НА С. БОРОВ ДОЛ, ОБЩИНА ТВЪРДИЦА, ОБЛАСТ СЛИВЕН, НА „МИН ИНВЕСТ“ ЕООД, С. БОРОВ ДОЛ 29. ПРОЕКТ НА РЕШЕНИЕ ЗА ПРИЕМАНЕ НА ДОКЛАД ЗА ИЗПЪЛНЕНИЕТО НА ПЛАНА ЗА ДЕЙСТВИЕ ЗА 2017 Г. С МЕРКИТЕ, ПРОИЗТИЧАЩИ ОТ ЧЛЕНСТВОТО НА РЕПУБЛИКА БЪЛГАРИЯ В ЕВРОПЕЙСКИЯ СЪЮЗ, КЪМ 30 СЕПТЕМВРИ 2017 Г. 30. ПРОЕКТ НА ПОСТАНОВЛЕНИЕ ЗА ОДОБРЯВАНЕ НА ДОПЪЛНИТЕЛНИ РАЗХОДИ/ТРАНСФЕРИ ЗА 2017 Г. 31. ПРОЕКТ НА РЕШЕНИЕ ЗА ПОЕМАНЕ НА АНГАЖИМЕНТ ЗА ОСИГУРЯВАНЕ НА ДОПЪЛНИТЕЛНИ ФИНАНСОВИ СРЕДСТВА ОТ ДЪРЖАВНИЯ БЮДЖЕТ ЗА ИЗПЪЛНЕНИЕТО НА ПРОЕКТ „МОДЕРНИЗАЦИЯ НА ПЪТ І-8 „КАЛОТИНА – СОФИЙСКИ ОКОЛОВРЪСТЕН ПЪТ“ ОТ КМ 1+000 ДО КМ 15+500 И ЕТАПНА ВРЪЗКА“ С ЧАСТИЧНО ФИНАНСИРАНЕ ПО МЕХАНИЗМА ЗА СВЪРЗВАНЕ НА ЕВРОПА 32. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА ЗАКОН ЗА ИЗМЕНЕНИЕ И ДОПЪЛНЕНИЕ НА ЗАКОНА ЗА ЗДРАВОСЛОВНИ И БЕЗОПАСНИ УСЛОВИЯ НА ТРУД 33. ПРОЕКТ НА ПОСТАНОВЛЕНИЕ ЗА ИЗМЕНЕНИЕ И ДОПЪЛНЕНИЕ НА ПРАВИЛНИКА ЗА ПРИЛАГАНЕ НА ЗАКОНА ЗА НАСЪРЧАВАНЕ НА ЗАЕТОСТТА, ПРИЕТ С ПОСТАНОВЛЕНИЕ №131 НА МИНИСТЕРСКИЯ СЪВЕТ ОТ 2003 Г. 34. ПРОЕКТ НА ПОСТАНОВЛЕНИЕ ЗА ПРИЕМАНЕ НА НАРЕДБА ЗА ПРИОБЩАВАЩОТО ОБРАЗОВАНИЕ 35. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА СПОРАЗУМЕНИЕ ЗА ПРЕДОСТАВЯНЕ НА КОНСУЛТАНТСКИ УСЛУГИ МЕЖДУ АГЕНЦИЯТА ПО ОБЩЕСТВЕНИ ПОРЪЧКИ НА РЕПУБЛИКА БЪЛГАРИЯ И МЕЖДУНАРОДНАТА БАНКА ЗА ВЪЗСТАНОВЯВАНЕ И РАЗВИТИЕ 36. ДОКЛАД ЗА ОДОБРЯВАНЕ ПОЗИЦИИТЕ НА РЕПУБЛИКА БЪЛГАРИЯ ЗА УЧАСТИЕ В ЗАСЕДАНИЕТО НА СЪВЕТ „ПРАВОСЪДИЕ И ВЪТРЕШНИ РАБОТИ“, ФОРМАТ „ВЪТРЕШНИ РАБОТИ“, КОЕТО ЩЕ СЕ ПРОВЕДЕ НА 12 И 13 ОКТОМВРИ 2017 Г. В ЛЮКСЕМБУРГ", "date": "2017.10.10", "title": "Ето какво ще решава Министерски съвет в сряда"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B5%D1%81%D0%BA%D0%B0%D0%B4%D1%80%D0%B5%D0%BD-%D0%BC%D0%B8%D0%BD%D0%BE%D0%BD%D0%BE%D1%81%D0%B5%D1%86-%D0%BF%D1%80%D0%B5%D0%BC%D0%B8%D0%BD%D0%B0-%D0%B1%D0%BB%D0%B8%D0%B7%D0%BE-%D0%B4%D0%BE-%D0%BE%D1%81%D1%82%D1%80%D0%BE%D0%B2%D0%B8-%D0%B2-%D1%8E%D0%B6%D0%BD%D0%BE%D0%BA%D0%B8%D1%82%D0%B0%D0%B9%D1%81%D0%BA%D0%BE-%D0%BC%D0%BE%D1%80%D0%B5-%D0%BA%D0%BE%D0%B8%D1%82%D0%BE-%D0%BA%D0%B8%D1%82%D0%B0%D0%B9-%D1%81%D0%BC-news696506.html", "text": "Reuters Американски ескадрен миноносец премина близо до острови в Южнокитайско море, които Китай смята за своя суверенна територия, предава . Това се случва на фона на опитите на американската администрация, да се подсигури китайската подкрепа за справянето с кризата на Корейския полуостров. Трима американски представители, които пожелаха анонимност, заявиха, че ескадреният миноносец „Chafee’’ е „отправил предизвикателство към крайните териториални морски претенции“ на Китай близо до Параселските острови. Бойният кораб е бил близо до островите, които Китай смята за своя територия, но все пак е поддържал дистанция от 12 морски мили. Фокус", "date": "2017.10.10", "title": "Американски ескадрен миноносец премина близо до острови в Южнокитайско море, които Китай смята за своя суверенна територия"}
{"url": "http://pik.bg/%D0%BC%D0%B5%D0%B6%D0%B4%D1%83%D0%B7%D0%B2%D0%B5%D0%B7%D0%B4%D0%BD%D0%B8-%D0%B2%D0%BE%D0%B9%D0%BD%D0%B8-%D0%BC%D0%B8%D1%82%D0%BA%D0%BE-%D0%BF%D0%B0%D0%B9%D0%BD%D0%B5%D1%80%D0%B0-%D0%BE%D1%82%D1%81%D0%B2%D0%B8%D1%80%D0%B8-%D0%B3%D0%BB%D0%BE%D1%80%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%B8%D0%B2%D0%B0%D0%BD%D0%B0---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%BA%D0%B0%D1%80%D0%B0-%D0%B4%D0%B2%D0%B5%D1%82%D0%B5-%D0%BF%D1%80%D0%B8%D0%BC%D0%B8-news696459.html", "text": "Слуховете за обтегнатите отношения между Глория и музикалната компания \"Пайнер\" май ще се окажат истина. На 1 октомври Глория отпразнува 22 години на сцената. За навъртените професионални години феновете на примата научиха от страницата й във \"Фейсбук\". Не така стои въпросът при другата голяма звезда на компанията от Димитровград. На 14 септември Ивана отпразнува своите 18 години, като този съюз бе официално обявен от медията: \"Днес, 14.09.2017 г., Ивана отбелязва 18 години на професионалната музикална сцена! Благодарим ти за всичките тези години прекрасна музика, Ивана! Бъди здрава, щастлива, вдъхновена и продължавай да живееш с музиката в сърцето си. Обичаме те и ти желаем още много хитове и успехи на музикалната сцена!\"V Това не остана незабелязано от феновете, които подозират, че това отношение на \"Пайнер\" към Глория вероятно е продиктувано от желанието й да прекрати договора си с музикалния гигант, пише седмичник.", "date": "2017.10.10", "title": "МЕЖДУЗВЕЗДНИ ВОЙНИ! Митко Пайнера отсвири Глория заради Ивана - ето какво скара двете прими"}
{"url": "http://pik.bg/%D0%B2%D0%B7%D0%B5%D1%85%D0%B0-%D1%81%D0%B5-%D0%B3%D0%BE%D0%B4%D0%B5%D0%B6-%D0%B2%D1%8A%D0%B2-%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80-%D0%B1%D0%BE%D0%B3%D0%B4%D0%B0%D0%BD%D1%81%D0%BA%D0%B0-%D0%B8-%D0%BF%D0%B5%D1%82%D0%BA%D0%B0%D0%BD%D0%BE%D0%B2-%D0%BC%D0%B8%D0%BD%D0%B0%D0%B2%D0%B0%D1%82-%D0%BF%D0%BE%D0%B4-%D0%B2%D0%B5%D0%BD%D1%87%D0%B8%D0%BB%D0%BE%D1%82%D0%BE-%D1%81%D0%BD%D0%B8%D0%BC%D0%BA%D0%B8-news696503.html", "text": "Пръстен и годеж на двама влюбени белязаха тазвечершния епизод на \"ВИП Брадър\". Отново в центъра на обектива се оказаха Лудият репортер Даниел Петканов и моделката Александра Богданска, които са напът да минат под венчилото. Любовта на двамата не остава незабелязана за другите съквартиранти и диетоложката Енджи Касабие реши да ги сгоди. Ливанката даде пръстен на Богданска, а секунди по-късно обяви и годежда на влюбените гълъбчета. Богданска и Петканов приеха радушно новината за годежа и след няколкоминутни ласки и закачки дори започнаха да говорят със сватба. \"Да вземем да се оженим в Къщата, за да не ни е страх, когато излезем отвън\", заяви моделката, а думите й бяха съпътствани с нежна целувка от Лудия репортер. И въпреки че годежът не е официален, по всичко личи, че искрата между двамата пламна отново с всичка сила, а от големия скандал преди месеци няма и следа.", "date": "2017.10.10", "title": "ВЗЕХА СЕ! Годеж във \"ВИП Брадър\"! Богданска и Петканов минават под венчилото (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D0%B2%D1%80%D0%BE%D0%BF%D0%B0-%D1%82%D1%80%D1%8A%D0%BF%D0%BD%D0%B5-%D0%BF%D1%83%D1%87%D0%B4%D0%B5%D0%BC%D0%BE%D0%BD-%D1%81-%D0%B3%D0%BE%D1%80%D0%B5%D1%89%D0%B0-%D1%80%D0%B5%D1%87-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B1%D1%8A%D0%B4%D0%B5-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%B0-%D0%BB%D0%B8%D0%B4%D0%B5%D1%80%D1%8A%D1%82-news696485.html", "text": "Повече от хиляда журналисти дойдоха в каталунския парламент, за да отразят обръщението на лидера на областта Карлес Пучдемон, която бе обявена за 18:00 часа местно време (19:00 часа българско), но се отложи с един час. Пучдемон обявява тази вечер дали смята да се позове на резултатите от референдума за независимост, отцепвайки Каталуния от Испания. По данни на местни медии, Пучдемон е пристигнал в сградата на Народното събрание малко преди 19 часа. \"Ще говорим за резултатите от референдума и трябва да обсъдим политическите последици. Това е специален момент. Каталуния е европейско място\", обяви Пучдемон. \"Ние трябва да останем заедно, каквото и да стане. Чух много съвети през последните дни. Всеки ми даваше съвети какво да правим в бъдещето\", коментира лидерът на Каталуния и добави: \"Ние сме тук, защото 1 октомври беше ден за гласуване, съпътстван с полицейско насилие. Видяхме ужасяващи кадри. Повече от 2 милиона души приеха предизвикателството, пребориха страховете си, излязоха от къщите си и гласуваха.\" \"Искам да благодаря на всички хора, които направиха този референдум възможен. Най-вече искам да изпратя моите благодарности на всички хора, които пострадаха от полицейското насилие. Ние няма да забравим какво се случи. Като президент на Каталуния искам да кажа, че има много хора които се притесняват и страхуват от това, което се случва\", заяви Карлос Пучдемон. \"Всички ние трябва да деескалираме това напрежение. Ние ще продължим да защитаваме демокрацията и различните мнения и виждания\", увери той. \"Ние защитаваме диалога и ще преговаряме\", обяви Пучдемон и добави: \"Резултатите от последния резултат показаха, че хората искат ние да станем държава. Живеем в исторически момент.\" \"Милиони души стигнаха до заключението, че Каталуния трябва да бъде отделна държава\", коментира Пучдемон и оприличи ситуацията като тази при референдума на Великобритания за излизане от Европейския съюз. \"Каталуния спечели правото да бъде независима държава след резултатите на референдума. Уважавам испанците и искам диалог. Ние нямаме нищо против испанските граждани. Ние казваме днес, че трябва да бъдем независима република\", обяви Пучдемон и добави, че декларацията за независимост се отлага, за да започнат преговори с испанското правителство. \"Ние искаме диалог с Мадрид, искаме уважение. Убеден съм, че ако всеки е отговорен, конфликтът между Мадрид и Каталуния може да бъде разрешен\", категоричен е лидерът на областта. \"Ние ще бъде независими. Европейският съюз трябва да се увери, че нашите права са уважавани\", заключи той.", "date": "2017.10.10", "title": "ИЗВЪНРЕДНО! Европа тръпне! Пучдемон с гореща реч: Каталуния трябва да бъде независима! Лидерът на областта поиска преговори с Мадрид - гледайте НА ЖИВО (ОБНОВЕНА)"}
{"url": "http://pik.bg/%D1%83%D0%B2%D0%BE%D0%BB%D0%BD%D0%B8%D1%85%D0%B0-%D1%83%D1%87%D0%B8%D1%82%D0%B5%D0%BB%D0%BA%D0%B0%D1%82%D0%B0-%D0%BE%D1%82-%D0%B4%D0%B5%D1%82%D1%81%D0%BA%D0%B0%D1%82%D0%B0-%D0%B3%D1%80%D0%B0%D0%B4%D0%B8%D0%BD%D0%B0-%D0%B2-%D1%80%D1%83%D1%81%D0%B5-news696456.html", "text": "Уволнение след шокиращ случай на агресия в детска градина в Русе. Запис, изпратен до \"Господари на ефира\", разкрива как учителка обижда децата и им крещи. Според родители тормозът бил системен. Освен грубо отношение, децата получават и наказания. Родителите твърдят, че им се посяга и физически. Стрес и нощно напикаване са само част от последствията върху децата. Учителката от записа - Милена Иванова, е уволнена дисциплинарно. Директорката на детското заведение е разговаряла с нея. Кметът на Русе Пламен Стоилов пък обясни, че са взети мерки, като включително случаят е подаден в прокуратурата. Тази жена трябва да си носи отговорността, отсече градоначалникът. Родителите обаче все още не са спокойни и смятат да се борят за камери в детската градина.", "date": "2017.10.10", "title": "Уволниха учителката от детската градина в Русе"}
{"url": "http://pik.bg/%D1%80%D0%B8%D1%87%D0%B0%D1%80%D0%B4-%D0%B1%D1%80%D0%B0%D0%BD%D1%81%D1%8A%D0%BD-%D1%89%D0%B5-%D0%BF%D0%BE%D0%BB%D0%B5%D1%82%D0%B8-%D0%B2-%D0%BA%D0%BE%D1%81%D0%BC%D0%BE%D1%81%D0%B0-%D1%81%D0%BB%D0%B5%D0%B4-6-%D0%BC%D0%B5%D1%81%D0%B5%D1%86%D0%B0-news696492.html", "text": "Сър Ричард Брансън възнамерява да полети в Космоса най-късно след 6 месеца, докато неговият проект \"Върджин галактик\" ще го направи още по-рано - след три, съобщава в. \"Метро\". Британският милиардер се надява да продава билети от 250 хиляди долара на космически туристи. Сред първите записали се е ученият проф. Стивън Хокинг. Брансън заяви, че неговите цели не са толкова отдалечени, като тези на Илон Мъск, който възнамерява да изпрати хора на Марс. \"Той се интересува от по-големи ракети, преминаващи по-големи разстояния\", заяви сър Ричард. Брансън си поставял цели, по-близки до Земята. Ракетопланът му ще извършва суборбитални полети с шест пътници на борда.", "date": "2017.10.10", "title": "Ричард Брансън ще полети в Космоса след 6 месеца"}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D1%81%D0%BC%D1%8F%D1%82%D0%B0-%D1%87%D0%B5-%D0%BA%D1%80%D0%B8%D0%B7%D0%B0%D1%82%D0%B0-%D0%B2-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-%D1%89%D0%B5-%D1%81%D0%B5-%D1%80%D0%B5%D1%88%D0%B8-%D0%BF%D0%BE-%D0%BC%D0%B8%D1%80%D0%B5%D0%BD-%D0%BF%D1%8A%D1%82-news696466.html", "text": "Френският президент Еманюел Макрон заяви във вторник своята увереност, че кризата около Каталуния ще се разреши по мирен път, предава AФП, цитирани от Фокус. Агенцията напомня, че в 18:00 часа местно време във вторник Карлес Пучдемон, лидерът на автономната област, ще направи обръщение към регионалния парламент, в което ще стане ясно, дали района ще обяви независимост от Испания. Френският президент заяви, че „има желание за власт у каталунците. Надявам се този проблем да се реши по мирен път. Мисля, че така ще стане, сигурен съм в това“.", "date": "2017.10.10", "title": "Макрон смята, че кризата в Каталуния ще се реши по мирен път"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BC%D0%B0%D0%B3%D0%BD%D0%B8%D1%82%D0%BD%D0%B8-%D0%B1%D1%83%D1%80%D0%B8-%D1%83%D0%B4%D1%80%D1%8F%D1%82-%D0%B7%D0%B5%D0%BC%D1%8F%D1%82%D0%B0-news696441.html", "text": "На 13 октомври, петък, ще започне магнитна буря, която ще продължи до 14 октомври, предаде ТАСС. Това бе оповестено на сайта на метеорологичния център \"Фобос\". В близките дни до Земята ще стигне слънчев вятър, който ще стане причина за поредната магнитна буря на 13 и 14 октомври. При това на 11 и 12 октомври, както и на 15 октомври, ще има смущения в магнитосферата на Земята. Експерти предупредиха, че магнитната буря може да доведе до нарушено функциониране на електронни устройства, в частност на комуникационни системи, и да увеличи риска от техногенни аварии. Освен това тя може да предизвика дискомфорт у хората с повишена метеочувствителност. Магнитни бури на Земята започнаха на 6 септември, когато нашата планета бе достигната от изхвърляния на слънчева плазма, последвали поредица слънчеви изригвания. Те започнаха на 4 септември. Първо бяха регистрирани 5 малки изригвания, последвани от две по-мощни на 6 септември. През нощта на 6 срещу 7 септември и на 7 септември имаше нови 4 изригвания, на 8 септември - други две, а на 10 септември - едно мощно изригване.", "date": "2017.10.10", "title": "Внимание! Магнитни бури удрят Земята"}
{"url": "http://pik.bg/%D1%84%D1%80%D0%B0%D0%BD%D1%86%D0%B8%D1%8F-%D0%BF%D0%BE%D0%B4%D0%BF%D0%B5%D1%87%D0%B0%D1%82%D0%B0-%D0%B2%D0%B8%D0%B7%D0%B8%D1%82%D0%B5-%D1%81%D0%B8-%D0%B7%D0%B0-%D1%80%D1%83%D1%81%D0%B8%D1%8F-news696508.html", "text": "Националният отбор на Франция се класира за Мондиал 2018. “Петлите” се наложиха с 2:1 над Беларус в последния си мач от Група “А” на квалификациите и взимат директни визи за Русия. Французите, подобно на срещата с България преди няколко дни, не показаха впечатляваща игра, но в крайна сметка постигнаха целта си. Всички попадения паднаха преди почивката. Антоан Гризман и Оливие Жиру бяха точни за домакините, докато за гостите вкара Антон Сарока. Французите откриха резултата в 27-ата минута. Тогава Блес Матюиди изведе Гризман на чиста позиция и нападателят на Атлетико Мадрид прати топката поркай Сергей Черник, предава Спортал. Малко по-късно Гризу бе в ролята на подавач и намери Жиру в наказателното поле и таранът на Арсенал удвои. Минута преди края на първата част Беларус намали. След пас отдясно Антон Сарока засече топката във вратата на Юго Лорис. 1:0 Гризман (28) 2:0 Жиру (33) 2:1 Сарока (44) Лорис, Дин, Юмтити, Варан, Сидибе, Льомар, Матюиди, Толисо, Коман, Жиру, Гризман Черник, Володко, Политевич, Янушкевич, Матвейчик, Корзун, Драгун, Стасевич, Карнитски, Ковалев, Сарока", "date": "2017.10.10", "title": "Франция подпечата визите си за Русия"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%BA%D0%BE%D0%BD%D1%82%D1%80%D0%B0%D1%83%D0%B4%D0%B0%D1%80-%D1%81%D1%80%D0%B5%D1%89%D1%83-%D0%B4%D0%BE%D0%BC%D1%83%D1%81%D1%87%D0%B8%D0%B5%D0%B2-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D1%80%D0%B0%D0%B7%D0%BA%D1%80%D0%B8-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D0%BC-%D0%B4%D0%B5%D0%BB-news696496.html", "text": "Вицепремиерът Валери Симеонов продължава битката за БМФ, тъй като, по думите му, бизнесменът Кирил Домусчиев оставил 2600 работници на улицата. По-рано днес самият Домусчиев призна пред БНТ, че е съкратил хора, след като е приватизирал Българския морски флот (БМФ), но си е платил неустойката за това, съобразно договора. \"Вече съм се консултирал с адвокатите си да заведа дело за набеждаване срещу Домусчиев заради твърдението му, че мога да повлияя на делото срещу него. Това са пълни глупости. Нали знаете за какви пари става въпрос\", коментира Симеонов по телевизия Скат час след интервюто на Домусчиев по националната телевизия. „Самата сделка за БМФ е странна. От 10 фирми от световен мащаб изведнъж остава само тази на Домусчиеви. Домусчиев призна, че е съкращавал хора, но си платил неустойката. Вижте, от 2650 работници, които трябва да задържи на работа, сега има 124. Ето защо се намесих в сделката. При сключването на сделката в БМФ има 2800 човека, а в момента са 124. 2650 служители трябва да има към 2018-а. Към 2015-а има 124. Това са семейства, изхвърлени на улицата. 2600 семейства остават без работа след приватизация. Това е причината да се намеся“, сподели Симеонов. Относно признанието на Домусчиев, че е рязал кораби, защото били стари, но след това е купил нови, с което средната възраст на плавателните съдове вече е 8 години, Симеонов посочи: „Ако към 2018-а БМФ няма 1,3 бруто регистър тона вместимост на съдовете, ще трябва да плащат около 50 млн. лева неустойка. Сега те купуват големи кораби с голям тонаж, но със слаби двигатели. Кое от думите ми не е истина? Поставих въпроса за БМФ. Внесох и сигнал в прокуратурата. Нямам мотиви срещу БМФ? Или може да искам да го взема? Това са клеветнически догадки. Като вицепремиер аз трябва да защитавам националните интереси\", отсече той. Какво значи „съкратих, но си платих“. Кое не е истина? Той потвърди за съкратените хора. Той не го каза, но аз го казвам. Към 2017-а имат около 800 000 бруто регистър тона, защото другите кораби са нарязани на желязо. Целта е средната възраст на корабите да падне. С тези пари, от нарязаните, защото е продал желязото на добра цена на скрап, купуват кораби. Относно инвестицията им в БМФ към началото на 2016-а те закъсняват със 150 млн. лева. Общо трябва да вкарат 800 млн. лева инвестиции\", отсече вицепремиерът. На зрителски въпрос как ще реагира на това, че в Студентски град по заведенията не издават касови бележки, Симеонов заяви: Още утре ще запозная министър Горанов и ще има проверки, сигурен съм.", "date": "2017.10.10", "title": "ИЗВЪНРЕДНО! Валери Симеонов с контраудар срещу Домусчиев! Вицепремиерът разкри: Подготвям дело срещу него, оставил е 2600 семейства на улицата и е нарязал корабите"}
{"url": "http://pik.bg/%D1%86%D1%8F%D0%BB-%D0%BC%D0%B5%D1%81%D0%B5%D1%86-%D1%88%D0%B8%D0%BB%D0%B8-%D1%81%D0%B2%D0%B0%D1%82%D0%B1%D0%B5%D0%BD%D0%B0%D1%82%D0%B0-%D1%80%D0%BE%D0%BA%D0%BB%D1%8F-%D0%BD%D0%B0-%D0%BC%D0%B0%D0%B3%D0%B8-%D1%81%D0%B8%D0%B4%D0%B5%D1%80%D0%BE%D0%B2%D0%B0-%D0%BC%D0%B8%D1%81%D0%BA%D0%B0%D1%82%D0%B0-%D0%B1%D1%8F%D0%B3%D0%B0-%D0%B2-%D0%B0%D1%84%D1%80%D0%B8%D0%BA%D0%B0-%D1%81-%D0%BD%D0%BE%D0%B2%D0%B8%D1%8F-%D1%81%D0%B8-%D1%81%D1%8A%D0%BF%D1%80%D1%83%D0%B3-news696461.html", "text": "Астрогол е препоръчал на Маги Желязкова, вече Сидерова, да се омъжи за избраника си Георги Сидеров точно на 30 септември. На партито присъстваха куп знаменитости като Азис, Рени, Ваня Червенкова и Кали. Те зарадваха младоженците с уникални подаръци. Кралят на попфолка се отчете с жив норвежки мъх, който вече краси масата във всекидневната на Маги и Георги. С Георги не планират да имат общо дете, защото вече имат три от предишните си връзки. Сега искат да пътуват и да се наслаждават на любовта си. \"След години мислим да заминем да живеем в чужбина. Бихме искали да е в Африка, където Жоро е работил 7 години. Трябва ми още малко време, за да узрея за идеята и да стегнем куфарите. Знам, че рано или късно и това ще се случи”, сигурна е Маги. В най-важния си ден тя извъртя пътя към олтара с рокля на дизайнерките от \"Принцес Фешън Студио\" Соня Атанасова и Силвана Данаилова, пък разкри светското предаване на ПИК TV \"Жълтите новини\". Роклята е от копринен жоржет и въпреки заради фината фигура на булката да създава впечатление, че е ушита от 3-4 метра плат, реално в нея има 15 м., само за полата са отишли 6 метра. Роклята по идея на младоженеца Георги, който е искал съпругата му да бъде секси булка. Тъй като бюстът на Маги е повече от перфектен, деколтето е дълбоко и V-образно изрязано, отзад роклята е със същия V-образен гръб. В горната си част роклята е с инкрустирани елементи - камъни \"Сваровски\" и перли. Близо 1 месец дизайнерките Соня и Силвана са се трудили върху роклята на Маги. Изпълнителката на \"4- 4-2\" им подари картина с маслени бои, на които са нарисувани самите те. Рени пък им поднесе ръчно изработено и донесено чак от Израел изображение на Ръката на Фатима. \"На кумовете все още не сме казали какъв подарък искаме, но най-вероятно ще отидем с тях на меден месец на някое топло и екзотично място като Бали или Малдивите, където има тюркоазена вода и бял пясък. Това ще стане около Коледно-Новогодишните празници, защото сега сме заети\", сподели Маги пред списание \"Love Style\".", "date": "2017.10.10", "title": "Цял месец шили сватбената рокля на Маги Сидерова! Миската бяга в Африка с новия си съпруг"}
{"url": "http://pik.bg/%D0%B4%D0%B8%D0%B2-%D0%B5%D0%BA%D1%88%D1%8A%D0%BD-%D0%BF%D0%B8%D1%8F%D0%BD%D0%B4%D0%B5-%D1%81%D0%BA%D0%BE%D1%87%D0%B8-%D0%B4%D0%B0-%D0%B1%D0%B8%D0%B5-%D0%BF%D0%BE%D0%BB%D0%B8%D1%86%D0%B0%D0%B9-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B3%D0%BE-news696432.html", "text": "40-годишен мъж, ритал полицай и скъсал пагона на униформата му, е задържан в Кърджали. Инцидентът станал в 19:20 часа на 9 октомври в село Калинка, съобщиха от Областната дирекция на МВР. Мъж от селото подал сигнал за хора, употребяващи наркотици. Пристигналите на място служители на реда изяснили, че съобщението е фалшиво, а авторът му е в нетрезво състояние. В хода на проверката мъжът се нахвърлил върху единия от полицаите, ударил го с крак и му скъсал отличителния знак на облеклото.", "date": "2017.10.10", "title": "ДИВ ЕКШЪН! Пиянде скочи да бие полицай, арестуваха го"}
{"url": "http://pik.bg/%D1%83%D0%B4%D0%B0%D1%80-%D0%BF%D0%BE-%D0%B4%D0%B6%D0%BE%D0%B1%D0%B0-%D0%B1%D0%B8%D0%BB%D0%B5%D1%82%D1%87%D0%B5%D1%82%D0%BE-%D0%B7%D0%B0-%D1%80%D0%B5%D0%B9%D1%81-%D0%B2-%D0%B1%D1%83%D1%80%D0%B3%D0%B0%D1%81-%D1%81%D1%82%D0%B0%D0%B2%D0%B0-130-%D0%BB%D0%B2-news696480.html", "text": "Цената на обществения транспорт в 5 от най-големите областни центрове в страната – София, Бургас, Варна, Плевен и Стара Загора скоро ще бъде увеличена,съобщава Флагман.бг. Асоциацията на транспортните оператори е внесла писмо до Министерството на транспорта, Министерството на финансите и до Народното събрание. Предстои входирането на докладни записки и в Общинските съвети на съответните градове. Засега Бургас се очертава да запази най-ниска цената на обществения транспорт. Увеличението ще бъде минимално – от 1 лв. на 1,30 лева. Последното повишение беше направено през май 2010 г., когато минималната заплата бе двойно по-ниска. В другите градове поскъпването ще е по-осезаемо. Тук търговското дружество „Бургасбус” търси баланс между завишените разходи за поддръжка и социалната поносимост. Затова ръководството на „Бургасбус” е защитило пред бранша цена от 1,30 лв. от Бургас, за да се избегне обществено напрежение, научи Флагман след общото събрание на превозвачите, където останалите са били категорични, че повишението трябва да е поне на 1,50лв. Бургас и сега е с най-ниските цени на градския транспорт. На тази официална среща са били ръководствата на следните дружества – Бургасбус ЕООД, Градски транспорт Варна ЕАД, Тролейбусен транспорт Плевен ЕООД, Тролейбусни и автобусни превози Стара Загора ЕООД, Център за градска мобилност Сафия ЕАД. „През последните години в 5-те областни градове се изпълниха успешно проекти по оперативните програми, с които се обновиха напълно общинските автопаркове. Въведоха се електронни системи за таксуване, автоматична връзка с превозните средства, информация за пътниците на спирките и в автобусите в реално време, изгради се нова транспортна инфраструктура. За да се продължи модернизирането и развитието на градския транспорт в услуга на гражданите, тъй като разходите са се повишили, е необходимо увеличение на цената на билета”, мотивират се транспортните оператори пред Постоянната комисия по транспорт, информационни технологии и съобщения, пред Постоянната комисия по бюджет и финанси, двамата министри – на финансите и транспорта. Те уточняват, че разходите им скачат, защото инсталираните високотехнологичен хардуер и софтуер изисква допълнителни разходи, а освен това гаранционния срок на голяма част от автобусите и тролейбуси, които бяха закупени в предишния програмен период (2007-2013 г.) изтича, което ще отвори дупка в бюджетите, защото ще са необходими средства за тяхната поддръжка. Нараснали са и заплатите и личния състав. Превозвачите се обръщат към кметовете и Общинските съвети с молба да бъде разчетено и обезпечено завишението на стойността на пътуване в градски условия. Бургас е градът с най-модерен обществен транспорт в страната. 100 % от авкопарка на обществения превозвач е напълно подменен в последните 7-8 години. Дори автобусите, които обслужват доскорошните села, настоящи нови квартали на Бургас – Рудник и Черно море са модерни и комфортни. След известни затруднения в първите месеци от въвеждането на новата транспортна схема, вече се отчита ръст, което означава, че все повече бургазлии се доверяват на обществения транспорт. Припомняме, че в Бургас се изпълни пилотен за България проект за Интегрирания градски транспорт, който вдъхна нов живот на градския транспорт. Ремонтираха се автогарите в града, изградиха се нови автобусни терминали, бързи линии, свързващи крайните точки на града – ж.к.„Меден рудник” – с ж.к.”Изгрев” и ж.к.”Славейков”. А освен това се направиха и пешеходни надлези на „Трапезица”, пред хотел „Мираж”, нова улица в ж.к.”Изгрев”, както и разширението на бул.”Сан Стефано” – до БСУ. Идеята бе да се облекчи трафика в града и осигури качествен обществен транспорт. Цената на билета в Бургас не е повишавана от 7 години - при дастично поскъпнали горива, застраховки, осигуровки и заплати. В този период и стандартът на живот се покачи. Дори и такситата возят на 60-70 % по-високи цени в сравнение с 2010 г., без да се смятат „добавките” от по левче, наложени от най-голямата таксиметрова фирма в Бургас. Превозвачите от 5-те областни града с най-нови автобуси информират НС, транспортното и финансово министерства, както и Общинските съвети. Цената на обществения транспорт в 5 от най-големите областни центрове в страната – София, Бургас, Варна, Плевен и Стара Загора скоро ще бъде увеличена, научи Флагман.бг. Асоциацията на транспортните оператори е внесла писмо до Министерството на транспорта, Министерството на финансите и до Народното събрание. Предстои входирането на докладни записки и в Общинските съвети на съответните градове. Засега Бургас се очертава да запази най-ниска цената на обществения транспорт. Увеличението ще бъде минимално – от 1 лв. на 1,30 лева. Последното повишение беше направено през май 2010 г., когато минималната заплата бе двойно по-ниска. В другите градове поскъпването ще е по-осезаемо. Тук търговското дружество „Бургасбус” търси баланс между завишените разходи за поддръжка и социалната поносимост. Затова ръководството на „Бургасбус” е защитило пред бранша цена от 1,30 лв. от Бургас, за да се избегне обществено напрежение, научи Флагман след общото събрание на превозвачите, където останалите са били категорични, че повишението трябва да е поне на 1,50лв. Бургас и сега е с най-ниските цени на градския транспорт. На тази официална среща са били ръководствата на следните дружества – Бургасбус ЕООД, Градски транспорт Варна ЕАД, Тролейбусен транспорт Плевен ЕООД, Тролейбусни и автобусни превози Стара Загора ЕООД, Център за градска мобилност Сафия ЕАД. „През последните години в 5-те областни градове се изпълниха успешно проекти по оперативните програми, с които се обновиха напълно общинските автопаркове. Въведоха се електронни системи за таксуване, автоматична връзка с превозните средства, информация за пътниците на спирките и в автобусите в реално време, изгради се нова транспортна инфраструктура. За да се продължи модернизирането и развитието на градския транспорт в услуга на гражданите, тъй като разходите са се повишили, е необходимо увеличение на цената на билета”, мотивират се транспортните оператори пред Постоянната комисия по транспорт, информационни технологии и съобщения, пред Постоянната комисия по бюджет и финанси, двамата министри – на финансите и транспорта. Те уточняват, че разходите им скачат, защото инсталираните високотехнологичен хардуер и софтуер изисква допълнителни разходи, а освен това гаранционния срок на голяма част от автобусите и тролейбуси, които бяха закупени в предишния програмен период (2007-2013 г.) изтича, което ще отвори дупка в бюджетите, защото ще са необходими средства за тяхната поддръжка. Нараснали са и заплатите и личния състав. Превозвачите се обръщат към кметовете и Общинските съвети с молба да бъде разчетено и обезпечено завишението на стойността на пътуване в градски условия. Бургас е градът с най-модерен обществен транспорт в страната. 100 % от авкопарка на обществения превозвач е напълно подменен в последните 7-8 години. Дори автобусите, които обслужват доскорошните села, настоящи нови квартали на Бургас – Рудник и Черно море са модерни и комфортни. След известни затруднения в първите месеци от въвеждането на новата транспортна схема, вече се отчита ръст, което означава, че все повече бургазлии се доверяват на обществения транспорт. Припомняме, че в Бургас се изпълни пилотен за България проект за Интегрирания градски транспорт, който вдъхна нов живот на градския транспорт. Ремонтираха се автогарите в града, изградиха се нови автобусни терминали, бързи линии, свързващи крайните точки на града – ж.к.„Меден рудник” – с ж.к.”Изгрев” и ж.к.”Славейков”. А освен това се направиха и пешеходни надлези на „Трапезица”, пред хотел „Мираж”, нова улица в ж.к.”Изгрев”, както и разширението на бул.”Сан Стефано” – до БСУ. Идеята бе да се облекчи трафика в града и осигури качествен обществен транспорт. Цената на билета в Бургас не е повишавана от 7 години - при дастично поскъпнали горива, застраховки, осигуровки и заплати. В този период и стандартът на живот се покачи. Дори и такситата возят на 60-70 % по-високи цени в сравнение с 2010 г., без да се смятат „добавките” от по левче, наложени от най-голямата таксиметрова фирма в Бургас.", "date": "2017.10.10", "title": "УДАР ПО ДЖОБА! Билетчето за рейс в Бургас става 1,30 лв! "}
{"url": "http://pik.bg/%D0%BA%D1%80%D0%B8%D1%81%D1%82%D0%B8%D0%B0%D0%BD%D0%BE-%D0%B8-%D0%BF%D0%BE%D1%80%D1%82%D1%83%D0%B3%D0%B0%D0%BB%D0%B8%D1%8F-%D1%89%D0%B5-%D0%B8%D0%B3%D1%80%D0%B0%D1%8F%D1%82-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-news696509.html", "text": "Европейският шампион Португалия си подсигури участие на Мондиал 2018 след победа с 2:0 над Швейцария в директна битка за първото място в квалификационна група В на зона “Европа”. Автогол на Йоан Джуру (42) и попадение на Андре Силва (57) материализираха превъзходството на “лузитаните”. Португалците и швейцарците завършват с равни точки, но по-добрата голова разлика на “мореплавателите” им донесе директно класиране за световните финали. “Банкерите” ще търсят участие на Световното първенство през ситото на баражите. Фернандо Сантош избра схема 4-4-2 с Кристиано Роналдо и Андре Силва в предни позиции. Гостите бяха подредени в 4-3-3. Срещата започна с домакински натиск. Западните иберийци стартираха надъхано, но атаките им приключваха без удар. В 14-ата минута гостите изградиха опасна акция, изострена с двойно подаване отляво, ала последвалият пас към точката на дузпата не намери адресат. Две минути по-късно Бернардо Силва навлезе на скорост в наказателното поле, където беше блокиран. В 32-ата Бернардо Силва получи прекрасна топка в наказателното поле, избра мощен шут към близкия ъгъл - вратарят беше на точното място и изби в корнер. В края на полувремето португалците упражниха натиск, който донесе гол. В 42-ата Елизеу центрира остро отляво, а Йоан Джуру имаше малшанса да си отбележи автогол, след като Жоао Марио и Ян Зомер не успяха да играят с топката - 1:0. Втората част започна с опит на Джердан Шакири да изненада Руи Патрисио. Техничният халф опита удар, когато всички очакваха центриране - стражът имаше достатъчно време да реагира. В 55-ата Кристиано шутира над гредата от 19 метра. Две минути по-късно португалците реализираха втори гол. Бернардо Силва центрира по земя отдясно, топката мина през куп крака и се спря от долния крайник на Андре Силва, който имаше лесната задача да насочи в опазнената врата от три метра - 2:0. В 67-ата Шакири шутира от 23 метра, Харис Сеферович протегна крак и отклони топката леко встрани от гредата. В 76-ата крачка не достигна на Кристиано да отбележи на празна врата. В 78-ата домакините изявиха претенции за дузпа: Жоао Марио центрира отдясно, а топката се удари в протегнатата ръка на Джуру след рикошет в неговия крак, предава Спортал. Минута по-късно Роналдо изскочи сам срещу вратаря, опита да го финтира и загуби спора. До края швейцарците не показаха нищо стойностно в нападение и не поставиха под съмнение кой ще спечели.", "date": "2017.10.10", "title": "Кристиано и Португалия ще играят на Световното "}
{"url": "http://pik.bg/%D0%BF%D1%81%D0%B8%D1%85%D0%BE%D0%BB%D0%BE%D0%B7%D0%B8-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%B8%D0%B7%D0%B1%D0%B8%D1%80%D0%B0%D0%BC%D0%B5-%D0%BF%D0%B0%D1%80%D1%82%D0%BD%D1%8C%D0%BE%D1%80-%D0%B7%D0%B0-%D1%81%D0%B5%D0%BA%D1%81-%D0%BF%D0%BE--%D0%BC%D0%B8%D1%80%D0%B8%D0%B7%D0%BC%D0%B0%D1%82%D0%B0-news696373.html", "text": "Психологът Ерик Хазелтайн твърди, че желанието за секс се пробужда от няколко сигнала , действащи на несъзнателно ниво. Желание за секс предизвиква симетрията на тялото и лицето , която е признак за здраве и \"добри\" гени. Хората избират също партньор по миризмата му. Жените, например, несъзнателно предпочитат миришещите тениски на мъжете с най-симетрични черти на лицето. Освен това мозъкът ни може да определи по миризмата дали другият човек е болен, и дори някои черти от характера му. Подходящият сексуален партньор може да бъде открит по потта или слюнката му. Рецепторите в устата могат да откриват хистосъвместимост, което позволява на мозъка да провери доколко имунната система на потенциалния сексуален партньор е различно. Колкото по-голямо е различието, толкова по-голяма е вероятността поколението да е с добра защита срещу микроби и паразити.", "date": "2017.10.10", "title": "Психолози разкриха: Избираме партньор за секс по ... миризмата"}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D1%85%D0%B8%D1%82-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%E2%80%9E%D0%BF%D0%B0%D1%8F%D0%BA%E2%80%9C-%D0%B2%D0%B4%D0%B8%D0%B3%D0%BD%D0%B0-%D0%BA%D0%B0%D1%80%D1%83%D1%86%D0%B0-%D1%81%D0%BD%D0%B8%D0%BC%D0%BA%D0%B8-news696479.html", "text": "Автопатрул от сектор „Общинска полиция“ - Пловдив, осъществявайки охрана на обществения ред и контрол по безопасността на движението, констатира днес в 15.15 часа неправомерно движеща се каруца на бул. „Васил Април“, в близост до Университета по хранителни технологии, в посока район „Северен“. Водачът на превозното средство е спрян за проверка, като на същия е съставен Акт за административно нарушение на основание член 17 алинея 1 от Наредбата за организацията и безопасността на движението и дисциплината на водачите на ППС и пешеходците на територията на Община Пловдив. На основание на алинея 2 от същия член каруцата е принудително преместена на определено за целта място. Това е втора каруца, която служителите на „Общинска полиция“ репатрират в рамките на два дни. Проверките и контрола от страна на органите ще продължат и занапред.", "date": "2017.10.10", "title": "ТОТАЛЕН ХИТ! В Пловдив „паяк“ вдигна каруца (СНИМКИ)"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%80%D0%BE%D0%B4%D0%B8%D1%82%D0%B5%D0%BB%D0%B8-%D1%81%D0%B5-%D1%81%D0%B1%D0%B8%D1%85%D0%B0-%D0%B2-%D1%83%D1%87%D0%B8%D0%BB%D0%B8%D1%89%D0%B5-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news696431.html", "text": "Родители се сбиха във врачанско училище. Сигнал за инцидента между родители в училище е получен на 9 октомври около обяд. Пристигналите на мястото полицаи установили, че е станал скандал между двама родители на ученици. Стигнало се и до бой, при който 55-годишен мъж ударил 39-годишна жена. Повече подробности не се съобщават. Води се разследване по случая, предаде Дарик.", "date": "2017.10.10", "title": "СКАНДАЛ! Родители се сбиха в училище във Враца"}
{"url": "http://pik.bg/%D0%BE%D0%B1%D1%80%D0%B0%D1%82-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D0%B4%D0%B5%D0%BB%D0%B8%D0%BE-%D1%80%D0%BE%D1%81%D0%B8-%D1%81-%D0%B4%D0%B0-%D0%BA%D1%8A%D0%BC-news696494.html", "text": "Бабатунде Адениджи явно тренира достатъчно усърдно. Следствие старанието на Тигъра, Делио Роси е решил да му гласува доверие за мача с Етър, пише Топспорт. Нападателят взе участие в контролата с Ботев (Враца) като резерва онзи ден. Днес нигериецът отново тренира с отбора, а треньорският щаб е доволен от показаното от футболиста, поради което ще го включи в групата за гостуването на \"болярите\". Острието едва ли ще започне като титуляр, но е напълно възможно да се появи в игра спрямо развитието на двубоя във Велико Търново. Така Адениджи, който бе сочен като ненужен при \"сините\", ще получи шанс отново да се докаже в тима. Припомняме, че Бабатунде изигра много силни мачове за Левски, под ръководството на Люпко Петрович.", "date": "2017.10.10", "title": "Обрат на \"Герена\"! Делио Роси с \"ДА\" към..."}
{"url": "http://pik.bg/%D0%B3%D0%B5%D1%80%D0%B1-%D1%80%D0%B5%D1%88%D0%B0%D0%B2%D0%B0-%D1%81%D1%8A%D0%B4%D0%B1%D0%B0%D1%82%D0%B0-%D0%BD%D0%B0-%D0%B0%D0%BD%D1%82%D0%BE%D0%BD-%D1%82%D0%BE%D0%B4%D0%BE%D1%80%D0%BE%D0%B2-news696481.html", "text": "В парламента се решава съдбата на депутата Антон Тодоров. Парламентарната група на ГЕРБ обсъжда дали да приеме оставката му, подадена след скандала, последвал репликите на Тодоров по време на телевизионно участие. Неофициално се знае, че настроенията са той да бъде освободен.", "date": "2017.10.10", "title": "ГЕРБ решава съдбата на Антон Тодоров"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%B0%D0%BA-%D0%B4%D0%B0-%D0%BF%D1%80%D0%B5%D1%86%D0%B0%D0%BA%D0%B0%D0%BC%D0%B5-%D0%BA%D0%BE%D0%BB%D0%B5%D0%BA%D1%82%D0%BE%D1%80%D1%81%D0%BA%D0%B8%D1%82%D0%B5-%D1%84%D0%B8%D1%80%D0%BC%D0%B8-%D0%BC%D0%BE%D0%B6%D0%B5%D0%BC-%D0%B4%D0%B0-%D0%B7%D0%B0%D0%B4%D1%8A%D0%BB%D0%B6%D0%B8%D0%BC-%D0%BC%D0%BE%D0%B1%D0%B8%D0%BB%D0%BD%D0%B8%D1%82%D0%B5-%D0%BE%D0%BF%D0%B5%D1%80%D0%B0%D1%82%D0%BE%D1%80%D0%B8-%D0%B4%D0%B0-%D0%BD-news696446.html", "text": "Несъгласие за обработване на лични данни вече няма да бъде причина за отказ от сключване на договори. Това заяви Венцислав Kараджов, председател на Комисията за защита на личните данни (КЗЛД), предаде БГНЕС. Промяната, която е обвързана с по-голяма защита на потребителя, е разписана в Общия регламент за защита на личните данни в ЕС, който предстои да бъде въведен и в българското законодателство. Пример за това каква е ситуацията в момента е съгласието за предоставяне на личните данни на лица, например на колекторски фирми. Когато има изискуеми задължения към мобилен оператор се предоставят личните данни на физическото лица на колекторска фирма. Тя от името на оператора започва да събира тези суми, които не са платени за използваната услуга от физическите лица и започва да ги издирва. Това издирване представлява обработка на лични данни като адрес, ЕГН с цел да се съберат тези средства. „В момента, за да се сключи договор с мобилен оператор се изисква физическото лице да се съгласи личните му данни да се предоставят на такава фирма. Новият регламент казва, че съгласието трябва да бъде изрично. Това значи, че трябва ясно да е посочено на кого точно ще трябва да се разкрият личните данни, а не на всяка трета фирма, с която администраторът може да сключи договор“, заяви председателят на КЗЛД. Венцислав Kараджов обясни, че комисията работи в последните две години, за да може да промени Закона за защита на личните данни така, че да съответства на новия общ регламент на ЕС. Регламентът, от своя страна, е приет като общ, за да обхване всички случаи за защита на личните данни, а неговото прилагане ще има пряко действие, независимо от това дали в България ще се извърши реформа в областта на законодателството или не. „Всички норми, които противоречат на тези, приети с регламента, няма да се прилагат. Регламентът създаде възможност и по-скоро задължение на надзорните органи да извършват регулация в области, които са позволени от самия регламент и това налага изменения в Закона за защита на личните данни. Целта ни е до края на годината да има внесен законопроект на Закона за защита на личните данни така, че бизнесът да има време да се подготви за новите промени и гражданите да се запознаят с новите права, който им предоставя общият регламент“, заяви Венцислав Kараджов. Той поясни, че те са надградени с някои допълнителни възможности като пренос на личните им данни в машинно-читаем вид от мобилни оператори, интернет доставчици и фирми, които обработват личните им данни. Това, според Kараджов, бъде улеснение за тях, тъй като имат допълнително повишени възможности за защита на личните си данни при профилиране или други незаконосъобразни действия на администратора. Председателят на КЗЛД успокои бизнеса, че трябва да бъде спокоен, защото реформата нямало да бъде с такава съществена разлика, съобразно сегашното приложение на правилата за защита на личните данни и изискванията, на които бизнесът трябвало да отговаря. Съгласието на физическите лица е основание за обработване на лични данни. Но по новия регламент липсата на това съгласие вече няма да е основание за отказ на предоставяне на услуги. Много фирми в момента отказвали услуги, ако не се предостави съгласие. „Общият регламент се е произнесъл по този въпрос и мисля, че оттук нататък практиката ще бъде променена така, че фирмите-администратори да търсят други способи и средства за обработване на личните данни, когато искат да съберат задълженията си“, каза още председателят на КЗЛД. Новото законодателство ще влезе в сила от 25 май 2018 г.", "date": "2017.10.10", "title": "ИЗВЪНРЕДНО! Как да прецакаме колекторските фирми? Можем да задължим мобилните оператори да не им подават данните ни!"}
{"url": "http://pik.bg/%D0%B7%D0%B0%D0%BC%D0%B5%D1%81%D1%82%D0%BD%D0%B8%D1%87%D0%BA%D0%B0-%D0%BD%D0%B0-%D0%BA%D0%B0%D0%BB%D0%BE%D1%8F%D0%BD-%D1%82%D0%BE%D0%BF%D0%B0%D0%BB%D0%BE%D0%B2-%D0%BE%D0%B3%D0%BB%D0%B0%D0%B2%D0%B8-%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D1%81%D0%B3%D1%81-news696483.html", "text": "Съдийската колегия на Висшия съдебен съвет изпадна в състояние на безизходица, след като членовете й не успяха да постигнат консенсус по нито една от предложените кандидатури за временен председател на Софийския градски съд. Оказа се, че пропускът е в Закона за съдебната власт. Там липсва ясна формулировка по каква процедура се избира временно изпълняващ функциите на председател на съд и кой има право да издига кандидати. Така кадровиците попаднаха в порочна спирала, предаде Канал 3. Те отхвърлиха предложението на председателя на ВКС Лозан Панов да изберат Красимир Машев за поста. Причината – половината от тях оспориха правото на Панов да издига кандидатури. Беше отхвърлено и позоваването на принципно решение на предходния състав на ВСС от 6.12.2016 година. То гласи, че право да издига кандидати за временно изпълняващ има ръководителят на по-горната съдебна инстанция. По тази логика трябваше да се прегласува кандидатурата на Стефан Милев. Той беше предложен от от шефката на Софийския апелативен съд Даниела Дончева. Тази опция срещна отпор, тъй като изпълняващият функциите председател на Софийския районен съд не беше избран по тези правила. Накрая, след няколкочасово лутане, се стигна и до идеята за прегласуване на кандидатурата на Десислава Попколева. Този път обаче не като предложение на Лозан Панов, а като най-старша заместничка на подалия ненадейно и без мотиви оставка Калоян Топалов. Освен това тя е излъчена и от Общото събрание на съдиите в Софийския градски съд. Така в крайна сметка с 10 гласа за и 3 против, съдийската колегия прегласува решението, с което не избра Попколева миналата седмица. Така тя оглави временно най-големият окръжен съд в страната до избора на титуляр за поста. Десислава Попколева е новият временен председател на Софийския градски съд. Дотук се стигна след като съдийската колегия на Висшия съдебен съвет прегласува собственото си решение, с което не я избра миналата седмица.", "date": "2017.10.10", "title": "Заместничка на Калоян Топалов оглави временно СГС"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D0%B8%D0%B7%D0%B1%D1%83%D1%85%D0%BD%D0%B0-%D0%B7%D0%B0-%D0%BA%D1%81%D0%BD%D1%81-%D0%B1%D0%BE%D0%B9%D0%BA%D0%BE%D1%82-%D1%82%D0%BE%D0%B2%D0%B0-%D0%B5-%D0%B0%D0%B1%D1%81%D0%BE%D0%BB%D1%8E%D1%82%D0%BD%D0%BE-%D1%84%D0%B0%D0%BB%D1%88%D0%B8%D0%B2%D0%B0-%D0%BD%D0%BE%D0%B2%D0%B8%D0%BD%D0%B0-%D0%B0%D0%BA%D0%BE-%D0%BB%D1%8A%D0%B6-news696452.html", "text": "Министър-председателят Бойко Борисов категорично заяви, че новината за бойкот на Консултативния съвет по национална сигурност при президента е фалшива. Пред медиите в Министерски съвет премиерът обясни, че \"по-приятелски и конструктивен съвет\" не е имал досега. Брифингът, който Борисов даде, беше по повод решението за оръжейния завод \"Емко\". На него стана ясно, че сагата е приключила, а освен завода, от разговорите печели държавното дружество \"Кинтекс\", което ще вземе 6 млн. лв. \"Лесно е да стоиш отстрани и да се опитваш да яхваш една или друга вълна. Бяха ми нужни два дни, за да разреша проблема с \"Емко\", защото когато от една страна имаме частни фирми, а от другата \"Кинтекс\" като държавна собственост, може да се появят спекулации\", коментира министър-председателят Бойко Борисов. \"Военната продукция, военните договори и излизането на други пазари изискват голям професионализъм. Седнахме заедно и не само че се намери решение - и за работниците да получат заплати, и \"Емко\" да има работа, но и държавата ще вземе 6 млн. лв.\", разкри премиерът. \"Ще си отдъхнат много хора. Нито е имало рекет, нито е имало натиск. Това беше желанието на определени политици да се впият в нечий интерес. Видях грешка и при \"Емко\", и при \"Кинтекс\", и в Министерството на икономиката. Вчера изрично предупредих президентството, че ще закъснея с един час, защото ако не ги бях приел протестиращите, те щяха да преминат от другата страна на улицата и да протестират пред сградата на президентството\", обясни Борисов. \"Никога не съм имал по приятелски КСНС с президента Радев. Говорихме си с него един час в кабинета му. Предложих да викна други вицепремиери, за да излезем с решение. Сигурно е, че този антикорупционен орган ще се излъчи от парламента или от президентството. Тогава държавният глава каза, че не е хубаво да излиза с решение без присъствието на Цветанов и Карадайъ. Затова Радев взе календарчето и избрахме първия за него удобен ден - във вторник от 13.00 часа. Снощи с изумление разбрах, че бойкотираме президента. А ние по-приятелски и конструктивен КСНС не сме имали. Това е 100% фалшива новина. Ако лъжа, ме заплюйте. Седнахме, кафенце си пихме и си говорихме по различни теми, а после излизам и разбирам, че съм го бойкотирал. Нямате право да го внушавате това, защото не е истина\", обърна се министър-председателят към журналистите в Министерски съвет. \"Разбрахме се във вторник от 13.00 часа да продължим. Къде е скандалът, къде е бойкотът, след като пихме кафе и си говорихме толкова приятелски\", попита още премиерът. \"Жалко, че в последния момент се обърнахме към премиера Бойко Борисов. Взе се най-правилното решение за нашата страна. Ние ще запазим имиджа на България за външните пазари и ще продължим да работим, както досега\", коментира собственикът на \"Емко\" Емилиян Гебрев след решението на правителството. \"Убеден съм, че ще продължим да работим в сътрудничество. Уверен съм, че повече няма да се повтори това нещо не само с нас, но и с всички оръжейни фирми в страната\", коментира той. \"Още веднъж искам да благодаря на премиера г-н Борисов за своевременната намеса. Протестът, който беше планиран за утре, е отменен\", заключи Емилиян Гебрев, На брифинга взе участие и икономическият министър Емил Караниколов. \"От днес започва работа за възстановяване на договорите с \"Емко\" в пълния им размер. Продукцията на \"ВМЗ Сопот\" ще бъде изкупена от \"Кинтекс\". Днес спечелиха не само работниците на \"Емко\", но и \"Кинтекс\"\", категорично каза той.", "date": "2017.10.10", "title": "ИЗВЪНРЕДНО В ПИК TV! Борисов избухна за КСНС: Бойкот?! Това е абсолютно фалшива новина! Ако лъжа, ме заплюйте! (СНИМКИ/ОБНОВЕНА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D1%80%D0%B5%D0%B7%D0%B8%D0%BB-%D0%BA%D0%BE%D1%88%D0%BC%D0%B0%D1%80-%D0%B2-%D0%BB%D1%8E%D0%BA%D1%81%D0%B5%D0%BC%D0%B1%D1%83%D1%80%D0%B3-%D0%BB%D1%8A%D0%B2%D0%BE%D0%B2%D0%B5%D1%82%D0%B5-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news696495.html", "text": "След 13 поредни победи на България в квалификационни мачове с Люксембург, след поражение на Йоаким и компания с 8 гола разлика в Швеция, \"лъвовете\" на Петър Хубчев щурмуваха Великото херцогство, а резултатът е исторически. Провал за нашите - 1:1, в световната квалификация. Родният отбор няма да участва на Мондиал 2018, оставайки на четвърто място в квалификационната си група. Страданията на терена за \"лъвовете\" срещу играчите от Люксембург са сериозни. Хикс при визита, изстрадана победа в София (4:3), загуба на младежката гарнитура у дома (0:1). Тимът от Великото херцогство прогресира, подрежда се пети в групата. Беларус завършва на шестата позиция. Холандия на трето място, Швеция заема втората позиция и ще играе бараж за класиране за Световното в Русия, а Франция отива директно на Мондиала, печелейки квалификационната група. Резилът за нашите е исторически. От 2004-а година България няма класиране за голям форум, а в сегашните квалификации нашите се отчитат със само 1 спечелена точка в общо 5 гостувания. \"Сега започвам да треперя и се притеснявам от Люксембург\", заяви Хубчев след двубоя с Франция. И позна, не много лесен и със сигурност неприятен сблъсък за \"лъвовете\". За жалост, срещата започна с грешка в отбраната на България и гол за домакините в 3-ата минута. Оливие Тил е точен, кошмарно представяне на нашите в отбрана,  асистенция на Жоаким, бивш играч на ЦСКА. Последваха няколко опасности и пред двете врати, но без чисти голови положения. Така се стигна до 42-ата минута, когато на три пъти домакините стреляха в близост до Илиев, а топката не пожела да влети в мрежата. Пропуск за Люксембург и в 45-ата минута. По този начин \"лъвовете\" се оттеглиха с попадение пасив на почивката. В 52-ата минута Йоаким и Турпел излязоха на добри стрелкови позиции, шанс за родните национали, че топката не влетява в мрежата. Последваха няколко опасности пред вратата на домакините. Най-чистото положение за попадение в двубоя се откри пред Гълъбинов. Централният нападател влезе като резерва в началото на второто полувреме, а в 64-ата минута остана сам срещу вратаря на Люксембург. От близка дистанция обаче острието стреля в стража. Гол на Чочев в 68-ата минута, Ивайло бележи с глава. Последва още един сериозен пропуск на Гълъбинов, \"Лъвовете\" поискаха дузпа в края на сблъсъка, реферът не посочи бялата точка, а срещата завърши при резултат 1:1. ТИТУЛЯРИТЕ: ЛЮКСЕМБУРГ: Жубер, Холтер, Филипс, Малгет, Яниш, Мартинс, Муч, В. Тил, Да Мота, Йоаким, О. Тил БЪЛГАРИЯ: Илиев, С. Попов, Бодуров, Божиков, Занев, Славчев, Чочев, Неделев, Краев, И. Попов, Делев Съдия: Ищван Вад (Унгария).", "date": "2017.10.10", "title": "ИЗВЪНРЕДНО! Исторически резил! Кошмар в Люксембург! \"Лъвовете\"... (ОБНОВЕНА)"}
{"url": "http://pik.bg/%D0%BB%D0%BE%D1%88%D0%BE%D1%82%D0%BE-%D0%B2%D1%80%D0%B5%D0%BC%D0%B5-%D1%81%D0%B2%D1%8A%D1%80%D1%88%D0%B8-%D0%B7%D0%B0%D0%BF%D0%BE%D1%87%D0%B2%D0%B0-%D0%BF%D1%80%D0%B5%D0%BA%D1%80%D0%B0%D1%81%D0%BD%D0%BE-%D1%86%D0%B8%D0%B3%D0%B0%D0%BD%D1%81%D0%BA%D0%BE-%D0%BB%D1%8F%D1%82%D0%BE-news696414.html", "text": "Все пак сутрин ще бъде студено, на места може да има мъгли, най-вече около водните басейни. Но през деня и най-вече следобед времето ще бъде хубаво, слънчево и приятно. Лошото време свърши и започва хубавото , това сочи средносрочната прогноза за времето, представена в „Дарик Кафе“. В следващите 10-15 дни се очаква първата серия на циганското лято . Постепенно температурите ще се повишават, като в края на тази и началото на следващата ще са високи за сезона - 25-26 градуса в низините. Ще бъде предимно слънчево . Това е защото Балканите, а и цяла Южна Европа са под влияние на високо атмосферно налягане . Тази нощ ще бъде предимно ясно и почти тихо . Минималните температури ще бъдат 4 и 9 градуса, по Черноморието до 11 градуса. В сутрешните часове на места около водните басейни ще се образува мъгла. През деня над страната ще има временни увеличения на облачността, по-значителни над източните и планинските райони, но само на отделни места ще превали слаб дъжд. Ще духа слаб северозападен вятър. Максимални температури – между 17 и 22 градуса. Атмосферното налягане е и ще се задържи по-високо от средното за октомври. Над планините ще има по-значителни увеличения на облачността и на отделни места ще превали слаб дъжд, над 2300 метра – слаб сняг. Ще духа до умерен северозападен вятър. Максимална температура на височина 1200 метра около 12 градуса, на 2000 метра – около 5 градуса. Над Черноморието ще има временни увеличения на облачността, но само на изолирани места слабо ще превали. Ще духа слаб вятър от запад-северозапад. Максимални температури на въздуха – 17-19 градуса. Температурата на морската вода ще бъде 19 градуса. Вълнението на морето ще бъде 1-2 бала. Снегът на Витоша постепенно ще се стопи, ще изчезне и няма да има и следа от него в следващите дни, тъй като и във височина ще се пренася топлият въздух. Над 2000 метра температурите също ще бъдат над 0 градуса. . Минималните температури ще бъдат 4 и 9 градуса, по Черноморието до 11 градуса. В сутрешните часове на места около водните басейни ще се образува мъгла. През деня над страната ще има временни увеличения на облачността, по-значителни над източните и планинските райони, но само на отделни места ще превали слаб дъжд. Ще духа слаб северозападен вятър. Максимални температури – между 17 и 22 градуса. Атмосферното налягане е и ще се задържи по-високо от средното за октомври. ще има по-значителни увеличения на облачността и на отделни места ще превали слаб дъжд, над 2300 метра – слаб сняг. Ще духа до умерен северозападен вятър. Максимална температура на височина 1200 метра около 12 градуса, на 2000 метра – около 5 градуса. ще има временни увеличения на облачността, но само на изолирани места слабо ще превали. Ще духа слаб вятър от запад-северозапад. Максимални температури на въздуха – 17-19 градуса. Температурата на морската вода ще бъде 19 градуса. Вълнението на морето ще бъде 1-2 бала.", "date": "2017.10.10", "title": "Лошото време свърши! Започва прекрасно циганско лято"}
{"url": "http://pik.bg/%D0%BD%D0%BE%D0%B2-%D0%BE%D0%B3%D0%BD%D0%B5%D0%BD-%D0%B0%D0%B4-%D0%B2-%D0%B1%D1%83%D1%80%D0%B3%D0%B0%D1%81-%D0%BF%D0%BB%D0%B0%D0%BC%D0%BD%D0%B0%D1%85%D0%B0-%D0%B8%D0%BC%D0%BE%D1%82%D0%B8-%D0%BD%D0%B0-%D0%B1%D0%B4%D0%B6-news696462.html", "text": "Нов огнен кошмар вдигна на крак Бургас. Пламъците избухнали в района на автомивка до жп релсите на бул. „Мария Луиза”. Огънят е обхванал постройки, използвани преди години за склад на БДЖ, но превърнати в свърталище за бездомници, предаде Флагман.бг. На място са пристигнали два екипа на пожарната, чиято бърза реакция е овладяла стихията да не се разрасне. В рамките на няколко дни това е поредното изоставено помещение, използвано от клошари, което бе унищожено от огнена стихия. Живущите в района подозират, че пожарът е умишлен с цел да се вдигне нова сграда, не е изключена и версията обаче, че е пламъците са предизвикани от обитателите на сградите.", "date": "2017.10.10", "title": "Нов огнен ад в Бургас! Пламнаха имоти на БДЖ"}
{"url": "http://pik.bg/%D0%BD%D0%B5%D1%83%D0%B7%D0%BD%D0%B0%D0%B2%D0%B0%D0%B5%D0%BC%D0%B0-%D0%B4%D0%B6%D0%B0%D0%BD%D0%B5%D1%82-%D0%B4%D0%B6%D0%B5%D0%BA%D1%81%D1%8A%D0%BD-%D1%81%D1%82%D0%B0%D0%BD%D0%B0-%D0%B2%D0%B5%D0%B9%D0%BA%D0%B0-%D1%81%D1%82%D0%BE%D0%BF%D0%B8-%D1%81%D0%B5-%D1%81-60-%D0%BA%D0%B8%D0%BB%D0%B0-%D1%81%D0%BD%D0%B8%D0%BC%D0%BA%D0%B8-news696419.html", "text": "Джанет Джексън организира парти, на което покани звездни приятели. Гостите били поразени от външния й вид. Оказа се, че за съвсем кратко време тя се е лишила от десетки килограми. Сестрата на Краля на поп музиката Майкъл Джексън изглежда великолепно, а за събитието избра черна рокля с открити рамене, като тоалетът подчерта тънката й талия, пише \"Tialoto\", като цитира \"OK Magazine\". Освен възхищение, певицата събра и критики. Въпросът е в това, че само за няколко месеца Джанет е загубила около 60 кг след бременността си. Джексън претърпя и развод с катарския милионер Уисам ал Мана. По време на раздялата двамата твърдяха, че са запазили много добри отношения, но брат ѝ Ранди разкри, че 50-годишната певица е била малтретирана от 42-годишния бизнесмен. Двамата сключиха брак в края на 2012 г., а в началото на 2017 г. Джанет роди момче. През април стана ясен и разводът им. Феновете на Джексън обаче не смятат, че загубата на толкова много килограми за толкова кратко време е добре за здравето ѝ, затова я обсипаха със съвети да престане с диетите и да не изтощава организма си с тежки тренировки.", "date": "2017.10.10", "title": "НЕУЗНАВАЕМА! Джанет Джексън стана вейка! Стопи се с 60 кила (СНИМКИ)"}
{"url": "http://pik.bg/%D0%BB%D1%8E%D0%B1%D0%BE%D0%B2%D1%82%D0%B0-%D0%BD%D0%B0-%D0%B1%D0%BE%D0%B6%D0%B8%D0%BD%D0%BE%D0%B2-%D0%B8-%D0%B1%D0%B8%D0%BB%D1%8F%D0%BD%D0%B0-%D0%B4%D0%BE%D0%BB-%D0%BF%D1%80%D0%B5%D0%B4-%D1%81%D0%B5%D1%80%D0%B8%D0%BE%D0%B7%D0%BD%D0%BE-%D0%B8%D0%B7%D0%BF%D0%B8%D1%82%D0%B0%D0%BD%D0%B8%D0%B5---%D0%B5%D1%82%D0%BE-%D0%B7%D0%B0%D1%89%D0%BE-news696469.html", "text": "Биляна Дол заряза Валери Божинов! Засега не окончателно, но временно двамата ще живеят разделени. Както е известно Божигол се раздели с швейцарския отбор Лозана и се прибра в България, където ще остане до края на годината. Дотогава ще е без гаджето си, която пък остава в Швейцария. Там живеят родителите й и Биляна се надяваше с Валери да се установят там. За съжаление договорът на Божинов бе прекратен само три месеца след подписването мву. На този етап 42-годишната Биляна няма никакво намерение да живее в България, а вероятно ще се прибере в родния Белград, пише ежедневник.", "date": "2017.10.10", "title": "Любовта на Божинов и Биляна Дол пред сериозно изпитание - ето защо..."}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BA%D1%80%D1%8A%D1%81%D1%82%D0%BE%D1%81%D0%B0-%D1%88%D0%BF%D0%B0%D0%B3%D0%B0-%D1%81-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0-%D0%BA%D1%81%D0%BD%D1%81-%D0%B3%D0%B5%D1%80%D0%B1-%D0%BD%D0%B0%D1%80%D0%BE%D1%87%D0%BD%D0%BE-%D0%BF%D1%80%D0%BE%D0%B2%D0%B0%D0%BB%D0%B8%D1%85%D0%B0-%D1%81%D1%8A%D0%B2%D0%B5%D1%82%D0%B0-%D0%BB%D0%B8%D0%B4%D0%B5%D1%80%D0%BA%D0%B0-news696464.html", "text": "Кризисен пиар на Бойко Борисов и ГЕРБ нарече разрешаването на проблема с ЕМКО Корнелия Нинова. Причината за пиара била в твърде многото скандали около ГЕРБ напоследък. Когато има протест, Борисов дава назад в политиката, смята тя. Този случай показвал, че нямаме държавни институции. Министър от кабинета Емил Караниколов бе двигателят на всички тези неща и източник на всичко около ЕМКО. Сега премиерът, който е начело на това правителство казва, че нищо не се е случило и всичко ще си се върне както преди. Ще му се поиска ли на Караниколов отговорност за всичко, което говореше до днес. Ако премиерът си е на мястото, ще освободи Караниколов. Но няма да го направи, защото министърът изпълняваше неговите поръчки. А довчера министърът твърдеше, че всичко това е една престъпна схема, коментира Нинова. Те провалиха КСНС нарочно. Всички бяха потвърдили, че ще присъстват, но не всички дойдоха. Но когато някой не може да дойде, си посочва представител. Никой не си е посочил такъв - защо не изпълниха закона, ако са им важни международните ангажименти, попита тя. Когато се видя, че няма кворум от управляващите дойде предложение да се затвори въпросът, защото той бил въпрос на законодателство. Става дума за антикорупционния закон. Сиреч те казаха, че президентската институция няма никакво значение. Тогава взех думата и казах: Не се отказвайте от тази тема г-н президент. Направихме дискусия и президентът посочи втората дата за заседание. Никой не представи доклада на Екатерина Захариева, а те казаха, че няма да го представят. Какво показваш с това пренебрежение. Унижаваш институцията? По-важното е какво ще се случи с антикорупционното законодателство, посочи лидерката на Столетницата. По-рано Борисов бе категоричен, че е фалшива новина да се твърди, че ГЕРБ са бойкотирали КСНС. Нямате право да го твърдите това нещо. Разбрахме се темата да остане за другия път, бе категоричен премиерът. Нека кажа, че, докато е този НС на БСП и аз председател, няма да ставаме част от сговора на политическата класа, която иска да се предпази от наказателната отговорност за корупцията. Политическата класа на прехода прави корупцията. Не искам да сме част от това. Ние, в БСП, имаме избор. Или се договаряме за личния си интерес, ще вземем постове, и една такава хубава и добра политическа класа щеше да управлява. Но това не е в името на България. Това е в името на тези, които искат да се скрият, посочи лидерката на БСП. Подозрителна съм към тези думи заради избора на ВСС, контрира я водещата. Влязохте ли в сговор с ГЕРБ да им предоставите един списък и те да си изберат, попита я тя. Нинова отговори, че времето ще покаже. Нинова заяви, че няма нищо против да се излъчва он лайн съвета по национална сигурност, без случаите, в които има класифицирана информация. Мисля, че правителството на Бойко Борисов не иска да се бори с корупцията, посочи тя. Те твърдят в доклад до КСНС, подписанот Цецка Цачева, която казва, че \"иначе казано корупцията не е престъпление\". Защо те казват так? Те я свеждат в закона за административно нарушение, което да се наказва с глоба. Ние искаме разследване, присъда и отговорност, коментира Нинова.", "date": "2017.10.10", "title": "ИЗВЪНРЕДНО! Корнелия кръстоса шпага с Борисов за КСНС: ГЕРБ нарочно провалиха съвета! Лидерката на БСП поиска премиерът да махне Караниколов заради ЕМКО"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D0%B8%D0%BA%D1%82%D0%BE%D1%80-%D0%BD%D0%B8%D0%BA%D0%BE%D0%BB%D0%B0%D0%B5%D0%B2-%D0%BF%D1%80%D0%B8%D0%B7%D0%BD%D0%B0-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D0%B4%D0%B0-%D1%87%D1%83%D1%85-%D1%81%D0%B5-%D1%81-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B2%D0%B8-news696457.html", "text": "Журналистът Виктор Николаев ексклузивно потвърди пред камерата на ПИК TV, че се е чул с вицепремиера Валери Симеонов на обяд в петък, часове след гостуването му в сутрешния блок при водещия. Николаев заяви, че е водил разговор с лидера на НФСБ, както разкри по-рано и самият Симеонов. \"Да, чухме се, имали сме разговор. Друго не мога да коментирам. Искам да тръгна бързо, за да си взема детето от училище\", това повтори многократно пред камерата на ПИК TV Николаев, избягвайки да отговори конкретно на въпроса как се чувства. Припомняме, че самият журналист нито веднъж не изрази ясно становище по темата и не каза в прав текст дали се чувства заплашен или не, както твърдят от ръководството на медията. Николаев единствено благодари за подкрепата в сутрешния блок на Нова тв вчера и с това изчерпа коментарата си. Вицепремиерът Валери Симеонов пък разкри, че двамата са се чули още същия ден след гостуването му в петък на обяд и дори са се смели на опита да се всеят интриги помежду им. \"Чухме се, имале сме разговор, това е\", каза и Николаев и се завтече да вземе дъщеря си от училище, желаейки да приключи темата по-бързо. Вижте разговора му с репортер на ПИК TV във видеото.", "date": "2017.10.10", "title": "ЕКСКЛУЗИВНО В ПИК TV! Виктор Николаев призна пред медията ни: Да, чух се с Валери Симеонов! (ВИДЕО)"}
{"url": "http://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D0%BF%D0%BE%D0%B6%D0%B0%D1%80-%D0%B8%D0%B7%D0%B1%D1%83%D1%85%D0%BD%D0%B0-%D0%B2-%D1%81%D0%B3%D1%80%D0%B0%D0%B4%D0%B0%D1%82%D0%B0-%D0%BD%D0%B0-%D0%B1%D1%83%D0%BB-%D0%B4%D0%BE%D0%BD%D0%B4%D1%83%D0%BA%D0%BE%D0%B2-%D0%B8-%D1%83%D0%BB-%D0%B1%D0%B5%D0%BD%D0%BA%D0%BE%D0%B2%D1%81%D0%BA%D0%B8-%D0%B2-%D1%81%D0%BE%D1%84%D0%B8%D1%8F-news696482.html", "text": "\"Фокус\". Зданието гори не за първи път. Преди време там се бяха подслонили клошари, но полицията ги прогони. Поне 4-5 пожара има в последните две години на мястото. Според запознати старинната сграда е с много наследници и няма шанс да бъде реновирана скоро. Пожар гори в сграда на ъгъла на бул. „Княз Александър Дондуков“ и ул. „Георги Бенковски“, предаде", "date": "2017.10.10", "title": "Пореден пожар избухна в сградата на бул. \"Дондуков\" и ул. \"Бенковски\" в София"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B0%D0%B8-%D0%B2%D0%B7%D0%B5%D1%85%D0%B0-%D0%BD%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%BA%D0%B0-%D0%BD%D0%B0%D0%B9-%D0%BC%D0%B8%D0%BB%D0%BE%D1%82%D0%BE---%D0%BF%D1%80%D0%B8%D0%B1%D1%80%D0%B0%D1%85%D0%B0-%D0%B9-770-%D0%BB%D0%B8%D1%82%D1%80%D0%B0-%D1%80%D0%B0%D0%BA%D0%B8%D1%8F-%D0%B8-%D1%8F-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-news696435.html", "text": "Близо 770 литра алкохол без бандерол спипаха полицаи от Правец при проведена операция в града, съобщават от ОДМВР-София. На 9 октомври, на територията на Районно управление на МВР-Правец, е проведена полицейска операция за противодействие на незаконната търговия с акцизни стоки съвместно от икономически полицаи в ОДМВР-София и служители на районното управление в града. В хода на акцията, при проверка на адреса 71- годишна жена, са открити и иззети десетки пластмасови бутилки с различна вместимост, съдържащи общо 770.600 литра алкохол без български бандерол. На местопроизшествието е извършен оглед и по случая е образувано досъдебно производство. С полицейска мярка за 24 часа е задържана собственичката на имота.", "date": "2017.10.10", "title": "Полицаи взеха на пенсионерка най-милото - прибраха й 770 литра ракия и я арестуваха"}
{"url": "http://pik.bg/%D1%84%D1%80%D1%8A%D1%86%D0%BB%D0%B0%D1%82%D0%B0-%D0%B1%D0%BE%D0%B3%D0%B4%D0%B0%D0%BD%D1%81%D0%BA%D0%B0-%D0%B6%D0%B8%D0%B2%D1%8F%D0%BB%D0%B0-%D0%B2-%D0%BA%D0%BE%D0%BF%D1%82%D0%BE%D1%80-%D1%81%D1%80%D0%B5%D1%89%D1%83-50-%D0%BB%D0%B5%D0%B2%D0%B0-%D0%BD%D0%B0%D0%B5%D0%BC-news696423.html", "text": "Фръцлата на \"ВИП Брадър\" Алекс Богданска е живяла едва в 12 квадрата стая, които деляла с още две момичета. До юни тази година манекенката е обитавала коптор в Студентски град, където плащала 50 лева месечен наем. Скандалната брюнетка избрала сама да си плаща покрива над главата си, вместо да иска пари от татко си. Александра признава, че именно скромният живот в общежитието й е помогнал да оцени по-скъпия живот, който води в момента, пише седмичник. \"Мога и на общежитие, мога и на яхти\", заявава Богданска.", "date": "2017.10.10", "title": "Фръцлата Богданска живяла в коптор срещу 50 лева наем"}
{"url": "http://pik.bg/%D1%86%D1%81%D0%BA%D0%B0-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%BF%D0%B5%D1%82%D1%8A%D1%80-%D0%B6%D0%B5%D0%BA%D0%BE%D0%B2-%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D1%87%D1%83%D0%BA%D0%BD%D0%B0-73-news696470.html", "text": "Днес своя 73-и рожден ден празнува легендарният голмайстор на ЦСКА и националния отбор Петър Жеков. С екипа на червените Жеков е 5-кратен шампион на България през 1969, 1971, 1972, 1973 и 1975 година и 4-кратен носител на Купата на България през 1969, 1972, 1973 и 1974 г. Голмайстор на първенството с Берое през 1967 година с 21 гола и през 1968 г. с 31 гола, както и с ЦСКА през 1969 г. с 36 гола, 1970 г. - 31, 1972 г. - 27 и 1973 г. - 29 гола, Носител на Златната обувка през 1969 г. с 36 попадения, на Сребърната обувка през 1970 г. и Бронзовата през 1973 г. В турнира за КЕШ играе в 14 мача и вкарва 7 гола, за КНК има 5 мача и 2 гола. Първият и единствен засега капитан на български отбор играл на финал на голям турнир - олимпиадата в Мексико през 1968 г. Участва и в 1 мач от финалите на Световното първенство в Мексико през 1970 г. Играе за националния отбор до 1973 година, като записва общо 44 мача с 25 попадения. Ръководството, спортно-техническия щаб и всички служители на футболен клуб ЦСКА му желаят много здраве, дълголетие и още безброй щастливи мигове с любимия ЦСКА, пишат от \"Българска армия\".", "date": "2017.10.10", "title": "ЦСКА поздрави Петър Жеков! Легендата чукна 73"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%B1%D0%BE%D0%B9%D0%BA%D0%BE%D1%82%D0%B8%D1%80%D0%B0-%D1%81%D1%80%D0%B5%D1%89%D0%B8-%D1%81-%D0%BF%D0%BE%D1%81%D0%BB%D0%B0%D0%BD%D0%B8%D0%BA%D0%B0-%D0%BD%D0%B0-%D1%81%D0%B0%D1%89-%D0%B2-%D0%B0%D0%BD%D0%BA%D0%B0%D1%80%D0%B0-news696443.html", "text": "AFP. Турция ще бойкотира срещи с посланика САЩ в Анкара, тъй като вече не го признава за представител на Вашингтон в страната. Това заяви президентът Реджеп Тайип Ердоган в рамките на посещението си в Сърбия, предава Джон Бас скоро ще напусне страната, за да поеме ново назначение като представител на САЩ в Афганистан. \"Не гледаме на (Бас) като представител на САЩ в Турция\", подчерта Ердоган пресконференция със сръбския президент Александър Вучич в Белград.", "date": "2017.10.10", "title": "Ердоган бойкотира срещи с посланика на САЩ в Анкара"}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82-%D1%81-%D0%BD%D0%BE%D0%B2%D0%B0-%D0%B2%D0%B5%D1%80%D1%81%D0%B8%D1%8F-%D0%B7%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82%D1%82%D0%B0-%D0%BD%D0%B0-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F---%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%B8%D1%81%D0%BA%D0%B0%D0%BB%D0%B8-%D0%B4%D0%B0-%D0%BF%D1%80%D0%B8%D0%BA%D1%80%D0%B8%D1%8F%D1%82-%D1%84-news696474.html", "text": "Няма да се стигне до обявяване на независимост на Каталуния. Лидерът Карлес Пучдемон ще предприеме някаква по-гъвкава форма. Това заяви пред Би Ти Ви директорът на Европейския институт за стратегии и анализи Бранимир Ботев във връзка с очакването властта в Каталуния да излезе с решението за независимостта на областта. \"Идва ми малко в повече специално от Карлес Пучдемон да се прави на по-каталунец от каталунците. Той самият наполовина е андалусиец. Финансовите афери и спекулации до този момент гърмяха една след друга в Каталуния и то най-вече в тази партия, която оглавява Пучдемон\", коментира той и добави, че един от мотивите да се иска независимост е за да се прикрият тези машинации. \"Националистите сериозно ще се замислят дали да обявят независимост, след като близо 1 млн. души в неделя се обявиха за единение. Реално под 30% от населението на Каталуния са гласували \"за\" обявяване на независимост\", каза още Бранимир Ботев. \"Испания беше един страхотен пример за европейско и толерантно развитие, въпреки че е преживяла много\". обяви директорът на Европейския институт за стратегии и анализи и заключи: \"Към момента този ескалиращ сепаратизъм може да се окаже началото на доминото, което започва да пада в Европейския съюз.\"", "date": "2017.10.10", "title": "Експерт с нова версия за независимостта на Каталуния - националистите искали да прикрият финансови афери"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B5%D1%82%D0%BE-%D0%BA%D1%8A%D0%B4%D0%B5-%D1%89%D0%B5-%D0%B2%D0%B0%D0%BB%D0%B8-%D1%83%D1%82%D1%80%D0%B5-news696486.html", "text": "През нощта ще бъде предимно ясно и почти тихо. Минимални температури между 4° и 9°, по Черноморието до 11°. Утре в сутрешните часове на места около водните басейни ще се образува мъгла. През деня над страната ще има временни увеличения на облачността, по-значителни над източните и планинските райони, но само на отделни места ще превали слаб дъжд. Ще духа слаб северозападен вятър. Максимални температури между 17° и 22°. Такава е прогнозата за времето на Националния институт по метеорология и хидрология (НИМХ), съобщи за Фокус дежурният синоптик Красимир Стоев. Атмосферното налягане е и ще се задържи по-високо от средното за октомври. Над Черноморието ще има временни увеличения на облачността, но само на изолирани места слабо ще превали. Ще духа слаб вятър от запад-северозапад. Максимални температури на въздуха: 17-19°. Температурата на морската вода е 19°. Вълнението на морето ще бъде 1-2 бала. Над планините ще има по-значителни увеличения на облачността и на отделни места ще превали слаб дъжд, над 2300 метра – слаб сняг. Ще духа до умерен северозападен вятър. Максимална температура на височина 1200 метра около 12°, на 2000 метра – около 5°. В четвъртък и петък ще има повече разкъсвания и намаления на облачността, особено в часовете след обяд. Първия ден ще духа слаб западен вятър, втория ден вятърът ще се ориентира от северозапад, по-късно и ще се усили. Температурите ще се повишат и максималните в петък ще са между 20° и 25°. В събота над Източна България ще има повече облачност, възможни са и изолирани слаби превалявания. Дневните температури ще се понижат, по-чувствително в Източна България. Вятърът ще остане северозападен, но до края на деня ще отслабне до умерен.", "date": "2017.10.10", "title": "ВАЖНО! Ето къде ще вали утре"}
{"url": "http://pik.bg/%D0%BD%D1%8F%D0%BC%D0%B0-%D0%BC%D1%8A%D1%80%D0%B4%D0%B0%D0%BD%D0%B5-%D1%81%D1%8A%D0%B4%D1%8A%D1%82-%D0%BE%D1%81%D1%82%D0%B0%D0%B2%D0%B8-%D0%B2-%D0%B0%D1%80%D0%B5%D1%81%D1%82%D0%B0-%D1%80%D0%B5%D1%86%D0%B8%D0%B2%D0%B8%D0%B4%D0%B8%D1%81%D1%82-%D0%BF%D1%80%D0%BE%D0%B4%D0%B0%D0%B2%D0%B0%D0%BB-%D0%B4%D1%80%D0%BE%D0%B3%D0%B0-news696448.html", "text": "Варненският апелативен съд потвърди най-тежката мярка „задържане под стража“, определена спрямо Добромир Проданов, привлечен като обвиняем по досъдебно производство на Първо РУ на МВР – Добрич, за разпространение на амфетамини. Втората съдебна инстанция намери за правилно и законосъобразно определението на Окръжния съд – Добрич, от края на септември м.г., с което 25-годишният мъж е бил първоначално задържан под стража. Проданов е бил задържан от органите на реда на 26 септември и то в момент, когато е продавал на друго лице амфетамини. Иззетата по време на задържането дрога е била 42,3 грама амфетамини, саморъчно свита цигара марихуана и електронна везна. Втората съдебна инстанция потвърждава и извода, че съвсем реална е опасността младият мъж да се укрие или да извърши престъпление. Основанията за това се крият в съдебното минало на обвиняемия. Добромир е осъждан вече два пъти. Веднъж с условна присъда на Районен съд – Добрич, - за държане на високорисково наркотично вещество на стойност около 12 000 лева. В изпитателния срок по това условно осъждане, той е извършил кражба, за която Окръжен съд – Добрич, му е наложил наказание „пробация“, изтърпяно през месец декември 2015 г..Две години по-късно Проданов отново е заловен с високорисково наркотично вещество при това в процес на продажба.", "date": "2017.10.10", "title": "НЯМА МЪРДАНЕ! Съдът остави в ареста рецивидист, продавал дрога"}
{"url": "http://pik.bg/%D0%BD%D0%B8%D0%BA%D0%BE%D0%BB%D0%B0%D0%B9-%D0%BA%D0%BE%D0%BB%D0%B5%D0%B2-%D0%B1%D0%BE%D1%81%D0%B8%D1%8F-%D1%80%D0%B0%D0%B7%D0%B1%D0%B8%D1%85-%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0%D0%BD%D0%B0-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B0-%D0%B3%D1%80%D1%83%D0%BF%D0%B0-%D0%B2-%D0%B4%D0%B0%D0%B8-news696413.html", "text": "Николай Колев-Босия даде днес пресконференция на тема \"Мятането на развалени домати по политици, администрация и магистратура е официално разрешено”. На брифинга той разкри, че по голяма част от делата заведени срещу него, заради протестните му действия, са спечелени. Заедно с Босия беше й адвокатът му Ганьо Бозанджиев, който обясни, че каузите на Колев са справедливи и те защитават не само личния му интерес, но и обществения. \"Благодарение на Николай Колев-Босия в \"Автомобилна администрация\" бяха разкрити големи корупционни схеми и беше разбита организирана престъпна група. Босия успя да прекъсне тенденцията да бъдат издавани шофоьрски книжи на хора, които не са издържали и не са се явили на изпит за управление на МПС\", даде пример адвокат Бозанджиев.", "date": "2017.10.10", "title": "Николай Колев-Босия: Разбих организирана престъпна група в ДАИ"}
{"url": "http://pik.bg/%D0%B1%D0%B8%D0%B2%D1%88%D0%B0%D1%82%D0%B0-%D0%BD%D0%B0-%D0%B1%D0%BB%D0%B0%D0%B3%D0%BE-%D0%B4%D0%B6%D0%B8%D0%B7%D1%8A%D1%81%D0%B0-%D1%85%D0%B2%D0%B0%D0%BD%D0%B0-%D0%BD%D0%BE%D0%B2%D0%B8%D1%8F-%D1%81%D0%B8-%D0%B2-%D0%B8%D0%B7%D0%BD%D0%B5%D0%B2%D1%8F%D1%80%D0%B0-news696411.html", "text": "Бившата на Благо Георгиев - Христина Витанова, и милионерът Лазгин Маджид са се разделили. При чината е доста тривиална - бившата гимнастичка е хванала любимия си да й кръшка. Ослепяла от ревност и ярост Витанова вдигнала нечуван скандал и е напуснала жилището му, където двамата живееха на семейни начала. Христина изнесла багажа си и решила да започне на чисто, съобщава \"Хот арена\". В отговор Лазгин я блокирал в инстаграм, с което завинаги я изтрил от живота си. Сега Христина плаче на рамото на най-добрата си приятелка Алисия, която също има горчив опитс мъжете. Двете се разхождат на Витоша и обсъждат колко гадни са мъжете. Преди време се заговори, че Христина здраво е хванала юздите на любимия си. Лазгин се задушавал от любовта на Витанова, която го ревнувала дори от сянката му. Дали това е причината той да потърси утеха в обятията на друга жена остава да гадаем.", "date": "2017.10.10", "title": "Бившата на Благо Джизъса хвана новия си в изневяра"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D0%B1%D1%80%D1%8A%D1%89%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BA%D0%B0%D1%80%D0%BB%D0%B5%D1%81-%D0%BF%D1%83%D1%87%D0%B4%D0%B5%D0%BC%D0%BE%D0%BD-%D0%B7%D0%B0-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BD%D0%B0-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-%D1%81%D0%B5-%D0%BE%D1%82%D0%BB%D0%B0%D0%B3%D0%B0-%D1%81-%D1%87%D0%B0%D1%81-%D0%BD%D0%B0-%D0%B6%D0%B8%D0%B2%D0%BE-news696487.html", "text": "Обръщението на Карлес Пучдемон, в което трябваше да стане ясно дали Каталуния ще обяви независимост от Испания, се отлага с един час, съобщава Ел Паис, цитирани от Фокус. По-рано стана ясно, че десет минути след официалното начало на обръщението (18:00 часа местно време, 19:00 часа българско време), Пучдемон все още не е излязъл на трибуната, а Народното събрание е наполовина празно. Причината за забавянето все още не е съобщена.", "date": "2017.10.10", "title": "ИЗВЪНРЕДНО! Обръщението на Карлес Пучдемон за бъдещето на Каталуния се отлага с час (НА ЖИВО)"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%BC%D1%83-%D0%B3%D0%BE-%D0%B3%D0%BE%D0%B2%D0%BE%D1%80%D1%8F%D1%82-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D1%81%D0%B5-%D0%B2%D1%8A%D1%80%D0%BD%D0%B0-%D0%BA%D1%8A%D0%BC-%D0%B1%D0%B8%D0%B7%D0%BD%D0%B5%D1%81%D0%B0-%D1%81-%D1%85%D0%BE%D1%80%D0%BE%D1%81%D0%BA%D0%BE%D0%BF%D0%B8-%D0%B1%D0%B8%D0%B2%D1%88%D0%B8%D1%8F%D1%82-%D0%B4%D1%8A%D1%80%D0%B6%D0%B0%D0%B2%D0%B5%D0%BD-%D0%B3%D0%BB%D0%B0%D0%B2%D0%B0--news696195.html", "text": "Росен Плевнелиев се е върнал към някогашното си хоби да прави хороскопи. Дори си купил няколко книги по астрология, които да му помогнат да бъде точен в звездните си прогнози. Бившият президент многократно е разказвал, че в началото на 90-те години въртял бизнес с хороскопи. Както е известно, Плевнелиев е завършил изчислителна техника в МЕИ и пред 1989 г. се дипломира като компютърен инженер. Печели конкурс за научен работник в Института по микропроцесорна техника, но с падането на комунизма остава без работа, тъй като БАН няма пари за заплати. През 1990 г. със своя приятел Иван Тодоров решават да направят фирма. Първият им бизнес проект е свързан с правенето на хороскопи със специална програма по астрология - нещо, което се смята за модерно в началото на демокрацията. Наемат 3 кв. м. на първия етаж на ГУМ в Благоевград и хората се редят на опашки, за да видят бъдещето си срещу цена от 1 левче. Още докато беше на \"Дондуков\" 2, Плевнелиев си призна, че се интересува и от прераждането. Така открил, че в предишния си живот бил жена пастир, родена в Исландия. Сега, след като напусна високия пост Росен съвсем сериозно се е отдал на звездните прогнози, при това без да използва софтуер, а изчислявайки нещата сам, използвайки рождената дата на даден човек, пише седмичен таблоид. Според запознати експрезидентът правел хороскопи на приятели и политици най-вече за да се забавлява и не се взимал насериозно като професионален астролог. Зевзеци се питат дали като вещ в занаята, Плевнелиев предварително знае какво ще се случи в държавата.", "date": "2017.10.10", "title": "ЗВЕЗДИТЕ МУ ГО ГОВОРЯТ! Плевнелиев се върна към бизнеса с хороскопи! Бившият държавен глава врачува на политиците"}
{"url": "http://pik.bg/%D0%BF%D0%BE%D1%80%D0%BE%D0%B6%D0%B0%D0%BD%D0%BE%D0%B2-%D1%81%D0%BF%D0%B5%D1%88%D0%BD%D0%BE-%D0%B4%D0%B5%D0%B9%D1%81%D1%82%D0%B2%D0%B0%D0%BC%D0%B5-%D0%BF%D0%BE-%D1%83%D0%B2%D1%80%D0%B5%D0%B4%D0%B5%D0%BD%D0%B0%D1%82%D0%B0-%D0%BE%D1%82-%D0%BA%D0%BE%D1%80%D0%BE%D1%8F%D0%B4-%D0%B4%D1%8A%D1%80%D0%B2%D0%B5%D1%81%D0%B8%D0%BD%D0%B0-news696451.html", "text": "Министърът на земеделието, храните и горите Румен Порожанов увери, че е създадена организация за инвентаризиране, възлагане на добив и усвояване на увредената дървесина от горски територии, засегнати от съхнене, вредители и абиотични фактори. Това съобщиха от пресцентъра на Министерството на земеделието, храните и горите. По време на третото поредно заседание на създадения с негова заповед кризисен щаб за спешно решаване на проблема, той специално изиска от представителите на Южноцентрално предприятие и Лесозащитна станция Пловдив да предоставят информация за съхнещите гори до Карлово в присъствието на поканения народен представител от района Веска Ненчева. Инж. Ботьо Арабаджиев, директор на ЮЦДП информира, че от направената инспекция на място стана ясно, че това са насаждения, които са засегнати от съхнене поради комплекс от фактори, сред които промяна на климатичните условия, изчерпване на почвения запас и достигане на определена възраст за дървесния вид. Беше посочено, обаче, че има наличие на добър подраст от широколистни видове и се разчита, че естественото възобновяване ще е до 85%. По време на дискусията, бе уточнено, че успоредно с процеса на трансформация на поразените иглолистни насаждения с широколистни, ще има и регенерация на иглолистните насаждения. Според експертите това ще е добро взаимодействие между двата вида, което ще запази досегашните противоерозионни и защитни функции на гората. Заместник-министър Атанас Добрев подчерта, че 6-те държавни горски предприятия продължават да работят усилено по усвояване на увредената дървесина по вече изготвения и действащ краткосрочен план за действие. Отново беше поставен въпросът за необходимостта от мобилизиране на повече специализирана техника, както и за необходимостта от привличане на повече работна ръка, тъй като наличните бригади към момента не са достатъчни. Директорите на предприятия информираха, че намаляват новите площи инвентаризирани короядни петна. Същевременно те посочиха, че на места продължава да се снижава цената на добитата увредена дървесина, както и да се предлага атрактивна цена за добива й, за да се повиши мотивацията на бизнеса. 40% от общо инвентаризираната увредена дървесина е добита.", "date": "2017.10.10", "title": "Порожанов: Спешно действаме по увредената от корояд дървесина"}
{"url": "http://pik.bg/%D0%BF%D1%8A%D0%BB%D0%BD%D0%B0-%D0%BB%D1%83%D0%B4%D0%BE%D1%81%D1%82-%D0%B2%D1%8A%D1%80%D1%88%D0%B5%D1%86-%D1%81%D0%B5-%D0%B2%D0%B4%D0%B8%D0%B3%D0%BD%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%BF%D0%BE%D1%81%D0%BA%D1%8A%D0%BF%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D0%BE%D0%B4%D0%B0%D1%82%D0%B0-news696408.html", "text": "Вършец на бунт заради шоковото поскъпване на водата. Хората се събират в този час пред общината на митинг-протест, защото не искат да плащат близо 3 лева за кубик вода, съобщава Нова тв. Хората от Вършец и съседните Чипровци и Георги Дамяново се събраха на протест пред общината, за да кажат, че не са съгласни с повишаването на цената на водата. „При тази нова цена на водата, няма да мога да я плащам. Ще трябва да живея в икономии, да правя икономии на вода за сметка на хигиената, на чистотата, дори на здравето”, възмути се жител на Вършец. А хората вече са обединили силите си в 3-месечна акция, наречена „Няма да платим!” Ако в рамките на тези 90 дни няма решение на проблема, те се готвят да затворят международния път Е-79. Заканват се да стигнат и до София.", "date": "2017.10.10", "title": "ПЪЛНА ЛУДОСТ! Вършец се вдигна на протест срещу поскъпването на водата"}
{"url": "http://pik.bg/%D0%BD%D0%BE%D0%B2%D0%BE-20-%D1%81%D1%82%D0%BE%D0%B8%D1%87%D0%BA%D0%BE%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D0%BD%D0%B5-%D1%81%D1%8A%D0%BC-%D0%BF%D0%BE%D1%87%D0%B5%D1%82%D0%B5%D0%BD-%D0%BA%D0%BE%D0%BD%D1%81%D1%83%D0%BB-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-%D0%BE%D1%82-14-%D0%BC%D0%B5%D1%81%D0%B5%D1%86%D0%B0-news696491.html", "text": "Не съм почетен консул в Кралство Испания от 14 месеца, обяви в интервю за Би Ти Ви Христо Стоичков. По-рано днес министерството на външните работи стартира процедура по неговото освобождаване от поста заради \"влошената комуникация с властите в страната\". След референдума за независимост на Каталуния и размириците по улиците на Барселона, Камата се изказа остро по адрес на вицепремиера на Испания Сорая Саенс де Сантамария и семейството ѝ, като ги нарече последователи на режима на генерал Франко. Във второ изявление по мексиканската телевизия \"Унивижън\" той поднесе извинение на Де Сантамария за това, че е намесил непълнолетния ѝ син в изказването. \"Христо Стоичков е назначен за почетен консул с решение на Министерския съвет №585 от 29 юли 2011 г. Пише така: \"Настоящият документ е с валидност за срок от 5 години.\" От 2011-а до 2017-а не са 5 години... Срокът е изтекъл преди 14 месеца. И сега разбирам, че утре на Министерски съвет щяло да се гласува нещо. Какво, къде, как?\", възмути се носителят на \"Златната топка\" за 1994 г. \"Аз нямам нищо общо с Кралство Испания поради простата причина, че нямам мандат. Нямам право нито да подписвам, нито да издавам документи. Щели да взимат някакво решение... Нека то взимат. Само че това трябваше да се случи преди 14 месеца, а не сега\", допълни Стоичков.", "date": "2017.10.10", "title": "НОВО 20! Стоичков проговори за скандала: Не съм почетен консул в Испания от 14 месеца"}
{"url": "http://pik.bg/%D0%B4%D0%B5%D0%BE-%D1%81%D0%B5-%D0%B6%D0%B5%D0%BD%D0%B8-%D0%BD%D0%B0-%D0%BF%D0%B5%D1%82%D1%8A%D0%BA-13-%D1%82%D0%B8-news696357.html", "text": "Напук на слуховете, че само лоши неща се случват в петък, 13-и, именно тази дата е избрал Део за своя сватбен купон. В интервю пред Би Ти Ви той се извини на всички, които не може да покани, понеже има стотици приятели. Шоуменът се застрахова, че не е стиснат, но едва ли ще може да почерпи всички близки за брака си, които вдигна с мулатката Мариана. Двама се разписаха на 23 септември. Део е категоричен, че много пъти датата 13-и е била съдбовна за него и не се страхува от прокобата й. В началото на седмицата водещият на тотото пък празнува рожден ден. Двамата с любимата му имат син-Борислав, но водещият е категоричен, че иска повече деца.", "date": "2017.10.10", "title": "Део се жени на петък, 13-ти"}
{"url": "http://pik.bg/%D1%83%D1%81%D1%82%D0%B0%D1%82%D0%B0-%D0%BF%D1%80%D0%B0%D0%B7%D0%BD%D1%83%D0%B2%D0%B0-%D1%80%D0%BE%D0%B6%D0%B4%D0%B5%D0%BD-%D0%B4%D0%B5%D0%BD-%D0%BD%D0%B0-%D0%B2%D0%BB%D0%B0%D0%BA%D1%87%D0%B5-%D0%BD%D0%B0-%D1%83%D0%B6%D0%B0%D1%81%D0%B8%D1%82%D0%B5-news696424.html", "text": "Иван Динев-Устата навъртя 4 по 10 години днес. Според народните вярвания този рожден ден не са празнува и певецът няма да направи изключение от това правило. \"На рождения ден ще бъда с моето семейство, ще има и торта, домашно производство, специалитет на моята майка\", издаде рапърът. Тъй като на 18 октомври голямата дъщеря на Устата също има специален повод за празнуване - Ема навършва 10 години, семейно ще си подарят кратко пътешествие в края на месеца. Певецът е обещал на своята наследница да я заведе в \"Дисниленд\" в Париж. За да сбъдне мечтата на Ема, Устата ще трябва да забрави за своя страх от влакчета на ужасите, катапулти и всякакви други атракциони. Той е убеден, че ще се впусне в това предизвикателство с усмивка, защото за него бащината любов е по-силна от всичко. Наред с всички семейни празници, изпълнителят не е забравил и за музикалните си проекти. Той издаде, че до Нова година ще направи два проекта - дует и самостоятелна песен.", "date": "2017.10.10", "title": "Устата празнува рожден ден на влакче на ужасите"}
{"url": "http://pik.bg/%D1%82%D0%B0%D0%B9%D0%BD%D0%B8-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-%D1%80%D0%B0%D0%B7%D0%BA%D1%80%D0%B8%D1%85%D0%B0-%D1%81%D1%81%D1%81%D1%80-%D0%B8%D1%81%D0%BA%D0%B0%D0%BB-%D0%B4%D0%B0-%D0%B2%D0%B7%D1%80%D0%B8%D0%B2%D0%B8-%D0%B0%D1%82%D0%BE%D0%BC%D0%BD%D0%B0-%D0%B1%D0%BE%D0%BC%D0%B1%D0%B0-%D0%BD%D0%B0-%D0%BB%D1%83%D0%BD%D0%B0%D1%82%D0%B0-news696354.html", "text": ". Тайни документи разкриват, че СССР е планирал да взриви атомна бомба на Луната, пише националният ежедневник \"Ди Велт\" Според германския историк Матиас Юл съответното решение е било взето на среща на съветското ръководство през 1958 г. В рамките й е било постигнато съгласие да бъде разработен план за детонирането атомната бомба на естествения спътник на Земята. Улл, който работи в Германския исторически институт в Москва, е попадал на документите в Държавния архив на Русия. Сега германският историк ги публикува. Плановете на най-висшия съветски управленчески кръг е предвиждал оборудване на ракета с атомна бомба, която да има експлозивна сила като на тази, хвърлена над японския град Хирошима. Взривяването й е трябвало да послужи като демонстрация на сила в условията на Студената война. Учените обаче са предупредили, че подобни действия може да предизвикат непредвидими и неизмерими последствия. Затова няколко месеца по-късно проектът е бил изоставен.", "date": "2017.10.10", "title": "Тайни документи разкриха: СССР искал да взриви атомна бомба на Луната!"}
{"url": "http://pik.bg/%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%BF%D0%BE%D1%87%D0%B5%D1%80%D0%BD%D1%8F-%D0%BF%D0%BE%D0%B3%D1%80%D0%B5%D0%B1%D0%B0%D1%85%D0%B0-%D1%81-%D0%B2%D0%BE%D0%B5%D0%BD%D0%BD%D0%B8-%D0%BF%D0%BE%D1%87%D0%B5%D1%81%D1%82%D0%B8-%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F%D0%BD%D0%B8%D1%8F-%D1%81-%D0%BA%D0%B0%D1%80%D1%82%D0%B5%D1%87%D0%BD%D0%B8%D1%86%D0%B0-%D1%80%D0%B5%D0%B4%D0%BD%D0%B8%D0%BA-%D1%82%D0%BE%D1%88%D0%B5%D0%B2-%D0%B4%D0%BE%D0%BA%D0%B0-news696421.html", "text": "Благоевград почерня за погребението на простреляния смъртоносно по време на обучение в Сливница редник Николай Тошев, който на 20 март 2017 г. постъпил в редиците на Българската армия като мерач-оператор на бронирана бойна машина „Гардиан“. Херметизираният ковчег пристигна в благоевградското поделение 26 400, съпровождан от четири джипа военен ескорт. По устав в последния си земен път редник Тошев беше изпратен от сградата на военното поделение, а не от бащиния му дом поради факта, че е загинал по време на изпълнение на служебните си задължения. Почетният караул посрещна катафалката с траурна духова музика и отдаване на чест. В този скръбен ден вратите на казармата в Благоевград бяха отворени за цивилни и десетки граждани се стичаха в специално отредена за ритуала зала, за да се сбогуват с редник Тошев. Заупокойната молитва беше прочетена от двама местни свещеници, съобщава СтрумаБГ. Погребението се състоя на новите гробища в „Струмско”. Десетки военни, близки, приятели и бивши колеги на редник Тошев го съпроводиха в последния му земен път. Опечаленият баща Николай нямаше сили дори да погледне лицата на хората, които състрадателно го потупваха по рамото. Загубата е необратима, а мъката непосилна за баща, който скоро очаквал единственият му син да се ожени и да заживее щастливо като семеен човек с всички типични за хората грижи и отговорности. Приятелката на Николай – Теодора, бе на траурната церемония на успокоителни. Но най-непосилното за смазаните психически близки се оказа мълчанието на институциите. Бащата на Николай през сълзи промълви: „Има отговорни за смъртта на сина ми и те ще трябва да понесат своята отговорност, готов съм да търся правата си по всички възможни начини“. Пред най-близките си той е споделил, че не вярва в изявленията на прокуратурата и във версията, че синът му се е прострелял сам, защото, както всички запознати със случая потвърждават, Ники е обожавал новата си работа и е бил изключително стриктен и внимателен в служебните си задължения, дори си бил написал на тетрадка какво и как се прави по устав, за да не забравя никога и да не се злепостави пред висшестоящите. Опасенията, че някой се опитва да представи инцидента като „самоубийство“, се прокрадват упорито сред близките на момчето и не им дават мира. На погребението се коментираше странната ситуация, че след двуседмично изследване на тялото, две назначени аутопсии, редица балистични експертизи и разследване на злополучните обстоятелства още не е изнесено публично заключението как е настъпила смъртта и кой я е предизвикал. Военната прокуратура, която разследва причините за смъртта на редник Николай Тошев, не е издигала работно обвинение по случая. „Военната прокуратура няма практика да работи с работни обвинения. Обвинение ще има след събиране на всички доказателства и изготвяне на сложните комплексни експертизи, които са назначени. Разследването е приоритетно за нас, след като има смъртен случай“, заяви вчера говорителят на Софийската военно-окръжна прокуратура полк. Елин Алексов. Информация за заключението на съдебния медик, извършил аутопсията на трупа, относно причините за смъртта на загиналия редник бе отказана. Най-вероятната причина е остра кръвозагуба, след като останал патрон в гръмналата при транспортирането картечница уцелва лявото бедро на 31-годишния редник. Благоевградчани ще продължават да питат какви са причините, довели до кървавата касапница на полигона в Сливница. Първата група въпроси са свързани с това от кого и как е извършена проверката на картечницата, която била празна, а след това гръмва? Колко пъти е засичала по време на учението? Кой е отговорен за техническата изправност на оръжията? Колко са били войниците, които са участвали в нейното транспортиране? Какви са били мерките за безопасност, кой е ръководител на военното занятие? Втората група въпроси се отнасят до предприетите действия по време на разигралата се трагедия. Имало ли е адекватна лекарска намеса? Вярно ли е, че лекар не е имало и първа помощ на ранения войник са оказали негови колеги, а медицинската сестра, която е била там, е изпаднала в шок, защото не издържала на гледката? За колко време е пристигнала линейката? Въпроси, на които военните дължат отговор, тъй като един 31-годишен българин, който по свое желание стана професионален войник, си отиде по такъв нелеп начин. Това искат да знаят близките, баща му, приятелката му, дружките от танцовата група, за които Ники беше „синът на полка“ като единственият мъж сред тях, на които бе обещал да ги събере скоро на сватба.", "date": "2017.10.10", "title": "БЛАГОЕВГРАД ПОЧЕРНЯ! Погребаха с военни почести простреляния с картечница редник Тошев! Докараха го в херметизиран ковчег - приятелката му го изпрати на успокоителни"}
{"url": "http://pik.bg/%D0%B3%D0%B0%D0%B4%D0%B6%D0%B5%D1%82%D0%BE-%D0%BD%D0%B0-%D0%B3%D1%80%D0%B8%D1%88%D0%BE-%D0%BE%D1%82%D0%BD%D0%BE%D0%B2%D0%BE-%D0%BB%D1%8A%D1%81%D0%BD%D0%B0-%D0%B3%D0%BE%D0%BB%D0%B0-%D1%81%D0%BD%D0%B8%D0%BC%D0%BA%D0%B8-18-news696427.html", "text": "Никол Шерцингер не изневерява на себе си - отново захвърли дрехите. Половинката на Григор Димитров пак стана радост за мъжкото око. Американската певица този път се показа в предизвикателни пози специално за рекламата на своя марка парфюм, който наскоро пусна в продажба. На една от снимките Никол e гола в леглото, прикривайки интимните си част с чаршаф: Снимки: thesun.co.uk", "date": "2017.10.10", "title": "Гаджето на Гришо отново лъсна гола (СНИМКИ 18+)"}
{"url": "http://pik.bg/dj-%D0%B4%D0%BE%D0%BD%D1%87%D0%BE-%D1%81%D0%BC%D0%B5%D0%BD%D0%B8-%D0%B0%D0%BB%D0%B5%D0%BA%D1%81-%D1%80%D0%B0%D0%B5%D0%B2%D0%B0-%D1%81%D1%8A%D1%81-%D1%81%D0%B5%D0%BA%D1%81%D0%B8-%D0%BF%D0%BB%D1%83%D0%B2%D0%BA%D0%B8%D0%BD%D1%8F-%D1%81%D0%BD%D0%B8%D0%BC%D0%BA%D0%B8-news696388.html", "text": "Ина Димитрова, една от най-готините учителки по гмуркане, е жената, заради която диджей Дончо се отказа от Алекс Раева. Красавицата и музикантът повече от година обикалят островите, а за връзката им се разбра, след като самата Алекс Раева сподели, че отдавна не са с Дончо. Според близки влюбените вече са обиколили Индийския и Тихия океан, а именно Ина е жената, която дава първите уроци на Дончо по гмуркане. Ина и Алекс също се познават. Раева също сподели, че в живота й има нов човек, без да дава повече обяснения. Алекс и Дончо са запазили добри отношения, но избягват да се засичат на публични места. Обяснението е, че Раева се чувства засегната задето е изоставена. Това е поредната връзка на Раева, в която бившата вокалистка на Слави не може да намери сродна душа, пише ежедневник.", "date": "2017.10.10", "title": "DJ Дончо смени Алекс Раева със секси плувкиня (СНИМКИ)"}
{"url": "http://pik.bg/%D1%81%D0%BB%D0%B5%D0%B4-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D0%B7%D0%B0-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-%D0%B2%D1%8A%D0%BD%D1%88%D0%BD%D0%BE-%D1%80%D0%B0%D0%B7%D0%B6%D0%B0%D0%BB%D0%B2%D0%B0-%D1%81%D1%82%D0%BE%D0%B8%D1%87%D0%BA%D0%BE%D0%B2---%D0%BD%D1%8F%D0%BC%D0%B0-%D0%B4%D0%B0-%D0%B5-%D0%BF%D0%BE%D1%87%D0%B5%D1%82%D0%B5%D0%BD-%D0%BA%D0%BE%D0%BD%D1%81%D1%83%D0%BB-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-news696426.html", "text": "Стартира процедурата по освобождаването на Христо Стоичков като почетен (нещатен) консул на Република България в Кралство Испания със седалище в Барселона и с консулски окръг, обхващащ територията на автономна област Каталуния и автономна област Арагон. Предстои след вътрешна съгласувателна процедура решението да бъде разгледано от Министерския съвет, съобщиха от българското външно министерство. Христо Стоичков е назначен за почетен консул с решение на Министерския съвет № 585 от 29 юли 2011 г. През последните няколко години дейността му като почетен консул е затруднена поради обстоятелството, че той пребивава основно в САЩ, посочват от МВнР. В допълнение следва да се има предвид, че в бъдеще ефективното изпълнение на функциите на почетен консул от страна на г-н Стоичков ще бъде възпрепятствано поради усложняване на комуникацията му с официалните власти на Кралство Испания заради последните му публични изяви. Кралство Испания е стратегически партньор и приятел на България, поддържаме отлични двустранни отношения на всички равнища и интензивно сътрудничество във всички области от взаимен интерес, се казва в съобщение на Външно министерство. Барселона Христо Стоичков е назначен за почетен консул с решение на Министерския съвет № 585 от 29 юли 2011 г. През последните няколко години дейността му като почетен консул е затруднена поради обстоятелството, че той пребивава основно в САЩ, посочват от МВнР. В допълнение следва да се има предвид, че в бъдеще ефективното изпълнение на функциите на почетен консул от страна на г-н Стоичков ще бъде възпрепятствано поради усложняване на комуникацията му с официалните власти на Кралство Испания заради последните му публични изяви. Кралство Испания е стратегически партньор и приятел на България, поддържаме отлични двустранни отношения на всички равнища и интензивно сътрудничество във всички области от взаимен интерес, се казва в съобщение на Външно министерство. Барселона", "date": "2017.10.10", "title": "СЛЕД СКАНДАЛА ЗА КАТАЛУНИЯ: Външно разжалва Стоичков - няма да е почетен консул в Испания"}
{"url": "http://pik.bg/%D0%BF%D0%BE%D0%BA%D0%B0%D0%B7%D0%B0%D1%85%D0%B0-%D0%BF%D0%B8%D1%81%D0%BC%D0%BE-%D0%BD%D0%B0-%D1%85%D1%80%D0%B8%D1%81%D1%82%D0%BE-%D0%B1%D0%BE%D1%82%D0%B5%D0%B2-%D1%81-%D0%BE%D0%B3%D1%80%D0%BE%D0%BC%D0%BD%D0%B0-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B0-%D1%81%D1%82%D0%BE%D0%B9%D0%BD%D0%BE%D1%81%D1%82-news696395.html", "text": "Писмо с огромна историческа стойност беше показано за първи път в ефира на БНТ тази сутрин. През 1910 г. Иван Клинчаров го публикува за първи път в своята книга за Христо Ботев писмо на поета-революционер до фабриканта Христо Сяров. Години по-късно Николай Жечев публикува същото писмо като факсимилие с надпис: \"оригиналът не е запазен\". Оказа се обаче, че оригиналът е съхранен и вече е част от богатия фонд на Държавния архив. Всеки документ, който дойде в архива е богатство. В някои от случаите каратите на диамантите са малко повече. Казват специалисти от Държавния архив докато изваждат най-голямата си находка за тази година - писмото на Христо Ботев до фабриканта Христо Сяров. Държавният пазител на ценни документи получава архива от внучката на Иван Клинчаров. Не мога да предам вълнението да видите някъде подписа на Христо Ботев, да вземете в ръце излязъл документ изпод неговата ръка, споделя експертът в отдел \"Обработка на архивни фондове\" Иванка Гезенко. След направената идентификация вече всички били сигурни - това е писмо на Ботев. А в текста излязъл изпод ръката му се казва: „Сандъкът, който извадихме с тебе от пощата в Гюргево не бил пристигнал в Русчук. Иди, моля ти се, у Киселова и попитай Ставри каква е работата. Не е ли щял да го вземе турчина или не са му го дали. Блъсков пише, че няколко пъти изпровождал ближния да го иска. Виж дано направиш нещо с билетите, дордето съм там“, пише в писмото. „Само трябва да отбележим, че това са няколко месеца преди Априлското въстание и преди преминаването на Ботев в Козлодуй. Все пак има някакво значение, сандъкът може да бъде с оръжия, с муниции, може да бъде с много много различни неща. Така че ни трябва още време да кажем точно какво е значението на този документ“, добавя Гезенко. В документите, дарени на Държавния архив, има визитни картички на капитана на кораба \"Радецки\" и биографиите на български дейци на национално-освободителното движение. Все документи, които ще осветляват още повече моменти от националната ни история.", "date": "2017.10.10", "title": "Показаха писмо на Христо Ботев с огромна историческа стойност"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D1%82%D0%B5%D0%B7%D0%B8-5-%D0%B7%D0%B0%D1%80%D0%B0%D0%B7%D0%B8-%D0%B2%D0%B8-%D0%B4%D0%B5%D0%B1%D0%BD%D0%B0%D1%82-%D0%B2-%D0%BA%D0%BE%D0%B7%D0%BC%D0%B5%D1%82%D0%B8%D1%87%D0%BD%D0%B8%D1%8F-%D1%81%D0%B0%D0%BB%D0%BE%D0%BD-news696369.html", "text": "Повечето жени обичат да ходят на маникюр. Хубаво е да се поглезиш! Специалистите обработват грубата кожа, премахват я и правят краката, ръцете и ноктите да изглеждат просто зашеметяващо. Свикнали сме да се надяваме, че маникюристите в салоните бдят щателно над хигиената на инструментите, но можем ли да сме напълно сигурни? Оказва се, че има много инфекции, които можем да пипнем не откъде да е, а точно от салона за маникюр! Ето 5 от най-разпространените и най-опасните! Атлетичното стъпало се получава от гъбични инфекции. Микозата се предизвиква заради изпотяването в обувката, което е характерно за спортистите. Те прекарват голяма част от деня по време на тренировки с изпотени крака. Това заболяване е характерно също за хора, работещи във влажна среда – миячи, хора, работещи в перални, както и всякакви професии, свързани с мокрене на краката. Заразяването става чрез използване на общи чехли, обувки, най-вече направени от гума. Заради това този вид инфекция може да се срещне и в салона за красота. Там ваничките за крака и ръце се ползват от много хора на ден, а са и почти непрекъснато пълни с вода. За да бъдат старателно почистени са необходими много внимание и силни препарати. Брадавиците се причиняват от HPV вируса или така наречения човешки папиломен вирус. Могат да се появят на ръцете и краката, но могат да се срещнат и по други части на тялото, включително гениталиите. Вирусът е много заразен, разпространява се при близък контакт, най-вече чрез кожата. Но при употреба на заразени инструменти заразата също е много възможна. В салоните за красота заразяването става чрез пемзи, пили, ножици. Заразяването може да стане също и чрез маникюриста. Ако той носи инфекцията може да я предаде на клиента, особено ако не носи предпазни ръкавици. MRSA е абревиатурата на една сравнително рядко срещана, но много опасна бактерия – метицилин-резистентен стафилококус ауреус. Инфекциите с тази бактерия са много тежки, водят до ужасни белези по кожата, ампутации на крайници и дори смърт в някои случаи. Най-лошото е, че тази бактерия е резистентна към антибиотици и оттам идва трудността в лечението. Симптомите обикновено се появяват в рамките на 24 часа – може да се наблюдава болка в пръстите на ръцете или краката, дискомфорт, зачервяване, гной. Този вид стафилококова инфекция се разпространява и чрез одраскване с нокти или чрез инструментите за оформяне на педикюра и маникюра. Тази бактерия се предава най-често чрез ваните за крака. Тя е от групата на гъбичните микроорганизми и се размножава много бързо. Причинява циреи и язви, които оставят грозни белези, а и се лекуват трудно и продължително. За да сте сигурни, че няма да се заразите с някои от тези гадинки, поискайте да ползвате своите инструменти за красота. Дори на служителите в салона да им стане неприятно от този факт, вие сте в правото си да се грижите за здравето си. Вярно е, че вирусите са навсякъде, но трябва да се отбележи, че и в салона за красота можете да се заразите много лесно с някой от тях. Не само защото в салона има много хора, но и защото някои щамове, като например H1N1, са силно заразни, които се предават не просто по въздушно-капков път, но и чрез замърсени повърхности, върху които вирусът се е прикрепил.", "date": "2017.10.10", "title": "ВНИМАВАЙТЕ! Тези 5 зарази ви дебнат в козметичния салон"}
{"url": "http://pik.bg/%D1%81%D0%BB%D0%B0%D0%B2%D0%B8-%D1%82%D1%80%D0%B8%D1%84%D0%BE%D0%BD%D0%BE%D0%B2-%D0%BA%D0%B0%D1%82%D0%BE-%D0%BD%D0%B8%D1%89%D0%BE-%D1%89%D0%B5-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0%D1%89%D0%BE-%D1%82%D0%BE%D0%B2%D0%B0-%D0%B5-%D0%BE%D0%BF%D0%B0%D1%81%D0%BD%D0%BE-news696430.html", "text": "Защо е опасен възходът на Слави Трифонов и потенциалната му партия? С какво трансформацията на шоумена в политик застрашава нормалното функциониране на демокрацията, основателни ли са аналогиите с националсоциализма на Хитлер в Германия? Няколко социологически агенции вече предвещаха сериозен резултат за Трифонов при евентуалната му поява на избори. И това не е манипулация или екзотика, а факт, с който трябва да свикнем. Три са факторите, допринесли за внезапната хегемония на телевизионния герой и именно те са предвестник за Провалът на традиционните партии, небивалият националистически подем и своеобразната „революция на масите“ като реакция на разпадащите се управленски елити. Да, с горчивина трябва да признаем, че 27 години след началото на прехода демократичната система в България не функционира. На власт са не партиите, а партокрацията и това маркира провалът на либералния модел. Либерализмът като идеология не предлага нищо съществено на масите - жертва на икономическата криза, социалните трансформации и културната дестабилизация. Напротив, ценностния разпад, финансовата нищета. Традиционните партии са изоставили нормалната си електорална база – средната класа и имотното селско население, за да обслужват едрия капитал и олигархията. Кризата „център-дясно“ кореспондира и с нетипична за историята ни деградация на „лявото“: активиране на комунистическата символика поради липса на собствена идейна платформа… И в същото време – във външнополитически план, неприемливо за симпатизантите заиграване със западния евроатлантизъм. Изобщо еклектика, която трудно може да бъде припозната като „социалдемокрация в действие“. Системните грешки на властовите формации в страната и липсата на доверие към тях вероятно ще принудят бизнесът да финансира популярен националистически проект от профашистки тип като Слави-Трифоновия. Те ще нарекат това „инвестиция“, „добра застраховка“ и „инстинкт на предприемачеството“. Всъщност целта на Трифонов е не просто да дойде на власт. Той мечтае да промени обществото радикално. Концепцията е повече от конюнктурна – към политиката се приобщават „малките хора“, отритнатият от елитите „обикновен човек“. Това е масов революционен проект. Какви обаче ще са обитателите на този проект, каква е типологията? От една страна - декласирани социални елементи, жадуващи реванш, дълголетно потискани от партийната номенклатура, мутирала от червено в синьо, оцеляла при Царя и процъфтяваща с ГЕРБ. От друга – поколението „Пайнер“. Телевизионните зомбита, закърмени с културата на „Биг брадър“, олинклузива, промоциите в „Лидъл“; клиентите на „Националната лотария“, За тях евтинията е манталитет, не просто икономическа привилегия. Те са отучени да се трудят и се изхранват чрез далавери или дребна спекула. Ще ги разпознаете по ниския интелектуален праг, опростачването, принизения морал, шумно афиширания материализъм, конформизма. Това са жертвите на „образователната реформа“ в България след 1989 г., опитните зайчета на българското демократично малокултурие. Феноменът „Слави Трифонов“ въплъщава стихията на колективния народен тарикатлък плюс малко силоващина и патриотарство за цвят. Иначе казано, триумф на волята на тълпата (по Хитлер) над правото за индивидуално самоопределение при либерализма. Трифонов също се мъчи да е шаман – влияе повече на подсъзнанието, отколкото на съзнанието, борави с окултни практики (цикличните събеседвания със сценаристите приличат на инициация, заговор на посветени), изпада в честа мелодрама, мегаломанства комично… И все пак, зад цялата поза прозира зле стаена омраза, близка до мизантропията. Издайническото месианско пламъче в очите не вещае добри дни за България. Исторически и народопсихологически, времето работи за Слави Трифонов. Оскотялото мнозинство като нищо ще му поднесе властта на тепсия в пореден пристъп на самозаблуда. Пак според Хитлер – човек е устроен да вярва само на това, което му се иска и това една от базисните истини в психологията на фашизма.", "date": "2017.10.10", "title": "Слави Трифонов като нищо ще управлява България. Защо това е опасно"}
{"url": "http://pik.bg/%D1%82%D1%80%D0%B5%D0%B2%D0%BE%D0%B6%D0%BD%D0%B8-%D0%B4%D0%B0%D0%BD%D0%BD%D0%B8-%D0%B1%D1%8A%D0%BB%D0%B3%D0%B0%D1%80%D1%87%D0%B5%D1%82%D0%B0%D1%82%D0%B0-%D0%B7%D0%B0%D1%82%D0%BB%D1%8A%D1%81%D1%82%D1%8F%D0%B2%D0%B0%D1%82-%D1%81%D0%B5%D1%80%D0%B8%D0%BE%D0%B7%D0%BD%D0%BE-news696402.html", "text": "Това показват данни на Световната здравна организация (СЗО) относно храненето, физическата активност и затлъстяването сред децата. Доц. Светослав Ханджиев от Българското сдружение за проучване на затлъстяването заяви пред БНР, че националното проучване за храненето индикира Проучването на СЗО обхваща негативните тенденции при навиците на хранене при децата у нас, както и физическата им активност. Според данните от анализа Между негативните тенденции попадат и ранната употреба на алкохол, ниската консумация на полезни храни като кисело мляко, риба, както и плодове и зеленчуци. Статистиката показва още, че Българите също така приемали два пъти и половина повече готварска сол от здравословните количества. Относно физическата активност на децата стана ясно, че българчетата прекарват до два пъти повече време пред телевизора и компютъра от връстниците си от Холандия и Белгия. Страната ни е на пета позиция в Европа по затлъстяване на децата. значително нарастване на затлъстяването при децата до 5-годишна възраст. при децата у нас се наблюдава увеличена консумация на захарни изделия и напитки, както и висока консумация на мазнини и готварска сол. страната ни е на последно място в ЕС по консумация на прясно мляко.", "date": "2017.10.10", "title": "ТРЕВОЖНИ ДАННИ! Българчетата затлъстяват сериозно"}
{"url": "http://pik.bg/%D0%BC%D0%B8%D1%81-%D0%B4%D1%83%D0%BF%D0%B5-%D0%BA%D0%B0%D0%B7%D0%B0-%D1%82%D0%B5%D0%B6%D0%BA%D0%B0%D1%82%D0%B0-%D1%81%D0%B8-%D0%B4%D1%83%D0%BC%D0%B0-%D0%B7%D0%B0-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D0%B0-%D0%B2-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-%D1%81%D0%BD%D0%B8%D0%BC%D0%BA%D0%B8-18-news696425.html", "text": "Мис Дупе 2015 Сузи Кортес каза тежката си дума за референдума за независимост в испанската провинция Каталуния. Бразилката е страстна фенка на местния Барселона и не пропуска възможност да подкрепи любимците си. Тя го прави задочно, като публикува снимки, на които позира по оскъдно облекло или само по екип на Барса. Госпожица Кортес е изключително развълнувана от съдбата на защитника Жерард Пике, който си навлече гнева на останалата част на Испания с публичната си подкрепа на идеята за независима Каталония.", "date": "2017.10.10", "title": "Мис Дупе каза тежката си дума за  референдума в Каталуния (СНИМКИ 18+)"}
{"url": "http://pik.bg/%D1%84%D0%B8%D0%BA%D0%B8-%D0%BF%D1%80%D0%B5%D0%B2%D0%B5%D0%B4%D0%B5-%D0%BA%D0%B0%D0%BA%D0%B2%D0%BE-%D0%BE%D0%B7%D0%BD%D0%B0%D1%87%D0%B0%D0%B2%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D0%B3%D0%BE%D0%B4%D0%B5%D0%BD%D0%B8%D1%86%D0%B0%D1%82%D0%B0-%D0%BC%D1%83-news696436.html", "text": "С приближаване на датата на сватбата му, 18 октомври, цялото семейство на Фики се вълнува все повече. Подготовката върви по план, а гостите ще бъдат многобройни. \"Най-важното е, че вече сме заедно с моята любима. Казва се Гюлджан. Гюл означава роза, а джан - душа, тоест Душата на розата. Много красиво име, като нея самата\", развълнува се бъдещият младоженец пред \"Бащино огнище\". Изпълнителят признава, че не е имал колебания за решението да се ожени. Чувства се готов и отговорен за тази важна стъпка, а и е срещнал точния човек, с когото да сподели живота си.", "date": "2017.10.10", "title": "Фики преведе какво означава името на годеницата му"}
{"url": "http://pik.bg/%D1%80%D0%B0%D0%B7%D0%BE%D1%87%D0%B0%D1%80%D0%BE%D0%B2%D0%B0%D0%BD%D0%B8%D0%B5-%D1%81%D0%BA%D0%BE%D1%80%D0%BF%D0%B8%D1%8A%D0%BD%D1%81-%D0%BE%D1%82%D0%BC%D0%B5%D0%BD%D0%B8%D1%85%D0%B0-%D0%BA%D0%BE%D0%BD%D1%86%D0%B5%D1%80%D1%82%D0%B8%D1%82%D0%B5-%D1%81%D0%B8-%D0%B2-%D1%81%D0%B0%D1%89-news696374.html", "text": "Немската рок група \"Скорпиънс\" отмени концертите от турнето си в САЩ, след като фронтменът на бандата Клаус Майне се разболя. гласи изявлението на групата на сайта й. За момента не се съобщава дали ще бъдат отменени и концертните дати, запланирани извън границите на САЩ.", "date": "2017.10.10", "title": "Разочарование! \"Скорпиънс\" отмениха концертите си в САЩ"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BA%D1%83%D0%BC%D0%B3%D0%B5%D0%B9%D1%82-%D0%B8-%D0%B2-%D0%B1%D0%B8-%D1%82%D0%B8-%D0%B2%D0%B8-%D0%B1%D0%B8%D0%B2%D1%88%D0%B0%D1%82%D0%B0-%D0%B6%D0%B5%D0%BD%D0%B0-%D0%BD%D0%B0-%D0%B1%D0%BE%D1%80%D1%88%D0%BE%D1%88-%D0%BF%D0%B5%D1%80%D0%B5-%D0%B8%D0%BC%D0%B8%D0%B4%D0%B6%D0%B0-%D0%BC%D1%83-%D1%87%D1%80%D0%B5%D0%B7-%D0%BE%D0%B1%D1%89%D0%B0%D1%82%D0%B0-%D0%B8%D0%BC-%D1%89%D0%B5%D1%80%D0%BA%D0%B0-news696412.html", "text": "Шуро-зетьо-баджанакизмът взема връх и в Би Ти Ви. Не стига, че в телевизията, както и в конкурентната им Нова телевизия половината журанлисти са роднини и приятели, ами и журналистите ползват ефира за лични нужди. Пресният пример е бившата съпруга на обвиняемия ексшеф на НДК Мирослав Боршош, която работи в Би Ти Ви - Искра Владимирова. Тя завърта \"Кумгейт\", за да пере имиджа на оскандаления баща на общата им дъщеря Радина Боршош, която се изявава като актриса. Това научи ПИК от отлично информирани източници от медията. Искра Владимирова е уредила участие щерка си да бъде централен гост на предаването \"Търси се\" по Би Ти Ви. В светската лакардия, характерна за този формат, Радина Боршош трябва да разкаже колко любящ и всеотдаен татко и Мирослав и как неотлъчно бди над едно от децата си от различни жени. 19-годишната актриса се прочу най-вече с това, че през юли катастрофи с джипа си \"Гранд Чероки\" край Пловдив, който е подарък от любящия ѝ баща\", и си удари леко главата. Возилото, което тийнеджърката кара с благодарение на татко си, струва около 53 000 лева. Страстта ѝ към скъпите коли явно е наследствена, тъй като, докато беше шеф на НДК, Боршош се разхождаше със капарски \"Лексус\". Освен това Радина участва в сериала \"Ние, вашите и нашите\", продуциран от Любо Нейков и Евтим Милошев, обвързани здраво в изявите си също с Би Ти Ви. Покрай 1,8 милиона лева, които Боршош пръснал за медии, докато беше шеф на НДК, стана ясно, че Би Ти Ви е получила 258 000 лева, за които сега явно ще трябва да му се отблагодарят с пране на имиджа му. Офанзивата по спасяването на озлочестения ексшеф на културния дворец, която ще се състои тази неделя от 11.00 часа, е предприета, след като прокуратурата прецезира обвиненията си срещу Мирослав Боршош и му повдигна още две.", "date": "2017.10.10", "title": "САМО В ПИК! \"КУМгейт\" и в Би Ти Ви! Бившата жена на Боршош пере имиджа му чрез общата им щерка - актрисата Радина Боршош"}
{"url": "http://pik.bg/%D0%B4-%D1%80-%D1%82%D0%B0%D1%81%D0%B5%D0%B2-%D0%BE%D1%82-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82---%D1%81%D0%BF%D0%B5%D1%86-%D0%BF%D0%BE-%D0%B6%D0%B5%D0%BD%D1%81%D0%BA%D0%B0-%D0%B0%D0%BD%D0%B0%D1%82%D0%BE%D0%BC%D0%B8%D1%8F-news696371.html", "text": "Актьорът Наум Шопов, който изпълнява ролята на д-р Борис Тасев в \"Откраднат живот\", освен хирург в \"Свети Кирил\", се оказа и специалист по женска анатомия в реалния живот. Не е тайна, че внукът на големия Наум Шопов следва медицина, с която смята да се занимава и занапред. Сега обаче му предстои тежък изпит, а ежедневието на атлетичния млад мъж е напрегнато - хем продължава със снимките на финалните серии на четвъртия сезон, хем заляга над дебели учебници. \"В момента съм настинал като животно, имам супер много работа и супер много за учене. Тече подготовка за държавния изпит по агушерство и гинекология. Стискайте палци!\", пише във \"Фейсбук\" Наум, видя ПИК.", "date": "2017.10.10", "title": "Д-р Тасев от \"Откраднат живот\" - спец по женска анатомия"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%82v-%D1%81%D0%BE%D1%86%D0%B8%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D1%80%D1%83%D0%BC%D1%8F%D0%BD%D0%B0-%D0%BA%D0%BE%D0%BB%D0%B0%D1%80%D0%BE%D0%B2%D0%B0-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%80%D0%BE%D0%BB%D1%8F%D1%82%D0%B0-%D0%BD%D0%B0-%D0%B4%D0%B5%D1%81%D0%B8-news696418.html", "text": "Съветничката на президента Росен Плевнелиев и социолог Румяна Коларова разкрива правомощията на държавния глава по свикването и решенията на КСНС, за войната между институиците, за ролята на съпругата на \"Донуков\" 2, за допуска до класифицирана информация на съветниците и шефа на кабинета на президента, за нападките срещу президентството и реакциите му. Политическата ситуация уляга. Но точно за това събрание на КСНС има няколко озадачаващи моменти. Първото е определяне на дата много преди да се проведе КСНС. Определянето на датата е много важен въпрос. Много пъти ни се е случвало да променяме дата, защото ключов министър не може да дойде. Не съответства на природата тази представа, че всеки изоставя всичко и идва там. КСНС има консултативна роля, а има гласувания в Европа, които са изключително важни за страната, коментира Коларова. Тя посъветва администрацията да проявява много по-голяма гъвкавост. Те имат представата, че има военен ред и президентът е върховен главнокомандващ, но те трябва да бъдат гъвкави, посочи социологът. Има партии, които използват КСНС, за да стават видими - това го правиха \"Атака\", сега го прави Марешки. Администрацията на президента трябва да направи анализ и разбор какво ще се случи. Ако ще има декларация на КСНС тя се подготвя предварително и предварително се съгласува. Принципно се прави обща декларация. Не ми се вярва тези хора, които си тръгнаха от КСНС преди дни, да са дошли и да са казали внезапно, че си тръгват след два часа. Би трябвало така да се планира времетраенето на събранието, че да се постигне съгласие. Не е сериозно твърдението, че Цветанов и Карадайъ са можели да пратят заместници - темата изисква именно тяхното присъствие, посочи Коларова. Има президенти с по-големи правомощия, като американския, например. Той има законодателна инициатива. Френският президент също има по-големи правомощия, докато тук, на нашия президент му е дадена роля, след като е приключил законодателният процес, да наложи вето. Той какво очаква тогава? Това са странни елементи, които се коментират. Ситуацията с кворума не е драма, Радев им даде време, смята гостенката в студиото на ПИК TV. Според социоложката е нормално президентът да е назначил състудентите си в администрацията, тъй като президентската институция е еднолична и всички останали са нули, които нямат право на изяви. Те дори не са държавни служители и аз не виждам проблем, коментира Румяна Коларова. По отношение на казуса с \"Грипен\" тя посочи, че по-удачно е правителството да изчака за изтребителите. Особено това правителство, в което президентът много влияеше и те се оплакваха, че той ги привиква и им влияе. Когато шефът на ГЩ подаде оставка, президентът Плевнелиев каза: Няма да назначаваме и Борисов каза същото, за да се остави президентът да назначи човека, с който ще работи. Аз бих отговорила, ако ме питат, че няма да спечелят нищо, ако форсират, а само ще загубят, каза социоложката. На въпрос за съпругата на президента Росен Плевнелиев, която отказа да застане до него, Коларова отговори, че и с това са се занимавали. На въпрос допустимо ли е обединителят на нацията да каже на ГЕРБ7 Щом искате битка, ще я получите, тя коментира, че става дума за гаф и въпрос на характер. Но доста от хората, които са гласували за него, одобряват именно тази черта от характера му. Когато говорим дали печели или губи, едва ли логиката е универсално работеща. Има казуси, по които мнозинството от хората мислят по друг начин, каза Румяна Коларова. Съветничката на Плевнелиев се удиви, че президентът няма съветник по вътрешна политика. Тя посочи, че съветниците трябва да имат допуск до класифицирана информация. Една от работите, които началникът на кабинета върши, е да чете грами, защото нито един президент не може да чете цялата информация, която идва от МВнР. Началникът на кабинета трябва да координира всичките ресори, смята социологът. Но всяка една администрация на президента се структурира по различен начин, каза тя. И допълни, че началникът на кабинета натрупва много информация и има поглед върху цялостната дейност на държавния глава. Но в случая главният секретар има тази функция, смята гостенката в студиото. Когато обаче имате човек, който няма политически опит е доста под въпрос как се структурира тази администрация, допълни тя. След два месеца ще видим какъв е ефектът от КСНС, дали има спад на доверието. За изминалия период се видя, че Румен Радев стои стабилно, въпреки че рейтингът му върви надолу. Това, за което вие мислите, че губи, може да се окаже, че печели. Нека се види реално, на база емпирични доказателства, коментира още съветничката на Плевнелиев. От моя гледна точка не е работа на президента да влиза в спор с депутатите, не защото те са по-низши, а защото парламентарният език е език на партийното противопоставяне, на партийните аргументи. Когато президентът влезе в диалог, той слиза на ниво, което по Конституция няма. Не е работа на държавния глава това - той трябва да мисли надпартийно. Той не е политически кастрат и може да има политически позиции, но аргументите му не могат да бъдат на нивото на междупартийните дразги, които наблюдаваме в парламента. Нашият парламент говори хашлашки език. Това може да е привлекателно, но президентът трябва да се опитва да бъде на друго ниво, смята социологът. На въпрос защо Плевнелиев се отказа от втори мандат Коларова посочи, че той е взел това решение след голямата трагедия със смъртта на детето му. Голям период от време това решение беше дообмисляно, то бе обсъждано и в ГЕРБ, защото кандидатурата му бе опция, посочи тя. Запитана дали ГЕРБ и Патриотите ще изкарат съвместно мандата,Коларова посочи, че съществуват всякакви сценарии. Чух даже и че някакви хора се канят два месеца преди европредседателството да управляват, каза социоложката. Тя посочи, че Борисов трябва да се съобрази с волята на ПГ за Делян Добрев, защото, ако му бяха приели оставката, то нямаше как и Томислав Дончев нямаше как да не я подаде. Моментът е деликатен. Атаките, които БСП организира срещу правителството и парламентарното мнозинство не са никак безобидни и това не е нещо, което ГЕРБ трябва да пренебрегва. Те имат силна опозиция в парламента. Не знам дали са се отпуснали, но, ако си мислят, че нямат опозиция.....БСП са с осемдесет и няколко депутати, те имат много голям ресурс и този президент също е техен, каза Коларова. По скандала с Антон Тодоров тя изтъкна, че при него ситуацията е по-различна. Докато Делян Добрев има партийна кариера, той е ГЕРБ и е в тясното обкръжение на Бойко Борисов. В кабинета Борисов-2 тоя беше човекът, който прокара всички решения, свързани с либерализацията на енергийния пазар. Той има зад гърба си политически багаж, който му дава тежест. Не става да се освободиш ей така от него. А Антон Тодоров е от тези ястреби, които вярно, имат символична, голяма роля, но са много спорни и те правят партията уязвима. Тук големият въпрос е моментът, в който ефектът се превръща в дефект. Тодоров е много ефективен на парламентарната трибуна, поведението му е стабилно, отстоява си тезата и става все по-впечатляващ. Но в политиката понякога ефектните хора много бързо дават фира, защото силата на политика е да бъде и гъвкав, и адаптивен, смята съветничката на Плевнелиев. Според нея Тодоров ще продължи да говори, но за Комисията по досиетата не е бил подходящ. За тази Комисия е важна историческата памет, тя е с образователна функция. Когато говорим за травматични периоди какъвто е нацизмът в Германия, единственият начин да се преодолее, е да се изучава. Изблиците в Германия са именно за това, че не се изучава. Тодоров борави с документи, но дори и работата с документи е деликатна - ти трябва да можеш да извадиш и едните, и другите. Не е само въпрос на архиви, каза Румяна Коларова.", "date": "2017.10.10", "title": "ИЗВЪНРЕДНО В ПИК ТV! Социоложката Румяна Коларова с ексклузивни разкрития за ролята на Деси Радева на \"Дондуков\" 2, войните на президента и гафовете с КСНС (ОБНОВЕНА)"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D1%82%D1%83%D1%81%D0%BA-%D1%80%D0%B0%D0%B7%D0%B3%D0%BE%D0%B2%D0%B0%D1%80%D1%8F%D1%85%D0%B0-%D0%BF%D0%BE-%D1%82%D0%B5%D0%BB%D0%B5%D1%84%D0%BE%D0%BD%D0%B0-news696437.html", "text": "Министър-председателят Бойко Борисов проведе телефонен разговор с председателя на Европейския съвет Доналд Туск. В продължение на дискусиите от срещата на държавните и правителствени ръководители в Талин, двамата обсъдиха теми, свързани с бъдещите процеси и реформи в ЕС и по-конкретно т.нар. Дневен ред на лидерите 2017/2018, съобщиха от правителствената информационна служба.. Туск информира българския премиер за напредъка по изготвянето на дневния ред, по който той провежда консултации с европейските лидери. Целта е при срещите на върха да има повече ефективност и по-добра координация. Министър-председателят Бойко Борисов и председателят на Европейския съвет обсъдиха също така предстоящата среща на върха на тема „Западни Балкани“ в София през май, в рамките на българското председателство на Съвета на ЕС догодина, на която те ще бъдат домакини заедно. Координирани бяха действията по организация на срещата, както и процесa по съгласуване с останалите държави-членки на подходяща дата за насрочване на форума.", "date": "2017.10.10", "title": "ОТ ПОСЛЕДНИТЕ МИНУТИ! Борисов и Туск разговаряха по телефона"}
{"url": "http://pik.bg/%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D1%82%D0%B5-%D1%83%D0%B4%D1%80%D1%8F%D1%82-%D0%BD%D0%B0-%D0%BA%D0%B0%D0%BC%D1%8A%D0%BA-%D0%B7%D0%B0-%D0%BA%D0%BE%D0%BD%D1%82%D1%80%D0%BE%D0%BB%D0%B0-%D0%BF%D1%80%D0%B5%D0%B7-%D0%BD%D0%BE%D0%B5%D0%BC%D0%B2%D1%80%D0%B8-news696386.html", "text": "Ръководството на БФС засега удря на камък при преговорите за контрола през ноември. Както е известно, за тогава в календара на ФИФА са предвидени баражите за Мондиал 2018. Ние обаче отново ще ги пропуснем. На този етап няма кандидати, които да играят мач с нас. Опция е Македония. Почти сигурно селекционерът Петър Хубчев ще направи лагер в Бояна без значение дали ще има приятелски мач, или не. Възможна е двустранна игра с младежите. На 10 ноември селекцията на Антони Здравков гостува на Франция, а четири дни по-късно приема Черна гора в квалификациите за Евро 2019. \"Все пак ние трябва да сме търсен партньор. От друга страна, има финансова черта. Не е казано, че няма да има приятелски мачове, особено преди Световното. Надяваме се, ако имаме добри игри както напоследък, да бъдем търсен партньор преди световното\", каза вицепрезидентът на БФС и отговорник за националните отбори Йордан Лечков. Откакто Хубчев пое тима преди година, България не е играла контрола, а само квалификационни срещи. \"Трудно се организират такива мачове. Има определени дати. Мисля, че ще бъде правилно, ако положим всички усилия да направим такива контроли\", каза селекционерът. Той изрази надежда да бъдат върнати лагерите за националите до 19 години, какъвто имаше преди година в Сливен, пише \"Тема Спорт\".", "date": "2017.10.10", "title": "Националите удрят на камък за контрола през ноември"}
{"url": "http://pik.bg/%D0%BC%D0%BE%D0%B4%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B3%D0%B0%D0%BB%D0%B5%D0%BD%D0%B0-%D0%BD%D0%B0%D0%B2%D0%BB%D0%B5%D1%87%D0%B5-%D1%87%D1%83%D0%B2%D0%B0%D0%BB-%D0%B7%D0%B0-%D0%B1%D0%BE%D0%BA%D0%BB%D1%83%D0%BA-%D0%BD%D0%B0-%D1%83%D1%87%D0%B0%D1%81%D1%82%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-news696355.html", "text": "Галена отново успя да втрещи почитателите си. Този път с доста странен тоалет. Звездата се появи с пловдивски клуб облечена в нещо като найлонов чувал, в каквито домакинствата изхвърлят битовите си отпадъци, алармираха присъствали на сеира. Освен кичиозната \"рокля\", която разкрива доста мощно следи от целулит по краката на певицата, Галена смущава и с визията си на камериерка от хотел една звезда - небрежно вдигната коса, уморен вид. Преди дни папарашка снимка на Галена също озадачи феновете й. На кадъра певицата е с двойна брадичка, бледа кожа, торбички под очите. \"Галена променя все по-драстично и до неузнаваемост снимките си във \"Фейсбук\" - така, че хората се чудят коя е запуснатата жена, като я срещнат на живо\", одумват певицата последователите й в социалните мрежи, пише \"Хотарена\".", "date": "2017.10.10", "title": "МОДНА ПОЛИЦИЯ! Галена навлече чувал за боклук на участите (СНИМКИ)"}
{"url": "http://pik.bg/%D1%81%D0%BF%D0%B5%D1%88%D0%BD%D0%BE-%D0%BB%D0%B5%D0%B2%D1%81%D0%BA%D0%B8-%D1%82%D1%8A%D1%80%D1%81%D0%B8-%D0%BD%D0%BE%D0%B2-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB-news696338.html", "text": "Делио Роси Лудогорец ЦСКА-София Жуниор Мапуку Ботев (Враца) Бабатунде Адениджи Франсис Нар Габриел Обертан Жорди Гомес, пише в. \"Тема спорт\" Левски трябва да има нов нападател през зимната пауза. Това е категоричното решение на спортно-техническото ръководство на “сините”. За целта директорът Даниел Боримиров, както и скаутският отдел, от няколко дни работят усърдно по този въпрос. Всички контакти на и неговия италиански екип също са включени в мисията по търсенето на нова деветка. Треньорът на Левски се опитва да намери подходящ футболист за върха на атаката и в движение, но едва ли ще успее да намери качествен свободен агент преди края на полусезона. Предложените варианти от български и чуждестранни агенти не са били одобрени. На “Герена” смятат, че ако Левски иска да бъде конкурентен на и , трябва да инвестира в голаджия, тъй като въпреки неофензивния стил на игра, отборът създава положения, но малко от тях биват реализирани. и Серджиу Буш не вдъхват доверие на безкомпромисни голмайстори, а след контролата с окончателно бе снето доверието и от . Нигериецът не поиска да бъде трансфериран в Албания през лятото. е в същото положение. А Мапуку не е в добри отношения с Роси, тъй като наставникът има много претенции към играта му. По въпроса за нов нападател, няма да е изненада, ако бъде потърсен футболист от ранга на и . Ако до края на есенния полусезон Роси не одобри предложените му варианти, отново ще се прибегне до намеса от най-високо ниво. Собственикът на Левски Спас Русев вероятно пак сам ще търси контакти и лично ще преговаря с набелязаните футболисти. Именно по този наин босът доведе големите звезди в лятната селекция на “Герена”.", "date": "2017.10.10", "title": "Спешно! Левски търси нов нападател"}
{"url": "http://pik.bg/%D1%81%D1%82%D0%B0%D1%87%D0%BA%D0%B0-%D0%BE%D1%82%D0%BC%D0%B5%D0%BD%D0%B8-13-%D0%BE%D1%82-%D0%BF%D0%BE%D0%BB%D0%B5%D1%82%D0%B8%D1%82%D0%B5-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-news696385.html", "text": "Около 30 на сто от планираните за днес полети бяха отменени във Франция заради стачката на държавните служители, съобщи телевизия Бе Еф Ем. Главното управление на гражданската авиация на Франция помоли авиодиспечерите да съкратят полетите от летищата в Париж, Бордо, Лион, Ница, Марсилия и Тулуза. По данни на Бе Еф Ем френският превозвач Air France („Ер Франс”) съкращава полетите си със 75 процента. Става дума за полети с малка и средна продължителност. Британският нискотарифен превозвач Easyjet (Изиджет”) обяви, че отменя 104 полета за Франция тази вечер и утре сутрин. Ирландската компания Ryanair („Райнеър\") също отмени 220 полета заради стачка на авиодиспечерите. Националната железопътна компания на Франция съобщи, че „сериозни промени в графика на влаковете днес не се очакват”. Представители на автономния оператор на парижкия транспорт RATP (държавна структура, която управлява обществения транспорт в Париж и предградията) също съобщиха, че няма да има нарушения в работата на метрото, автобусите и трамваите. По данни на профсъюзите днес в цяла Франция ще има над 150 митинги и демонстрации в 90 департамента. Очаква се в акциите да се включат 5,4 млн. французи, които са против предлаганите от правителството мерки. Те протестират конкретно срещу възможното съкращение на длъжности и настояват за индексация на заплатите. Освен летищата, стачката ще засегне работата на болниците, образователните учреждения и правоприлагащите структури във Франция.", "date": "2017.10.10", "title": "Стачка отмени 1/3 от полетите във Франция"}
{"url": "http://pik.bg/%D1%80%D0%B0%D0%B7%D0%BF%D1%80%D0%BE%D0%B4%D0%B0%D0%B2%D0%B0%D1%82-%D0%BE%D0%B1%D1%89%D0%B8%D0%BD%D1%81%D0%BA%D0%B8-%D0%B8%D0%BC%D0%BE%D1%82%D0%B8-%D0%B7%D0%B0-%D0%BD%D0%B0%D0%B4-1-%D0%BC%D0%BB%D0%BD-%D0%BB%D0%B5%D0%B2%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news696360.html", "text": "Имоти за над един милион лева изважда за продажба община Пловдив, за да попълни градския бюджет.  Сделките ще тръгнат, след като Общинският съвет гласува на сесията в четвъртък  предложенията на ресорния зам.-кмет инж. Димитър Кацарски. Най-атрактивният имот, който се слага на тезгяха, е двуетажна къща в суперцентъра на Пловдив, която се намира на ул. „Велико Търново” 2, до Военния клуб и срещу Цар -Симеоновата градина, съобщава \"Марица\". Сградата е на два етажа с две самостоятелни жилища и с възможност да се надстрои с още един етаж. Стартовата цена на търга е определена в размер на 242 000 лева, но съветниците могат да вдигнат летвата още по-високо. Скъп имот ще се търгува и на ул. „Ген. Данаил Николаев” 102. Той е с площ 203 кв. метра и начална цена 168 400 лева без ДДС. Данъчната оценка е само 11 875 лева. Няколко общински апартамента ще се продават без търг директно на техните наематели. За жилище в блок на бул. „България” 226 с площ 55 кв. метра общината иска 48 700 лева. На явен търг ще бъдат спазарени три терена на Пещерско шосе, които попадат в новия квартал „Христо Смирненски IV”. Те са предназначени за жилищно и обществено застрояване. Началната цена, определена от лицензиран оценител за 658 кв. метра, е 168 300 лева при данъчната оценка 28 753 лева, за 769 кв. метра - 174 500 лева, за 751 квадрата - 171 400 лева. Масовата разпродажба на терени и сгради вероятно ще предизвика остри реплики от опозицията в местния парламент. Съветници неведнъж са упреквали администрацията, че с парите от сделките се стреми да си върже бюджета, но оставя града без имоти за многоетажни паркинги, нови детски градини и училища с оглед на това, че е крайно време в учебните заведения да се въвежда едносменен режим. За тази цел ще са нужни нови сгради.", "date": "2017.10.10", "title": "Разпродават общински имоти за над 1 млн. лева в Пловдив"}
{"url": "http://pik.bg/%E2%80%9E%D1%80%D1%83%D0%BC%D0%B3%D0%B5%D0%B9%D1%82%E2%80%9D-%D0%B2-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D1%82%D0%B2%D0%BE%D1%82%D0%BE-%D1%80%D0%B0%D0%B4%D0%B5%D0%B2-%D1%81%D0%B5-%D0%BE%D0%B1%D0%B3%D1%80%D0%B0%D0%B4%D0%B8%D0%BB-%D1%81%D1%8A%D1%81-%D1%81%D1%8A%D1%83%D1%87%D0%B5%D0%BD%D0%B8%D1%86%D0%B8-%D0%BD%D0%B0-%E2%80%9E%D0%B4%D0%BE%D0%BD%D0%B4%D1%83%D0%BA%D0%BE%D0%B2%E2%80%9D-2---%D1%81%D1%8A%D0%B2%D0%B5%D1%82%D0%BD%D0%B8%D1%86%D0%B8%D1%82%D0%B5--news696353.html", "text": "Скандалните шуробаджанашки назначения покрай президента Румен Радев не свършват с уреждането на жена му Десислава Радева на втори щат във военно-въздушните сили, което бе разкрито още преди година от Агенция ПИК (ВИЖТЕ В \"ОЩЕ ПО ТЕМАТА\"). БСП разкриват какви ли не гейтове в общините, но незнайно защо удобно забравят да пропуснат най-огромния и то на върха на държавата – в президентството. Смесването на власт и лични отношения, конфликт на интереси и злоупотреба със служебно положение от страна на Румен Радев по времето, когато е командир на ВВС бледнее в сравнение с настоящите му назначения на „Дондуков” 2. Половината екип на държавния глава в президентството е съставен от негови съученици, съграждани и колеги от военно-въздушните сили, с които е служил още през 80-те, когато като офицер е бил член и на БКП. Това разкриват пред ПИК хора от „Дондуков” 2 сащисани от факта, че той си позволява да коментира темата с гейтовете, при все че самият той е уредил всичките си авери на сладки постове. Списъкът започва с главния секретар на президента Димитър Стоянов, с когото са учили в едно училище - Математическа гимназия в Хасково. После двамата продължават почти еднакво кариерното си развитие във Висшето военновъздушно училище – Долна Митрополия и Командно-щабната академия на Военната академия „Г. С. Раковски”, както и Военновъздушния колеж „Максуел” в САЩ. Заедно са и в авиобаза \"Граф Игнатиево\", а после и във ВВС. Там след като Радев става командир през 2014 г. назначава Димитър Стоянов за заместник-началник на щаб в Командване на ВВС, а в периода 2015-2016 г. е назначен за началник на щаба на Военновъздушните сили. Видно е, че Радев дърпа съученика си от Хасково напред заедно със себе си през цялата му кариера, а след го прибира и в президентството. Съветникът по сигурност и отбрана на държавния глава Илиан Алипиев също му е състудент от Висше народно военновъздушно училище „Георги Бенковски“ – Долна Митрополия, което двамата завършват в един випуск. После са заедно и във Военна академия „Г.С.Раковски“ и сега и на „Дондуков” 2. Илия Милушев е поредният в шуробаджанашкия списък на Радев. Той с днешна дата му е съветник по сигурност и отбрана, а преди това са завършили в един випуск Висше народно военновъздушно училище „Георги Бенковски“ – Долна Митрополия през 1982 г. После са съученици и в Военната академия в София. Били са и заедно и военни пилоти на изтребителна авиобаза Равнец, както и във ВВС. Съветникът по военна сигурност на президента Данчо Дяков също му е съгражданин от Хасково и състудент от военната академия „Георги Стойков Раковски“. Там Радев се сближава и със Стефан Янев, който също уреди в президентството като секретар по отбрана, а после назначи и за служебен министър на отбраната. Близък приятел на Радев от времето, когато е служил на Граф Игнатиево, пък е съветникът му по вътрешна политика – бившият кмет на село Труд Николай Копринков. Назначението му още през януари тази година, когато летецът встъпи в длъжност, предизвика куп въпросителни, тъй като опитът на селски кмет едва ли може да е от полза в президентството, но после стана ясно, че двамата са авери отдавна и явно това е причината за избора на Копринков.", "date": "2017.10.10", "title": "„РУМгейт” в президентството! Радев се обградил със съученици на „Дондуков” 2 - съветниците и секретарите му избрани по списък от студентските години"}
{"url": "http://pik.bg/%D0%BF%D0%BE%D0%B4-%D1%87%D0%B0%D1%80%D1%88%D0%B0%D1%84%D0%B8%D1%82%D0%B5-%D0%BD%D0%B0-%D0%B4%D0%B8%D0%BA%D1%82%D0%B0%D1%82%D0%BE%D1%80%D0%B8%D1%82%D0%B5-news696396.html", "text": "Коя е българката, която бди над съня на Кемал Ататюрк? Кои красавици топлят леглата на Стамболов и Фердинанд? На кого пише любовни писма Ленин? Кой поставя начало на любовните скандали в Белия дом? Кой присъства на частните партита на Силвио Берлускони? Отговорите на тези въпроси, а също и още десетки неизвестни досега пикантни истории, извадени изпод чаршафите на диктатори и политици, ще откриете в книгата на писателя Иван Първанов.", "date": "2017.10.10", "title": "Под чаршафите на диктаторите..."}
{"url": "http://pik.bg/%D1%81%D1%80%D0%B5%D1%89%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0%D0%BF%D0%BE%D0%B7%D0%BD%D0%B0-%D0%BC%D0%BE%D0%BD%D1%82%D0%B8-%D1%81-%D0%BF%D1%80%D0%B8%D0%BE%D1%80%D0%B8%D1%82%D0%B5%D1%82%D0%B8%D1%82%D0%B5-%D0%BD%D0%B8-%D0%B7%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news696400.html", "text": "Министър-председателят Бойко Борисов запозна бившия италиански премиер Марио Монти с приоритетите на Българското председателство на Съвета на ЕС. Монти, който има богат опит в европейската политика, е в София за участие в конференция „Бъдещето на Европа и българската перспектива“. Италианският политик даде пълната си подкрепа за приоритетите на Българското председателство, свързани със сигурността, продължаване на кохезията и увеличаване на конкурентоспособността. Той изтъкна темата за Западните Балкани като особено важна. По думите му, България има възможността да отправи силно послание към Европа с организираната по време на нейното председателство Среща на върха за перспективата пред държавите от този регион. Борисов посочи, че страната ни залага на ясна и позитивна програма, ориентирана към бъдещето и към постигане на конкретни резултати. Той подчерта още, че европейските граждани очакват по-голяма сигурност, повишаване на заетостта и силно присъствие на ЕС на международната сцена и че Българското председателство има за цел да работи точно в тази посока. Марио Монти беше придружен от Ивайло Калфин, с когото са работили в Групата на високо равнище по собствените ресурси в Европейския съюз.", "date": "2017.10.10", "title": "СРЕЩА! Борисов запозна Монти с приоритетите ни за европредседателството"}
{"url": "http://pik.bg/%D0%B1%D0%B5%D0%B7-%D0%BE%D0%BF%D1%80%D0%B0%D0%B2%D0%B4%D0%B0%D0%BD%D0%B8%D0%B5-%D0%B2%D0%B8%D1%86%D0%B5%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%B8%D0%BB%D0%B8%D1%8F%D0%BD%D0%B0-%D0%B9%D0%BE%D1%82%D0%BE%D0%B2%D0%B0-%D0%B5-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%B0-%D0%B4%D0%B0%D1%82%D0%B0%D1%82%D0%B0-%D0%B7%D0%B0-%D0%BA%D1%81%D0%BD%D1%81-%D0%B5-%D0%BA%D0%B0%D0%B7%D0%B0%D0%BD%D0%B0-%D0%B4%D0%BE%D1%81%D1%82%D0%B0%D1%82%D1%8A-news696397.html", "text": "Датата на Консултативния съвет за национална сигурност достатъчно рано е казана, за да се съобразят всички графици. Това заяви вицепрезидентът Илияна Йотова в отговор на въпрос пред журналисти, след като взе участие в международната конференция \"Бъдещето на Европа и българската перспектива\" в Дома на Европа в София. Според нея не може да оправдае отсъствието на водещи министри. Според нея в навечерието на председателството да се прави такава груба демонстрация по един толкова чувствителен за българското общество проблем не е коректно от страна на Министерския съвет. Очевидно нежеланието да се съберат всички заедно по темата за борбата с корупцията е показателно за това кой иска да води истински борбата с корупцията в България и искаме ли да имаме действително работещ закон и работещ орган, смята вицепрезидентът. Йотова посочи, че това, което се е случило вчера, уронва престижа на българските институции.", "date": "2017.10.10", "title": "БЕЗ ОПРАВДАНИЕ! Вицепрезидентът Илияна Йотова е категорична: Датата за КСНС е казана достатъчно рано"}
{"url": "http://pik.bg/%D1%88%D0%BE%D0%BA-%D0%B7%D0%B4%D1%80%D0%B0%D0%B2%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B5%D0%B4%D0%B2%D0%B0-%D0%BD%D0%B5-%D0%B8%D0%B7%D1%80%D0%BE%D0%B4%D0%B8-%D0%B1%D0%B5%D0%B1%D0%B5-news696361.html", "text": "Проф. Николай Петров замалко не изроди бебе в Пловдив. Докато разглеждаше Симулационния тренировъчен център на Медицинския университет вчера, министърът на здравеопазването стана свидетел на упражнение, при което студентите се учеха да израждат една от бременните кукли в залата. „Върнах се много години назад, когато правех първите си стъпки в медицината”, с усмивка обясни проф. Петров. И похвали учебното заведение за прекрасните условия, при които се обучават бъдещите медици. Малко преди това здравният министър преряза лентата на новия Университетски информационно-административен център към Медицински университет - Пловдив. На празника присъстваха също зам.-министърът на образованието Петър Николов, областният управител Здравко Димитров, председателят на Общинския съвет Савина Петкова, зам.-кметове, почетни консули, представители на други висши училища и университетски болници. Те бяха поздравени от госпъл хора на университета и от студентката Мария Нанова, която изпълни акапелно химна на България. „Доколкото знам, това е първият подобен център в страната. Така че вие давате прекрасен пример и вдигате още по-високо летвата на Медицински университет - Пловдив. Нещо повече, няма друго учебно заведение, което да се радва на такъв голям интерес не само от студенти от страната, но и от чужбина. Поздравявам ви за това и ви уверявам, че вие в голяма степен ще предопределите бъдещето на здравеопазването в България”, заяви министър Петров. Ректорът на Медицински университет-Пловдив проф. д-р Стефан Костянев разказа, че новият център ще предоставя комплексни административни услуги на българските и чуждестранните студенти и ще помага за адаптирането на първокурсниците. „По западната номенклатура това е един уелкъм център. Както виждате, тази сграда промени неузнаваемо входа на болницата и на университета, който преди приличаше на нещо средно между Капалъчарши и Четвъртък пазар”, развесели гостите проф. Костянев. В сградата са обособени три функционални звена. Първото ще предоставя пълна информация за стъпките на адаптация на новоприетите студенти. Второто е за административни услуги, където ще се извършва консултиране и подготовка на документи, необходими за МВР, здравни застраховки, банки и други. Третото специализирано звено ще обслужва и подпомага студенти в неравностойно социално положение. В модерния архитектурен комплекс се намират и двата вече функциониращи центъра - Информационният център и Центърът за кариерно развитие, както и Учебният отдел на Ректората. Тук са и административните офиси на Факултета по медицина и на отдела „Следдипломно обучение“. В просторната сграда има зали за презентация, информационни и приемни зали за обслужване на студентите, каса, книжарница и интернет кафе. Центърът ще работи така, че всичко в него да се случва на едно място - за максимално улеснение на студентите в административните процедури. Инвеститор в проекта за двуетажната сграда е Медицински университет-Пловдив. Тя беше построена за срок от седем месеца. Стойността на инвестицията е 3 241 692 лева.", "date": "2017.10.10", "title": "ШОК! Здравният министър едва не изроди бебе "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%81%D0%B0%D1%88%D0%BE-%D0%B4%D0%B8%D0%BA%D0%BE%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%86%D0%B5%D0%BD%D0%B7%D1%83%D1%80%D0%B0%D1%82%D0%B0-%D0%B2-%D0%BF%D1%80%D0%B5%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D1%81%D0%B8---%D0%B5%D1%82%D0%BE-%D0%BA%D0%B0%D0%BA-%D1%81%D0%B5-%D0%BE%D0%BF%D1%80%D0%B0%D0%B2%D0%B4%D0%B0%D0%B2%D0%B0-news696381.html", "text": "Сашо Диков се извини в писмо на Агенция ПИК за екшъна с цензурата в предаването му, която лъсна в неделя вечер. Припомняме, че тогава трябваше да се излъчи гостуването на главния редактор Звездомира Мастагаркова, но това така и не се случи. В интервюто двамата разискват неин коментар, публикуван в ПИК – (ЦЕЛИЯ КОМЕНТАР – В „ОЩЕ ПО ТЕМАТА”). По незнайни причини обаче интервюто не бе пуснало от Диков, въпреки че предаването му е цели 4 часа и бяха излъчени разговори с какви ли не гости. За цензурата над дискусията по темата за външната политика на Борисов водещият дори не уведоми журналистката и причините за спирането на интервюто останаха неизвестни чак до вчера следобед (ВИЖТЕ В \"ОЩЕ ПО ТЕМАТА\"). Едва след публикуването на материал в ПИК по темата, Диков написа писмо до Мастагаркова на мейла на Агенция ПИК, в което се извинява за случилото се. Ето и целия текст, който пускаме след уговорка с водещия, тъй като той иска да се представи и неговата гледна точка по казуса. \"Звездомира, Наистина съжалявам и искрено ти се извинявам, че не излъчихме записаното интервю с теб на 8 октомври 2017, така както ти бях обещал. Още по-неприятното и поне за мен непростимо е, че не ти се обадих за неизлъчването на интервюто. Сега към поздравленията: поздравявам те, че реагира мигновено, твърдейки че твоето интервю за Бойко Борисов не е излъчено по цензурни съображения. С моето „селяндурско“ поведения спрямо теб /в смисъл, че не ти звъня/ ти имаш право да твърдиш каквото искаш и разбира се, със инстинкта на кобра /в добрия смисъл/ ухапа където знаеш, че най- ще ме заболи – цензурата. Давам си сметка, че сега каквото и да направя, имаш сериозно основание да кажеш – излъчи го, защото го заковах до стената. Все пак дължен съм да спомена няколко факта: Първо – няма случай в моята кариера /почти 40 години/ да не съм излъчил нещо по цензурни съображения /вкл. преди 10 ноември 1989 г./ Второ – трябва да съм не просто идиот, а завършен дебил, да те поканя по темата Бойко Борисов и да не излъча интервюто. В рекламния анонс на предаването, който се върти още от петък, твоето интервю е първа тема. Трето – причина за неизлъчването на интервюто с теб е скандалът с Валери Симеонов, чиято кулминация бе в събота след обяд, а уговорката за гостуване на Валери Симеонов при мен в студиото стана в събота вечерта. Интервюто с Валери Симеонов е на живо – стана 41 минути, а освен това имаше и 35 минути предистория на уникалния скандал. Четвърто – заради тази тема изцяло отпадна забавната част /както се изразяваш – с Ирина Асиова/, а темата за Дунарит, ЕМКО и Цветан Василев, предсатви си, остана само 1/3. Тези материали, както и твоето интервю останаха за следващата неделя, така както много пъти сме отлагали записани материали, включително две недели подред отлагаме интервюго с Щурците. Пето – а, сега какво? Идеята им е да не чакаме неделя – 15 октомври, а да излъчим интервьто в сряда – 11 октомври в 20.30 – в същия ден е протестът на журналистите пред МС за свободата на словото, а след интервюто в студиото да бъдем с Люба Кулезич и да дискутираме темата цензура.\"", "date": "2017.10.10", "title": "ИЗВЪНРЕДНО В ПИК! Сашо Диков проговори за цензурата в предаването си - ето как се оправдава за неизлъчен коментар за Борисов"}
{"url": "http://pik.bg/%D1%82%D0%B8%D1%80-%D0%B7%D0%B0%D0%BB%D1%8F-%D0%B5-79-%D1%81-%D0%BD%D0%B0%D1%84%D1%82%D0%B0-news696392.html", "text": "Произшествие с турски ТИР превърна международен път Е-79 между Мездра и Ботевград в пързалка, съобщава \"Булнюз\". Камионът изхвърчал от пътя, спукал резервоара си и залял цялото шосе с нафта. Инцидентът е станал преди минути край село Ребърково. Тежкотоварният камион се движел в посока към Враца. На турския завой обаче водачът, който е турски гражданин, загубил контрол над управлението. Той навил рязко волана и влязъл по-остро в завоя, при което излетял от пътното платно. Той отнесъл знак и се влачил повече от 200 метра в храсталаците в банкета. Докато се опитвал да овладее тежката машина, нещо закачило резервоара и го спукало. По тази причина цялата нафта от ТИР-а се разляла по асфалта. Камионът не може да се помръдне от мястото, тъй като в него няма никакво гориво. В момента пътна помощ се опитва да го изтегли, за да не се възпрепятства допълнително движението. Заради хлъзгавото пътно платно всички коли, които се движат в посока към столицата, се отбиват през Искърското дефиле при Ребърково. Тези, които идват откъм София обаче, няма как да се пренасочат и минават покрай авариралия ТИР. Полиция регулира движението, а пожарна започна да мие шосето, след което то ще бъде опесъчено.", "date": "2017.10.10", "title": "ТИР заля Е-79 с нафта"}
{"url": "http://pik.bg/%D0%B8%D1%81%D1%82%D0%B8%D0%BD%D0%B0%D1%82%D0%B0-%D1%80%D1%83%D0%BC%D1%8F%D0%BD%D0%B0-%D0%BA%D0%BE%D0%BB%D0%B0%D1%80%D0%BE%D0%B2%D0%B0-%D0%B3%D0%B0%D1%84-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B0%D1%82%D0%B0-%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%86%D0%B8%D1%8F-%D0%BF%D1%80%D0%BE%D0%B2%D0%B0%D0%BB%D0%B8-%D0%BA%D1%81%D0%BD%D1%81-news696384.html", "text": "Лоша подготовка от страна на президентската администрация провали заседанието на Консултативния съвет по национална сигурност, посветено на борбата с корупцията. Това становище застъпиха по ТВ Европа социологът Румяна Коларова и политическият анализатор Катя Христова. Според тях от президентството са допуснали гаф, като не са съобразили с международните ангажименти на всички участници. Анализаторите посъветваха държавния глава да се съобразява с правомощията на институцията му и призоваха политиците да се опитат да намерят параметрите на нов антикорупционен закон.", "date": "2017.10.10", "title": "ИСТИНАТА! Румяна Коларова: Гаф на президентската администрация провали КСНС"}
{"url": "http://pik.bg/%D0%B7%D0%BE%D0%B2-%D0%B7%D0%B0-%D0%BF%D0%BE%D0%BC%D0%BE%D1%89-%D0%B6%D0%B8%D0%B2%D0%BE%D1%82%D1%8A%D1%82-%D0%BD%D0%B0-%D0%BC%D0%B0%D0%B9%D0%BA%D0%B0-%D0%BD%D0%B0-5-%D0%B4%D0%B5%D1%86%D0%B0-%D0%B2%D0%B8%D1%81%D0%B8-%D0%BD%D0%B0-%D0%BA%D0%BE%D1%81%D1%8A%D0%BC-news696368.html", "text": "Майката на пет деца Велка Дойчинова от Годеч се нуждае от нашата помощ и подкрепа. Тя страда от прогресивно онкологично заболяване - тумор на пикочния мехур. Тежката диагноза й е поставена през 2015 г. Претърпяла е цели 3 операции, като след втората заболяването се развива скорострелно. Няколко месеца по-късно туморът рецидивира и в други органи и части на тялото. През последните дни здравословното състояние на 44-годишната годечанка се е влошило и тя трябва час по-скоро да замине за Германия, за да претърпи поредна операция, която да спаси живота й. \"От няколко седмици съм на легло. Чувствам се много зле, туморът инвазира в матката, коремът ми непрестанно се пълни с течност, имам кисти и на двата яйчника, отпаднала съм, нямам никакви сили\", разказва Велка. Надеждата й е клиника в град Хайделберг. Сумата за лечението е около 30 000 евро и е непосилна за семейството. Ако искате да помогнете на семейството, можете да дарите тук:", "date": "2017.10.10", "title": "ЗОВ ЗА ПОМОЩ! Животът на майка на 5 деца виси на косъм"}
{"url": "http://pik.bg/%D0%B7%D0%B4%D1%80%D0%B0%D0%B2%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B8%D0%BC%D0%B0-%D0%B7%D0%B0%D1%81%D1%82%D1%80%D0%B0%D1%88%D0%B5%D0%BD%D0%B8-%D0%B1%D0%BE%D0%BB%D0%BD%D0%B8%D1%86%D0%B8-%D0%BE%D1%82-%D1%84%D0%B0%D0%BB%D0%B8%D1%82-news696356.html", "text": "Има застрашени болници от фалит. Представихме го в доклад пред Комисията по здравеопазване, поясни Петров. Болниците били групирани в няколко групи. Такива, които са директно заплашени, които са в кризисна ситуация, такива, които се очаква да влязат в такава ситуация, има и такива, които са добре. Относно това какви мерки е предвидило министерството, Петров обясни, че е нужен индивидуален подход, екип, финансисти и юристи, отиват на място и поемат управлението. Ресорният министър обясни, че процес на промяна на ръководства на болници тече и в момента. „Там, където се намират нарушения и причини за високите дългове на болници, ще бъдат предприети и директни мерки. Например, управителят на болницата в Ловеч е сменен по много причини. Една от причините беше, че лекарите там не са получавали заплати от февруари тази година, а март или април увеличава чувствително заплатите. Той няма пари за настоящи заплати, а вдига заплатите с повече от 40-50%“, разясни още Николай Петров.", "date": "2017.10.10", "title": "Здравният министър: Има застрашени болници от фалит"}
{"url": "http://pik.bg/%D0%B5%D1%82%D0%BE-%D0%B3%D0%B8-%D1%83%D1%81%D0%BB%D0%BE%D0%B2%D0%B8%D1%8F%D1%82%D0%B0-%D0%B7%D0%B0-%D1%81%D1%82%D1%80%D0%B5%D1%81-%D1%81%D1%82%D1%80%D0%B0%D1%85-%D0%BE%D1%82-%D1%83%D0%B2%D0%BE%D0%BB%D0%BD%D0%B5%D0%BD%D0%B8%D0%B5-%D0%BD%D0%B5%D1%8F%D1%81%D0%BD%D0%B8-%D0%B7%D0%B0%D0%B4%D0%B0%D1%87%D0%B8-%D0%BA%D1%80%D0%B8%D1%82%D0%B8%D0%BA%D0%B8-%D0%BE%D1%82-%D1%80%D0%B0%D0%B1%D0%BE%D1%82%D0%BE%D0%B4%D0%B0%D1%82%D0%B5%D0%BB%D1%8F--news696188.html", "text": ", ниското ниво на подкрепа и възлагането на са три от факторите за възникване на прекомерен стрес. Роля тук играят и лошата подкрепа в дома, както и критикуването и порицанието от страна на работодателя. Оказва се, че . Такъв възниква и от претоварване и изпълнение на влизащи в конфликт изисквания. От центъра допълват, че 68% от хората с психични проблеми, които успяват да се върнат на работа, заемат по-ниска позиция и получават по-ниско заплащане, в сравнение с предишната си работа. Отчита се още, че 5% от лицата на възраст до 18 години са с и нарушение на вниманието.", "date": "2017.10.10", "title": "Ето ги условията за стрес: Страх от уволнение, неясни задачи, критики от работодателя ..."}
{"url": "http://pik.bg/%D1%82%D0%BE%D0%B7%D0%B8-%D0%BA%D0%BB%D0%B8%D0%BF-%D1%89%D0%B5-%D0%B2%D0%B8-%D1%80%D0%B0%D0%B7%D0%B1%D0%B8%D0%B5-%D0%BE%D1%82-%D1%81%D0%BC%D1%8F%D1%85-%D1%86%D1%83%D0%BD%D0%B8-%D0%B8%D0%BC%D0%B8%D1%82%D0%B8%D1%80%D0%B0-%D0%BA%D0%B0%D0%BA-%D0%BC%D0%B5%D0%B3%D0%B7-%D1%85%D1%8A%D1%80%D0%BA%D0%B0-%D0%B8-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D1%81-%D0%B0%D0%BD%D1%82%D0%BE%D0%BD-%D1%81%D1%82%D0%B5%D1%84%D0%B0-news696398.html", "text": "Супер забавно видео вдигна настроението на съквартирантите в Къщата на \"ВИП Брадър\" и на потребителите на \"Vbox\". След снощните елиминации, Цветелин Маринов развесели звездите, като им демонстрира имитаторските си умения. Цуни изпорти Мегз, че по някой път, докато спи хърка с широко отворена уста. Голям смях обаче падна, докато плевенчанинът имитира какво се случва с напусналия снощи Къщата Антона Стефанов, докато сънува кошмари.", "date": "2017.10.10", "title": "Този клип ще ви разбие от смях! Цуни имитира как Мегз хърка и какво се случва с Антон Стефанов, когато сънува кошмари (ВИДЕО)"}
{"url": "http://pik.bg/%D0%BE%D1%82%D0%BC%D0%B5%D0%BD%D0%B8%D1%85%D0%B0-%D0%B1%D0%B5%D0%B4%D1%81%D1%82%D0%B2%D0%B5%D0%BD%D0%BE%D1%82%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B2-%D0%BF%D0%B0%D0%BD%D0%B0%D0%B3%D1%8E%D1%80%D0%B8%D1%89%D0%B5-news696405.html", "text": "Отмениха бедственото положение в община Панагюрище. Това коментира пред Фокус кметът на Общината Никола Белишки. Той обясни, че аварийните ремонти на водопровода от село Злокучене са приключили. „Възстановено е нормалното водоподаване към всички населени места в общината. По проблемното трасе, което е над 2,2 км, вече няма аварии“, заяви Белишки. Бедственото положение беше обявено на 15 септември. То се наложи заради множество тежки аварии по магистралния водопровод, които доведоха до сериозен недостиг на вода в населените места. Срокът беше удължен до 10 октомври.", "date": "2017.10.10", "title": "Отмениха бедственото положение в Панагюрище"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D1%8A%D1%80%D0%B2%D0%B0%D0%B2%D0%B0-%D0%B2%D0%B5%D0%BD%D0%B4%D0%B5%D1%82%D0%B0-%D0%B7%D1%80%D0%B5%D0%B5-%D0%B2-%D0%BB%D1%83%D0%BA%D0%BE%D0%B2%D0%B8%D1%82-%D0%B1%D1%80%D0%B0%D1%82%D1%8A%D1%82-%D0%BD%D0%B0-%D1%83%D0%B1%D0%B8%D1%82%D0%B8%D1%8F-%D1%81-%D0%BA%D0%BE%D0%BB%D0%BE%D0%B2%D0%B5-%D0%BA%D0%B0%D0%BB%D0%BE%D1%8F%D0%BD-%D0%B8%D1%81%D0%BA%D0%B0-%D0%B4%D0%B0-%D0%B8%D0%B7%D1%81%D0%B5%D0%BB%D1%8F%D1%82-news696330.html", "text": "Жител на циганската махала в Луковит разказа в сутрешния блок на Нова телевизия, че пребитият до смърт 29-годишен мъж се е познавал с убийците. Калоян е спрял с колата си, отсреща има сватба – там пият, идват до него и започват да го бият, заяви мъжът. Според кмета Иван Грънчаров става дума за пиянска свада с трагичен край. Извършителите са задържани, но за съжаление има почернено семейство. Ще говорим с родовете, за да приключи историята възможно най-безболезнено. Не може да се действа око за око, зъб за зъб – в 21 век сме, посочи градоначалникът. Искаме хората от тази фамилия да се махнат. Те живеят в незаконни къщи. Не искаме убийци, заяви джител на махалата. Тези хора не работят нищо – само ядат, пият и се бият, добави друг мъж. Братът на убития Калоян е категоричен, че фамилията на убийците трябва да бъде изселена. От години живеят незаконно в махалата и правят зулуми. Ако не се вземат мерки, ще стане така, че чак в София ще се чуе – ще се стигне до смърт пак, ще ги запаля, подчерта почерненият мъж.", "date": "2017.10.10", "title": "ИЗВЪНРЕДНО! Кървава вендета зрее в Луковит! Братът на убития с колове Калоян иска да изселят циганите убийци - по цял ден само ядат, пият и се бият"}
{"url": "http://pik.bg/%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-%D0%B2%D0%B0%D1%81-%D0%BE%D1%82%D0%BC%D0%B5%D0%BD%D0%B8-%D0%BD%D0%B0%D1%80%D0%B5%D0%B4%D0%B1%D0%B0%D1%82%D0%B0-%D0%BD%D0%B0-%D0%BC%D0%BE%D1%81%D0%BA%D0%BE%D0%B2-news696407.html", "text": "Върховният административен съд окончателно отмени наредбата на бившия здравен министър Петър Москов, която определя пакета от здравни дейности, които Националната здравноосигурителна каса плаща, съобщава \"Дарик\". Предвид случилото се, сега е моментът клиничните пътеки да бъдат преразгледани , смята заместник-председателят на Лекарския съюз д-р Галинка Павлова . Наредбата е обявена за нищожна, защото се оказва, че е изготвена при потъпкване на закона. \"Сега е моментът - да, много работа е - да преразгледаме клиничните пътеки, да видим кои са задължителните изследвания и дейности, които трябва да се извършат, за да се отчитат тези пътеки. Трябва да говорим за продължителността на тези пътеки, дали е тя е удачна да бъде закована на определен брой дни. А защо да не оставим това на самия лекар, който да прецени какво е състоянието на пациента, дали трябва да бъде лекуван по-дълго или като са минали пет дни, задължително да бъде изписан\", каза Павлова. Тя напомни, че родната здравна каса дължи на чужди сродни институции 250 млн. И ако това стане изискуемо в един момент, по думите й биха били поставени под заплаха, ако щете, националната сигурност и здравният фонд. Това ли трябва да бъде стремежът ни, така ли трябва да решаваме всеки поединично своя живот и реализация, попита тя. Междувременно от здравното министерство обявиха, че ще дадат 3 00 000 лева на болницата във Враца, която е пред фалит.", "date": "2017.10.10", "title": "ОКОНЧАТЕЛНО! ВАС отмени наредбата на Москов"}
{"url": "http://pik.bg/%D0%B2%D0%BB%D0%B0%D0%B4%D0%B8-%D0%B2%D1%8A%D1%80%D0%B3%D0%B0%D0%BB%D0%B0-%D0%B8%D0%B7%D0%BF%D0%BB%D1%8E%D1%89%D1%8F-%D0%B4%D0%B5%D0%BE-%D0%BF%D0%BE-%D0%B7%D0%B0%D0%B4%D0%BD%D0%B8%D0%BA%D0%B0-%D1%81%D0%BD%D0%B8%D0%BC%D0%BA%D0%B0-news696364.html", "text": "Актьорът Влади Въргала скандализира зрителите на \"Късното шоу на БТВ\". Шоуменът той скочи на Део и го хвана за задника. Двамата бяха предизвикани от водещия Мариан Маринов да изиграят \"Две хубави очи\" на Пейо Яворов. Въргала трябваше да го направи като хомосексуален. След леко дърпане накрая изправи Део срещу себе си. Водещият на тотото започна да се дърпа, заливайки ефира със смеха си, но хватката на Влади беше желязна. Първо започна с обяснение, държейки ръцете на Део до сърцето си, а след това го прегърни и постави ръце на задните му части. Публиката и Тита, която беше третият гост в предаването, буквално се заливаха от смях. Оказа се, че Въргала бил колега с водещият на предаването в НАТФИЗ и разказаха доста пикантни истории от своето минало, пише \"Сикрет.бг\".", "date": "2017.10.10", "title": "Влади Въргала изплющя Део по задника (СНИМКА)"}
{"url": "http://pik.bg/%D0%B4%D1%80%D0%B0%D0%BA%D0%BE%D0%BD%D0%BE%D0%B2%D1%81%D0%BA%D0%B8-%D0%BC%D0%B5%D1%80%D0%BA%D0%B8-%D0%B5%D1%80%D0%B4%D0%BE%D0%B3%D0%B0%D0%BD-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D1%81%D1%8A%D1%80%D0%B1%D0%B8%D1%8F-news696332.html", "text": "Турският президент Реджеп Ердоган е на официално посещение в Сърбия до 11 октомври по покана на сръбския си колега Александър Вучич. Официалните му разговори започват днес, предаде Танюг. Ердоган пристигна в Белград снощи с голяма делегация, съставена от 185 бизнесмени и осем турски министри. Днес ще се състои официалното му посрещане в Палата Сърбия, след което той ще проведе разговор на четири очи с президента Вучич. Ще последват срещи на двете делегации и подписване на няколко междудържавни споразумения. Акцент ще бъдат икономическите теми, енергетиката и по-конкретно проектът \"Турски поток\", съобщи сръбският енергиен министър Александър Антич. Сръбският премиер Ана Бърнабич очаква важни споразумения в областта на земеделието. След това двамата президенти ще дадат пресконференция. В рамките на визитата ще бъде организиран турско-сръбски бизнес форум. Ердоган ще посети в сряда населения предимно с мюсюлмани град Нови пазар в областта Санджак, Южна Сърбия. По време на посещението ще бъдат взети изключителни мерки за сигурност, като за турския президент, освен неговата лична охрана от най-малко 50 бодигарда, ще се грижат и 3000 сръбски полицаи.", "date": "2017.10.10", "title": "Драконовски мерки! Ердоган на посещение в Сърбия"}
{"url": "http://pik.bg/%D0%B5%D0%BC%D0%BA%D0%BE-%D1%87%D0%B0%D0%BA%D0%B0-%D0%BA%D0%BB%D1%8E%D1%87%D0%BE%D0%B2%D0%BE%D1%82%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-news696394.html", "text": "Напрежението около оръжейната фирма \"Емко\" продължава. След извънредната среща тази сутрин при министър-председателя Бойко Борисов, на която присъстваха икономическият министър Емил Караниколов и ръководството на партията, става ясно, че всимко е в ръцете на премиера. От \"Емко\" обявиха, че ще решават дали да продължат с протестите в зависимост от това какво решение ще вземе Борисов. \"Чакаме решението на премиера, нищо не можем да кажем. Той трябва да помисли, да реши, да се посъветва и да каже. За момента не знам\", заяви Емилиян Гербев, съобщава БНТ. Напрежението около оръжейната фирма \"Емко\" продължава. След извънредната среща тази сутрин при министър-председателя Бойко Борисов, на която присъстваха икономическият министър Емил Караниколов и ръководството на партията, става ясно, че всимко е в ръцете на премиера. От \"Емко\" обявиха, че ще решават дали да продължат с протестите в зависимост от това какво решение ще вземе Борисов. \"Чакаме решението на премиера, нищо не можем да кажем. Той трябва да помисли, да реши, да се посъветва и да каже. За момента не знам\", заяви Емилиян Гербев, съобщава БНТ. Напрежението около оръжейната фирма \"Емко\" продължава. След извънредната среща тази сутрин при министър-председателя Бойко Борисов, на която присъстваха икономическият министър Емил Караниколов и ръководството на партията, става ясно, че всимко е в ръцете на премиера. От \"Емко\" обявиха, че ще решават дали да продължат с протестите в зависимост от това какво решение ще вземе Борисов. \"Чакаме решението на премиера, нищо не можем да кажем. Той трябва да помисли, да реши, да се посъветва и да каже. За момента не знам\", заяви Емилиян Гербев, съобщава БНТ.", "date": "2017.10.10", "title": "\"Емко\" чака ключовото решение на Борисов "}
{"url": "http://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%BB%D1%83%D0%BD%D0%B0%D1%82%D0%B0-%D0%B5-%D0%B1%D0%B0%D0%B7%D0%B0-%D0%BD%D0%B0-%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%BD%D0%B8-%D0%B2%D0%B8%D0%B4%D0%B5%D0%BE-news696322.html", "text": "Луната е изкуствена база на извънземни цивилизации. Това твърди известният уфолог Джордж Греъм. Това се потвърждава и от древните ръкописи. Шумерите например разказват, че тя се е появила внезапно, съобщава esoreiter.ru. Според Греъм Луната е създадена, за да може извънземните да наблюдават развитието на цивилизацията ни. На едно от видеата, които е публикувал в YouTube канала Streetcap1, се виждат останки от рухнали сгради. На друго пък се вижда летяща чиния. Странно е как от НАСА не са я видели, добавя уфологът. „Може да си представите какви находки се пазят в архивите на космическата агенция, които са недостъпни за обикновените хора. Ако те бъдат разсекретени, най-после ще стане ясно защо САЩ и Русия спряха опитите си за овладяване на Луната“, коментира Джордж Греъм.", "date": "2017.10.10", "title": "НЕВЕРОЯТНО! Луната е база на извънземни? (ВИДЕО)"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B8%D0%B7%D0%BC%D0%B0%D0%BC%D0%BD%D0%B8%D0%BA-%D1%83%D0%B6%D0%B8%D0%BB%D0%B8-%D0%B4%D0%B5%D1%81%D0%B5%D1%82%D0%BA%D0%B8-%D0%B2-%D0%BD%D0%B5%D1%82%D0%B0-%D0%B3%D1%8A%D1%80%D0%BC%D1%8F%D1%82-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8-%D0%B3%D0%B4%D0%B1%D0%BE%D0%BF-%D0%BF%D0%BE-%D0%BF%D0%B5%D1%82%D0%B8%D1%82%D0%B5-%D0%BD%D0%B0-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%BD%D0%B8%D0%BA-news696343.html", "text": "Десетки хора твърдят, че са измамени от човек, представящ се в социалните мрежи като Александър Николов. Сред измамените има мениджър в банка, адвокат и журналисти. Съмненията са, че той старателно е изградил фалшив образ и че зад него стои някой друг или дори добре организирана престъпна група. Александър Николов, на 35 години, е изключително активен в социалните мрежи. За себе си твърди, че живее в Париж, че е бил в щабовете на френски кандидат-президенти, а в последните няколко години, че е служител в компании като „Еърбъс”. Започва да предлага и да осигурява евтини самолетни билети, разполагайки с личните данни на хората, които му се доверяват. Габриела и Александър Стоименови „изгарят” с 4000 лева за билети до Мексико. Габриела и Александър Стоименови „изгарят” с 4000 лева за билети до Мексико.", "date": "2017.10.10", "title": "ВНИМАНИЕ! Измамник ужили десетки в нета! Гърмят журналисти, ГДБОП по петите на Александър Николов (СНИМКИ)"}
{"url": "http://pik.bg/%D0%BA%D1%80%D1%83%D0%BC-%D0%B7%D0%B0%D1%80%D0%BA%D0%BE%D0%B2-%D0%BF%D1%80%D0%BE%D0%B2%D0%B0%D0%BB%D1%8A%D1%82-%D0%BD%D0%B0-%D0%BA%D1%81%D0%BD%D1%81-%D0%B5-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D1%86%D0%B8%D1%8F-news696327.html", "text": "Това беше демонстрация. Демонстрация, която целеше да постави на място президента. И тя беше според нас срамна. Това коментира в студиото на „Денят започва“ по БНТ зам.-председателят на ПГ на БСП Крум Зарков по повод проваленото заседание на КСНС. По думите му така се подкопава доверието на една от последните институции в България, в която такова все още е останало. „Надявам се другата седмица всички политически лидери да поемат отговорност“, добави политикът. Според Зарков шансовете да се проведат успешни дискусии и да се направи нещо по въпроса с корупцията са големи, ако всеки прояви здрав разум. „Трябва ни силен разследващ орган, който да се включи в наказателното разследване. Той трябва да е независим от централната власт“, посочи зам.-председателят на ПГ на БСП. Вчера заседанието на КСНС беше прекратено, а ново съвещание държавният глава Румен Радев насрочи за 17 октомври от 13 часа.", "date": "2017.10.10", "title": "Крум Зарков: Провалът на КСНС е демонстрация"}
{"url": "http://pik.bg/%D1%82%D0%B8%D1%85%D0%BE%D0%BC%D0%B8%D1%80-%D0%B1%D0%B5%D0%B7%D0%BB%D0%BE%D0%B2-%D0%B0%D0%BA%D0%BE-%D1%8F-%D0%BD%D1%8F%D0%BC%D0%B0%D1%88%D0%B5-%D0%BE%D0%B3%D1%80%D0%B0%D0%B4%D0%B0%D1%82%D0%B0-%D1%89%D0%B5%D1%88%D0%B5-%D0%B4%D0%B0-%D0%BD%D0%B8-%D0%B7%D0%B0%D0%BB%D0%B5%D0%B5-%D0%BE%D0%B3%D1%80%D0%BE%D0%BC%D0%BD%D0%B0-%D0%B2%D1%8A%D0%BB%D0%BD%D0%B0-%D0%BE%D1%82-%D0%BC%D0%B8%D0%B3%D1%80%D0%B0%D0%BD%D1%82%D0%B8-news696331.html", "text": "600 души са влезли от началото на годината през българската граница. Това каза пред Би Ти Ви Тихомир Безлов, експерт от Центъра за изследване на демокрацията. За сравнение през 2015 г. те официално са 30 000, очевидно има огромна промяна, подчерта той. За последната седмица например през границата са минали само 5-6 нелегални мигранти. „Неслучайно се давят хората из Черно море, опитвайки се да стигнат Румъния. Ако българският маршрут беше лесен и достъпен, никой нямаше да плаща по 4000-5000 евро и да рискува”, каза Безлов. „През 2015 г. имаше 75% нерегистрирани, тоест влезли са например 200, но на изход, като хванете 300 души, от тях 75% няма регистрация, което означава, че тези хора са пропуснати”, отбеляза експертът. Той беше категоричен, че при наличието на ограда, дори да може да се прескача или да се реже, могат да минават максимум до 50 души на ден, но не и хиляди. Според него със сигурност оградата по турската граница е променила ситуацията. „Ако нямахме ограда през 2015 г., голямата вълна, която видяхме в Гърция, Македония и Сърбия, вероятно щеше да мине през  нас”, смята Безлов.", "date": "2017.10.10", "title": "Тихомир Безлов: Ако я нямаше оградата, щеше да ни залее огромна вълна от мигранти"}
{"url": "http://pik.bg/%D0%BE%D1%81%D1%82%D1%80%D0%B0-%D1%80%D0%B5%D0%B0%D0%BA%D1%86%D0%B8%D1%8F-%D1%85%D0%B0%D1%80%D0%B8%D0%B7%D0%B0%D0%BD%D0%BE%D0%B2-%D0%BA%D1%81%D0%BD%D1%81-%D0%BF%D0%BE%D1%81%D1%82%D1%80%D0%B0%D0%B4%D0%B0-%D1%82%D0%B5%D0%B6%D0%BA%D0%BE-%D0%BE%D1%82-%D1%80%D0%B0%D0%B7%D1%81%D0%B5%D0%BA%D1%80%D0%B5%D1%82%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D1%82%D0%B5%D0%BD%D0%BE%D0%B3%D1%80%D0%B0%D0%BC%D0%B8%D1%82%D0%B5-%D0%B7%D0%B0-%D0%BA%D1%82%D0%B1-news696333.html", "text": "Не бих казал, че има скандал. Това беше логично начало на тази среща, каза в сутрешния блок на Нова телевизия социологът Кольо Колев по повод провала на вчерашното заседание на Консултативния съвет за национална сигурност на тема \"Необходими законодателни мерки за противодействие на корупцията\". За да създаваш нова структура, ти създаваш ново звено на властта и това е изключително опасно. Трябва стъпка по стъпка да се направи. Радвам се, че се действа така, а не се тръгна на щурм, заяви Колев. \"КСНС пострада тежко от разсекретяването на стенограмите за КТБ, отбеляза политическият анализатор Георги Харизанов. Форматът трябва да бъде преразгледан, след като вече не е секретен. Това беше тежък удар върху смисъла на КСНС. Този формат се превърна в отложена пресконференция, посочи Харизанов.", "date": "2017.10.10", "title": "Остра реакция! Харизанов: КСНС пострада тежко от разсекретяването на стенограмите за КТБ"}
{"url": "http://pik.bg/%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-%D1%81%D0%B8-%D0%B2%D1%80%D1%8A%D1%89%D0%B0-%D0%BA%D0%B8%D1%82%D0%B0%D0%BD%D0%BE%D0%B2-news696359.html", "text": "Вратарят на София Георги Китанов може да се върне в Черно море през зимата. Той е желан от ръководството на \"моряците\", чиито юноша е. Макар и да е роден в Благоевград, Китанов започва да тренира в школата на варненци през 2004 г., когато е едва на 9 години. Той прави своя дебют в мъжкия тим през 2012 г. в двубой с Видима-Раковски. А след това изигра внушителните общо 110 мача за Черно море в елита. Георги Китанов бе първият трансфер в новата ера на \"Българска армия\" и през миналия сезон въпреки сериозните грешки, бе неизменен титуляр. След като обаче се издъни сериозно при домакинската загуба от Лудогорец във втория кръг, той бе забит на резервната скамейка за сметка на литовеца Витаутас Черниаускас. Това положение изобщо не се харесва на Китанов и той също е навит да се върне в Черно море. Друг е въпросът дали ще бъде пуснат обратно. Заради счупения крак на украинеца Боровик, варненци останаха само с един опитен страж - Емил Михайлов. А това не отговаря на амбициите на \"моряците\" за по-челно класиране в Първа лига, пише \"Меридиан Мач\".", "date": "2017.10.10", "title": "Черно море си връща Китанов"}
{"url": "http://pik.bg/%D1%81%D1%82%D0%B0%D1%80%D0%B8%D1%86%D0%B0-%D0%BF%D0%BE%D1%87%D0%B8%D0%BD%D0%B0-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%B2%D1%8A%D0%B2-%D0%B2%D0%B8%D0%B4%D0%B8%D0%BD%D1%81%D0%BA%D0%BE-news696350.html", "text": "ОДМВР-Видин Вчера, към 18.30 часа жителка на село Раковица открила обгорялото тяло на 82-годишната си съседка, вследствие на възникнал пожар, в дома й на ул.”53-та”. Това съобщиха от . На местопоризшествието бил извършен оглед, следи от насилие по тялото не са открити. Трупът е транспортиран за аутопсия във видинската болница. По случая е образувано досъдебно производство.", "date": "2017.10.10", "title": "Старица почина при пожар във Видинско"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%B8%D0%B3%D0%BD%D0%B0%D0%BB-%D0%B7%D0%B0-%D0%B1%D0%BE%D0%BC%D0%B1%D0%B0-%D0%B7%D0%B0%D1%82%D0%B2%D0%BE%D1%80%D0%B8-%D0%B0%D0%BF%D0%B5%D0%BB%D0%B0%D1%82%D0%B8%D0%B2%D0%B5%D0%BD-%D1%81%D1%8A%D0%B4-%E2%80%93-%D0%B2%D0%B0%D1%80%D0%BD%D0%B0-news696351.html", "text": "Сигнал за бомба в Апелативен съд – Варна е подаден на спешния номер 112 тази сутрин. Заради съмненията за взривно устройство временно затваря Съдебната палата на пл. „Независимост“ в морската столица. Това съобщиха от пресцентъра на Апелативен съд – Варна. Органите на реда предприемат мерки по извеждането на служителите, на съдиите и на гражданите от сграда. След приключването на проверката работата на институциите, които работят в Съдебната палата ще бъде възстановена.", "date": "2017.10.10", "title": "ИЗВЪНРЕДНО! Сигнал за бомба затвори Апелативен съд – Варна"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%81%D1%8A%D0%BF%D1%80%D1%83%D0%B3%D0%B8%D1%82%D0%B5-%D0%BD%D0%B0-%D1%82%D1%80%D1%8A%D0%BC%D0%BF-%D1%81%D0%B5-%D1%85%D0%B2%D0%B0%D0%BD%D0%B0%D1%85%D0%B0-%D0%B7%D0%B0-%D0%B3%D1%83%D1%88%D0%B8%D1%82%D0%B5---%D0%BA%D0%BE%D1%8F-%D0%B5-%D0%BF%D1%8A%D1%80%D0%B2%D0%B0%D1%82%D0%B0-%D0%B4%D0%B0%D0%BC%D0%B0-news696334.html", "text": "Ивана Тръмп , първата съпруга на американския президент , на шега се нарече \" първа дама \", а сегашната му съпруга - Мелания Тръмп я обвини, че се опитва да привлече вниманието на медиите към себе си. \"И не искам да предизвиквам някаква ревност или нещо подобно, понеже всъщност аз съм първата жена на Тръмп . Нали така? Аз съм първата дама \", добави Ивана Тръмп, смеейки се. Мелания Тръмп не се поколеба да реагира бързо чрез говорителката си Стефани Гришам. Тя заяви, че М елания много харесва живота си във Вашингтон и за нея е чест да бъде първа дама . \"Тя смята да използва титлата и положението си, за да помага на децата , а не да продава книги\" , заяви говорителката. В изявлението на бившата съпруга явно няма никакъв смисъл, то за съжаление цели само да привлече вниманието и да се вдигне шум около нея, добави Гришам. Ивана Тръмп, която е чехкиня по рождение, се жени за Тръмп през 1977 година и е майка на трите му по-големи деца: Доналд младши , Иванка и Ерик . Развеждат се през 1992 г. Тръмп има още две деца: Тифани от и Барън от Мелания Тръмп, родена в Словения. В интервю за телевизия Ей Би Си Ивана Тръмп, която рекламира книгата си за живота си с Тръмп, каза, че веднъж на две седмици се обажда по телефона на бившия си съпруг и има номера на прекия му телефон в Белия дом, съобщиха осведомителните агенции. \" Всъщност не искам да му се обаждам там, защото там е Мелания \", каза тя. След това тя заяви, че според нея на Мелания й е много трудно да бъде в Белия дом и даде да се разбере, че тя самата отлично би се справила с всичко , което се очаква от една президентска съпруга, но каза, че тя не желае такъв живот, защото иска да е свободна.", "date": "2017.10.10", "title": "СКАНДАЛ! Съпругите на Тръмп се хванаха за гушите - коя е първата дама "}
{"url": "http://pik.bg/%D0%B7%D0%B0%D0%BF%D0%BE%D1%87%D0%B2%D0%B0-%D1%80%D0%B5%D0%BC%D0%BE%D0%BD%D1%82%D1%8A%D1%82-%D0%BD%D0%B0-%D0%BF%D1%8A%D1%82%D1%8F-%D1%81%D0%BE%D1%84%D0%B8%D1%8F---%D0%BF%D0%B5%D1%80%D0%BD%D0%B8%D0%BA-%D0%BF%D1%80%D0%B5%D0%B7-%D0%B2%D0%BB%D0%B0%D0%B4%D0%B0%D1%8F-news696336.html", "text": "Започва ремонтът на пътя София-Перник през прохода Владая. Ремонтни дейности ще се извършват в отсечката от \"Черния кос\" до паметника на войнишкото въстание. Трафикът ще се регулира със светофар, като колите ще минават в платното, в което в момента не се извършват строителни работи. В събота и неделя ремонтите ще спират. По алтернативния път през автомагистрала \"Люлин\" към Перник също има участък със стеснено движение. След тунела \"Мало Бучино\" до 10-ти ноември се извършва аварийно обезопасяване на скатове. Движението се осъществява двупосочно в платното в посока София.", "date": "2017.10.10", "title": "Започва ремонтът на пътя София - Перник през Владая"}
{"url": "http://pik.bg/%D0%BD%D0%B0%D0%BF-%D1%81%D1%82%D0%B0%D1%80%D1%82%D0%B8%D1%80%D0%B0-%D0%BD%D0%BE%D0%B2%D0%B0-%D0%BB%D0%BE%D1%82%D0%B0%D1%80%D0%B8%D1%8F-news696337.html", "text": "Днес дават старт на втората лотария с касови бележки на Националната агенция за приходите. В нея ще могат да участват всички бонове, издадени след 1-ви януари тази година. В новото издание месечните и годишната награда ще са парични. Голямата награда е 50 000 лева. 2000 лева ще се дават всеки месец, а всяка седмица  някой ще печели предметна награда на стойност приблизително 1000 лева. През миналата година, в първото издание на лотарията се регистрираха 51 милиона касови бележки на стойност над 670 милиона лева, уточняват от НАП.", "date": "2017.10.10", "title": "НАП стартира нова лотария"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%BB%D0%B5%D0%BB%D0%BA%D0%B0-%D0%BA%D1%8A%D0%BC-%D0%B4%D0%B5%D1%82%D0%B5-%D0%BE%D1%82-%D0%B4%D0%B5%D1%82%D1%81%D0%BA%D0%B0-%D0%B3%D1%80%D0%B0%D0%B4%D0%B8%D0%BD%D0%B0-%D0%B2-%D1%80%D1%83%D1%81%D0%B5-%D1%81%D0%B0%D0%BC%D0%BE-%D0%B4%D0%B0-%D1%82%D0%B8-%D0%BF%D0%BE%D1%82%D0%B5%D1%87%D0%B5-%D0%BA%D1%80%D1%8A%D0%B2-%D0%BD%D1%8F%D0%BC%D0%B0-%D0%B4%D0%B0-%D1%82%D0%B5-%D0%BF%D0%BE%D0%B3%D0%BB%D0%B5%D0%B4%D0%BD-news696352.html", "text": "Скандален запис от детска градина, от който става ясно, че една от възпитателките тормози децата, бе излъчен от \"Господари на ефира\". В една от детските градини в Русе системно се отнасят зле с децата и им причиняват физически и психически тормоз. Чутото е повече от отвратително, а възпитателките показват недопустимо поведение. Детското заведение се казва \"Червената шапчица\". Децата там се оплакват, че госпожата ги удря с юмрук. Друго дете е споделило с родителите си, че възпитателката забива нокти в главата му. Затова родителите рашават да сложат записващо устройство, а разговорът е повече от потресаващ. \"Само да ти потече кръв, няма да те погледна! Да ти изтече кръвта, пукни!\", нарежда Милена Иванова, която е възпитателка в градината. \"Махай се! Обличай долнище и лягай. Ти и мозък нямаш, ама няма да коментираме\", продължава тя. Родителите вече са говорили с директорката. По-късно тя казва, че е говорила с въпросната жена, която е признала, че ги е казала тези неща. От контролните органи пък са помолили родителите да напишат жалби.", "date": "2017.10.10", "title": "ШОКИРАЩО! Лелка към дете от детска градина в Русе: Само да ти потече кръв, няма да те погледна! Пукни! "}
{"url": "http://pik.bg/64-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D1%82%D1%8A%D1%80%D1%81%D0%B8-%D1%87%D0%B8%D0%BB%D0%B8-news696363.html", "text": "Земетресение с магнитуд от 6,4 степен стана в Чили, съобщи Европейско-средиземноморският сеизмологичен център. Епицентърът е бил на 80 км дълбочина, на разстояние 281 км от боливийската столица Ла Пас и на 77 км източно от град Арика в Чили. Засега няма информация за разрушение и жертви.", "date": "2017.10.10", "title": "6,4 по Рихтер разтърси Чили"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%BE%D1%82-%D1%81%D1%8A%D1%80%D0%B1%D0%B8%D1%8F-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE%D1%82%D0%BE-%D0%BD%D0%B8-%D0%B5-%D0%B2%D0%B0%D0%B6%D0%BD%D0%BE-%D0%B7%D0%B0-%D0%BC%D0%B8%D1%80%D0%B0-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-news696344.html", "text": "Радио-телевизија Србије, цитирани от \"Фокус\". Сътрудничеството между Сърбия и Турция е от ключово значение за мира, стабилността и просперитета на Балканите, но и на цяла Европа. Това заяви турският президент Реджеп Тайип Ердоган, който е на двудневно официално посещение в Сърбия, предава „Няма съмнение, че сътрудничеството е неизбежно поради геополитическото положение на двете страни. Турция и Сърбия са две ключови държави на Балканите. Турция е ключът към мира и стабилността, а Сърбия, която има мултиетническа, мултикултурна и динамична среда, е в състояние да проправи пътя на региона, да запази стабилността, мира и благоденствието на Балканите и на цяла Европа, а сътрудничеството между Турция и Сърбия е от решаващо значение\", подчерта Ердоган. Турският президент отбеляза, че Белград и Анкара имат различни позиции по редица въпроси, но те не са пречка за сътрудничество. Той подчерта, че „регионът Санджак“ (Южна Сърбия) продължава да бъде „мост на приятелство“, който свързва двете държави. Ердоган обясни, че страните работят главно за задълбочаване на икономическия растеж, уверявайки, че Турция следи отблизо икономическите реформи в Сърбия и се стреми да я подкрепи в усилията й за икономическо развитие.", "date": "2017.10.10", "title": "Ердоган от Сърбия: Сътрудничеството ни е важно за мира на Балканите"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D1%88%D0%B5%D1%84%D0%B0-%D0%BD%D0%B0-%D0%B5%D0%B2%D1%80%D0%BE%D0%BF%D0%BE%D0%BB-%D1%80%D0%BE%D0%B1-%D1%83%D0%B5%D0%B9%D0%BD%D1%80%D0%B0%D0%B9%D1%82-news696345.html", "text": "Председателят на ПГ на ГЕРБ и зам.-председател на партията Цветан Цветанов проведе работна среща с директора на Европол Роб Уейнрайт късно снощи. Двамата разговаряха в Брюксел в рамките на заседанието на Съвместната група за парламентарен контрол на дейността на Агенцията на Европейския съюз за сътрудничество в областта на правоприлагането, съобщи пресцентърът на ГЕРБ. По време на разговора беше обсъден проектът за Програмен документ на Европол за периода 2018-2020 г. Сред основните задачи в стратегията е насочването на сътрудничеството на Европол с трети държави, като се оптимизира партньорската мрежа оперативно и стратегически. Директор Уейнрайт заяви, че се цели също укрепване на ролята на Европол като предпочитана платформа на международно сътрудничество в областта на правоприлагането срещу заплахи за сигурността на ЕС. В програмния документ ще бъде записано още, че Европол ще засили сътрудничеството си с Европейската комисия и Европейската служба за външна дейност, за да се осигури необходимия обмен на стратегическа информация и анализ на заплахите с външно и вътрешно измерение. По време на разговора Цветан Цветанов информира Роб Уейнрайт, че Западните Балкани ще бъдат един от основните приоритети по време на българското председателство на Съвета на ЕС. От своя страна Уейнрайт заяви, че Западните Балкани ще останат регион от особено значение за Европол. В тази посока службата ще продължи на подкрепя регионалните инициативи в Западните Балкани, като тези дейности ще допълват и засилват оперативното сътрудничество на Европол в тази част на Стария континент.", "date": "2017.10.10", "title": "Цветанов се срещна с шефа на Европол Роб Уейнрайт"}
{"url": "http://pik.bg/%D0%B5%D1%82%D1%8A%D1%80-%D0%BF%D0%BE%D1%81%D1%80%D0%B5%D1%89%D0%B0-%D0%BB%D0%B5%D0%B2%D1%81%D0%BA%D0%B8-%D0%BD%D0%B0-%D0%BE%D1%81%D0%B2%D0%B5%D1%82%D0%BB%D0%B5%D0%BD%D0%B8%D0%B5-%D0%B7%D0%B0-%D0%BF%D0%BE%D0%BB%D0%BE%D0%B2%D0%B8%D0%BD-%D0%BC%D0%B8%D0%BB%D0%B8%D0%BE%D0%BD-news696342.html", "text": "За първи път след 18-годишна пауза „Етър“ (Велико Търново) ще приеме мач на осветление. „Болярите“ посрещат „Левски“ в неделя в мач от Първа професионална лига. За подобрението са платени почти половин милион лева от държавата. В събота на митичния стадион „Ивайло“ бе пуснато захранването към новите трансформатори и трафопост „Спортист“ вече е под напрежение, съобщиха от ОП „Спортни имоти и прояви”. 48 часа трансформаторите ще работят на празен ход, а от понеделник започнаха 72-часовите проби, пише Sport-vt.com. Първият мач на „Етър” на под прожекторите ще е именно срещу „Левски“. Осветлението става факт след проект, финансиран от Министерството на младежта и спорта, като обществената поръчка за възстановяването му бе спечелена от фирма за 411 000 лв. Стартът на работата бе на 17 август и поетия ангажимент е готова за 45 календарни дни. Електрическото осветление на стадион „Ивайло” за първи път е изградено през пролетта на 1984 г., когато са поставени четирите огромни пилона край спортния комплекс. Първият мач, който „Етър” има удоволствието да играе на електрическо осветление, е на 8 май 1984 г., в който бие с 3:0 националния отбор на Малта.", "date": "2017.10.10", "title": "Етър посреща Левски на осветление за половин милион "}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D0%BE%D1%82%D0%B2%D1%8A%D1%80%D0%B4%D0%B5%D0%BD%D0%BE-%D0%BA%D0%BE%D0%BB%D0%B0%D1%82%D0%B0-%D0%BD%D0%B0-%D0%B0%D0%B4%D0%B2%D0%BE%D0%BA%D0%B0%D1%82%D0%B0-%D0%BD%D0%B0-%D0%B1%D0%B0%D0%BD%D0%B5%D0%B2%D0%B8-%D0%B5-%D0%B7%D0%B0%D0%BF%D0%B0%D0%BB%D0%B5%D0%BD%D0%B0-%D1%83%D0%BC%D0%B8%D1%88%D0%BB%D0%B5%D0%BD%D0%BE-%D0%B2%D0%B8%D0%B6%D1%82%D0%B5-%D0%BD%D0%B0--news696365.html", "text": "е изгоряла след умишлен палеж, съобщава \"Флагман.бг\", като се позовава на информация от разследващи. Огледът приключи току-що, а полицаите в този момент разпитват адвокат Стойков пред автомобила му. Адвокат Мирослав Стойков ще коментира след минути подозренията си за това кой може да е поръчал огнената вендета. Самият той още снощи каза, че ако някой е запалил колата му, то това е свързано с работата му като адвокат. Най-известните дела, които води Мирослав Стойков са за фамилия Баневи в битката им с Митко Каратиста за къмпинг \"Каваци\".", "date": "2017.10.10", "title": "ОТ ПОСЛЕДНИТЕ МИНУТИ! Потвърдено: Колата на адвоката на Баневи е запалена умишлено! Вижте на какво прилича баровският Ягуар (СНИМКИ)"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BD%D0%B5-%D0%B5-%D0%BE%D1%82%D0%BA%D1%80%D0%B8%D0%BB%D0%B0-%D0%B4%D0%BE%D0%BA%D0%B0%D0%B7%D0%B0%D1%82%D0%B5%D0%BB%D1%81%D1%82%D0%B2%D0%B0-%D1%87%D0%B5-%D1%81%D1%82%D1%80%D0%B5%D0%BB%D0%B5%D1%86%D1%8A%D1%82-%D0%BE%D1%82-%D0%BB%D0%B0%D1%81-%D0%B2%D0%B5%D0%B3%D0%B0%D1%81-%D0%BC%D0%BE%D0%B6%D0%B5-%D0%B4%D0%B0-%D0%B5-%D0%B8%D0%BC%D0%B0%D0%BB-%D1%81%D1%8A%D1%83%D1%87%D0%B0%D1%81%D1%82%D0%BD%D0%B8%D1%86%D0%B8-news696296.html", "text": "Полицията не е открила доказателства за това, че стрелецът от Лас Вегас Стивън Падок може да е имал съучастници, съобщава CNN, позовавайки се на шерифа на окръг Кларк в щата Невада Джоузеф Ломбардо. На 2 октомври Падок откри безразборна стрелба от 32-ия етаж на хотелски комплекс в Лас Вегас по посетители на музикален фестивал. В резултат на стрелбата бяха убити 59 души и ранени над 500. Посочва се, че полицията не е открила „никакви свидетелства, които биха насочили разследването към вероятността в хотела да е имало и втори стрелец“.", "date": "2017.10.10", "title": "Полицията не е открила доказателства, че стрелецът от Лас Вегас може да е имал съучастници"}
{"url": "http://pik.bg/%D0%B4%D0%B2%D0%B0%D0%BC%D0%B0-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D0%B4%D1%8A%D1%80%D0%B2%D0%BE-%D0%B2-%D0%BA%D0%B0%D0%BD%D0%B0%D0%B4%D0%B0-news696298.html", "text": "Двама тийнейджъри са загинали, а други двама са тежко ранени, след като автомобил с петима младежи се врязал в дърво в Канада, съобщава CTV. Трагедията се разиграла в канадския град Жолет. Автомобилът е бил управляван от 15-годишен младеж, който не е пострадал сериозно при удара. На място са загинали младежи на 14 и 17 години, а други двама тийнейджъри са в болница, в критично състояние. От полицията отбелязват, че най-вероятната причина за катастрофата е превишена скорост, заради която водачът е изгубил управлението на автомобила.", "date": "2017.10.10", "title": "Двама тийнейджъри са загинали, след като автомобил се вряза в дърво в Канада"}
{"url": "http://pik.bg/%D1%83%D1%87%D0%B5%D0%BD%D0%B8-%D0%BE%D1%82%D0%BA%D1%80%D0%B8%D1%85%D0%B0-%D1%87%D0%B5-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0%D1%82%D0%B0-%D0%BC%D0%BE%D0%B6%D0%B5-%D0%B4%D0%B0-%D0%BF%D1%80%D0%BE%D0%B2%D0%BE%D0%BA%D0%B8%D1%80%D0%B0-%D0%BD%D0%B0%D1%81%D0%B8%D0%BB%D0%B8%D0%B5-news696300.html", "text": "Канадски специалисти са устаноливи по време на изследване, че регулярната употреба на марихуана често се явява причина за агресивно поведение, съобщава електронното издание 5-ТВ. Изследователите анализирали диагнозите на над хиляда пациенти на психиатричния институ „Филип Пинел“. Те установили, че при тези от пациентите, които редовно употребяват марихуана, склонноста към проява на насилие е далеч по-голяма от останалите. Учените забелязали още, че връзката между психоактивните вещества и агресията е по-силна отколкото за алкохола или кокаина.", "date": "2017.10.10", "title": "Учени откриха, че марихуаната може да провокира насилие"}
{"url": "http://pik.bg/%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD-%D0%B2%D1%80%D0%B0%D0%B3-%D1%83%D1%87%D0%B5%D0%BD%D0%B8%D0%B5-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0-%D1%82%D0%B0%D0%BD%D0%BA%D0%BE%D0%B2%D0%B0-%D0%B1%D1%80%D0%B8%D0%B3%D0%B0%D0%B4%D0%B0-%D0%B2-%D0%BF%D0%BE%D0%BB%D1%88%D0%B0-%D0%B1%D0%B5-%D0%BF%D1%80%D0%B5%D0%BA%D1%8A%D1%81%D0%BD%D0%B0%D1%82%D0%BE-%D0%B7%D0%B0%D1%80%D0%B0%D0%B4%D0%B8-%D0%BD%D0%B0%D1%88%D0%B5%D1%81%D1%82%D0%B2%D0%B8-news696305.html", "text": "Учение на американска танкова бригада в покрайнините на полския град Жаган е било прекъснато от неочаквано нашествие на местни гъбари, съобщава германското издание Der Tagesspiegel. Американските части пристигнали в района на Жаган миналият уикенд за учебни стрелби. Неочаквано голяма реколта от гъби и активността на местните жители за събирането им обаче напълно провалила плановете на военните и учението претърпяло пълен крах. Предупредителните табели, посочващи, че районът е затворен, изобщо не изплашили местните жители. Лошото време също принудило американските военни да се откажат от учението. В рамките на операцията Atlantic Resolve на територията на Полша е разгърната американска бронетанкова бригада с численост от 3 500 души, въоръжена с танкове Abrams и самоходни гаубици Paladin.", "date": "2017.10.10", "title": "Неочакван враг! Учение на американска танкова бригада в Полша бе прекъснато заради нашествие на гъбари"}
{"url": "http://pik.bg/%D0%BA%D0%B0%D0%BF%D0%B8%D1%82%D0%B0%D0%BD%D1%8A%D1%82-%D0%BD%D0%B0-%D0%BA%D0%B0%D0%BD%D0%B0%D1%80%D1%87%D0%B5%D1%82%D0%B0%D1%82%D0%B0-%D1%87%D0%B0%D0%BA%D0%B0-%D0%BD%D0%BE%D0%B2-%D0%B4%D0%BE%D0%B3%D0%BE%D0%B2%D0%BE%D1%80-%D0%BE%D1%82-%D0%B1%D0%BE%D1%82%D0%B5%D0%B2-news696362.html", "text": "Капитанът на Ботев (Пловдив) Лъчезар Балтанов почти сигурно ще подпише нов договор с клуба в края на 2017 г. Настоящият контракт на халфа изтича през юни. Ръководството обаче иска да задържи Балтанов в Коматево още една година. Двете страни са започнали разговори и се очаква да постигнат разбирателство. Така полузащитникът ще се обвърже с Ботев до лятото на 2019 г. Същото се очаква да сторят още двама - десният бек Цветомир Панов и левият Крум Стоянов. Според наставника Ники Киров гореспоменатите в никакъв случай не трябва да бъдат изпускани да си тръгнат като свободни агенти. Все още не е ясно бъдещето на вратаря Иван Чворович. Неговият контракт е до края на тази година. Вероятността сърбинът да остане не е много голяма. На старши-треньора на Ботев Николай Киров са били предложени двама бразилци. Не е ясно обаче дали наставникът ще се съгласи те да дойдат. Желанието на Киров е да работи с повече български играчи. През зимната пауза канарчетата може да продадат последното си ново попълнение Дуде Ндонгала. Той е желан от Лудогорец. В последно време жълто-черните успяваха да уцелят с бразилските играчи. Жоао Паоло бе продаден на разградчани, а сега силно се представят Фернандо Виана и Фелипе Бризола. В същото време стана ясно, че Тодор Неделев едва ли ще започне като титуляр в отложения със Септември утре. Причината е, че той ще се върне от националния отбор в сряда. Все пак при необходимост Неделев може да се появи през второто полувреме.", "date": "2017.10.10", "title": "Капитанът на \"канарчетата\" чака нов договор от Ботев"}
{"url": "http://pik.bg/%D1%88%D0%B5%D0%B3%D0%B0%D0%B4%D0%B6%D0%B8%D1%8F-%D0%B7%D0%B2%D0%B5%D0%B7%D0%B4%D0%B0-%D0%BE%D1%82-%E2%80%9E%D0%B8%D0%B3%D1%80%D0%B0-%D0%BD%D0%B0-%D1%82%D1%80%D0%BE%D0%BD%D0%BE%D0%B2%D0%B5%E2%80%9C-%D1%81%D0%B5-%D0%B8%D0%B7%D0%B3%D0%B0%D0%B2%D1%80%D0%B8-%D1%81-%D0%B3%D0%BE%D0%B4%D0%B5%D0%BD%D0%B8%D1%86%D0%B0%D1%82%D0%B0-%D1%81%D0%B8-%D1%81-%E2%80%9E%D0%BE%D1%82%D1%80%D1%8F%D0%B7%D0%B0%D0%BD%D0%B0-%D0%B3%D0%BB%D0%B0%D0%B2%D0%B0%E2%80%9C-%D0%B2-%D1%85%D0%BB%D0%B0%D0%B4%D0%B8-news696295.html", "text": "Актьорът Кийт Харингтън, станал популярен с ролята си на Джон Сноу в хитовия сериал „Игра на тронове“, разказа в британското ток-шоу The Jonathan Ross Show, как е изплашил годеницата си Роуз Лесли, съобщава Fox News. Харингтън разказа, че в семейството му много обичат да си правят първоаприлски шеги.Тази година той решил да спретне шега на приятелката си, поставяйки в хладилника си отрязана бутафорна глава, приличаща на самия него. В шоуто бил показан видеозапис, на който се вижда реакцията на Лесли, която отваря хладилника, вижда главата и изпада в истерия. „Роуз бе цялата в сълзи, а аз изскочи пред нея с думите: „Честит Ден на шегата!“, разказва Харингтън, уточнявайки, че в семейството на годеницата му нямат навика да отбелязват Денят на шегата. Харингтън и Лесли се запознават на снимките на „Игра на тронове“, където Лесли играе любимата на героя на Харингтън. През септември двамата обявиха годежа си.", "date": "2017.10.10", "title": "Шегаджия! Звезда от „Игра на тронове“ се изгаври с годеницата си с „отрязана глава“ в хладилника (ВИДЕО)"}
{"url": "http://pik.bg/%D0%BF%D1%80%D0%B5%D1%81%D1%81%D0%B5%D0%BA%D1%80%D0%B5%D1%82%D0%B0%D1%80%D1%8F%D1%82-%D0%BD%D0%B0-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%BD%D1%8F%D0%BC%D0%B0-%D1%81%D1%8A%D0%BC%D0%BD%D0%B5%D0%BD%D0%B8%D0%B5-%D1%87%D0%B5-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BD%D0%B0%D0%BF%D1%80%D0%B0%D0%B2%D0%B8-%D0%BF%D0%BE%D0%B2%D0%B5%D1%87%D0%B5-%D0%B7%D0%B0-%D0%BF%D0%BE%D0%B1%D0%B5%D0%B4%D0%B0%D1%82%D0%B0-%D0%BD%D0%B0%D0%B4-%E2%80%9E-news696297.html", "text": "Няма съмнение, че Доналд Тръмп направи повече за победата над „Ислямска държава“, отколкото Барак Обама. Това заяви прессекретарят на Белия дом Сара Сандърс, цитирана от The Hill. „Докато критиците се впускат в празна реторика и неоснователни нападки, под командването на президента „Ислямска държава“ отстъпва, Северна Корея е изолирана, както никога преди и нашите съюзници в НАТО правят повече, за да плащат своя справедлив дял в нашата обща отбрана“, каза по-рано вицепрезидентът на САЩ Майк Пенс. Министърът на отбраната на САЩ Джеймс Матис посочи, че новите тактики на Доналд Тръмп срещу „Ислямска държава“ са накарали терористичната групировка да отстъпи. „Тръмп нареди тактичния подход от война на изтощение към обграждането на врага в неговите твърдини, за да можем да го унищожим“, заяви министърът.", "date": "2017.10.10", "title": "Прессекретарят на Белия дом: Няма съмнение, че Доналд Тръмп направи повече за победата над „Ислямска държава“, отколкото предшественика си"}
{"url": "http://pik.bg/%D1%84%D0%B5%D0%BD-%D0%BF%D0%BE%D1%87%D0%B8%D0%BD%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%BA%D0%B2%D0%B0%D0%BB%D0%B8%D1%84%D0%B8%D0%BA%D0%B0%D1%86%D0%B8%D1%8F-%D1%83%D0%BA%D1%80%D0%B0%D0%B9%D0%BD%D0%B0-%E2%80%93-%D1%85%D1%8A%D1%80%D0%B2%D0%B0%D1%82%D0%B8%D1%8F-news696303.html", "text": "40-годишен украински футболен фен е починал на стадион „Олимпийски“ в Киев по време на световната футболна квалификация Украйна – Хърватия (0:2), съобщава  Espreso. За трагедията разкри на пресконференцията си след двубоя селекционерът на тима на Украйна Андрий Шевченко. „Разбрах, че по време на мача, на стадиона е починал човек – заяви Шевченко. – Получил е проблем със сърцето. Много съжалявам. Поднасям съболезнования на семейството му“. Превод и редакция: ПИК", "date": "2017.10.10", "title": "Фен почина по време на световната квалификация Украйна – Хърватия"}
{"url": "http://pik.bg/%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B5-%D1%80%D0%B0%D0%B7%D1%80%D0%B0%D0%B1%D0%BE%D1%82%D0%B8%D0%BB%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B0-%D0%B1%D0%BE%D0%B9%D0%BD%D0%B0-%D1%81%D0%B8%D1%81%D1%82%D0%B5%D0%BC%D0%B0-%D1%81-%D0%BA%D0%BE%D1%8F%D1%82%D0%BE-%D1%89%D0%B5-%D0%B1%D1%8A%D0%B4%D0%B0%D1%82-%D0%BE%D0%B1%D0%BE%D1%80%D1%83%D0%B4%D0%B2%D0%B0%D0%BD%D0%B8-%D0%BF%D0%BE%D0%B4%D0%B2%D0%BE%D0%B4%D0%BD%D0%B8%D1%86%D0%B8-news696301.html", "text": "Южна Корея е разработила собсствена бойна система, с която ще бъдат оборудвани най-новите подводни лодки на страната „Чан Бого-3“ с водоизместимост 3 000 тона, се посочва в съобщение на управлението на отбранителните сили на Южна Корея, цитирано от РИА Новости. Министерството на отбраната на Южна Корея е одобрило проекта и признало новата система – мозъчен център за подводници „подходящ за бойна употреба“, се казва в сайта. Окончателните оценки на новата система се очакват през 2018 година, когато тя ще бъде произведена и въведена в експлоатация в подводниците. До 2020 година във въоръжение трябва да бъдат въведени общо девет подводни лодки от типа „Чан Бого-3“. С производството им е ангажирана компанията Daewoo Shipbuilding and Marine Engineering.", "date": "2017.10.10", "title": "Южна Корея е разработила собствена бойна система, с която ще бъдат оборудвани подводници"}
{"url": "http://pik.bg/%D1%81%D0%BF%D0%B8%D1%80%D0%B0%D1%82-%D0%B2%D0%BE%D0%B4%D0%B0%D1%82%D0%B0-%D0%B2-%D0%BE%D1%80%D0%BB%D0%B0%D0%BD%D0%B4%D0%BE%D0%B2%D1%86%D0%B8-news696367.html", "text": "Във връзка с монтаж на пожарен хидрант и спирателен кран на ул. 251 в кв. „Орландовци“, ще бъде спряно водоподаването на абонати на \"Софийска вода\" до 19:00. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес на ул. „Димитър Гущанов“ ъгъла с ул. 251. Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 121 21.", "date": "2017.10.10", "title": "Спират водата в \"Орландовци\" "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B3%D0%B5%D0%BE%D1%80%D0%B3%D0%B8-%D0%BF%D1%8A%D1%80%D0%B2%D0%B0%D0%BD%D0%BE%D0%B2-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B8-%D1%81%D1%82%D1%83%D0%B4%D0%B5%D0%BD%D0%B0%D1%82%D0%B0-%D0%B2%D0%BE%D0%B9%D0%BD%D0%B0-%D0%BC%D0%B5%D0%B6%D0%B4%D1%83-%D0%B8%D0%BD%D1%81%D1%82%D0%B8%D1%82-news696348.html", "text": "Безпрецедентният провал на КСНС е опит да се принизи ролята на Съвета и да се омаловажи функцията на президента. Това е стремеж на управляващите да неглижират президентската институция, а това е много рискова игра. Очевидно, че от двете страни на \"Дондуков\" има различия по ключови теми. На провала на КСНС бе отговорено с вето. Двете институции са в откровена \"студена война\", заяви президентът (2002-2012 г.) Георги Първанов пред \"България от еър\". Според него опозицията в лицето на БСП не е далеч в извода си, че провалът на КСНС е вид бойкот от управляващите към президента Радев. \"Затруднявам се да преценя кой е последният скандал. Има много измерения на това, което стана през последните дни. Случилото се е израз на една тенденция – да се използва езикът на омразата. Недопустимо е това, което стана в ефира на телевизията. Недопустима е агресията на вицепремиера. Защо никой не се впечатли от думите на Антон Тодоров по отношение на президента дни по-рано? Може да не харесваш личността на президента, но не може така да се държиш. Това са провокатори във всяко отношение\", коментира Първанов. \"Той имаше грешки, особено по линия на действията на временното правителство. Президентската институция се успокои, но не виждам да има активност в международен план. Въпреки това е рано да се говори за импийчмънт. Посланията на Радев трябва да са по-малко остри и повече конструктивни\", отбеляза Георги Първанов. Президентът в периода 2002-2012 г. определи Румен Радев като непартиен и старателно отбягващ всякакви подозрения за партийно пристрастие.", "date": "2017.10.10", "title": "ЕКСКЛУЗИВНО! Георги Първанов с остър коментар за Румен Радев и \"студената война\" между институциите"}
{"url": "http://pik.bg/%D0%BA%D1%80%D1%83%D1%88%D0%B0%D1%80%D1%81%D0%BA%D0%B8-%D1%81%D0%BF%D0%BB%D0%BE%D1%82%D0%B8-%D1%81%D0%BC%D1%8A%D1%80%D1%84%D0%BE%D0%B2%D0%B5%D1%82%D0%B5-%D1%81-%D0%BF%D0%B5%D1%87%D0%B5%D0%BD%D0%B8-%D0%B0%D0%B3%D0%BD%D0%B5%D1%82%D0%B0-news696366.html", "text": "Традиционен за българската футболна действителност обичай за късмет и сплотяване на колектива приложи президентът на Локомотив (Пловдив) Христо Крушарски. Между две бизнес пътувания 60-годишният бос организира банкет, за да сплоти отбора преди гостуването на Берое. Крушарски се прибрал само за ден в България, но набързо организирал парти, а за целта били изпечени две агнета, твърди \"Меридиан мач\". На въпросното събитие ексцентричният бизнесмен е надъхал отбора за победа над Берое и по-добро представяне като цяло. Вчера Крушарски замина по бизнесдела за Дубай. ", "date": "2017.10.10", "title": "Крушарски сплоти \"смърфовете\" с печени агнета"}
{"url": "http://pik.bg/%D0%B7%D0%BB%D0%B0%D1%82%D0%BD%D0%B0-%D0%B5%D1%81%D0%B5%D0%BD-%D1%81%D0%BB%D1%8A%D0%BD%D1%86%D0%B5%D1%82%D0%BE-%D0%BF%D0%B0%D0%BA-%D0%BD%D0%B8-%D1%81%D0%B5-%D1%83%D1%81%D0%BC%D0%B8%D1%85%D0%B2%D0%B0-%D0%B7%D0%B0%D0%B1%D1%80%D0%B0%D0%B2%D0%B5%D1%82%D0%B5-%D1%8F%D0%BA%D0%B5%D1%82%D0%B0%D1%82%D0%B0---%D1%89%D0%B5-%D0%B5-%D0%B6%D0%B5%D0%B3%D0%B0-news696314.html", "text": "Слънчево време ни очаква днес, съобщават от Националния институт по метеорология и хидрология (НИМХ), цитиарни от Фокус. Временни увеличения на облачността ще има в следобедните часове, главно над планинските райони. Ще духа слаб, в източните райони до умерен северозападен вятър. Дневните температури ще се повишат и максималните ще са между 16 и 21 градуса. Атмосферното налягане ще бъде по-високо от средното за месец октомври (949 hPa) и ще остане без съществена промяна. По Черноморието ще е предимно слънчево, с временни увеличения на облачността, но валежи не се очакват. Ще духа до умерен северозападен вятър. Максималните температури ще са 17-19 градуса. Температурата на морската вода ще бъде 18-19 градуса. Вълнението на морето ще бъде 1-2 бала. Над планините преди обяд ще преобладава слънчево време. В следобедните часове ще има временни увеличения на облачността, но вероятността за валежи е малка. Ще духа умерен северозападен вятър. Максималната температура на височина 1 200 метра ще е около 11 градуса, на 2 000 метра – около 4 градуса.", "date": "2017.10.10", "title": "ЗЛАТНА ЕСЕН! Слънцето пак ни се усмихва, забравете якетата - ще е жега"}
{"url": "http://pik.bg/%D1%84%D1%80%D0%B0%D0%BD%D1%86%D0%B8%D1%8F-%D1%89%D0%B5-%D0%BF%D1%80%D0%B8%D0%B5%D0%BC%D0%B5-%D0%BF%D1%80%D0%B5%D0%B7-%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%82%D0%B5-%D0%B4%D0%B2%D0%B5-%D0%B3%D0%BE%D0%B4%D0%B8%D0%BD%D0%B8-10-%D1%85%D0%B8%D0%BB-%D0%BB%D0%B5%D0%B3%D0%B0%D0%BB%D0%BD%D0%B8-%D0%B1%D0%B5%D0%B6%D0%B0%D0%BD%D1%86%D0%B8-news696302.html", "text": "Президентът на Франция Еманюел Макрон заяви, че страната му възнамерява в близките две години да даде разрешение за официален прием на 10 хил. бежанци от неевропейски страни, съобщава Дойче Веле, цитирана от Фокус. При взаимодействие с Управлението на ООН по въпросите за бежанците Париж ще подготви 10 хил. места за преселване на бежанци, които в момента се намират в Турция, Ливан, Йордания, Нигер и Чад. Европейската комисия през септември 2017 г. обяви целта си в близките две години да предостави легален достъп на най-малко 50 хил. бежанци. В Брюксел предполагат, че благодарение на тези мерки нелегалната миграция може да бъде съкратена. В близките седмици в Чад и Нигер трябва да се открият първите съвместни имиграционни центрове на ООН и на френската агенция по въпросите за бежанците. Така в Париж искат да идентифицират тези, на които им е нужна помощ и защита, за да може след това да им предостави право на убежище. При това в Европа се надяват да спрат притока на бежанци, които искат да попаднат в Европа през Средиземно море.", "date": "2017.10.10", "title": "Франция ще приеме през следващите две години 10 хил. легални бежанци"}
{"url": "http://pik.bg/19-%D0%B3%D0%BE%D0%B4%D0%B8%D1%88%D0%B5%D0%BD-%D1%81%D1%82%D1%83%D0%B4%D0%B5%D0%BD%D1%82-%D0%B7%D0%B0%D1%81%D1%82%D1%80%D0%B5%D0%BB%D1%8F-%D0%BF%D0%BE%D0%BB%D0%B8%D1%86%D0%B0%D0%B9-%D0%B2-%D1%82%D0%B5%D0%BA%D1%81%D0%B0%D1%81-news696304.html", "text": "19-годишният студен Холис Даниелс е застрелял сътрудник на полицията на територията на полицейски участък в Тексаския технологичен университет, след което е успял да избяга, съобщава местният телевизонен канал  KCBD. Според информацията стрелбата е станала около 20:00 часа местно време в понеделник. От ръководството на университета съобщават, че са изпратили Даниелс в полицейския участък за проверка. Там той е успял да се добере до оръжие и да стреля по полицейски служител, който е загинал на място. След това студентът е успял да избяга. „Имало е стрелба в полицейския участък на университета. Стрелецът е успял да избяга. Кампусът е блокиран“, се посочва в съобщение в „Туитър“, разпространено от управата на университета. Някочко часа по-късно от полицията съобщиха, че са успели да задържат стрелеца.", "date": "2017.10.10", "title": "19-годишен студент застреля полицай в Тексас"}
{"url": "http://pik.bg/%D0%B2-%D0%BA%D0%B8%D1%80%D0%B3%D0%B8%D0%B7%D1%81%D1%82%D0%B0%D0%BD-%D0%B5-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD-%D0%BF%D0%BE%D0%BB%D0%B8%D1%82%D0%B8%D0%BA-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D1%8F%D0%BD-%D0%B2-%D0%BF%D1%80%D0%B8%D1%87%D0%B0%D1%81%D1%82%D0%BD%D0%BE%D1%81%D1%82-%D0%BA%D1%8A%D0%BC-%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%B5%D0%BD-%D0%BF-news696306.html", "text": "В Киргизстан е бил задържан членът на партия „Мекенчил“ Мелис Аспеков по подозрение в организацията на опит за държавен преврат след президентските избори, които трябва да се проведат на 15 октомври, съобщава РИА Новости, позовавайки се на  Държавния  комитет за национална безопасност на страната. „Аспеков, действайки в интерес на определена група лица, с цел вземането на властта след обявяването на изборните резултати от президентските избори, в сговор с други граждани, е участвал в подготовката на планове за дестабилизация на обстановката в републиката“, се посочва в изявлението на ведомството. По случая е заведено углавно дело, като Аспеков е обвинен в „подготовка на масови безредици“ и „подготовка на насилствено завземане на властта“.", "date": "2017.10.10", "title": "В Киргизстан е арестуван политик, заподозрян в причастност към организирането на държавен преврат"}
{"url": "http://pik.bg/%D0%BB%D0%B5%D1%82%D0%B8%D1%89%D0%B5-%E2%80%9E%D1%81%D0%BE%D1%84%D0%B8%D1%8F%E2%80%9C-%D0%BF%D0%BE%D1%81%D1%80%D0%B5%D1%89%D0%B0-%D0%B4%D0%BD%D0%B5%D1%81-5-%D0%BC%D0%B8%D0%BB%D0%B8%D0%BE%D0%BD%D0%BD%D0%B8%D1%8F-%D1%81%D0%B8-%D0%BF%D1%8A%D1%82%D0%BD%D0%B8%D0%BA-news696312.html", "text": "5-милионният пътник ще бъде официално посрещнат днес на Летище „София“, съобщи Нова телевизия. Това ще стане със специална церемония. През миналата година столичният аеропорт успя да обслужи с около 20 000 души по-малко. Тогава от летището съобщиха, че ако са имали още един ден, са щели да попълнят бройката до 5 милиона. В разпределението по терминали за 2016 г. преднината е малка в полза на Втори терминал. Летището отбеляза голям ръст в международните превози - почти 25 на сто спрямо 2015 година. Това е резултат от разкриването на 23 нови линии през годината.", "date": "2017.10.10", "title": "Летище „София“ посреща днес 5-милионния си пътник"}
{"url": "http://pik.bg/%D0%B2%D0%B8%D0%B7%D0%B8%D1%82%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0-%D1%8F%D0%B4%D1%80%D0%B5%D0%BD%D0%B0-%D0%BF%D0%BE%D0%B4%D0%B2%D0%BE%D0%B4%D0%BD%D0%B8%D1%86%D0%B0-%D0%BF%D1%80%D0%B8%D1%81%D1%82%D0%B8%D0%B3%D0%B0-%D0%B2-%D0%BA%D1%80%D0%B0%D1%8F-%D0%BD%D0%B0-%D1%81%D0%B5%D0%B4%D0%BC%D0%B8%D1%86%D0%B0%D1%82%D0%B0-%D0%B2-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-news696313.html", "text": "Съединените щати изпращат ядрена подводница и самолетоносачна група във водите край Корейския полуостров на фона на нарастващото напрежение със Северна Корея, съобщава южнокорейският ежедневник „Чосун Илбо“, цитиран от Фокус. Подводницата „Мичиган“ ще влезе в пристанището в Пусан в края на тази седмица, докато самолетоносачът „Роналд Рейгън“ ще пристигне следващата седмица. Подводницата е въоръжена със 154 ракети „Томахоук“, които имат възможност да поразят ядрените и ракетни обекти на Северна Корея, както и президентския дворец на нейния лидер Ким Чен Ун. „Мичиган“ е дълга 170 метра и е с водоизместване от 18 хил. тона. Има възможност да стои под вода в течение на три месеца. Нейните ракети могат да поразяват точно чели на разстояние до 2 300 км. Според южнокорейски източници американските кораби ще участват в общо учение с флота на Южна Корея следващата седмица, което е подготовка срещу евентуални нови провокации от страна на КНДР.", "date": "2017.10.10", "title": "Визита! Американска ядрена подводница пристига в края на седмицата в Южна Корея"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BD%D0%B0%D1%82%D0%BE-%D0%BF%D1%80%D0%B0%D0%B2%D0%B8-%D0%BC%D0%BE%D1%80%D1%81%D0%BA%D0%B8-%D1%84%D0%BB%D0%BE%D1%82-%D0%B2-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-news696316.html", "text": "НАТО обяви създаването на нови многонационални сили в Румъния с цел да контрира влиянието на Русия в черноморския регион след окупацията на Крим, предаде Ройтерс. Черноморските сили на Алианса първоначално ще бъдат изградени около 4000 румънски войници, подкрепяни от сили от девет други държави, както и от 900 американски военни. В региона ще бъдат разположени и допълнителни кораби и самолети. Освен румънски, в Крайова на учения ще бъдат изпращани и български, полски, италиански, португалски и немски войници. Британски и канадски изтребители ще подпомагат румънските ВВС, а италиански – българските. В допълнение към намиращите се в момента в Черно море морски патрули на НАТО, към българските и румънските пристанища ще бъдат изпратени още бойни съдове. Преди година и половина премиерът Бойко Борисов категорично отхвърли идеята за сформиране на черноморска флотилия на НАТО: \"Аз искам в Черно море да виждам платноходки, яхти, туристи, мир и любов. Не искам в курортите ми да се разхождат военни фрегати напред и назад. Такъв зор, толкова инвестиции направиха и частният капитал, и държавата в тези курорти...\". По-късно управляващите заявиха, че флотилията е била местна инициатива и биха обсъждали вариант само в рамките на НАТО, припомня БТВ. Снощи румънският президент Клаус Йоханис заяви по повод новите Черноморски сили: \"Ние не сме заплаха, но ние имаме нужда от диалог от позицията на една силна отбрана\". \"НАТО е тук, НАТО е силно, НАТО е обединено\", подчерта на свой ред генералният секретар на Алианса Йенс Столтенберг.", "date": "2017.10.10", "title": "НАПРЕЖЕНИЕ! НАТО прави морски флот в Черно море"}
{"url": "http://pik.bg/%D0%B8%D1%81%D0%BA%D1%80%D0%B8-%D0%B2-%D0%B5%D1%84%D0%B8%D1%80-%D0%B4%D0%B5%D0%BD%D0%B8%D1%86%D0%B0-%D0%B7%D0%BB%D0%B0%D1%82%D0%B5%D0%B2%D0%B0-%D0%B8%D0%B7%D1%80%D0%B8%D0%B3%D0%BD%D0%B0-%D1%81%D1%80%D0%B5%D1%89%D1%83-%D0%B3%D0%B5%D1%80%D0%B1-%D0%B1%D0%BB%D0%B0%D0%BC%D0%B8%D1%80%D0%B0%D1%85%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%B8%D0%BC%D0%B0-%D0%B4%D0%B2%D0%BE%D0%B5%D0%BD-%D1%81%D1%82%D0%B0%D0%BD%D0%B4%D0%B0%D1%80%D1%82-%D0%B2-%D0%BE-news696323.html", "text": "Имаме над 100 сигнала, постъпили в БСП за роднински назначения, разкри пред Би Ти Ви Деница Златева, която е член на Изпълнителното бюро на партията. Според нея отговорността на всеки един политик и партия е по максимално прозрачен начин да не се случват подобни назначения. Тя заяви, че дори и обикновените граждани подават сигнали. На въпрос, не са ли повечето назначения незаконни, Златева заяви припомни думите на Владислав Горанов, че трябва да се подаде сигнал и за кучето на Томислав Дончев. Според нея има достатъчно хора, които не са в родниниски връзки и могат да заема длъжностите в общините. На друг болен въпрос - защо сега се изнасят тези сигнали, а не преди изборите, Златева заяви, че с осветляването на тези схеми не се търсят евтини политически дивиденти. \"Явно сега е узрял този момент, всякакви спекулации, че кметът се е заиграл с БСП са несериозни. Няма значение кога са изкарани, по-важно е какви действия ще се предприемат\", допълни още Златева. За твърденията на БСП, че управляващите са провалили КСНС, тя заяви, че е несериозно да изкарваш на преден план борбата с корупцията, а когато президентът свиква КСНС, удобно да се напуска заседанието. \"Имали сме случаи когато на предишни заседания са идвали председатели на партията, то влиза друг на негово място. Има и други членове на ръководството на парламентарната група - г-жа Дукова до колкото знам е зам.-председател. За нас това е опит за бламиране на президента\", допълни още Златева. Тя заяви, че искрено се надява причината за прекъсването на КСНС да не е заради \"враждата\" между депутати и Румен Радев. \"Не може по такава чувствителна тема, за която ти говориш повече от два месеца, да бламираш по един такъв елементарен начин заседанието\", заяви Деница Златева. Тя скастри ГЕРБ, че в техния Законопроект се орязват всички правомощия на президента по отношение на назначения и квоти в новия антикорупционен орган. По отношение на оставките на Делян Добрев и Антон Тодоров, Златева ги определи като двоен стандард. \"Гласуваха оставката на депутата със \"Суджук гейт\". Във всеки мандат ГЕРБ си имат по едно лице за компромати, нека да видим кой ще замести Тодоров. Когато един депутат иска да напусне е редно оставката му да бъде приета\", заяви още социалистката.", "date": "2017.10.10", "title": "ИСКРИ В ЕФИР! Деница Златева изригна срещу ГЕРБ: Бламираха президента! Има двоен стандарт в оставките на депутатите "}
{"url": "http://pik.bg/%D1%8F%D0%BF%D0%BE%D0%BD%D0%B8%D1%8F-%D0%B3%D0%BE%D1%82%D0%BE%D0%B2%D0%B0-%D0%B7%D0%B0-%E2%80%9E%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD%D0%B8-%D0%B4%D0%B5%D0%B9%D1%81%D1%82%D0%B2%D0%B8%D1%8F%E2%80%9C-%D0%BE%D1%82-%D1%81%D1%82%D1%80%D0%B0%D0%BD%D0%B0-%D0%BD%D0%B0-%D0%BA%D0%BD%D0%B4%D1%80-news696311.html", "text": "Министърът на отбраната на Япония Ицунори Онодера заяви, че страната му внимателно следи действията на Северна Корея и е готова „за всяко неочаквано действие“ от страна на Пхенян, което би могло да се случи по време на тържествата на годишнината от създаването на управляващата в КНДР трудова партия, съобщава агенция Киодо. „В миналото КНДР провеждаше във връзка с такива годишнини на 9 октомври ядрени изпитания и изстрелвания на балистични ракети. В момента сме в режим на усилена бдителност“, каза министър Онодера. Той добави, че е получил нареждане от ръководството на страната да не напуска Токио, за да държи японската армия в постоянна бойна готовност при евентуални действия от страна на Северна Корея.", "date": "2017.10.10", "title": "Япония готова за „неочаквани действия“ от страна на КНДР"}
{"url": "http://pik.bg/%D1%81%D0%B5%D1%81%D1%82%D1%80%D0%B0%D1%82%D0%B0-%D0%BD%D0%B0-%D0%BB%D0%B8%D0%B4%D0%B5%D1%80%D0%B0-%D0%BD%D0%B0-%D0%BA%D0%BD%D0%B4%D1%80-%D1%89%D0%B5-%D0%BC%D0%BE%D0%B6%D0%B5-%D0%B4%D0%B0-%D1%80%D0%B5%D1%88%D0%B0%D0%B2%D0%B0-%D0%B2%D1%8A%D0%BF%D1%80%D0%BE%D1%81%D0%B8-%D0%BE%D1%82-%D0%B2%D0%BE%D0%B5%D0%BD%D0%B5%D0%BD-%D1%85%D0%B0%D1%80%D0%B0%D0%BA%D1%82%D0%B5%D1%80-news696307.html", "text": "Сестрата на лидера на Северна Корея Ким Чен Ун Ким Йо Чен, която получи повишение от брат си в партийната йерархия, вече ще може да участва в разрешаването както на политически, така и на военни въпроси, съобщава USA Today. „28-годишната Ким Йо Чен, която наскоро бе издидгана до заместник член на Политбюро на Централния комитет на управляващата в Северна Корея работническа партия, вече ще може да взима решения и по въпроси от военен характер“, отбелязва изданието.", "date": "2017.10.10", "title": "Сестрата на лидера на КНДР ще може да решава въпроси от военен характер"}
{"url": "http://pik.bg/%D0%B5%D0%B4%D0%B8%D0%BD-%D1%80%D0%B0%D0%BD%D0%B5%D0%BD-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D0%B0%D0%B2%D1%82%D0%BE%D0%B1%D1%83%D1%81-%D0%BF%D1%80%D0%B5%D0%B2%D0%BE%D0%B7%D0%B2%D0%B0%D1%89-%D0%B7%D0%B0%D1%82%D0%B2%D0%BE%D1%80%D0%BD%D0%B8%D1%86%D0%B8-%D1%81%D0%B5-%D0%B5-%D0%BF%D0%BE%D0%B4%D0%BF%D0%B0%D0%BB%D0%B8-%D0%BA%D1%80%D0%B0%D0%B9-%D1%81%D0%BE%D0%BB%D1%83%D0%BD-news696310.html", "text": "Полицейски автобус, превозващ затворници се е подпалил край Солун, съобщава  Ekathimerini, цитирано от Фокус. Инцидентът е станал на 9 октомври. Според информацията, в автобуса са били превозвани трима затворници, като единият е пострадал при пожара. Смята се, че пожарът е избухнал заради механическа повреда. Затворниците са били прекачени на друго полицейско превозно средство.", "date": "2017.10.10", "title": "Един ранен, след като полицейски автобус, превозващ затворници се е подпали край Солун"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-12-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BC%D0%B8%D0%BA%D1%80%D0%BE%D0%B1%D1%83%D1%81-%D0%BF%D0%B0%D0%B4%D0%BD%D0%B0-%D0%B2-%D0%B5%D0%B7%D0%B5%D1%80%D0%BE%D1%82%D0%BE-%D0%B2%D0%B8%D0%BA%D1%82%D0%BE%D1%80%D0%B8%D1%8F-%D0%B2-%D1%82%D0%B0%D0%BD%D0%B7%D0%B0%D0%BD%D0%B8%D1%8F-news696283.html", "text": "12 човека са загинали, след като микробус е паднал в езерото Виктория, в северната част на Танзания, съобщава Франс Прес, като се позовава на изявление от канцеларията на президента на Танзания. Президентът на страната Джон Магуфули заявява, че е бил „шокиран и дълбоко разстроен от новината за смъртта на 12 души“, след падането на микробус в езерото Виктория. Отбелязва се, че микробусът се е движил към ферибот, на който е трябвало да остави пътниците си, но е излязъл от пътя и е паднал във водата. Трима от пътниците са били спасени от очевидци на инцидента.", "date": "2017.10.10", "title": "Инцидент! 12 загинали, след като микробус падна в езерото Виктория в Танзания"}
{"url": "http://pik.bg/%D0%BF%D0%B5%D1%81%D0%B8%D0%BC%D0%B8%D0%B7%D1%8A%D0%BC-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BD%D0%B5-%D0%BE%D1%87%D0%B0%D0%BA%D0%B2%D0%B0%D1%82-%D0%B1%D0%BB%D0%B0%D0%B3%D0%BE%D0%BF%D1%80%D0%B8%D1%8F%D1%82%D0%BD%D0%BE-%D1%80%D0%B0%D0%B7%D0%B2%D0%B8%D1%82%D0%B8%D0%B5-%D0%BD%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news696284.html", "text": "Високопоставен служител в британското правителство заяви пред The Guardian, че министрите от кабинета на премиера Тереза Мей остават дълбоко песимистични относно надеждите за прогрес по време на новия кръг преговори за Брекзит, който ще започне през ноември. Те смятат, че министърът по въпросите, свързани с излизането от Европейския съюз Дейвид Дейвис трябва да смени тона по време на преговорите. „Той може би ще се появи без усмивка на лицето“, посова източникът. Правителството на Великобритания иска Европейската комисия да посочи, че вече е постигнат достатъчен прогрес по въпросите, свързани с уреждането на „развода“. Чак след това преговарящите ще могат да обсъдят бъдещите отношение между Съюза и Великобритания. По-рано министър-председателят Тереза Мей се опита да окуражи комисията, обявявайки, че „топката е в тяхното поле“. Фокус", "date": "2017.10.10", "title": "Песимизъм! Британските министри не очакват благоприятно развитие на преговорите за Брекзит"}
{"url": "http://pik.bg/%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81%D0%B0-%D0%B3%D0%BE%D1%82%D0%BE%D0%B2%D0%B8-%D1%81-%E2%80%9E%D0%B1%D0%BE%D0%B9%D0%BD%D0%B8-%D0%BF%D0%BB%D0%B0%D0%BD%D0%BE%D0%B2%D0%B5%E2%80%9C-%D0%BF%D1%80%D0%B8-%D0%B5%D0%B2%D0%B5%D0%BD%D1%82%D1%83%D0%B0%D0%BB%D0%BD%D0%B0-%D0%B2%D0%BE%D0%B9%D0%BD%D0%B0-%D1%81%D1%80%D0%B5%D1%89%D1%83-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news696286.html", "text": "Великобритания се подготвя в случай на война срещу Северна Корея, съобщава The Telegraph, цитирани от Фокус . КНДР е отблизо наблюдавана поради страховете, че може да изстреля нова ракета с дълъг обхват на действие, за да отбележи годишнината от основаването на управляващата партия. Разкрито е, че в бойните планове в случай на война срещу Северна Корея се придвижва участието и на най-новия британски самолетоносач „Кралица Елизабет“, който в момента все още не е преминал през изпитания с полети. „Имаме много кораби за изпращане: разрушители „Тип-45“, фрегати „Тип-23“. И новият ни самолетоносач може да бъде приет на служба, ако нещата отидат по дяволите“, заявява високопоставен източник от британското правителство. „Кралица Елизабет“, който е на пристан в Портсмут от август, трябва да бъде приет на служба едва през 2020 г. Възможното му по-рано приемане може да се сравни със случилото се по време на Фолклендската война. „Във Фолклендската война  ние реагирахме бързо и тогава приехме кораба „Илюстриъш“ ускорено. Това бе реакция в защита на британска територия. В случая със Северна Корея Великобритания ще бъде част от обединена световна коалиция. Ще видим каква подкрепа да дадем“, посочи източник от британския флот. По-рано британският министър на отбраната Майкъл Фалън заяви, че страната ще увеличи бюджета си за отбрана заради нарастващата заплаха от Северна Корея. Той посочи, че съществува риск Великобритания да стане цел на пхенянската ядрена и ракетна програми. „Лондон е по-близо до Северна Корея, отколкото Лос Анжелис“, посочи той.", "date": "2017.10.10", "title": "Във Великобритания са готови с „бойни планове“ при евентуална война срещу Северна Корея"}
{"url": "http://pik.bg/%D1%83%D0%B6%D0%B0%D1%81-%D1%81%D1%82%D0%B8%D0%B2%D1%8A%D0%BD-%D0%BF%D0%B0%D0%B4%D0%BE%D0%BA-%D1%81%D1%82%D1%80%D0%B5%D0%BB%D1%8F%D0%BB-%D0%BF%D0%BE-%D1%80%D0%B5%D0%B7%D0%B5%D1%80%D0%B2%D0%BE%D0%B0%D1%80%D0%B8-%D1%81-%D0%B3%D0%BE%D1%80%D0%B8%D0%B2%D0%BE-%D0%BF%D1%80%D0%B8-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B2-%D0%BB%D0%B0%D1%81-%D0%B2%D0%B5%D0%B3%D0%B0%D1%81-news696287.html", "text": "Стивън Падок, който устрои масов разстрел на 2 октомври в Лас Вегас, е стрелял по резервоари с гориво, които са били разположени в близост до хотела му, като отвличаща вниманието маневра. Това заяви шерифът на Лас Вегас Джо Ломбардо, цитиран от Асошиайтед Прес. Както е известно, Падок откри стрелба от 32-ия етаж на хотелски комплекс в Лас Вегас по посетители на музикален фестивал. При стрелбата той уби 59 души и рани над 500 човека. По думите на Ломбардо освен голямото количество оръжие, в стаята на Падок са били открити и „средства за  индивидуална защита“.", "date": "2017.10.10", "title": "Ужас! Стивън Падок стрелял по резервоари с гориво при трагедията в Лас Вегас"}
{"url": "http://pik.bg/%D0%B5%D1%82%D0%BE-%D0%B3%D0%B8-%D0%BD%D0%BE%D0%B2%D0%B8%D1%82%D0%B5-%D1%82%D0%BE%D0%BF%D0%BC%D0%BE%D0%B4%D0%B5%D0%BB%D0%B8-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2%D0%BE%D0%BB%D0%B5%D0%B9%D0%B1%D0%BE%D0%BB%D0%B8%D1%81%D1%82%D0%BA%D0%B0-%D0%BD%D0%B0-%D1%86%D1%81%D0%BA%D0%B0-%D0%B8-%D0%BB%D1%8E%D0%B1%D0%B8%D0%BC%D0%BA%D0%B0-%D0%BD%D0%B0-%D1%82%D1%80%D1%8A%D0%BC%D0%BF-%D0%BF%D0%B5%D0%BD%D1%81%D0%B8%D0%BE%D0%BD%D0%B8%D1%80%D0%B0%D1%85%D0%B0--news696127.html", "text": "Времето на Ирен Онтева, Цеци Красимирова и Ивайла Бакалова отдавна изтече и местата им на голямата модна сцена вече превзеха нови лица - млади и желани от световните брандове. Родната красавица почти не се прибира в България, тъй като има куп ангажименти за най-големите модни брандове в света. Тази година тя бе единствената българка сред моделите, които представиха новата колекция на \"Версаче\" по време на Седмицата на модата в Милано, редом до Наоми Кембъл, Синди Крауфорд, Клаудия Шифър и младите надежди на модния елит Джиджи и Бела Хадид. Нестандартната й красота бе оценена в редица държави, а във визитната й картичка може да добавим корици за най-известното модно издание \"Vogue\" в Турция и Португалия. Бившата волейболистка няма време да извади багажа от куфара си, защото обикаля от Милано през Париж, та до Барселона. Сладураната дори бе поканена през септември 2016 г. на благотворителната вечеря на фондацията anfAR по време на Седмицата на модата в Милано, където бяха още Адриана Лима, Сара Сампайо, Каролина Куркова и много други имена от фешън елита. Освен това си спечели номинация за \"Жена на годината\" в категория мода на наградите на списание \"Grazia\". Любимката на Доналд Тръмп през 2012 г. представи България на конкурса на настоящия президент на Америка - \"Мис Вселена\". Малко след това грабна титлата \"Най-красиво тяло на Вселената\" в Турция. В момента преговаря с няколко модни агенции в Дубай и Милано. Завидните й мерки и безкрайнодълги крака са създадени да дефилират за модните подиуми на едни от най-престижните марки, пише \"Хотарена\".", "date": "2017.10.10", "title": "ЕТО ГИ НОВИТЕ ТОПМОДЕЛИ НА БЪЛГАРИЯ! Волейболистка на ЦСКА и любимка на Тръмп пенсионираха Ирен Онтева и Цеци Красимирова (СНИМКИ)"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%82%D1%80%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D1%81%D0%B0%D0%BC%D0%BE%D0%BB%D0%B5%D1%82-%D1%81%D0%B5-%D0%B7%D0%B0%D0%B1%D0%B8-%D0%B2-%D0%BA%D1%8A%D1%89%D0%B0-%D0%B2-%D0%B1%D1%80%D0%B0%D0%B7%D0%B8%D0%BB%D0%B8%D1%8F-news696275.html", "text": "Трима души са загинали, след като самолет се е забил в къща в бразилския щат Сао Пауло, съобщават от регионалната пожарна служба на бразилския щат в профила си в „Туитър“, цитиран от Лайф. Жертвите са пътували в самолета. Хората, които в момента на инцидента са били в къщата, не са пострадали. Причините за случилото се се разследват.", "date": "2017.10.10", "title": "Инцидент! Трима загинали, след като самолет се заби в къща в Бразилия"}
{"url": "http://pik.bg/%D0%B2%D0%B0%D0%BD%D0%B4%D0%B0%D0%BB%D0%B8-%D0%BF%D0%BE%D0%BB%D1%8F%D1%85%D0%B0-%D1%81-%D1%87%D0%B5%D1%80%D0%B2%D0%B5%D0%BD%D0%B0-%D0%B1%D0%BE%D1%8F-%D0%BF%D0%B0%D0%BC%D0%B5%D1%82%D0%BD%D0%B8%D0%BA-%D0%BD%D0%B0-%D1%85%D1%80%D0%B8%D1%81%D1%82%D0%BE%D1%84%D0%BE%D1%80-%D0%BA%D0%BE%D0%BB%D1%83%D0%BC%D0%B1-%D0%B2-%D0%BF%D1%80%D0%BE%D0%B2%D0%B8%D0%B4%D1%8A%D0%BD%D1%81-news696274.html", "text": "Вандали поляха с червена боя и оставиха оскърбителни надписи върху паметника на Христофор Колумб в американския град Провидънс, щата Род Айлънд, съобщава Асошиайтед Прес. Съобщава се, че актът е бил извършен на 9 октомври, в деня, в който в САЩ отбелязват Денят на Колумб. От полицията са стартирали разследване на случилото се. През уикенда вандали оскверниха два паметника на Колумб в щата Кънектикът.", "date": "2017.10.10", "title": "Вандали поляха с червена боя паметник на Христофор Колумб в Провидънс"}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%BA%D0%B0%D1%81%D0%B0%D0%BF%D0%B8%D0%BD%D0%B0-%D0%BE%D1%82-%D0%B2%D0%B5%D0%B3%D0%B0%D1%81-%D1%81%D1%82%D1%80%D0%B5%D0%BB%D0%B5%D1%86%D1%8A%D1%82-%D0%B7%D0%B0%D0%BB%D0%B0%D0%B3%D0%B0%D0%BB-%D0%BF%D0%BE-1-%D0%BC%D0%B8%D0%BB%D0%B8%D0%BE%D0%BD-%D0%B4%D0%BE%D0%BB%D0%B0%D1%80%D0%B0-%D0%BD%D0%B0-%D0%BD%D0%BE%D1%89-%D0%B8-%D0%BF%D0%B8%D0%B5%D0%BB-%D0%B2%D0%B0%D0%BB-news696214.html", "text": "Стивън Падок, мъжът, който изби десетки хора в Лас Вегас през миналата седмица, е \" , съобщава \"Индипендънт\". В показания под клетва, които 64-годишният Падок е дал като част от гражданско дело, което е завел срещу хотел, където по думите му той се е подхлъзнал и паднал, някогашният счетоводител се , който често е бил \"компенсиран\" със стаи от казината, които е посещавал. Той също така е твърдял, че в един момент е бил \"най-големият играч на видео покер в света\". Той също така се е хвалил, че в апогея си през . \"Играех комар през цялата нощ, спях през деня\", изтъкнал той. Запитан дали някога е посещавал хотелския басейн, Падок отговарял: \"Не се излагам на слънце.\" Подробностите за показанията в размер на 97 страници, до които са се сдобили от СиЕнЕн, идват докато полицията в Лас Вегас, заедно с федерални агенти, , извършена срещу около 22 хил. души, които присъстваха на музикален фестивал, провеждащ се на открито пред прозорците на хотела, откъдето Падок откри огън. залагал до 1 млн. долара на нощ и често е пиел хапчета \"Валиум за тревожност самоопределил като голям прахосник 2006 г. е играел комар средно по 14 часа дневно, 365 дни в годината все още се опитват да открият мотива за атаката", "date": "2017.10.10", "title": "НОВИ РАЗКРИТИЯ ЗА КАСАПИНА ОТ ВЕГАС! Стрелецът залагал по 1 милион долара на нощ и пиел \"Валиум\" за тревожност"}
{"url": "http://pik.bg/%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D1%81%D0%B0%D0%BC%D0%BE%D0%BB%D0%B5%D1%82%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%B1%D0%BE%D0%BB%D0%B8%D0%B2%D0%B8%D1%8F-news696276.html", "text": "Четирима човека са загинали, след като лекомоторен самолет CP-3047 се е разбил в Боливия, съобщава местното издание El Nacional. Според информацията, сред загиналите има гражданин на Венецуела. На борда на самолета, освен екипажа, е имало ветеринарен лекар. Започнало е разследване на инцидента, като специалистите за момента не могат да определят причините за случилото се. По предварителна информация, самолетът е попаднал в нестабилна ветрова зона, заради което пилотът е изгубил управление. Всички четирима пасажери на самолета са изгорели живи при взрива на въздушния съд.", "date": "2017.10.10", "title": "Четирима загинали при самолетна катастрофа в Боливия"}
{"url": "http://pik.bg/%D0%BE%D1%82-%D0%BD%D0%B5%D0%B1%D0%B5%D1%82%D0%BE-%D0%BC%D0%BB%D0%B0%D0%B4%D0%BE%D0%B6%D0%B5%D0%BD%D0%B5%D1%86-%D1%81%D0%B5-%D0%BF%D0%BE%D1%8F%D0%B2%D0%B8-%D0%BD%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-%D1%81%D0%B8-%D1%81-%D0%BF%D0%B0%D1%80%D0%B0%D1%88%D1%83%D1%82-news696278.html", "text": "47-годишният бивш военен Стив Сандърс удиви проятели и роднини, след като се появи на собствената си сватба от небето с парашут, съобщава телевизионният канал  ABC News. Оказва се обаче, че изпълнението на Сандърс съвсем не е било случайно. Стив и съпругата му Жана Париш се запознали през 2015 година по време на съвместен скок с парашут във Флорида. „Благодарение на онзи съвместен скок с парашут се срещнахме – разказва Жана. - Тогава се наложи да скочим заедно в тандем, като не се познавахме изобщо. Когато се приземихме, бях изпълнена с адреналин и му казах, че ми се струва, че го обичам. Той отговори, че в момента е сам. Така започна всичко“. Веднага след като се уволнява от Военноморските сили на Съединените щати, Стив Сандърс  става професионален парашутист. Когато планирали сватбеното си тържество, Стив и Жана решили, че със скока с парашут ще отдадат своеобразна почит на случая, благодарение на който се запознали.", "date": "2017.10.10", "title": "От небето! Младоженец се появи на сватбата си с парашут"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B7%D0%B0%D0%BF%D0%B0%D0%BB%D0%B8%D1%85%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B0-%D0%BD%D0%B0-%D0%B1%D1%83%D1%80%D0%B3%D0%B0%D1%81%D0%BA%D0%B8%D1%8F-%D0%B0%D0%B4%D0%B2%D0%BE%D0%BA%D0%B0%D1%82-%D0%BD%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%B1%D0%B0%D0%BD%D0%B5%D0%B2%D0%B8-news696285.html", "text": "Автомобил \"Ягуар\", собственост на бургаскя топадвокат Мирослав Стойков, който представлява семейство Баневи и воюва с Митко Каратиста от половин година за къмпинг „Каваци“, е изгоряла като факла тази нощ на ул. \"Индустриална\" в Бургас, съобщава Флагман. Спортният автомобил е бил паркиран на тротоара пред бившия завод \"Георги Димитров\". Според очевидци около 22:30 часа вчера са се чули няколко мощни взрива, след това на място пристигнала пожарна и патрулка. \"Ягуар\"-ът е изпепелен до неузнаваемост. Автомобилът е бил паркиран пред дома на адвокат Мирослав Стойков , където го оставял всяка вечер. Основните подозрения са за умишлен палеж. Според съседи Мирослав бил много солиден адвокат, имал и сериозни интереси в строителството. \"Ако колата ми е запалена, каквито съмнения има, то това не е заради личния ми живот, а има друга причина\", заяви пред изданието адвокат Мирослав Стойков. Адвокатът е най-близкият човек на семейство Баневи в Бургаско и движи всичките им дела там. По думите на адвоката \"Ягуар\"-ът не бил нов модел, но бил много запазен и имал сантиментална стойност за самия него. От известно време го спирал на улицата, а не пред бившите складове на завода \"Георги Димитров\". Снимка: Бургасинфо.ком", "date": "2017.10.10", "title": "Екшън! Запалиха автомобила на бургаския адвокат на семейство Баневи"}
{"url": "http://pik.bg/%D1%84%D1%80%D0%B5%D0%BD%D1%81%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D1%8F%D0%BC%D0%B0-%D0%B4%D0%B0-%D0%BF%D1%80%D0%B8%D0%B7%D0%BD%D0%B0%D0%B5%D0%BC-%D0%B5%D0%B4%D0%BD%D0%BE%D1%81%D1%82%D1%80%D0%B0%D0%BD%D0%BD%D0%BE%D1%82%D0%BE-%D0%BE%D1%82%D0%B4%D0%B5%D0%BB%D1%8F%D0%BD%D0%B5-%D0%BD%D0%B0-%D0%BA%D0%B0%D1%82%D0%B0%D0%BB%D0%BE%D0%BD%D0%B8%D1%8F-news696277.html", "text": "Френският министър на Европейските въпроси Натали Лусо заяви, че страната ѝ няма да признае Каталония, ако тя едностранно обяви независимост от Испания, съобщава Washington Post, цитирани от Фокус. „Ако има обявяване на независимост на Каталония, тя ще е едностранна и няма да бъде призната“, каза Лусо. Тя добави, че обявяването на независимостта може да доведе до това Каталония незабавно да излезе от Европейския съюз. Очаква се регионалният лидер на Каталония Карлес Пучдемон да се обърне към парламента на областта тази вечер, за да обсъди настоящата политическа ситуация.", "date": "2017.10.10", "title": "Френски министър: Няма да признаем едностранното отделяне на Каталония"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D1%82%D0%B0%D0%BD%D0%B0-%D1%8F%D1%81%D0%BD%D0%BE-%D0%BA%D0%BE%D0%B9-%D0%B5-%D0%BF%D0%BE%D1%80%D1%8A%D1%87%D0%B0%D0%BB-%D1%80%D1%83%D1%81%D0%BA%D0%B8%D1%8F-%D0%B4%D0%B5%D0%BF%D1%83%D1%82%D0%B0%D1%82-%D0%B7%D0%B0%D1%81%D1%82%D1%80%D0%B5%D0%BB%D1%8F%D0%BD-%D0%B2-%D0%BA%D0%B8%D0%B5%D0%B2-news696199.html", "text": "Владимир Тюрин. Това заявява главният прокурор на Украйна Юрий Луценко. \"Успяхме да възпроизведем цялата хронология на събитията - от подготовката на престъплението до задържането на заподозрените лица\", коментира Луценко на специален брифинг. По думите му, ексдепутатът е застрелян от Павел Поршов \"по предварителен сговор с гражданите на Украйна Василенко, Лос, Левинц и Тарасенко\", съобщава РИА Новости. Делото е предадено на съда в Киев. Украйна смята да поиска от Русия екстрадицията на Тюрин. Убийството на бившия депутат от руската Държавна Дума Денис Вороненков е било поръчано от бившия мъж на вдовицата на парламентариста Припомняме, че Вороненков бе застрелян на 23 март в центъра на Киев. Охранителят му, сътрудник на украинската спецслужба, успя да рани килъра, който по-късно почина в болница. В първите часове след убийството украинските политици побързаха да обвинят в причастност към престъплението Москва. В Кремъл заявиха, че измислиците за \"прословутата руска следа\" са абсурдни.", "date": "2017.10.10", "title": "ПЪРВО В ПИК! Стана ясно кой е поръчал руския депутат, застрелян в Киев"}
{"url": "http://pik.bg/%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D1%82%D0%B0%D0%BB%D0%B8%D0%B1%D0%B0%D0%BD%D0%B8%D1%82%D0%B5-%D0%BE%D1%82%D1%80%D0%B5%D1%87%D0%B5-%D1%87%D0%B5-%D1%89%D0%B5-%D1%81%D0%B5-%D1%81%D1%8A%D1%8E%D0%B7%D1%8F%D0%B2%D0%B0%D1%82-%D1%81-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-news696282.html", "text": "Прессекретарят на афганистанските талибани Забихула Муджахид заяви, че слуховете, че групировката му ще се съюзява с „Ислямска държава“ на национално равнище, са безпочвени, съобщава AhlulBayt, цитирани от Фокус. Преди дни местни медии цитираха началникът на афганистанската полиция  генерал Абдул Разик, че водачът на талибаните Мула Хайбатила Ахундзада е призовал подчинените си да избягват сблъсъци с „Ислямска държава“. „Талибанското ръководство нарежда на всички бойци да предотвратяват решително каквато и да е дейност на „Ислямска държава“, посочи Муджахид. Той добави, че слуховете са част от негативната пропагандна кампания срещу талибаните. „Единство с група, която смята избиването на невинни и беззащитни мюсюлмани не трябва да бъде възможно“, аргументира се той. През юни 2017 г. „Ислямска държава“ обяви война на талибаните, описвайки афганистанската групировка като „лицемери и помощници на неверниците“. По-късно талибаните посочиха, че са решили да се борят срещу „Ислямска държава“.", "date": "2017.10.10", "title": "Представител на талибаните отрече, че ще се съюзяват с „Ислямска държава“"}
{"url": "http://pik.bg/%D0%BE%D1%82-%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D0%B9%D0%B5%D0%BC%D0%B5%D0%BD-%D0%B5-%D0%B8%D0%B7%D1%81%D1%82%D1%80%D0%B5%D0%BB%D1%8F%D0%BD%D0%B0-%D0%B1%D0%B0%D0%BB%D0%B8%D1%81%D1%82%D0%B8%D1%87%D0%BD%D0%B0-%D1%80%D0%B0%D0%BA%D0%B5%D1%82%D0%B0-%D0%BA%D1%8A%D0%BC-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-news696291.html", "text": "От територията на Йемен е изстреляна балистична ракета по посока на Саудитска Арабия, съобщава иранският телевизионен канал Press TV. Според информацията, изстрелването е било осъществена от територията на окръг Джизан в югозападната част на Йемен. Не се съобщава за жертви и разрушения. Властите в Саудитска Арабия засега не са коментирали информацията.", "date": "2017.10.10", "title": "От територията на Йемен е изстреляна балистична ракета към Саудитска Арабия"}
{"url": "http://pik.bg/%D0%B5%D0%BA%D1%88%D1%8A%D0%BD-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%D0%BD%D0%B0%D0%B1%D0%B8-%D1%82%D1%80%D0%B5%D0%BD%D1%8C%D0%BE%D1%80%D0%B0-%D1%81%D0%B8-%D0%B7%D0%B0%D1%89%D0%BE%D1%82%D0%BE-%D0%B3%D0%BE-%D1%81%D0%BC%D0%B5%D0%BD%D0%B8%D0%BB-%D0%B2%D0%B8%D0%B4%D0%B5%D0%BE-news696280.html", "text": "Футболистът на Инвърнес Лиъм Полуърт демонстрира буен нрав в края на 1/8-финалния двубой на тима му срещу Питърхед (3:0) за Челиндж къп в Шотландия, съобщава Спортал. Полузащитникът шокира всички, след като скочи на бой на собствения си треньор Скот Калахър, който в 87-ата минута го замени. Поулърт вкара първия гол в мача. При смяната играчът изпадна в дива ярост заради решението на мениджъра на тима и  го атакува с юмруци след излизането си от игра. С големи усилия той бе удържан от шокирани си съотборници, които го изведоха в тунела на стадиона.", "date": "2017.10.10", "title": "Екшън! Футболист наби треньора си защото го сменил (ВИДЕО)"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%87%D0%B5%D1%88%D0%BA%D0%B8-%D0%BF%D0%BE%D0%BB%D0%B8%D1%82%D0%B8%D0%BA-%D0%BE%D0%B1%D0%B2%D0%B8%D0%BD%D0%B5%D0%BD-%D0%B2-%D0%B8%D0%B7%D0%BC%D0%B0%D0%BC%D0%B0-%D1%81-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8-%D1%81%D1%83%D0%B1%D1%81%D0%B8%D0%B4%D0%B8%D0%B8-news696279.html", "text": "На кандидата за премиер на Чехия Андрей Бабиш бяха повдигнати официално обвинения в измама с европейски субсидии за два милиона евро, съобщава Politico, цитирани от Фокус. Полицията е повдигнала срещу Бабиш, бивш министър на финансите на страната, и на неговия заместник Ярослав Фалтинек обвинения за измами със земеделски субсидии от преди десетилетие. Смята се, че Бабиш стои зад план да придобива средства от Европейския съюз, които е трябвало да бъдат предназначени единствено за малки предприятия. „Получих решението за повдигане на криминално обвинение по този псевдослучай. Веднага обжалвах“, коментира лаконично Бабиш. Преди месец долната камара на чешкия парламент гласува за свалянето на депутатския имунитет на двамата политици.", "date": "2017.10.10", "title": "Скандал! Чешки политик обвинен в измама с европейски субсидии"}
{"url": "http://pik.bg/%D1%8F%D0%BF%D0%BE%D0%BD%D0%B8%D1%8F-%D0%B8%D0%B7%D1%81%D1%82%D1%80%D0%B5%D0%BB%D1%8F-%D1%87%D0%B5%D1%82%D0%B2%D1%8A%D1%80%D1%82%D0%B8-%D1%81%D0%BF%D1%8A%D1%82%D0%BD%D0%B8%D0%BA-%D0%B7%D0%B0-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B0-gps-%D1%81%D0%B8%D1%81%D1%82%D0%B5%D0%BC%D0%B0-news696281.html", "text": "Япония изстреля четвъртия си спътник, чийто услуги ще бъдат използвани за създаването на японска GPS-система с висока точност „Митибики-4“, съобщава РИА Новости. Ракетата-носител H2A-F36 е била изстреляна от космодрума Танегашима в префектура Кагошима, Югозападна Япония. Предишният спътник от серията, свързана с новата GPS-система, бе изстрелян на 19 август. Ако работата на четирите спътника бъде успешна, през 2018 година Япония ще стартира използването на собствена система за позициониране, която ще бъде в допълнение на американската GPS-система. От 2023 година правителството на Япония се надява да стартира експлоатацията на изцяло японска система, която ще се състои от общо седем спътника, вече без да се опира на американската GPS-система. Точността на японската система ще позволи намаляването на грешката при определянето на местоположението до няколко сантиметра. Грешката при съвременните системи достига до около 10 метра. Разработването на японската GPS-система QZSS стартира преди 15 години. През 2010 година Япония изстреля първият спътник „Митибики“. Вторият бе изстрелян на 1 юни 2017 година.", "date": "2017.10.10", "title": "Япония изстреля четвърти спътник за създаването на собствена GPS-система"}
{"url": "http://pik.bg/%D0%B5%D0%BC%D0%B8%D0%BB%D0%B8%D1%8F-%D0%BE%D1%82%D0%BF%D1%80%D0%B0%D1%88%D0%B8-%D1%81-%D0%BB%D1%8E%D0%B1%D0%BE%D0%B2%D0%BD%D0%B8%D0%BA-%D0%B2-%D0%B4%D1%83%D0%B1%D0%B0%D0%B9-%D0%BF%D0%B5%D0%B2%D0%B8%D1%86%D0%B0%D1%82%D0%B0-%D1%80%D0%B0%D0%B7%D1%86%D1%8A%D1%84%D0%BD%D0%B0-%D0%B1%D0%B5%D0%B7-%D0%BA%D0%BE%D0%BA%D0%BE-%D0%B4%D0%B8%D0%BD%D0%B5%D0%B2-news696040.html", "text": "„Този път няма намесен трети човек. Един ден просто се скарахме и аз си тръгнах. Може би проблемът е, че не сме един за друг, но много се обичаме”, обясни Емилия в телевизионно интервю. „Този път няма намесен трети човек. Един ден просто се скарахме и аз си тръгнах. Може би проблемът е, че не сме един за друг, но много се обичаме”, обясни Емилия в телевизионно интервю.", "date": "2017.10.10", "title": "Емилия отпраши с любовник в Дубай! Певицата разцъфна без Коко Динев"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%B1%D0%B8%D0%B2%D1%88-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%81%D0%B0%D0%BB%D0%B2%D0%B0%D0%B4%D0%BE%D1%80-news696267.html", "text": "Бившият президент на Салвадор Армандо Калдерон, който успява да изкара страната си от кървава гражданска война през 90-те години, е починал на 69 годишна възраст от рак, предаде Voice of America, цитирани от Фокус. Калдерон, който бе президент на Салвадор между 1994 и 1999 г . е починал в болница в Хюстън, Тексас, където е бил приет в критично състояние. Гражданската война, която бушува в Салвадор между 1980 и 1992 г. отнема живота на близо 75 000 души.", "date": "2017.10.10", "title": "Почина бивш президент на Салвадор"}
{"url": "http://pik.bg/%D1%81%D1%82%D0%B8%D1%85%D0%B8%D1%8F-%D1%82%D1%80%D0%BE%D0%BF%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%B1%D1%83%D1%80%D1%8F-%E2%80%9E%D0%BE%D1%84%D0%B5%D0%BB%D0%B8%D1%8F%E2%80%9C-%D1%81%D0%B5-%D1%84%D0%BE%D1%80%D0%BC%D0%B8%D1%80%D0%B0-%D0%B2-%D0%B0%D1%82%D0%BB%D0%B0%D0%BD%D1%82%D0%B8%D1%87%D0%B5%D1%81%D0%BA%D0%B8%D1%8F-%D0%BE%D0%BA%D0%B5%D0%B0%D0%BD-news696268.html", "text": "В Атлантическия океан се формира тропическата буря „Офелия“ – 15-тата за този сезон, предаде CNN, цитирани от Фокус. Според метеоролозите, бурята засега не представлява опасност за която и да е територия. Бурята се е формирала над океана на около 1 400 км. югозападно от Азорските острови. Тази година Карибските острови и източното крайбрежие на САЩ пострадаха от няколко големи урагана. В края на август южните щати бяха връхлетени от урагана \"Харви\", нанесъл значителни щети на щата Тексас. В началото на септември по американското крайбрежие връхлетя ураганът „Ирма“. По-късно през септември ураганът „Мария“ се стовари над Пуерто Рико, оставяйки големи разрушения след себе си. Достигналият югоизточното крайбрежие на САЩ ураган „Нейт“ вчера доведе до силни валежи и мощни пориви на вятъра. Възможно е 2017 г. да стане рекордна по брой урагани в Атлантическия океан.", "date": "2017.10.10", "title": "Стихия! Тропическата буря „Офелия“ се формира в Атлантическия океан"}
{"url": "http://pik.bg/%D0%BD%D0%BE%D0%B1%D0%B5%D0%BB%D0%BE%D0%B2%D0%B8-%D0%BB%D0%B0%D1%83%D1%80%D0%B5%D0%B0%D1%82%D0%B8-%D0%B7%D0%B0-%D0%BC%D0%B8%D1%80-%D1%81-%D0%BF%D1%80%D0%B8%D0%B7%D0%B8%D0%B2-%D0%B7%D0%B0-%D1%80%D0%B0%D0%B7%D1%80%D0%B5%D1%88%D0%B0%D0%B2%D0%B0%D0%BD%D0%B5-%D0%BD%D0%B0-%D0%BA%D1%80%D0%B8%D0%B7%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D0%BA%D0%B0%D1%82%D0%B0%D0%BB%D0%BE%D0%BD%D0%B8%D1%8F-%D0%B8-%D0%B8%D1%81%D0%BF%D0%B0%D0%BD%D0%B8%D1%8F-news696269.html", "text": "Нобелови лауреати за мир призоваха към посредничество за разрешаване на политическата криза между Испания и Каталония, предаде Washington Post, цитирани от Фокус. Призивът идва в писмо, изпратено в навечерието на срещата на парламента на Каталония, на която лидерите на сепаратистите искат да ускорят процеса на отделянето на региона си. Нобеловият лауреат за мир Джоуд Уилямс заяви, че призивът до момента е подписан и от наградените Мейрийд Магуайър, Ригоберта Мену и Ширин Ебади. В призива се посочва, че „никоя страна не е без грешки“ в процеса, но призовава за „посредничество и преговори към мирно разрешаване на настоящата криза“. Уилямс посочи, че призивът  ще бъде публикуван по-късно на сайта на Женската нобелова инициатива.", "date": "2017.10.10", "title": "Нобелови лауреати за мир с призив за разрешаване на кризата между Каталония и Испания"}
{"url": "http://pik.bg/%D1%83-%D0%B4%D0%BE%D0%BC%D0%B0-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D1%81%D0%B5-%D0%B7%D0%B0%D0%B2%D1%8A%D1%80%D0%BD%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BF%D0%BE%D0%BA%D0%BE%D1%80%D0%B8-%D0%B4%D0%B5%D1%81%D0%B5%D1%82%D0%B8%D1%8F-%D1%81%D0%B8-%D0%BE%D1%81%D0%B5%D0%BC%D1%85%D0%B8%D0%BB%D1%8F%D0%B4%D0%BD%D0%B8%D0%BA-news696270.html", "text": "Алпинист Боян Петров се завърна в България, след като преди дни покори 10-ия си осемхилядник, съобщки Би Ти Ви. Изпитанието, пред което този път се изправи Петров, се казва Дхаулагири. Върхът е висок 8 167 метра. Следващата цел пред Петров е да покори още четири върха, като ще започне с Шиша Пангма и Еверест. „Вече забравям дори неволите, които имах на тази експедиция – бяха първие думи на Петров отново на българска земя. - Станаха общо 10, това вече е точка, в която чувствам, че няма случайни неща, че няма отказване, и че оттук четирите останали осемхилядници трябва да ги глътна с две експедиции и да свършва цялата драма”.", "date": "2017.10.10", "title": "У дома! Боян Петров се завърна в България, след като покори десетия си осемхилядник"}
{"url": "http://pik.bg/%D1%81%D1%82%D0%B8%D1%85%D0%B8%D1%8F-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-1-500-%D1%81%D0%B3%D1%80%D0%B0%D0%B4%D0%B8-%D1%81%D0%B0-%D1%80%D0%B0%D0%B7%D1%80%D1%83%D1%88%D0%B5%D0%BD%D0%B8-%D0%BE%D1%82-%D0%BF%D0%BE%D0%B6%D0%B0%D1%80%D0%B8%D1%82%D0%B5-%D0%B2-%D0%BA%D0%B0%D0%BB%D0%B8%D1%84%D0%BE%D1%80%D0%BD%D0%B8%D1%8F-news696271.html", "text": "Най-малко 1500 жилищни и стопански сгради са разрушени заради няколкото пожара, които горят едновременно в американския щат Калифорния, предаде Voice of America, цитирани от Фокус. Все още няма обявени смъртни случаи, но има няколко ранени и изчезнали заради 14-те пожара, които горят в областите на Калифорния, известни с винарството си. 20 000 души бяха евакуирани заради бедствието. Дирекцията за горско стопанство на Калифорния и противопожарна защита разследват причините за пожарите. Обявено е извънредно положение в общините Напа, Сонома и Юба.", "date": "2017.10.10", "title": "Стихия! Най-малко 1 500 сгради са разрушени от пожарите в Калифорния"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BF%D1%80%D0%B8%D0%B7%D0%BD%D0%B0-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D0%BC%D0%B5-%D1%81%D0%B5-%D0%B8-%D0%B7%D0%B0-%D0%BD%D0%B5%D1%83%D1%81%D0%BF%D0%B5%D1%88%D0%B5%D0%BD-%D1%84%D0%B8%D0%BD%D0%B0%D0%BB-%D0%BD%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D1%81-%D0%B5%D0%B2%D1%80-news696265.html", "text": "Британският министър-председател Тереза Мей заяви в реч пред парламента, че нейното правителство се подготвя и за възможността за провал на преговорите с Европейсикя съюз относно условията за оттегляне на Великобритания от блока, предадоха ДПА и ТАСС, цитирани от Би Ти Ви. Мей говори пред парламента за първи път след речта си във Флоренция миналия месец. Тя заяви, че правителството е длъжно да се подготви за всички възможности, но подчерта, че се стреми да постигне преходно споразумение с Европейския съюз. \"Настроена съм оптимистично и амбициозно относно това, което можем да постигнем\", заяви премиерът. Официалните преговори ще продължат до ноември следващата година, след което националните парламенти на страните от Европейсикя съюз и британския парламент ще имат половин година за ратификация на постигнатите договорености. Според мнозина говоренето за провал на преговорите е част от блъфирането и контраблъфирането в преговорния процес. Великобритания трябва да използва времето и ресурсите си за договаряне на бъдещите дългосрочни отношения след преходния период, подчерта Мей. Според британския премиер в преговорите за Брекзит има положителна нова динамика. Мей заяви пред Камарата на представителите, че речта й във Флоренция миналия месец е имала за цел да даде импулс на преговорите и е изпълнила тази задача. „Има напредък по отношение на въпроса за правата на европейските граждани във Великобритания и правата на британските граждани в Европейския съюз“, съобщи Мей. Друг основен въпрос е колко ще плати Великобритания, за да спази ангажиментите си към Европейския съюз. \"Вярвам, че можем да докажем, че лошите предсказания са погрешни и да постигнем споразумение, изгодно за двете страни“, подчерта Мей. Лондон ще установи контрол над границите си след преходния период за излизане от Европейския съюз, заяви още Тереза Мей. През това време хората ще могат да посещават Великобритания, да живеят и работят там, но ще има система за регистрация. \"За осъществяването на необходимата подготовка за въвеждане на новата имиграционна система ще се наложи да установим контрол над границите си\", подчерта тя. Британското правителство ще публикува две \"бели книги\", в които ще изложи плана за функциониране на сферите на търговията и митническия контрол след излизането от Европейския съюз, разясни Мей. Белите книги са официални правителствени издания, които залягат в основата на законодателните актове. \"Сега публикуваме две бели книги за търговията и митниците. Те ще проправят пътя към законодателство, което да позволи на Великобритания да действа като независима търговска нация и да създаде митническа система, която да ни помогне при излизането от Европейския съюз да постигнем най-добрите възможни тарифи и безмитна търговия, каза Тереза Мей.", "date": "2017.10.10", "title": "Премиерът на Великобритания призна: Подготвяме се и за неуспешен финал на преговорите с Европейския съюз"}
{"url": "http://pik.bg/%D0%BD%D0%B0%D1%82%D0%BE-%D1%81%D1%8A%D0%B7%D0%B4%D0%B0%D0%B2%D0%B0-%D1%81%D0%B2%D0%BE%D0%B8-%D1%87%D0%B5%D1%80%D0%BD%D0%BE%D0%BC%D0%BE%D1%80%D1%81%D0%BA%D0%B8-%D1%81%D0%B8%D0%BB%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D1%80%D1%83%D0%BC%D1%8A%D0%BD%D0%B8%D1%8F-news696264.html", "text": "НАТО обяви създаването на нови многонационални сили в Румъния с цел да контрира влиянието на Русия в черноморския регион след окупацията на Крим, предаде Ройтерс, цитирани от Би Ти Ви . Черноморските сили на Алианса първоначално ще бъдат изградени около 4 000 румънски войници, подкрепяни от сили от девет други държави, както и от 900 американски военни. В региона ще бъдат разположени и допълнителни кораби и самолети. Освен румънски, в Крайова на учения ще бъдат изпращани и български, полски, италиански, португалски и немски войници. Британски и канадски изтребители ще подпомагат румънските ВВС, а италиански – българските. В допълнение към намиращите се в момента в Черно море морски патрули на НАТО, към българските и румънските пристанища ще бъдат изпратени още бойни съдове. Преди година и половина премиерът Бойко Борисов категорично отхвърли идеята за сформиране на черноморска флотилия на НАТО. „Аз искам в Черно море да виждам платноходки, яхти, туристи, мир и любов. Не искам в курортите ми да се разхождат военни фрегати напред и назад. Такъв зор, толкова инвестиции направиха и частният капитал, и държавата в тези курорти...”, заяни той. По-късно управляващите заявиха, че флотилията е била местна инициатива и биха обсъждали вариант само в рамките на НАТО. Румънският президент Клаус Йоханис заяви днес по повод новите Черноморски сили: „Ние не сме заплаха, но ние имаме нужда от диалог от позицията на една силна отбрана”. „НАТО е тук, НАТО е силно, НАТО е обединено”, подчерта на свой ред генералният секретар на Алианса Йенс Столтенберг.", "date": "2017.10.10", "title": "НАТО създава свои Черноморски сили в България и Румъния"}
{"url": "http://pik.bg/%D0%BF%D0%BE%D0%B2%D0%B5%D1%87%D0%B5-%D0%BE%D1%82-12-%D1%87%D0%B0%D1%81%D0%B0-%D0%B3%D0%B0%D1%81%D0%B8%D1%85%D0%B0-%D0%BE%D0%B3%D1%80%D0%BE%D0%BC%D0%B5%D0%BD-%D0%BF%D0%BE%D0%B6%D0%B0%D1%80-%D0%B2-%D1%8E%D0%B6%D0%BD%D0%B0-%D0%BF%D0%BE%D0%BB%D1%88%D0%B0-news696266.html", "text": "Стотици огнеборци се включиха в овладяването на огромен пожар в Южна Полша, съобщи Би Ти Ви. Засегнати бяха над 7 500 квадратни метра, унищожени са тонове отпадъци. Огнеборците водиха битка с огъня повече от 12 часа. 250 пожарникари се включиха в гасенето на пожара, а хората в района бяха евакуирани. Има съмнения, че палежът е умишлен. Полските власти започнаха разследване на инцидента.", "date": "2017.10.10", "title": "Повече от 12 часа гасиха огромен пожар в Южна Полша"}
{"url": "http://pik.bg/%D1%80%D0%B5%D0%B4%D0%B6%D0%B5%D0%BF-%D0%B5%D1%80%D0%B4%D0%BE%D0%B3%D0%B0%D0%BD-%D0%B7%D0%B0%D1%81%D0%BF%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%B0-%D0%BF%D1%80%D0%B5%D1%81%D0%BA%D0%BE%D0%BD%D1%84%D0%B5%D1%80%D0%B5%D0%BD%D1%86%D0%B8%D1%8F-%D1%81-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-news696273.html", "text": "Президентът на Турция Реджеп Ердоган заспа по време на съвместната си пресконференция с украинския си колега Петро Порошенко, съобщава Спутник, позовавайки се на кадри, публикувани в „Туитър“. В записа се вижда как по време на речта на Порошенко Ердоган на няколко пъти се прозява, затваря очи и заспива. Украинският президент, явно забелязал сънливостта на колегата си, удря няколко пъти с ръката си по масата, за да го разбуди. Както е известно, от вчера Реджеп Ердоган е на официално посещение в Киев.", "date": "2017.10.10", "title": "Реджеп Ердоган заспа по време на съвместна пресконференция с президента на Украйна"}
{"url": "http://pik.bg/%D1%81%D1%8A%D1%80%D0%B1%D0%B8%D1%8F-%D1%81%D0%B5-%D0%BA%D0%BB%D0%B0%D1%81%D0%B8%D1%80%D0%B0-%D0%B7%D0%B0-%D0%BC%D0%BE%D0%BD%D0%B4%D0%B8%D0%B0%D0%BB-2018-%D1%85%D1%8A%D1%80%D0%B2%D0%B0%D1%82%D0%B8%D1%8F-%D1%89%D0%B5-%D0%B8%D0%B3%D1%80%D0%B0%D0%B5-%D0%B1%D0%B0%D1%80%D0%B0%D0%B6-news696272.html", "text": "Националният отбор по футбол на Сърбия се класира за финалите на Световното първенство по футбол в Русия през 2018 година. на Зона „Европа“ от квалификациите Сърбия победи у дома Грузия с 1:0, с което си подпечата първото място в групата и директното класиране за шампионата в Русия. Александър Прийович в 74-ата минута донесе успеха на сърбите. След шестия си успех в групата отборът на Сърбия спечели гтрупата, изпреварвайки тима на Ирландия, който ще играе бараж. В директна битка за второто място Ирландия победи като гост Уелс с 1:0. Джеймс МакКлейн в 57-ата минута донесе успеха на ирландците. В третия мач от групата, който се изигтра вчера, Австрия победи като гост Молдова с 1:0. Сърбия е на първо място с 21 точки, пред Ирландия 19, Уелс 17, Австрия 15, Грузия 5 и Молдова 2 точки. в директен сблъсък за място в баражите Хърватия победи като гост Украйна с 2:0. Андрей Крамарич в 62-ата и 70-ата минута бе точен за хърватите. Първото място в групата и директно класиране на Мондиал 2018 е за тима на Исландия. Исландците, които за първи път в историята ще играят на финали на световно първенство, приключиха кампанията си с домакинска победа над Косово с 2:0. В третия мач от групата, който се изигра вчера,  Финландия и Турция завършиха наравно 2:2. първи е тимът на Исландия с 22 точки, пред Хърватия 20, Украйна 17, Турция 15, Финландия 9 и Косово 1 точка. Испания се класира за турнира в Русия, а Италия остана на второ място и ще играе бараж. В последните мачове от групата: Албания – Италия 0:1, Македония – Лихнтенщайн 4:0, Израел – Испания 0:1. победител е Испания с 28 точки, пред Италеия 23, Албания 13, Израел 12, македония 11, Лихтенщайн 0 точки.", "date": "2017.10.10", "title": "Сърбия се класира за Мондиал 2018, Хърватия ще играе бараж"}
{"url": "http://pik.bg/%D0%BA%D1%80%D0%B0%D0%B9%D0%BD%D0%BE%D0%B4%D0%B5%D1%81%D0%BD%D0%B8%D1%82%D0%B5-%D0%B2-%D0%B0%D0%B2%D1%81%D1%82%D1%80%D0%B8%D1%8F-%D0%BF%D0%BE%D0%B8%D1%81%D0%BA%D0%B0%D1%85%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B4%D0%B0-%D1%81%D0%B5-%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD%D0%B8-%D0%BA%D1%8A%D0%BC-%D0%B0%D0%BD%D1%82%D0%B8%D0%BC%D0%B8%D0%B3%D1%80%D0%B0%D0%BD%D1%82%D1%81%D0%BA%D0%B8%D1%82%D0%B5-%D1%81%D1%82%D1%80%D0%B0%D0%BD%D0%B8-%D0%B2-%D0%B5-news696288.html", "text": "Крайнодясната австрийска Партия на свободата поиска да стане определяща за изграждането на управляващата коалиция, след парламентарните избори в страната на 15 октомври и иска Австрия да се присъедини към Вишеградската четворка, съпротивляваща се на миграцията, предаде Reuters, цитирани от Фокус. Партията на свободата, която най-вероятно ще бъде част от следващата управляваща коалиция в Австрия, също така настоява за по-децентрализиран Европейски съюз. „Ще засилим връзките с Вишеградската четворка и ще бъде добре, ако може би станем част от нея“, заяви председателят на партията Хайнц-Кристиан Щрахе по време на предизборен дебат. Партията на свободата и социалдемократите се борят за второ място на изборите в неделя като се очаква, според последните допитвания, и двете да получат около 25% от гласовете. Партията на свободата най-вероятно ще получи място в следващата управляваща коалиция, предвид това, че Народната партия ще получи около 33% от гласовете и най-вероятно няма да има абсолютно мнозинство в парламента. Лидерът на Народната партия Себастиан Курц също, както и Щрахе, хвали унгарския министър-председател Виктор Орбан, че изгражда гранична ограда срещу мигрантите.", "date": "2017.10.10", "title": "Крайнодесните в Австрия поискаха страната да се присъедини към антимигрантските страни в Европейския съюз"}
{"url": "http://pik.bg/%D0%B5%D0%BA%D1%88%D1%8A%D0%BD-%D1%88%D0%B5%D1%81%D1%82%D0%B8%D0%BC%D0%B0-%D0%BE%D0%B1%D1%80%D0%B0%D1%85%D0%B0-%D1%8E%D0%B2%D0%B5%D0%BB%D0%B8%D1%80%D0%B5%D0%BD-%D0%BC%D0%B0%D0%B3%D0%B0%D0%B7%D0%B8%D0%BD-%D0%B2-%D0%BB%D0%BE%D0%BD%D0%B4%D0%BE%D0%BD-news696299.html", "text": "Шестима бандити с мотори са обрали ювилерният магазин Mappin & Webb на „Риджънт Стрийт“ в Лондон, съобщава Дейли Стар. Според информацията бандитите разбили стъкло на магазина, който е специализиран в продажбата на часовници  Rolex, с чук, след което нахлули вътре. Те били въорежени с мачете. След като разбили всички витрини в магазини и прибрали голяма част от изложените ценности, шестимата бандитите избягали, съобщават от лондонската полиция. Органите на реда подгонили престъпниците, като единият от мотоциклетистите станал участник в пътен инцидент на „Оксфорд Стрийт“.", "date": "2017.10.10", "title": "Екшън! Шестима обраха ювелирен магазин в Лондон"}
{"url": "http://pik.bg/%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%B3%D0%BE%D1%80%D1%81%D0%BA%D0%B8%D1%82%D0%B5-%D0%BF%D0%BE%D0%B6%D0%B0%D1%80%D0%B8-%D0%B2-%D0%BA%D0%B0%D0%BB%D0%B8%D1%84%D0%BE%D1%80%D0%BD%D0%B8%D1%8F-%D0%B4%D0%BE%D1%81%D1%82%D0%B8%D0%B3%D0%BD%D0%B0-%D0%B4%D0%B5%D1%81%D0%B5%D1%82-%D0%B4%D1%83%D1%88%D0%B8-news696289.html", "text": "Броят на жертвите на горските пожари в Калифорния достигна десет души, съобщава Асошиайтед Прес, като е позовава на информация от властите на щата. Преди това бе обявено за трима загинали заради бедствието. Над 20 000 души бяха евакуирани от Калифорния заради горските пожари.", "date": "2017.10.10", "title": "Броят на жертвите на горските пожари в Калифорния достигна десет души"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D1%80%D1%83%D0%BC%D1%8A%D0%BD%D0%B8%D1%8F-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D1%81%D0%B8-news696292.html", "text": "Премиерът на Румъния Михай Тудосе заяви, че обвиненията в корупция около трима министри са създали проблеми за страната и правителството му и добави, че обмисля размествания в кабинета си, предаде Reuters, цитирани от Фокус. „Има трима министри с проблеми, които наистина създават затруднения що се отнася до начина, по който обществото ни приема“, заяви Тудосе. Той добави, че обмисля да помоли въпросните министри да подадат оставка. „Ще направя изявление тази седмица и ще поискам гласуване от управляващата коалиция“, добави той. Антикорупционната прокуратура на Румъния съобщи през септември, че разследва вицепрезидента Севил Шаяде за злоупотреби със земеделски заменки и е поискала също така парламентът да разследва министъра на европейските фондове Рована Плумб, която също има връзка със случая. Прокурорите също така са пожелали разследване на министъра, отговарящ за отношенията между правителството и депутатите Виорел Илие във връзка със случай за намеса в избора на служители в министерството. И тримата министри отричат обвиненията.", "date": "2017.10.10", "title": "Премиерът на Румъния подготвя промени в кабинета си"}
{"url": "http://pik.bg/%D0%B8%D0%B7%D0%BB%D0%B5%D0%B7%D0%B5-%D0%BF%D1%8A%D1%80%D0%B2%D0%B8%D1%8F%D1%82-%D1%82%D1%80%D0%B5%D0%B9%D0%BB%D1%8A%D1%80-%D0%B7%D0%B0-%D0%BE%D1%81%D0%BC%D0%B8%D1%8F-%D0%B5%D0%BF%D0%B8%D0%B7%D0%BE%D0%B4-%D0%BE%D1%82-%E2%80%9E%D0%BC%D0%B5%D0%B6%D0%B4%D1%83%D0%B7%D0%B2%D0%B5%D0%B7%D0%B4%D0%BD%D0%B8-%D0%B2%D0%BE%D0%B9%D0%BD%D0%B8%E2%80%9C-%D0%B2%D0%B8%D0%B4%D0%B5%D0%BE-news696315.html", "text": "Първият офицален трейлър за осмия епизод от филмовата сага „Междузвездни войни“ „Последният джедай“ се появи на официалния канал на сагата в YouTube, съобщава електронното издание Лайф. Премиерата на филма е на 25 декември. Сред участниците в лентата са Марк Хамил, Дейзи Ридли, Оскар Айзък и Адам Драйвър. В ролята на принцеса Лея ще видим починалата в края на миналата година Кари Фишер. Действието на филма се развива веднага след събитията от предишния епизод. В трейлъра е показано как Рей тренира заедно с Люк Скайуокър и Кайло Рен, а Фин и По Дамерън се бият с Първия Орден в космоса и на земята.", "date": "2017.10.10", "title": "Излезе първият трейлър за осмия епизод от „Междузвездни войни“ (ВИДЕО)"}
{"url": "http://pik.bg/%D0%B2-%D1%80%D1%83%D1%81%D0%B8%D1%8F-%D0%B0%D0%BD%D0%BA%D0%B0%D1%80%D0%B0-%D0%B8%D1%81%D0%BA%D0%B0-%D0%B4%D0%B0-%D0%BF%D0%BE%D0%BB%D1%83%D1%87%D0%B8-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%B5%D0%BD%D0%B0%D1%82%D0%B0-%D1%82%D0%B5%D1%85%D0%BD%D0%BE%D0%BB%D0%BE%D0%B3%D0%B8%D1%8F-%D0%BD%D0%B0-%D1%81-400-%D0%BC%D0%BE%D1%81%D0%BA%D0%B2%D0%B0-%D0%BD%D0%B5-%D0%B1%D1%8A%D1%80%D0%B7%D0%B0-%D1%81-%D0%BF%D1%80%D0%B5%D0%B4%D0%BE-news696294.html", "text": "Турският външен министър Мевлют Чавушоглу заяви, че Анкара може да се откаже от придобиването на руските ПВО ракетни системи С-400 \"Триумф\", ако Москва откаже да позволи достъп до тяхното производство в страната, съобщава Коммерсант, цитиран от Фокус. Руската страна не бърза да сподели технологиите, позовавайки се на съображения за сигурност. Това, че Анкара може да откаже да купи от Москва C-400, ако страните не успеят да постигнат съгласие по тяхното съвместно производство, турския външен министър Мевлют Чавушоглу посочи пред местни медии. \"Получихме официален отказ по този въпрос, самият руски президент Владимир Путин ни каза, че могат да се предприемат стъпки за съвместно производство - посочи Чавушоглу. -  Но ако Русия се отнася отрицателно към това, тогава можем да сключим споразумение с друга държава“. Русия и Турция подписаха договор за доставка на четири батальона S-400 на обща стойност над два милиарда долара през септември. Преговорите се проведоха в един много кратък период от време и само въз основа на лични срещи между президентите Владимир Путин и Реджеп Тайип Ердоган.", "date": "2017.10.10", "title": "В Русия: Анкара иска да получи производствената технология на С-400, Москва не бърза с предоставянето й"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2-%D1%81%D0%B5-%D0%BC%D0%B0%D0%B9%D1%82%D0%B0%D0%BF%D0%B8-%D1%81-%D0%B1%D1%81%D0%BF-%D0%B7%D0%B0-%D0%B1%D1%80%D0%B0%D1%82-%D1%81%D0%B8-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2-%D0%BC%D0%B0%D0%BD%D0%B0%D1%81%D1%82%D0%B8%D1%80-%D0%BB%D0%B8-%D0%B4%D0%B0-%D0%BF%D0%BE%D1%81-news696328.html", "text": "Томислав Дончев за пореден път обясни, че не е имало бойкот на КСНС. Вицепремиерът коментира пред Нова телевизия проваленото заседание, както и оставките на депутати от ГЕРБ. \"Очевидно престрелка тече. Аз съм гърмян заек и не се притеснявам. Дори не помня кой започан пръв, надявам се да не е бил някой от нашите. Политиката би трябвало да е нещо друго - да спорим за политики\", заяви Дончев. За оставката на Антон Тодоров той заяви, че е едва ли става въпрос за заплахи. \"По-скоро става въпрос за натрупано напрежение и мнителност между власт, институции и медии\", коментира Томислав Дончев. Вицепремиерът разкри, че и той е бил заплашван като журналист с думите: \"Ей, момче внимавай какво пишеш...\". На въпроса на Виктор Николаев какъв е бил случаят, Дончев обясни, че става въпрос за отразяване на съдебно дело. Водещият извади схемата за Габрово, с която БСП обвини Дончев за шуробаджанащина. Вицепремиерът обясни в детайли назначенията в родния си град. Той отрече обвиненията. Той коментира и факта, че брат му Момчил Дончев заема висш пост в община Габрово - шеф на фирма за чистота и озеленяване: \"Той не е назначен от мен. Нито зависи от бюджетни средства, отпускани от мен. Единственият начин темата с брат ми да не предизвиква вълнение е той да постъпи в манастир”. \"Вотът на доверие едва ли ще успокои страстите\", заяви Дончев и така отговори на искането на БСП, Бойко Борисов да поиска вот на доверие към правителството в парламента.", "date": "2017.10.10", "title": "ЕКСКЛУЗИВНО! Томислав Дончев се майтапи с БСП за брат си! Вицепремиерът: В манастир ли да постъпи, за да няма вълнения"}
{"url": "http://pik.bg/%D0%BE%D0%BE%D0%BD-%D0%BD%D0%B0%D0%BB%D0%BE%D0%B6%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D0%BD%D0%B0-%D1%87%D0%B5%D1%82%D0%B8%D1%80%D0%B8-%D0%BC%D0%BE%D1%80%D1%81%D0%BA%D0%B8-%D1%81%D1%8A%D0%B4%D0%B0-%D0%B7%D0%B0%D1%80%D0%B0%D0%B4%D0%B8-%D0%BD%D0%B0%D1%80%D1%83%D1%88%D0%B0%D0%B2%D0%B0%D0%BD%D0%B5-%D0%BD%D0%B0-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D0%BA%D0%BD%D0%B4%D1%80-news696290.html", "text": "Организацията на обединените нации (ООН) забрани влизането в пристанище на четири морски съда, които са нарушили санкциите, въведени от организацията срещу Северна Корея, съобщава Франс Прес, като се позовава на координатора на експертите на ООН по санкциите по отношение на КНДР Хю Грифитс. „Санкциите срещу четирите морски съда не означават замръзяване на активи или забрана за пътуване. Става дума за забрана за влизане в пристанища“, разясни Грифитс.", "date": "2017.10.10", "title": "ООН наложи санкции на четири морски съда заради нарушаване на санкциите срещу КНДР"}
{"url": "http://pik.bg/%D0%BE%D1%82-bmw-%D0%BF%D0%BE%D1%82%D0%B2%D1%8A%D1%80%D0%B4%D0%B8%D1%85%D0%B0-%D0%BF%D0%BB%D0%B0%D0%BD%D0%BE%D0%B2%D0%B5%D1%82%D0%B5-%D1%81%D0%B8-%D0%B4%D0%B0-%D0%BF%D0%BE%D1%81%D1%82%D1%80%D0%BE%D1%8F%D1%82-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B5%D0%BD-%D0%B7%D0%B0%D0%B2%D0%BE%D0%B4-%D0%BA%D1%80%D0%B0%D0%B9-%D0%BA%D0%B0%D0%BB%D0%B8%D0%BD%D0%B8%D0%BD%D0%B3%D1%80%D0%B0%D0%B4-news696293.html", "text": "От ръководството на германския автомобилен производител BMW потвърдиха, че сериозно разглеждат идеята за построяването на завод в Калининградска област, съобщава ДПА, позовавайки се на източници от концерна. Според информацията от компанията смятат, че Русия е привлекателна за инвестиции, заради което проучват ситуацията на пазара и законовите възможности. „Взимайки под внимание отдавнашното присъствие на BMW в Калининград, привлекателната среда за инвестиране и плановете на местното ръководство за бъдещо развитие на региона, смятаме че Калининград е много подходящо място за строителство на наш завод“, заявяват от концерна. За възможността за построяването на завод на BMW с пълен цикъл на производство в Калининград съобщи преди време Ведомости. Тогава бе уточнено, че плановете са заводът да не бъде много голям. Уточнява се, че идеята е в завода да се извършва заваряването на отделните компоненти и боядисването на автомобилите, а не да се произвеждат двигатели и трансмисии.", "date": "2017.10.10", "title": "От BMW потвърдиха плановете си да построят автомобилен завод край Калининград"}
{"url": "http://pik.bg/%D1%81%D0%B8%D0%BD%D0%B4%D0%B8%D0%BA%D0%B0%D1%82%D0%B8%D1%82%D0%B5-%D1%81%D0%B5-%D0%BE%D0%B1%D0%B5%D0%B4%D0%B8%D0%BD%D1%8F%D0%B2%D0%B0%D1%82-%D0%B7%D0%B0-%D0%BC%D0%B0%D1%81%D0%BE%D0%B2-%D0%BF%D1%80%D0%BE%D1%82%D0%B5%D1%81%D1%82-news696320.html", "text": "Синдикатите излизат на национален протест срещу работодателите, заради продължаващите опити за премахване на добавката за прослужено време. Денят и мястото на протестните действия ще бъдат обявени до края на тази седмица. Това стана ясно след среща на националните стачни комитети на КНСБ и КТ \"Подкрепа\". Двата синдиката ще поискат и повече средства за увеличение на заплатите в бюджетната сфера, тъй като планираните от правителството повишени разходи не са достатъчни. От КНСБ настояват за минимум 15% ръст на заплатите, а в секторите с най-ниски възнаграждения, като социалното подпомагане и детското здравеопазване, увеличението трябва да е поне с 25%. КНСБ и КТ \"Подкрепа\" са единни в позицията си, че хората трябва да излязат на протест срещу четирите работодателски организации, които от няколко месеца атакуват правото им на допълнително възнаграждение за стаж или т.нар. \"клас\". За този източник на напрежение се заговори още в събота, когато лидерите на двата синдиката обявиха, че този път ще минат под прозорците на работодателите, а вчера Пламен Димитров увери, че целта им не е да разклащат правителството.Ниските заплати и нуждата от ускореното им вдигане е другият повод за протест. От КНСБ настояват за допълнителни 920 млн. лева към разходите за заплати в бюджетната сфера и минимум 25% ръст на възнагражденията за най-бедните сектори. Лидерът на КНСБ припомни, че големият проблем на бизнеса не е в добавките към заплатите на хората. Анализ на синдикатите показва, че въпреки растежа на икономиката и ръста на доходите, броят на работещите бедни българи се увеличава. Според Пламен Димитров проблемът на бизнеса не е в добавките към заплатите на хората. \"Няма хора. Кадрите са проблемът на България. Около това трябва да бъдат всички наши действия и затова спомага увеличението на заплатите, а не да се отнеме нещо\", категоричен е синдикалистът. От друга страна средната работна заплата в България, която е 530 евро, ни изравнява със Сърбия и Македония, а изоставаме от Румъния, където средната заплата е с 37% по-висока. Междувременно от КНСБ насрочиха протест на пожарникарите, който ще се проведе тази събота в София. Шествието ще започне от градинката до МВР и ще стигне до Министерството на финансите. Огнеборците за пореден път ще поискат увеличение на заплатите и спиране на политиките за закриване на районните и участъкови служби на пожарната.", "date": "2017.10.10", "title": "Синдикатите се обединяват за масов протест "}
{"url": "http://pik.bg/%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D0%B2%D1%81%D0%B5%D0%BA%D0%B8-10-%D1%82%D0%B8-%D1%81%D1%82%D1%80%D0%B0%D0%B4%D0%B0-%D0%BE%D1%82-%D0%B1%D0%B5%D0%B7%D1%81%D1%8A%D0%BD%D0%B8%D0%B5-news696319.html", "text": "Над една трета от хората са преживявали психично разстройство през живота си, сочат данните на актуално проучване. А при 14 на сто това е било особено сериозно. В деня на психичното здраве от здравното министерство припомнят още, че почти всеки десети страда от безсъние. Тази година акцентът в Европа е поставен на стреса на работното място. Над половината от хората с психичноздравни проблеми не успяват да се върнат на работното място, твърдят експертите. А дори и да успеят да се върнат на работа, две трети вече заемат по-ниски длъжности. Рисковете от стрес на работното място възникват най-често когато възможностите на работника са в конфликт с основните трудови задължения.", "date": "2017.10.10", "title": "СТАТИСТИКА! Всеки 10-ти страда от безсъние"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BF%D0%BE%D0%B4%D0%BF%D1%83%D0%BA%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B3%D0%BB%D0%B0%D0%B2%D1%87%D0%B5%D0%B2-%D0%B1%D0%B5%D1%81%D0%B5%D0%BD-%D0%BD%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-news696325.html", "text": "\"Може да ми задавате всякакви въпроси, без да се притеснявате за стола си\", заяви с усмивка председателят на Народното събрание по повод последните скандали. Пред Би Ти Ви той обясни, че днес ще се реши как ще се гласува за оставката на Антон Тодоров. \"Ако търсим политическия момент няма да е странно, ако подкрепим оставката на г-н Тодоров. Той е от гражданската квота, а Делян Добрев е член на партията и е нормално всички структури да го защитят\", допълни още Главчев. Той призова всеки един преди да коментира каквото и да било, първо сам да изгледа нещата и сам да си направи изводите. На това дали е заплаха, Главчев заяви, че е предупреждение, но не от Антон Тодоров. \"Има заплаха, но тя не е от страна на Тодоров, а от някаква шайка. Проследете разговора\", посъветва шефът на парламента. На въпрос дали одобрява поведението на Антон Тодоров и на политиците, Главчев заяви, че и двете страни трябва да спазват стандартите на добрия тон, а журналистите да спазват журналистическия си кодекс. Дали влизането на Антон Тодоров в редиците на гражданската квота на ГЕРБ е грешка, Главчев заяви, че не смята този ход за грешка, независимо че са мислили да го предложат за председател за Комисията по досиетата. Главчев заяви, че ако още един като Корнелия Нинова си позволи да направи подобен прочит на случилото се вчера на Консултативния съвет, то ще искат да се разсекрети стенограмата или да се предава он лайн. \"Има начин да се отложи заседанието, което и се случи, всички стигнахме до този извод и нямаше никакво напрежение. Нямаше никакъв дух на бойкот, чуха се докладите на службите, на г-жа Цачева. Ако се говори за бойкот, то още при излизането на г-н Марешки от администрацията на президента заявиха, че няма кворум. Но той изнесе своите виждания и дори каза как ще гласува\", категоричен е Главчев. Председателят на Народното събрание заяви, че оставката на Тодоров ще бъде гласувана утре първа точка. Главчев сподели, че за оставката на Делян Добрев е гласувал въздържал се.", "date": "2017.10.10", "title": "ЕКСКЛУЗИВНО! Председателят на парламента подпука Корнелия Нинова! Главчев бесен на обвиненията за бойкот на КСНС - иска Радев да разсекрети стенограмата"}
{"url": "http://pik.bg/%D0%B7%D0%B5%D0%BB%D0%B5%D0%BD%D0%B0%D1%82%D0%B0-%D0%B7%D0%BE%D0%BD%D0%B0-%D0%B2-%D1%81%D0%BE%D1%84%D0%B8%D1%8F-%D1%81%D0%B5-%D1%80%D0%B0%D0%B7%D1%80%D0%B0%D1%81%D1%82%D0%B2%D0%B0-%D0%BE%D1%89%D0%B5-news696324.html", "text": "Към настоящия момент има предложения на граждани от районите „Оборище“, „Възраждане“, Крива река в „Красно село“, Горен Лозенец и други. Решението е в правомощията на Столичен общински съвет. Това каза Румяна Милова, Директор на Дирекция „Паркиране и гаражи“ в Центъра за градска мобилност. \"Разширяването на “зелена“ зона е в резултат на постъпили предложения на граждани и районни администрации, като и от анализ на фактическата ситуация в даден район“, посочи тя. „В дружеството ни постъпват множество искания от различни райони, намиращи се в близост до зоните за почасово платено паркиране, за въвеждане на зона и при тях“, коментира Румяна Милова. „Най-често гражданите аргументират своите искания с наличието на множество неправилно паркирани автомобили“, каза още тя.", "date": "2017.10.10", "title": "Зелената зона в София се разраства още"}
{"url": "http://pik.bg/%D1%86%D0%B0%D1%87%D0%B5%D0%B2%D0%B0-%D0%B2%D1%8A%D1%80%D0%BD%D0%B0-%D1%82%D0%BE%D0%BF%D0%BA%D0%B0%D1%82%D0%B0-%D0%B7%D0%B0-%D0%BA%D1%81%D0%BD%D1%81-%D0%B2-%D0%BF%D0%BE%D0%BB%D0%B5%D1%82%D0%BE-%D0%BD%D0%B0-%D1%80%D0%B0%D0%B4%D0%B5%D0%B2-%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%B5-%D0%BD%D0%B0%D1%8F%D1%81%D0%BD%D0%BE-%D1%81-%D0%B2%D1%8A-news696335.html", "text": "Бяха представени докладите, изказаха се колегите. Обявиха, че имат пътуване. Няма абсолютно никакво съмнение за бойкот. Това заяви правосъдният министър Цецка Цачева пред БНТ по повод провала на вчерашния КСНС при президента. Тя уточни, че и Екатерина Захариева, и Красимир Каракачанов са имали предварително обявени ангажименти. „След като участва в заседанието, се наложи и на финансовия министър да отпътува. Не е имало абсолютно никакъв дебат. И съм убедена, че всеки от присъстващите ще потвърди, че не е имало бойкот. Влизаме в едно единоборство, което не е полезно на държавата“, коментира тя. По думите ѝ единственото неизвестно за нея е било напускането на Веселин Марешки. „Аз не разбрах причината за напускането на г-н Марешки“. Останах с впечатлението, че г-н Радев е информиран“, посочи тя. А що се отнася до това дали президентът е знаел за ангажиментите на министрите, тя заяви: „Допускам, че администрацията на президента следи външните изяви“, каза Цачева. Цачева коментира и оставката на Антон Тодоров- \"От това, което беше изпратено, става ясно, че не е член на ГЕРБ в този смисъл няма предмет Изпълнителната комисия да се занимава с този случай. Но като представител от гражданската квота, напускайки групата, аз останах с впечатление, че напуска парламента, а не че остава независим депутат“, коментира Цачева оставката на Антон Тодоров. Тя посочи, че решението дали ще приемат напускането на Тодоров е изцяло на парламентарната група, но тя има определени нагласи. „Натрупа се напрежение в предходните дни. Човешко е да бъдеш по-цветист в изказа си. Не всеки го умее, но той го умее е много добре. След като е преценил, за мен той взе едно добро решение, което му прави чест като народен представител все още днес“, завърши тя.", "date": "2017.10.10", "title": "Цачева върна топката за КСНС в полето на Радев! Администрацията на президента е наясно с външните изяви на политиците"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D0%B4%D0%B5%D0%BC%D0%B8%D0%BB%D0%B8%D1%82%D0%B0%D1%80%D0%B8%D0%B7%D0%B8%D1%80%D0%B0%D0%BD%D0%B0%D1%82%D0%B0-%D0%B7%D0%BE%D0%BD%D0%B0-%D0%BC%D0%B5%D0%B6%D0%B4%D1%83-%D1%81%D0%B5%D0%B2%D0%B5%D1%80%D0%BD%D0%B0-%D0%B8-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-news696321.html", "text": "Yonhap, Президентът на САЩ Доналд Тръмп може би ще посети демилитаризираната зона между Северна и Южна Корея в началото на ноември, предаде позовавайки се на местни военни източници. Белият дом е изпратил екип от служители в края на септември, за да проверят местата в зоната, където Тръмп „може да проведе специалната си дейност“, според източника. Очаква се президентът на САЩ да изпрати важно съобщение за Северна Корея. „Тръмп ще направи нещо и асистентите му извършват съответната подготовка“, сочи източникът. Очаква се той да посети Япония, Южна Корея, Китай, Виетнам и Филипините в началото на ноември, но точните дати все още не са определени. Ако Тръмп избере селището „на мира“ Панмуньом в демилитаризираната зона, където има въоръжени севернокорейски пазачи , това може да предизвика опасения за сигурността му, допълва \"Фокус\".", "date": "2017.10.10", "title": "Тръмп на посещение в демилитаризираната зона между Северна и Южна Корея"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%88%D0%B5%D1%84%D1%8A%D1%82-%D0%BD%D0%B0-%D0%B3%D0%B4%D0%B1%D0%BE%D0%BF-%D0%B8%D0%B2%D0%B0%D0%B9%D0%BB%D0%BE-%D1%81%D0%BF%D0%B8%D1%80%D0%B8%D0%B4%D0%BE%D0%BD%D0%BE%D0%B2-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%BE%D1%82%D0%B2%D0%BB%D0%B8%D1%87%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D0%B4%D1%80%D0%B8%D0%B0%D0%BD-news696329.html", "text": "\"Неплатено ДДС е една от възможните причини за отвличането, тази версия я има от самото начало, но има и други линии по които се говори. За да бъде разкрито едно такова престъпление се изисква време и работа.\" Това заяви пред Би Ти Ви главен комисар Ивайло Спиридонов по повод отвличането на Адриан Златков и евентуалните версии за престъплението. Сформиран е най-добрия екип от специалисти, колегите работят много усилено. За това дали все пак си дали някакъв срок, Спиридонов заяви, че времето тук не играе роля, а крайния резултат. Шефът на ГДБОП не пожела да коментира каквито и да подробности за отвличането на Златков. За останалите задържания Спиридонов коментира, че не са нещо извънредно, а операциите на ГДБОП са между 2 и 5 на седмица и заяви, че от тук нататък ще се действа по този начин. За случая във Враца той заяви, че елеминирана група, която дълго време е тормозила местното население. \"Знаете случая с Ценко Чоков, в момента групата му е елиминирана. Организираната престъпност в момента в България не е централизирана структура както беше ВИС и СИК, в момента имаме различни групи в отделни населени места, нямат шапка под която работят. Групи които не са централизирани по-лесно могат да бъдат разкрити\", допълни Спиридинов. За съдбата на Квиц, силовият шеф заяви, че в момента той се намира в ареста където му е мястото. \"държавата е положила усилията, които трябва да полага и такива хора са в ареста. Оперативната работа по това лице продължи доста време, като началото от 2015 година, като не е установено да има протекции от държавни служители\", допълни главен комисар Спиридонов. За групата на Турчина, шефът на ГДБОП заяви, че много пъти са ги задържали, но правораздавателната система е такава, че те отново излизат на свобода и оставя на съда да прецени дали има достатъчно доказателства. На въпрос дали подкрепят полицаите в протестите, Спиридонов заяви, че би поканил всеки да види в какви условия се работи, а служителите на ГДБОП са достатъчно мотивирани, за да работят отлично. Независимо от намаления състав с 30 процента, той е категоричен, че резулаттите са отлични. 612 са задържаните лица, които са в ареста, а това се дължи на финансиране, включително и европейски средства, като служителите се обувата и в чужбина. \"Очевидно МВР и прокуратурата са предприели необходимите действия, за да има такива резултати\", допълни още Спиридонов. Образуваните досъдебни производства от началото на специализираната прокуратура", "date": "2017.10.10", "title": "ЕКСКЛУЗИВНО! Шефът на ГДБОП Ивайло Спиридонов с последни разкрития за отвличането на Адриан Златков и акциите на полицията "}
{"url": "http://pik.bg/%D1%81%D0%BF%D0%B5%D0%BD%D1%81-%D0%BE%D1%82%D1%81%D0%B5%D1%87%D0%B5-%D0%BA%D1%80%D0%B8%D1%81%D0%BA%D0%BE-%D0%B5-%D1%87%D0%B0%D0%BB%D0%B3%D0%B0%D1%80-news696347.html", "text": "Не ми се говори за чалгари, отсече рапърът Спенс, който посрещна рождения си ден в Нова телевизия, където го посрещнаха с торта. Така той коментира отношенията си с Криско. \"Шамарите са за респект, някои не може да ги научиш на уважение с рими\", коментира Спенс, който посвети и рима на вицепремиера Валери Симеонов върху парче на Тоника СВ. \"Аз му отворих кепенците на Криско за рапа, когато беше при мен\", каза още Спенс.", "date": "2017.10.10", "title": "Спенс отсече: Криско е чалгар!"}
{"url": "http://pik.bg/%D1%85%D0%BE%D1%80%D0%BE%D1%81%D0%BA%D0%BE%D0%BF-%D1%80%D0%B0%D1%86%D0%B8%D1%82%D0%B5-%D0%B4%D0%B0-%D1%81%D0%B5-%D0%BF%D0%B0%D0%B7%D1%8F%D1%82-%D0%BE%D1%82-%D1%81%D0%BA%D0%B0%D0%BD%D0%B4%D0%B0%D0%BB%D0%B8-%D0%BB%D1%8A%D0%B2%D1%8A%D1%82-%D0%B4%D0%B0-%D0%BF%D1%80%D0%BE%D1%8F%D0%B2%D0%B8-%D1%82%D1%8A%D1%80%D0%BF%D0%B5%D0%BD%D0%B8%D0%B5-news696339.html", "text": "Овен Възможни са леки здравословни проблеми за родените през април. Ще се справите в рамките на деня с тях и няма да се налага да спирате деловите си ангажименти. Много от вас ще се радват на начало на реализация, която ще ги тласне в кръгове на известни професионалисти. Ще се почувствате в свои води. Човек, който е в чужбина и когото вие добре познавате, ще се опита с измама да изкопчи пари от вас. Не се отказвайте от предлаганата ви допълнителна дейност. Телец Не влизайте лесно в съдружие, което ви товари с финансови ангажименти, независимо какво ви обещават, дори в най-кратки срокове. Вероятно много априлски Телци ще пътуват по делови причини. Независимо че ще тръгнете с намерение за бързо завръщане, добре е да се подготвите за по-дълъг престой. Новите контакти ще ви предложат добра информация. Помъчете се да я използвате най-рационално, това е пътят към бъдещия ви успех. Близнаци Всичко, което не можахте вчера да проведете по план или ви завари неподготвени, днес ще трябва да довършите. Напрежението ви ще расте с напредването на деня. Преценете състоянието на финансовите си средства и направете пълна ревизия на документите. В края на деня роднини ще стоварят свои проблеми върху вас. Не се задълбочавайте над тях. Страхът и грижата им са предизвикани повече от паника, отколкото от реална опасност. Рак От сутринта ще усетите нажежена атмосфера на работното място. В зародиш е спор, който не бива да се превръща в кавга. На среща ще научите много полезни неща за бизнеса си и за посоката, към която трябва да се развивате. Ако се налага спешно да се решават делови въпроси, разпределете ги между повече хора, не предприемайте нищо сами. Потърсете сериозни партньори за новото, което се задава като дейност. Добър партньор може да бъде Телец. Лъв Изисква се търпение от ваша страна, за да вървят през този ден делата ви. Временното задържане или неуспехите не приемайте като наказание, като сриване в кариерата си - това са етапи по пътя. Парите няма да текат при вас, но ще капят, така че няма да се чувствате нещастни. До края на деня ще ви платят изработено в предишни периоди, ще получите предложение за допълнителна работа, което трябва да приемете, и ще чуете похвали по свой адрес. Дева Днес ще успеете да свършите много работа, но за това трябва да сте уверени и спокойни. За да е успехът ви пълен, ще се наложи да пренастроите контактите и програмата си. Някои от септемврийските Деви ще са притеснени от липса на пари. Няма да е задълго, тези, които са на работа, ще успеят да се справят. Не изпадайте в паника, тя ви прави хаотични и бъркате. Тези, които очакват съобщения за образование зад граница, вероятно днес ще го получат. Везни Днес ще започне изясняването на нещата около ваш делови проблем. Надеждата ви за разширяване на дейността или за нови допълнителни ангажименти ще започне да добива реални очертания. Дръжте нещата в ръцете си и няма да имате големи изненади и пробойни в дейността си. В чисто деловите ви отношения ще настъпи успокояване. Не се поддавайте на натиск от страна на съдружник да подпишете документ, с който не сте съгласни. Скорпион Това, което ви се говори и обещава, трябва да се провери много основно. Склонни сте да рискувате, но ако го направите ще бъде катастрофа за вас. Родените през ноември да мерят приказките си, защото могат да си причинят голяма делова загуба или да загубят длъжност, към която имат претенции. Днес много от Скорпионите ще се чувстват притиснати от нещо или от някого. Вероятно ще се наложи да пътувате до близки хора по техен проблем. Стрелец Днес ще ви бъде много трудно, но ще трябва да намерите решение на финансов проблем. Потърсете партньор, който ще се наеме с помощта за това, което ще искате да започнете. А трябва да го започнете, защото забавянето му ще повлияе на цялостната ви дейност. В късния следобед случайна среща със стар познат и колега ще възобнови някогашно делово сътрудничество, което ще повлияе добре на вашата дейност. Да не ви притесняват приказки по ваш адрес. Козирог Внимателно се отнесете към предложение за нова дейност. Не се забърквайте в нещо рисковано. Ако усетите, че ви готвят нещо такова, бягайте, докато е време. Обикновено винаги сте готови на компромиси, но днес ще ви вбеси липсата на почтеност на личност, на която сте помогнали, а тя е злоупотребявала с доверието ви. Надвечер някои ще попаднат на събиране, където ще срещнат познати и приятели. Сред тях ще намерите делова подкрепа. Водолей Тези от вас, които не работят в собствен бизнес, да се стремят да действат самостоятелно. Честите сблъсъци с колеги и шефове няма да са полезни за вас нито като личности, нито като работници. Осигурете си известна независимост. Това се изисква още по-силно, ако се налага да работите с хора, свикнали на методичен труд. Не ви препоръчвам днес да започвате нещо ново или много рисково. Вторникът няма да ви е ден за победи. Риби Работният ви ритъм ще се наруши - и това не ви е за първи път, но сега ще бъде за добро. Ще ви привлекат за обсъждане на сделка, в която се крият много възможности. Осланяйте се само на безспорни факти в обсъждането и вашето мнение ще се наложи. В края на деня ще имате приятен разговор с влиятелни хора, които ще ви признаят професионалния подход и проницателност. Проявете предпазливост около действията на светла жена.", "date": "2017.10.10", "title": "ХОРОСКОП: Раците да се пазят от скандали, Лъвът да прояви търпение"}
{"url": "http://pik.bg/%D1%81%D1%82%D1%80%D0%BE%D1%8F%D1%82-%D0%BD%D0%BE%D0%B2-%D1%8F%D0%B7%D0%BE%D0%B2%D0%B8%D1%80-%D0%B2-%D0%BF%D0%BE%D0%B4%D0%B1%D0%B0%D0%BB%D0%BA%D0%B0%D0%BD%D0%B0-news696349.html", "text": "Започва възраждането на проекта за  язовир „Падеш” край Клисура. Зад тази идея вече застават кметовете на общините Карлово, \"Марица\" и Раковски, крупни земеделски производители от тези райони, както и Напоителни системи ЕАД - Клон \"Марица\". Необходимостта от изграждането на голям язовир в Подбалкана вече е крайно необходима, време е след половинвековното отлагане този проект да бъде осъществен, заяви кметът на Карлово д-р Емил Кабаиванов. За да обсъдят рестарта на проекта в Карлово, бяха управителят на Напоителни системи - клон Марица Петко Димов,  кметицата на Клисура Генка Тодорова, представители на големи обединения на земеделските производители от Пловдивско. Проектът е изключително перспективен, неговото осъществяване ще донесе много ползи на Карловска община и на всички по поречието на Стряма, заяви Кабаиванов. Проектът за това съоръжение датира от началото 60-те години, пише в. \"Марица\". Той е бил съживяван почти всяко десетилетие оттогава досега, но е бил отлаган - най-вече поради липса на финансиране. Язовирът ще се намира в Средна гора на територията на Държавно горско стопанство - Клисура, недалече от възрожденския град. Той ще събира вода от реките Падеш и Белещица в Средна гора. Според експертите планинските потоци ще могат да го зареждат напълно поне 2-3 пъти годишно. В същото време той ще реши проблема със стихийността на река Стряма, като обхване повърхностния отток на нейните води. Това ще доведе до намаляването на аварийните ситуации в поречието, които са особено чести през пролетта и есента в нейното средно и долно течение, особено на територията на община \"Марица\", смятат Петко Димов и експерти от Напоителни системи - клон \"Марица\". Когато придойде Стряма, къса диги, разливите нанасят щети върху шосето и железопътната линия София-Пловдив-Бургас. За възстановяването на дигите и другите щети се харчат десетки милиони левове. На вода за поливни нужди от бъдещият язовир „Падеш” се надяват производителите на ориз и царевица в Пловдивско. Карловската община, на чиято територия ще се осъществи този проект, ще бъде водеща, категоричен е кметът Кабаиванов. Нашият район ще има неоценими ползи, смята той. Освен осигуряването на поливна вода язовирът ще захрани цялата територия с питейна вода. Това ще реши проблема с нейния недостиг в Клисура, Розино, Христо Даново и Сопот, чак до Карлово и село Васил Левски. Още в първоначалния си вариант проектът е предвиждал изграждането на голямо водоснабдително трасе до източния край на общината. Карлово вижда възможност в проекта „Падеш” да се включи система от водноелектрически централи, а общината да получава приходи от тях. А още в първите варианти, проектът е предвиждал около язовира да бъдат изградени вилни селища и зони за отдих, които да дадат тласък и на развитието на туризма. Започваме кампания за възраждането на този проект, с надеждата той да бъде рестартиран много скоро, заяви Емил Кабаиванов. На първо време ще запознаем с идеята областния управител и министъра на регионалното развитие, на по-следващ етап и премиера. В същото време ще се събира проектната документация, която е била създавана в продължение на няколко десетилетия и разпръсната в различни ведомства и институции. Ще е необходимо осъвременяване на проекта. А едновременно с тази подготовка ще започне осигуряването на финансиране.", "date": "2017.10.10", "title": "Строят нов язовир в Подбалкана"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D1%81%D0%BF-%D0%B2-%D1%81%D0%B2%D0%B8%D1%80%D0%B5%D0%BF%D0%B0-%D0%B1%D0%B8%D1%82%D0%BA%D0%B0-%D0%B7%D0%B0-%D1%81%D0%BE%D1%84%D0%B8%D1%8F-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81%D1%82%D1%8A%D0%BF%D0%B2%D0%B0-%D0%BD%D0%B0-%D0%BF%D0%B5%D1%82-%D0%BE%D0%BF%D0%BE%D1%80%D0%BD-news696358.html", "text": "Лидерът на БСП Корнелия Нинова от сега стартира битката за София, като е поставила пет опорни точки, по които да работи. „Отсега започваме подготовка за местни избори 2019г. Няма да чакаме последния момент. Очакваме градската организация да изготви силна програма за София с предложения за решения на наболелите за столичани въпроси\", заяви Нинова пред столичните симпатизанти. Като основни проблеми Нинова смята да изтъкне транспорта, Топлофикация, концесията на водата, презастрояването и зелена София. Нека тази програма да бъде конкретна и ясна. Направихме две национални срещи с нашите кметове и общински председатели. До местните избори трябва с тяхна помощ да изготвим изцяло нов закон за местното самоуправление и местната администрация, който да постави на друга основа отношенията държава и общини. Отсега мислете за кандидат за кмет на София. Моделът кум гейт в общините трябва да бъде разбит. Това не е битов въпрос, а проблем на държавността. Резултатът от изборите във Вълчи дол и Трън е следствие и от този модел. Той не е израз на свободния избор на хората. Млади във Вълчи дол ми споделиха, че кандидатстват за работа в местните администрации и заедно с молбите им дават декларации, че стават членове на ГЕРБ, иначе няма да ги допуснат. Възрастни ми се оплакаха, че щом гласуват за нас, ще им спрат топлия обяд от социалната кухня\", допълни още соцлидерката. Според нея победите, с които се кичат от ГЕРБ са резултат от натиск, страх и дори купен вот. \"Имаме голяма задача-да освободим народа си от това бреме и да му осигурим спокоен и свободен вот и да избират по вътрешно убеждение, а не под заплаха.” Това заяви лидерът на БСП Корнелия Нинова по време на среща на ръководството на столичните социалисти с над 600 председатели на Основните партийни организации на левицата в София\", допълни Нинова.", "date": "2017.10.10", "title": "ЕКСКЛУЗИВНО И ПЪРВО В ПИК! БСП в свирепа битка за София! Корнелия Нинова стъпва на пет опорни точки"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B6%D0%B5%D1%81%D1%82%D0%BE%D0%BA%D0%B8%D1%8F-%D1%83%D0%B1%D0%B8%D0%B5%D1%86-%D0%BE%D1%82-%D1%80%D1%83%D0%B5%D0%BD-18-%D0%B3%D0%BE%D0%B4%D0%B8%D1%88%D0%BD%D0%B8%D1%8F%D1%82-%D0%BF%D0%B5%D1%82%D1%8A%D1%80-%D1%80%D0%B0%D0%B7%D0%BC%D0%B0%D0%B7%D0%B0%D0%BB-%D1%81-%D0%BA%D0%BE%D0%BB-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D0%B6%D0%B5%D1%80%D1%82%D0%B2%D0%B0%D1%82%D0%B0-news696370.html", "text": "Апелативна прокуратура – Бургас Окръжна прокуратура – Бургас задържа за 72 часа 18-годишния Петър Л.. Той е привлечен като обвиняем за това, че на 8 октомври 2017 г., в с. Вресово, община Руен, на поляна, намираща се в ромската махала, в близост до пътя за с. Череша, чрез нанасяне на удари в областта на главата с дървен кол, умишлено умъртвил 49-годишен мъж, като убийството е извършено с особена жестокост. Това съобщиха от . За това престъпление законът е предвидил наказание „лишаване от свобода“ от 15 до 20 г. доживотен затвор или доживотен затвор без замяна. Предстои през идните дни Окръжна прокуратура – Бургас да внесе в съда искане за определяне на постоянна мярка за неотклонение „задържане под стража“ спрямо обвиняемия.", "date": "2017.10.10", "title": "Задържаха жестокия убиец от Руен! 18-годишният Петър размазал с кол главата на жертвата"}
{"url": "http://pik.bg/%D0%BA%D1%80%D0%B5%D0%B4%D0%B8%D1%82-%D0%BE%D1%82-fibank-%D1%81-%D0%B0%D1%82%D1%80%D0%B0%D0%BA%D1%82%D0%B8%D0%B2%D0%BD%D0%B0-%D0%BB%D0%B8%D1%85%D0%B2%D0%B0-%D0%B7%D0%B0-%D0%BB%D0%B5%D0%BA%D0%B0%D1%80%D0%B8-%D0%B8-%D1%81%D1%82%D0%BE%D0%BC%D0%B0%D1%82%D0%BE%D0%BB%D0%BE%D0%B7%D0%B8-news696380.html", "text": "Fibank (Първа инвестиционна банка) предлага кредит с атрактивна годишна лихва, специално разработен за лекари и стоматолози. Кредитът може да бъде ползван за оборотни средства, за инвестиции като закупуването на специализирано оборудване, ремонт на кабинети или за повишаване на професионалната квалификация. Отпуснатите средства могат да бъдат без ограничение, а срокът е до 12 месеца при ползването на оборотни средства и до 15 години за инвестиции. Fibank предлага гъвкави схеми на погасяване на кредита. Кредитът се отпуска при изключително облекчена процедура, като не е необходимо да се предоставя бизнес план.", "date": "2017.10.10", "title": "Кредит от Fibank с атрактивна лихва за лекари и стоматолози"}
{"url": "http://pik.bg/%D0%B2%D0%B5%D0%B3%D0%B0%D0%BD%D0%B8%D1%82%D0%B5-%D1%81%D0%B5-%D1%80%D0%B0%D0%B7%D0%B3%D1%80%D0%B0%D0%BD%D0%B8%D1%87%D0%B8%D1%85%D0%B0-%D0%BE%D1%82-%D0%B2%D0%B0%D0%BD%D0%B4%D0%B0%D0%BB%D0%B8%D1%82%D0%B5-%D0%BF%D0%BE%D1%82%D1%80%D0%BE%D1%88%D0%B8%D0%BB%D0%B8-%D0%B1%D0%B0%D1%80%D0%B1%D0%B5%D0%BA%D1%8E%D1%82%D0%B0%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news696346.html", "text": "Вандали изпочупиха барбекютата в пловдивския парк „Лаута“. Трите масивни барбекюта са изцяло разрушени. Бетонните конструкции са разбити най-вероятно с чукове. Предполага се, че вандалите са вилнели между 01:00 и 03:00 ч. през нощта. А на постаментите с червен спрей извършителите са оставили надписи: “Месото е жестокост“, „Месото носи болка“ и „Месото е страдание“. Именно заради тези надписи се предполага, че вандалския акт е дело на вегани. В района има и охранителни камери. Полицията преглежда записите, за да установи извършителите. Щетите са за хиляди левове, съобщиха от местната администрация. „Съобщиха ми съвестни граждани. За съжаление камерата, която обхваща този периметър, е на ремонт. А в парка имаме общо 24 камери, които съблюдават за сигурността. Имаме и общинска охрана\", коментира Костадин Димитров, кмет на район „Тракия“ в Пловдив. По думите му, полицията ще прегледа камерите от близкия периметър, една от които е със звук. „За мен хората, извършили това, са престъпници“, категоричен беше Костадин Димитров. От Българския вегански съюз веднага реагираха, като изпратиха декларация, в която категорично се разграничават от случилото се в парк \"Лаута\".", "date": "2017.10.10", "title": "Веганите се разграничиха от вандалите, потрошили барбекютата в Пловдив"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%80%D1%83%D1%81%D0%BA%D0%B8-%D1%81%D1%83-24-%D1%81%D0%B5-%D1%80%D0%B0%D0%B7%D0%B1%D0%B8-%D0%B2-%D1%81%D0%B8%D1%80%D0%B8%D1%8F-news696382.html", "text": ", съобщава ТАСС. Причината може да е \"техническа неизправност на машината\", коментира руското министерството на отбраната. Руският бомбардировач е катастрофирал и излязъл от пистата при излитане. \"На 10 октомври, за изпълнение на бойна мисия, машина Су-24 е излязла от пределите на пистата и е катастрофирал. Екипажът не е имали време да катапултира и е загинал\", съобщава министерството. \"Според доклада от мястото на катастрофата, причина за аварията може да бъде техническа неизправност на машината\", добавя министерството на отбраната. Няма други разрушения на мястото на инцидента. Екипажът на руския Су-24 е загинал при аварията на писта в Сирия при извършване на ускорение за излитане от летище Хмеймим в Сирия", "date": "2017.10.10", "title": "ИЗВЪНРЕДНО! Руски Су-24 се разби в Сирия"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B3%D1%80%D1%8A%D0%BC%D0%BD%D0%B0-%D0%BD%D0%BE%D0%B2-%D0%BA%D1%83%D0%BC-%D0%B3%D0%B5%D0%B9%D1%82-%D1%81%D0%B5%D0%B3%D0%B0-%D0%B2-%D0%B1%D0%BE%D1%82%D0%B5%D0%B2%D0%B3%D1%80%D0%B0%D0%B4-news696326.html", "text": "Нова серия от сагата „роднински назначения с политически протекции”, този път в Ботевград. Кметът на града твърди, че бивши и настоящи членове на ГЕРБ уреждат свои близки на държавна работа, съобщи Би Ти Ви. Според кмета Иван Гавалюгов през последната година близки до бившия кмет Георги Георгиев и до настоящия депутат от ГЕРБ Мартин Тихчев са били назначавани в държавно предприятие. По думите му става въпрос за местния клон на „Булгартрансгаз” и за Йорданка Лалчева – бивш председател на общинския съвет при бившия кмет Георгиев, сега техник-механик в дружеството. Шофьорът на Георгиев, който също се казва Георги Георгиев, отново е шофьор, но на държавна служба. И още – в дружеството са близките до депутата Мартин Тинчев Светла Лазарова на длъжност архивар, която е съпруга на негов братовчед. Майката на Тинчев пък, Валя, е назначена за чистачка. „Нито аз, нито ГЕРБ сме назначили когото и да е, източникът на това твърдение е анонимен. Това е скалъпена лъжа и полуистина”, категоричен е Тинчев. Според него майка му работи на 4 часа в дружеството много преди той да стане депутат. Настоящият кмет Гавалюгов обаче твърди, че назначенията в „Булгартрансгаз” са плод на съюзяване между бившия кмет Георгиев, от когото ГЕРБ се отказа, и настоящите съветници на ГЕРБ.", "date": "2017.10.10", "title": "СКАНДАЛ! Гръмна нов \"Кум гейт\", сега в Ботевград"}
{"url": "http://pik.bg/%D0%BA%D0%B5%D0%B9%D1%82-%D0%B8-%D0%BF%D1%80%D0%B8%D0%BD%D1%86-%D1%83%D0%B8%D0%BB%D1%8F%D0%BC-%D1%87%D0%B0%D0%BA%D0%B0%D1%82-%D0%B1%D0%BB%D0%B8%D0%B7%D0%BD%D0%B0%D1%86%D0%B8-news696375.html", "text": "Принц Уилям и съпругата му Кейт може би очакват близнаци . Появата на подобна новина в британските медии напълно промени и залозите за пола за бъдещото бебе. Близки до двойката споделят, че те вече се подготвят за увеличаване на семейството. Освен някои ремонти, с които са се заели, те търсят и още една бавачка , която да помага на заетите с принц Джордж и принцеса Шарлот . Заради сутрешното гадене, от което страда и с третата си бременност, херцогинята на Кеймбридж пропусна и първия учебен ден на принц Джордж. Тогава съпругът й принц Уилям сподели, че тя се справя добре с неразположенията.", "date": "2017.10.10", "title": "Кейт и принц Уилям чакат близнаци"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D1%81-%D0%BD%D0%BE%D0%B2%D0%B0-%D0%BF%D0%BE%D1%80%D1%86%D0%B8%D1%8F-%D0%B0%D1%82%D0%B0%D0%BA%D0%B8-%D1%81%D1%80%D0%B5%D1%89%D1%83-%D0%B3%D0%B5%D1%80%D0%B1---%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8%D1%82%D0%B5-%D1%82%D0%BE%D1%87%D0%B0%D1%82-%D0%B7%D1%8A%D0%B1%D0%B8-%D0%B7%D0%B0--news696416.html", "text": "БСП подготвя нова порция атаки срещу ГЕРБ за утрешните дебати окоо оставката на депутата от управляващата партия Антон Тодоров и скача на Бойко Борисов заради Румен Радев. Социалистите точат зъби да вземат властта в София, което не им се е случвало от 1989 година насам. Валери Симеонов не е проблем на Бойко Борисов, а национален проблем, заяви на старта на брифинга зам.-председателят на БСП Кирил Добрев, който дава изявления заедно с Драгомир Стойнев. Заместникът на Нинова обяви, че днес няма да вади таблички за роднини във властта сред герберите, но подчерта, че сигналите от цялата страна са над 100.  Въпреки това той започна точно с братовчедските схеми. Депутатчета от ГЕРБ се вихрят по медиите и вадят аналогични схеми за БСП. Започваме с най-скандалната община Каварна, коментира иронично Добрев. Всичко, което се случва в община Каварна е подкрепено от политическа партия ГЕРБ, надявам се да не ги изключат след тези разкрития в кавички, посочи той. Ще завърша с най-голямата перверзия в община Брегово, за която говореше по телевизията депутатът от ГЕРБ Тома Биков. Фонд работна заплата в Брегово е колкото месечната заплата на семейство Ненкови (депутат от ГЕРБ и съпругата му, която подаде оставка от директорски борд около скандала с Делян Добрев). И да сравнявате шеф на борд с шофьор на катафалка е меко казано перверзия, ядоса се Добрев за думите на Биков, който извади схема на БСП в Брегово. ПГ на БСП ще внесе законопроект, с който да регламентира всички тези участия във властта, посочи Добрев и даде думата на Драгомир Стойнев. \"Направихме усилия да предложим този проект в миналия парламент, но той бе отвхъврлен. Той бе и в предизборната платформа на БСП и се надявам да бъде приет, защото се регламентира начинът, по който ще се избират членовете на управителни органи в държавните и общински предприятия. Подчертавам общински, защото там корупцията захранва ГЕРБ\", каза Стойнев. Водещата от Канал 3 Илиана Беновска разобличи Кирил Добрев, като посочи, че я е молил нейната репортерка Деница Гацинска да не му задава конкретни въпроси. Журналистката попита Добрев още дали знае, че Корнелия Нинова е забранила на политици от БСП да ходят в радио К2. Напусналият парламента червен активист призна, че е водил разговор с нея, но не на тази тема. Първият въпрос за репортерката Гацинска е свързана с Красимир Янков, посочи той, но отвърна с контраатака, като подчерта, че би могъл да говори и за разговорите между двамата за Георги Гергов. Никога не съм искал да се спират въпроси, отсече Добрев. Вие с Антон Тодоров ортаци ли сте и общо предаване ли водите?, попита той. БСП няма да участва в подобно предаване, в което се плюят и храчат депутати, категоричен бе Добрев на въпроса има ли забрана на червени депутати да ходят в студиото при Беновска. А дали аз ще ви гостувам или не, е въпрос на личен избор. Преди това ще минем през тези прекрасни дами, които отговарят за участията по медиите, каза още бившият депутат. Добрев коментира и оставката на Антон Тодоров, която бе подадена вчера заради скандала с журналиста Виктор Николаев. \"На нас всички депутати от управляващата партия са ни еднакви и ние ще подкрепим оставката на Антон Тодоров. За Валери Симеонов отварям тема, която е циклична. Тя е мина за председателството на България. Ако той досега беше проблем на премиера, смятам, че след нези резки действия спрямо Антон Тодоров и оставането на Валери - това вече е национален проблем, каза Добрев. На въпрос на ПИК за подготовката за властта Добрев отговори, че до 2019 г. червените ще направят всичко възможно да спечелят изборите дори и в София. Зам.-председателят на Столетницата отговори и на въпрос имало ли е договорки между червените и управляващите за избор на членове на БСП. Няма договорки за избор на членове на ВСС. Ако големите се бяха разбрали, нямаше да има място за малките. Нашият опонент е ГЕРБ и ние водим политическата си битка с ГЕРБ, и няма да допуснем никакъв шум в строя. БСП не се продава, Още тази седмица ПГ на \"БСП за България\" ще внесе законопроект, който регламентира избора на членовете на държавните и общински предприятия, каза Добрев. „Табличките са вече оформени в сигнали и са десетки, обработени. Само ще отворя леко вратата за една друга българска община – Велинград. Общински съветник от ГЕРБ, общински фирми, но ще оставя думата на г-н Цветанов, защото той често ходи във Велинград - спа, релакс. Може би покрай тези неща е наясно, ако не знае ще му опресня паметта след няколко дена“, каза Добрев. По отношение на роднинското участие в бордовете, според Добрев проблемът е там, че всичко започва от ръководството на Народното събрание и свършва с редови депутати от ГЕРБ. „Колегата Таско Ерменков даде една седмица, за да преценят морално ли е или не. Тук искам да помоля народните представители от ГЕРБ - моля ви не ми звънете, не ме притеснявайте. Тази седмица е седмица на размисъл. Вие мислете, а след тази седмица ще говорим\", каза той.", "date": "2017.10.10", "title": "ИЗВЪНРЕДНО В ПИК TV! Червените с нова порция атаки срещу ГЕРБ - социалистите точат зъби за властта в София! (ОБНОВЕНА) "}
{"url": "http://pik.bg/%D0%BE%D1%82%D0%BD%D0%BE%D0%B2%D0%BE-%D1%82%D0%B0%D0%BF%D0%B0-%D0%BE%D1%82-%D0%BA%D0%B0%D0%BC%D0%B8%D0%BE%D0%BD%D0%B8-%D0%BD%D0%B0-%D0%BA%D0%B0%D0%BF%D0%B8%D1%82%D0%B0%D0%BD-%D0%B0%D0%BD%D0%B4%D1%80%D0%B5%D0%B5%D0%B2%D0%BE-news696317.html", "text": "На българо-турската граница на ГКПП \"Капитан Андреево\" има 2 км колона от товарни автомобили на изход, на ГКПП \"Лесово\" - колона от товарни автомобили от около 1 км. На българо-румънската граница на ГКПП \"Дунав мост-Видин\" има 2 км колона от товарни автомобили на изход. На границите със Сърбия, Македония и Гърция трафикът е нормален на всички контролно-пропускателни пунктове. Фериботът Оряхово-Бекет работи само през деня, поради ниското ниво на река Дунав.", "date": "2017.10.10", "title": "Отново тапа от камиони на \"Капитан Андреево\" "}
{"url": "http://pik.bg/%D1%87%D0%B8%D1%81%D1%82%D0%BA%D0%B0%D1%82%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D1%82%D1%83%D1%80%D1%86%D0%B8%D1%8F-%D0%B7%D0%B0%D0%B4%D1%8A%D1%80%D0%B6%D0%B0-70-%D0%B2%D0%BE%D0%B5%D0%BD%D0%BD%D0%B8-%D0%B7%D0%B0-%D0%B2%D1%80%D1%8A%D0%B7%D0%BA%D0%B8-%D1%81-%D1%84%D0%B5%D1%82%D0%BE-news696376.html", "text": "Daily Sabah, цитирани от \"Фокус\". Турски съд издаде заповед за задържане на 70 военнослужещи, заподозрени във връзка с организацията на гюленистите (ФЕТО), сочена от Анкара за организатор на неуспешния опит за преврат от лятото на 2016 г., съобщава вестник Съгласно разпространената информация, полицейски отряди са задействани в операция за задържането на 62 военни от ВВС на страната, четирима военнслужещи във флота и двама в жандармерията. Акциите се провеждат на териториите на Анкара, Истанбул, Измир, Ескишехир и Ялова.", "date": "2017.10.10", "title": "Чистката продължава! Турция задържа 70 военни за връзки с ФЕТО"}
{"url": "http://pik.bg/%D0%BA%D0%B0%D1%80%D0%B0%D0%BD%D0%BA%D0%B0-%D1%81%D0%B5-%D0%B8%D0%B7%D1%86%D0%B5%D0%BF%D0%B8---%D0%B8%D1%81%D0%BA%D0%B0%D0%BB-%D0%B4%D0%B0-%D0%BD%D0%B0%D0%B4%D0%BC%D0%B8%D0%BD%D0%B5-%D0%BD%D0%B5%D0%B9%D0%BC%D0%B0%D1%80-news696440.html", "text": "Головата машина на ЦСКА Фернандо Каранга направи доста оптимистично изказване пред бразилски сайт. Каранга обяви, че иска да е футболистът от южноамериканската страна с най-много попадения в Европа през настоящия сезон. Конкуренция обаче му прави не кой да е, а суперзвездата на ПСЖ Неймар. \"Иска ми се да бъда най-резултатният бразилец в Европа, това би било страхотно. Да, дори и да надмина Неймар! Но сметките съм ги оставил на съпругата си. Тя ми брои головете, аз ги вкарвам. Нямам намерение да спирам. Ще продължа в същия ритъм да бележа\", коментира Каранга. \"Многото попадения ще ми отворят вратите за някой отбор от водещите първенства в Европа. Един ден бих се радвал да направя голям трансфер. Все пак на този етап мисля за ЦСКА, стоя здраво стъпил на земята и работя всеки ден, за да постигам мечтите си\", казва още Каранга.", "date": "2017.10.10", "title": "Каранка се изцепи - искал да надмине Неймар"}
{"url": "http://pik.bg/%D1%81%D0%BF%D1%80%D1%8F%D1%85%D0%B0-%D0%BE%D1%82-%D0%BF%D1%80%D0%BE%D0%B4%D0%B0%D0%B6%D0%B1%D0%B0-%D0%B3%D0%BE%D0%B2%D0%B5%D0%B6%D0%B4%D0%BE-%D1%80%D0%B8%D0%B1%D0%B0-%D0%B1%D0%B8%D1%81%D0%BA%D0%B2%D0%B8%D1%82%D0%B8-%D1%85%D0%B8%D0%BC%D0%B0%D0%BB%D0%B0%D0%B9%D1%81%D0%BA%D0%B0-%D1%81%D0%BE%D0%BB-news696409.html", "text": "За последната седмица Българската агенция по безопасност на храните е спряла от реализация 245,32 кг бисквити, 31,40 кг хималайска сол и 23 плодови напитки за несъответствия в етикета съгласно Наредба 9, съобщиха от институцията. Забранени и насочени за унищожаване са 40,45 кг месни заготовки с изтекъл срок на годност, 328,11 кг говеждо месо, субпродукти и месни заготовки, които са били с неизвестен произход, без идентификационна маркировка и изтекъл срок на годност, 34,82 кг риба за неправилно съхранение и изтекъл срок на годност и 53 яйца без маркировка. Инспекторите към отделите \"Контрол на храните\" към Агенцията са извършили близо 1980 проверки в обекти през седмицата в търговската мрежа и заведения за обществено хранене, от които 2051 по текущ официален контрол и 68 по сигнали и жалби на граждани. Вследствие на инспекциите са издадени 224 предписания и са съставени  21 акта за установяване на административно нарушение. 1 обект е с временно преустановена дейност. Най-често констатираните несъответствия са свързани с пропуски в записите в Системите за управление на безопасността на храните, несъответствия по сграден фонд и оборудване или лошо хигиенно състояние в обектите. Констатирано е също неправилно съхранение на храни, както и такива с изтекъл срок на годност, пропуски в етикетирането и извършване на неразрешена според удостоверението за регистрация на обекта дейност, както и лични здравни книжки с изтекъл срок на валидност. Във връзка с извършваните извънредни проверки в кухненски блокове на детски ясли, детски градини и детски млечни кухни през изминалата седмица са извършили 492 проверки, при които за установените несъответствия са издадени 10  предписания и 1 Акт.", "date": "2017.10.10", "title": "Спряха от продажба говеждо, риба, бисквити, хималайска сол..."}
{"url": "http://pik.bg/%D0%B2%D0%B8%D0%B6%D0%B4%D0%B0%D0%BB%D0%B8-%D0%BB%D0%B8-%D1%81%D1%82%D0%B5-%D1%82%D0%BE%D0%B7%D0%B8-%D0%BC%D1%8A%D0%B6---%D0%BF%D0%BB%D0%B5%D1%88%D0%B8%D0%B2-%D1%81-%D0%B1%D0%BE%D0%BC%D0%B1%D0%B5-%D0%B8%D0%B7%D0%B4%D0%B8%D1%80%D0%B2%D0%B0-%D0%B3%D0%BE-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-news696434.html", "text": "Полицията в Перник издирва изчезнал 80-годишен мъж. Тодор Иванов Бакалов е от София и е висок 176 см. с теменна плешивост. Мъжът е напуснал дом в пернишкото село Расник на 05 октомври тази година около 17.30 часа. От този момент е в неизвестност. Човекът е бил на гости при негови близки. Облечен е със сиво сако и сив панталон, носи широкопола черна шапка тип „бомбе“. Всеки, който има информация за мъжа, да се обади на тел. 112 или в най-близкото поделение на МВР.", "date": "2017.10.10", "title": "Виждали ли сте този мъж - плешив, с бомбе! Издирва го полицията"}
{"url": "http://pik.bg/%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D0%BF%D0%B0%D1%80%D0%BA%D0%B0-%D0%BE%D0%BA%D0%BE%D0%BB%D0%BE-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B2-%D0%BA%D0%B0%D1%82%D0%B0%D0%BB%D1%83%D0%BD%D1%8F-%D0%BF%D1%80%D0%B5%D0%B4%D0%B8-%D1%80%D0%B5%D1%87%D1%82%D0%B0-%D0%BD%D0%B0-%D0%BF%D1%83%D1%87%D0%B4%D0%B5%D0%BC%D0%BE%D0%BD-news696420.html", "text": "Каталунската полиция Мосос д'Есквадра затвори за посетители парк в Барселона, където се намира сградата на регионалния парламент, съобщиха правоприлагащите органи на автономната област. Мерките са взети от съображения за сигурност. В 18 ч. местно време (19 ч. българско) в парламента трябва да пристигне лидерът на Каталуния Карлес Пучдемон. Засега не е сигурно какво ще съдържа речта му пред депутатите, но не е изключено той да задейства процеса по излизане на Каталуния от състава на Испания. Много организации призоваха привържениците на независимостта да излязат на демонстрации докато парламентът заседава.", "date": "2017.10.10", "title": "Затвориха парка около парламента в Каталуня преди речта на Пучдемон"}
{"url": "http://pik.bg/%D0%B1%D0%B5%D0%B7%D0%BE%D0%B1%D1%80%D0%B0%D0%B7%D0%B8%D0%B5-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%85%D0%B0-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0-%D0%B7%D0%B0-%D1%80%D0%B0%D0%BA%D0%BE%D0%B2%D0%BE-%D0%B1%D0%BE%D0%BB%D0%BD%D0%B8-%D0%B7%D0%B0-800-%D0%B1%D0%BE%D0%BD%D0%B0-news696403.html", "text": "Лекарства за онкоболни на стойност близо 800 000 лв. бяха откраднати от склад на фармацевтична фирма в София. Новината потвърдиха от Министерство на здравеопазването и МВР. Посегателството е било извършено в петък срещу събота от обект на Околовръстно шосе. Престъплението е извършено от трима маскирани мъже, които са успели да проникнат в помещението. Въпреки намесата на охранителите, крадците са се измъкнали. По прогнозна стойност са нанесени щети за около 800 000 лева. Тече разследване по случая. Записите от охранителните камери са иззети. Тепърва ще се изяснява дали зад кражбата не стои конкурент или това е опит да се навреди на компанията. Освен това ще се разследва дали не става въпрос за опит да се прикрият липси на илачи, като се инсценира кражба, а те да са изнесени зад граница.", "date": "2017.10.10", "title": "БЕЗОБРАЗИЕ! Откраднаха лекарства за раково болни за 800 бона"}
{"url": "http://pik.bg/%D0%BA%D1%80%D0%B0%D0%B9%D0%BD%D0%BE-%D0%B2%D1%80%D0%B5%D0%BC%D0%B5-%D0%B0%D1%83%D1%82-%D0%BE%D1%82-%D1%83%D1%87%D0%B8%D0%BB%D0%B8%D1%89%D0%B5-%D0%B7%D0%B0-%D1%84%D0%B5%D0%B9%D1%81%D0%B1%D1%83%D0%BA-%D0%BA%D0%BE%D0%BC%D0%BF%D1%80%D0%BE%D0%BC%D0%B0%D1%82%D0%B8-news696377.html", "text": "През последните години стана тенденция учениците да качват снимки и видеа във „Фейсбук“ с цел да унижат публично свой връстник. Това наложи и въвеждането на санкции за подобен вид провинения. Така например в правилника на 32 СУИЧЕ е записано, че учениците нямат право да разпространяват записи, снимки или други материали в социалните мрежи, компрометиращи авторитета на училището и училищната общност. При допускане на такова провинение те подлежат на наказание „преместване в друго училище“. Заснемането на лица без тяхно знание се счита като нарушение на училищния ред и в 31 СУЧЕМ, известно още като Бастилията. Правилникът на 51 СУ „Елисавета Багряна“ гласи, че учениците са задължени, ползвайки интернет, да не представят себе си и другите с неподходящи снимки и текст. Това свое задължение те заявяват и в специална декларация, която се подписва и от техните родители. По отношение на наказанията училищата имат известна свобода. Някои учебни заведения са въвели санкцията преместване в друга паралелка. Така например в 51-во СУ тя може да бъде наложена при допускане на 7 неизвинени отсъствия. В 31-о СУЧЕМ, известно още като Бастилията, ученик може да бъде преместен в съседен клас, при допускане на 10 отсъствия без уважителна причина. В 32-о СУИЧЕ също е разписано такова наказание, което се налага при провинения като тормоз и/или агресивно поведение. До преместване в друго училище се стига, когато ученикът е натрупал 15 неизвинени отсъствия.", "date": "2017.10.10", "title": "КРАЙНО ВРЕМЕ! Аут от училище за Фейсбук компромати "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%BC%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D1%80%D0%B0%D0%B4%D0%B5%D0%B2-%D0%B8-%D0%B1%D0%BE%D1%80%D0%B8%D1%81%D0%BE%D0%B2-%D1%89%D0%B5-%D0%B2%D0%BE%D1%8E%D0%B2%D0%B0%D1%82-%D0%B4%D0%BE-%D0%BA%D1%80-news696387.html", "text": "Всички мислехме, че студеният мир между премиер и президент е постигнат. Всички смятахме, че оръжията са заровени, а сблъсъкът между институциите ще е единствено позиционен, по-скоро медиен, отколкото действителен и ще се води основно, за да има с какви теми да се пълнят сутрешните блокове. Оказа се, че това успокояване е било само привидно и че камбаните за бойни действия забиха в момента, в който горещата политическа есен се появи на хоризонта. Иначе лятото беше спокойно. Хората тъкмо успяха да позабравят битката, която ГЕРБ отвори на президента Румен Радев покрай избора на боен самолет за българската армия. То не бяха парламентарни комисии, намеци за лобизъм и корупция в полза на \"Грипен\" и експлозии от страна на радикалното крило на ГЕРБ в лицето на изгорелия за шеф на комисията по досиетата Антон Тодоров, който с патологична страст обясняваше как ген. Радев е случайна фигура в политиката. Не трябва да забравяме и акциите на Цветан Цветанов, който тръгна публично да се обижда, че не е бил поканен на среща между президента и кмета на Свищов и дори прочете специална декларация по темата в парламента. От \"Дондуков\" 2 отговориха, че ексшефът на МВР няма как да присъства на среща, на която не е бил поканен. Тогава напрежението стигна до такава степен, че се наложи Бойко Борисов да влиза в ролята на синя каска, да търчи в парламента и да обявява, че диалогът между президента и него ще протича без посредници и политически шум. Мила родна картинка. На мнозина тази сценка им напомни за отношенията Първанов-ГЕРБ, където прехвърчаха сериозни искри и намеци за импийчмънт. Тогава премиер и президент постигнаха не студен, а топъл мир, който се материализира години по-късно, когато АБВ стана коалиционен партньор на партията на Борисов и така се самоунищожи политически. Историята на прехода у нас е пълна с подобни политически самоубийства, така че картинката не беше изненадваща. Но нека да се върнем в настоящето. Дойде септември и изведнъж бойните действия между Радев и Борисов се възобновиха с пълна сила. Този път май вече в лично качество. Президентът обвини, че има сериозен лобизъм за американските интереси. Борисов възнегодува от това определение и призова Радев да назове лобистите. От американска земя държавният глава нахока премиера и му препоръча да си смени съветниците. Министър-председателят се засегна и обяви на всеослушание: \"Не е добре да ми се дават съвети отвъд Океана\". Всичко това ескалира до изявлението на Румен Радев, направено след откриването на учебната година в Софийския университет: \"Щом ГЕРБ търси битка с мен, ще я получи\". Нещо повече президентът насочи картечен огън към светая светих на „Борисов 3“ - европейското председателство. \"Мисля, че управляващите гледат на това председателство като на някаква омерта, която да легитимира спокойствие отвътре и легитимация отвън\", каза още той и обяви пред журналистите, че Борисов насъсква своята партия срещу него. Какъвто и да е отговорът на премиера, то вече всички сме наясно, че пред очите ни започва нова битка, която ще промени пейзажа у нас, защото участниците в нея имат свои собствени задачи, цели и стратегии. Ето защо сега ще се опитаме да ги опишем, за да можем да наредим пъзела качествено. Има няколко възможни обяснения за тази война, ако се постараем да бъдем обективни и да отърсим драмата от емоциите, медийния градус и съпътстващите интриги. От гледна точка на Борисов ген. Радев се появи внезапно и постави под въпрос възможността през 2021 г. да бъде кандидат за президент. Бойко Борисов в своето трето издание внезапно разви засилен интерес към външната политика, регионалните совалки, избра си ролята на посредник, тръгна да прави официални посещения, а дежурните по любов медии започнаха да го славословят като геополитик номер 1 на отечеството. Днес вече е ясно, че този фокус не е случаен, нито страничен. Борисов е изтощен от вътрешнополитическите битки, а на третото му правителство липсва големият заряд, който може да даде гаранции за пълен мандат. Първият кабинет беше построен върху идеята за отмъщение на корумпираните елити и заради това правителството издържа почти четири години. „Борисов 2“ се появи на вълната на умните и красивите, нещо като реванш за 2013 г., но спойката на отмъщението е нетрайна и заради това управлението със зор изкара 2 години. „Борисов 3“ остана без идеологическа плънка, а тази липса е съпроводена и с избухващите мини в местното самоуправление, които свалят грима на ГЕРБ като партия на градежа и показват шуробаджанашки политически феодализъм, който дразни все повече и повече хора. Трябва да признаем едно - скандалите все още не разклащат Борисов и неговия имидж, но отдалеч става ясно, че той се нуждае от нова политическа роля. Партията започва да му е котва на шията, цветанцветановщините, за които трябва да носи отговорност, се увеличават все повече като симптоми на венерическо заболяване. Чистенето на всички заподозрени може да бъде лекарство, но само донякъде, защото от един момент нататък то заприличва на процес по заличаване на следите, а не на антикорупционно вдъхновение. Единствената възможна посока на Борисов е да търси път към кабинета на \"Дондуков\" 2, защото това ще му даде политически адреналин, а и ще го отърве от ГЕРБ. Президентът е надпартийна фигура, символ на единството на нацията, а точно от това се нуждае настоящият премиер. За целта обаче е необходимо ген. Радев да бъде снизен до партийно ниво, да бъде свален в калта на ежедневните боричкания и гърмокипящи страсти. Единствено вкарването му на този терен може да даде шанс на Борисов да се пенсионира като държавен глава. В момента от този план обаче го делят високият рейтинг на Радев, който успя да обедини зад своята кандидатура всички недоволни и гневни на ГЕРБ хора, които потърсиха промяна на статуквото, и то по толкова радикален начин, че избраха човек, който е външен на политиката. Ето това е другият стратегически проблем на Борисов - той е в политиката с двата крака, а това не само изморява, това изхабява. Именно за да бъде избегнат този процес, премиерът реши да се отдаде на външната политика, защото следващата година той може да получи и мощна инжекция с допинг - председателството ни на ЕС, когато тук ще запристигат делегация след делегация, а това създава блясък, гради различен образ. Тоест битката между премиер и президент беше неизбежна като тъжен финал в старогръцка трагедия. Генерал Радев, от своя страна, също има причини да влезе в битката. От началото на мандата му до сега минаха близо 9 месеца и неговите фенове чакат той да промени и разтърси България. Знам, че звучи леко патетично, но в България надеждите винаги носят такъв буреносен характер. Радев обаче все още не се е проявил напълно, нито е разгърнал своя потенциал. Той се оказа не политик на конфликта, а на методичната работа, което няма как да вдъхнови хората, които го избраха. Ако ГЕРБ не бяха влезли в челна конфронтация с него, може би ситуацията нямаше да ескалира до битката, която виждаме днес. Но се случи точно обратното - атаките на Цветанов всъщност разбудиха президента. Именно покрай острите реплики, които размени с дясната ръка на Борисов, държавният глава със сигурност е усетил одобрението на електората. Тази битка го изкара от вцепенението и определено му носи политически точки. Радев не е в лесна ситуация. Той бе номинация на БСП, но не е партиен член и следователно трябва сложно да балансира между всички политически настроения в страната, която понякога води до кризи на доверие от страна на левицата или поне на по-гласовитите й части. От Радев се очакваше да бъде и геополитически балансьор, нещо, което той успя да постигне на думи, но на действия - все още не. Ненапразно, когато от далечна Америка дойде новината, че той е поканил Бил Клинтън на посещение у нас, един от неговите привърженици преди - анализаторът Боян Чуков, публично се отказа от него. Това е симптоматично, че времето му за политически действия е крайно стеснено, защото първата година на един президент предопределя остатъка от мандата му. Заради това Радев няма как да откаже битката с Борисов. Тя може да го утвърди на поста, както и разбира се, да го унищожи, зависи изцяло от неговите действия. И се очертава този сблъсък да нагорещи есента до червено, защото той ще се случва паралелно с разпадането на паяжината на ГЕРБ. Така на терена ще останат Борисов и Радев, които трябва да очертаят визията си за различна България. Дали ще триумфира Радев, или пък Борисов? Не съм Ванга, за да предскажа. Във всички случаи ни предстоят отново интересни времена. А, да, това май беше проклятие.", "date": "2017.10.10", "title": "САМО В ПИК И \"РЕТРО\"! Александър Симов с ексклузивен коментар: Радев и Борисов ще воюват до кръв! "}
{"url": "http://pik.bg/%D0%B1%D1%83%D0%BD%D1%82-%D0%B2%D1%8A%D0%B2-%D0%B2%D1%80%D0%B0%D0%B6%D0%B4%D0%B5%D0%B1%D0%BD%D0%B0-%D1%85%D0%BE%D1%80%D0%B0%D1%82%D0%B0-%D0%BD%D0%B0%D1%81%D1%82%D1%80%D1%8A%D1%85%D0%BD%D0%B0%D1%85%D0%B0-%D1%81%D1%80%D0%B5%D1%89%D1%83-%D1%81%D0%BC%D0%B5%D1%82%D0%B8%D1%89%D0%B5-news696378.html", "text": ", причинено от нерегламентирано изхвърляне химикали на територията на депо за строителни материали. Според местните жители на квартал \"Враждебна\" езерото там се замърсява от химикали, които се изхвърлят незаконно нощно време в депото. Сметището замърсявало въздуха и водата на езерото, което било видимо. Протестиращите се оплакват, че отпадъците замърсяват околната среда и влияят и върху здравето им. \" \", заяви пред Нова телевизия един от недоволните. Фирмата, която държи депото за отпадъци, отхвърли обвиненията. По думите на представители на фирмата депото било единственото лицензирано депо за изхвърляне на строителни отпадъци в София и там не се изхвърляли нито тежки метали, нито химикали. Жителите на столичния квартал \"Враждебна\" протестират заради замърсяване Децата ни всеки ден се прибират с кашлица и алергии", "date": "2017.10.10", "title": "Бунт във \"Враждебна\"! Хората настръхнаха срещу сметище"}
{"url": "http://pik.bg/%D1%81%D0%B8%D0%B3%D0%BD%D0%B0%D0%BB-%D0%B4%D0%BE-%D0%BF%D0%B8%D0%BA-%D0%B8%D0%BC%D0%B0-%D0%BB%D0%B8-%D1%88%D1%83%D1%80%D0%BE%D0%B1%D0%B0%D0%B4%D0%B6%D0%B0%D0%BD%D0%B0%D1%89%D0%B8%D0%BD%D0%B0-%D0%B2-%D0%BA%D0%B0%D0%B2%D0%B0%D1%80%D0%BD%D0%B0---%D1%81%D1%8A%D0%B2%D0%B5%D1%82%D0%BD%D0%B8%D1%86%D0%B8-%D0%BE%D1%82-%D0%B1%D1%81%D0%BF-%D0%B8-%D0%B3%D0%B5%D1%80%D0%B1-%D0%B2-%D1%81%D1%8A%D0%B3%D0%BB%D0%B0%D1%88%D0%B5%D0%BD%D0%B8%D0%B5-%D0%B7%D0%B0-%D0%BE-news696390.html", "text": "В последно време много се наслушахме на това кой на кого е кум, сват, брат и т.н. Роднинските връзки са навсякъде и това не е от днес. Управляващи и опозиция се надпреварват да си вадят кирливите ризи и да доказват кой е по-по-най. Но когато говорим за „близки“ връзки, изникват и интересни казуси. Ето и един такъв, за който сигнализира наш читател. \"Има ли шуробаджанащина между ГЕРБ и БСП! Какво става, когато и двете партии са доволни в Каварна? Именно на такъв казус се натъкнахме в страницата на Община Каварна, в която се отразяват Обществените поръчки\", се казва в сигнала от читател. Става въпрос за Обява за обществена поръчка на стойност по чл.20, ал.3 от ЗОП с предмет: „Облагородяване на крайбрежна зона Каварна”. Поръчката е спусната от новия кмет на Каварна Нина Ставрева през 2016-а. Както е известно, тя е човек на БСП. Бившият кмет на Каварна Цонко Цонев ясно обясни колко от нейните роднини работят в Общината и как втората братовчедка, председател на комисията по бюджет и финанси в Общината, пуска фактура на другия й втори братовчед, който работи в чистотата. И ако това е по линия на БСП, все пак става въпрос за нейни роднини, то ето как Общината се грижи, за да подобри условията на градския плаж. Естествено, че на плажа има концесионер. И тук е интересното. Плажната ивица си държи от бизнесмен, който пък според читателя на ПИК е изключително близък до бившия депутат от ГЕРБ Живко Мартинов от Добрич, станал печално известено около скандала със суджука. Когато темата се разисквала на сесия на Общинския парламент, общинският съветник Росен Димов, председател на ГЕРБ в Каварна, е бил един от най-яростните защитници на изграждането на декинга. И за да облагороди плажа, Общината пуска поръчка, за да бъдат изградени дървени пътеки върху пясъка. Трябва да вметнем, че концесионерът е направил нещо подобно, а сега от Общината допълват нещата. За целта са осигурени 166 000 лева без ДДС. Търгът е спечелен и поръчката е изпълнена. Въпросът е кой ще се възползва максимално от новата придобивка – Общината ли ще печели нещо, или концесионерът трябва да се радва, че плажната ивица, която стопанисва, вече изглежда по-добре…", "date": "2017.10.10", "title": "СИГНАЛ ДО ПИК! Има ли шуробаджанащина в Каварна - съветници от БСП и ГЕРБ в съглашение за обществена поръчка в общината "}
{"url": "http://pik.bg/%D1%82%D0%BE%D1%82%D0%BE-%D0%B8%D0%B7%D0%BF%D0%BB%D1%8E-%D0%BA%D0%B0%D0%BC%D1%8A%D1%87%D0%B5%D1%82%D0%BE---%D0%B2%D0%B5%D0%B4%D0%BD%D1%8A%D0%B6-%D0%BA%D1%80%D1%8A%D1%88%D0%BD%D0%B0%D0%BB-%D0%BD%D0%B0-%D0%B3%D0%B0%D0%B4%D0%B6%D0%B5%D1%82%D0%BE-%D1%81%D0%B8-%D0%B2%D0%B8%D0%B4%D0%B5%D0%BE-news696404.html", "text": "За последните 6 години Йонислав Йонов-Тото е имал интимни отношение не само с една жена. В Къщата на \"ВИП Брадър\" рапърът от \"Скандау\" се засегна от определението на Сашка Васева, че е Дон Жуан и отсече, че не може да говори по този начин, след като в реалния живот си има сериозна приятелка - перничанката Яна Червенова. \"Нещо ме беше обладало, разделихме се и аз бях с друга. След време засякох Яна в парка, беше отслабнала, краката ми се подкосиха. Толкова беше красива! Изпитах толкова силна емоция, винаги съм бил влюбен в нея, както в първия ден, когато я срещнах на плажа\", изпусна се Тото в задушевен разговор с Мегз, явно вече забравил думите си, че последните шест години е бил отдаден само на една жена. \"Гледа ме жена ми. Дали съм наистина женен или не, не е важно. Живея с една жена от 6 години, а ти пускаш подобни коментари... \", \"сви сармите\" на Сашка недоволният Тото. Дни след техния спор обаче се оказа, че брадясалият изпълнител не е бил съвсем искрен. На четвъртата година, Тото и Яна скъсали за известно време.", "date": "2017.10.10", "title": "Тото изплю камъчето - веднъж кръшнал на гаджето си (ВИДЕО)"}
{"url": "http://pik.bg/%D1%81%D0%B0%D0%BC%D0%BE-%D0%B7%D0%B0-%D0%BC%D1%8A%D0%B6%D0%B5-%D1%8F%D0%B6%D1%82%D0%B5-%D0%BC%D0%B5%D1%81%D0%BE-%D0%B7%D0%B0-%D0%B4%D0%B0-%D0%BD%D0%B5-%D0%BE%D1%81%D1%82%D0%B0%D0%BD%D0%B5%D1%82%D0%B5-%D0%B1%D0%B5%D0%B7-%D0%BA%D0%BE%D1%81%D0%B0-news696372.html", "text": "Мъже, ако не искате рано-рано да оплешивеете, не пропускайте да включвате месо в менюто си, съветват британски експерти. През последните години вегетарианският и веганският начини на хранене набират все по-голяма популярност. Мнозина загърбват месото, млякото и други животински продукти, следвайки примера на знаменитости като Кейси Афлек, Бионсе или Джаред Лето, или от здравословни съображения. Експертите отчитат, че през последните 10 години броят на вегетарианците и веганите във Великобритания съществено се е увеличил. Лишаването от месо обаче крие заплаха за мъжете от нещо, от което повечето така или иначе се ужасяват – ранно оплешивяване. Причината е, че месото е отличен източник на желязо – важен елемент за космения растеж. Изключването от менюто на месни продукти като свинско и пилешко води до недостиг на минерала и съответно до ускорена загуба на коса. „Много хора загърбват месото, вероятно от вегетариански или вегански съображения, в резултат на което се лишават от желязо. Вярно е, че елементът може да се набави и от растителни продукти като спанак и сушени плодове, но този начин определено е по-труден, а рискът от дефицит остава“, обяснява общопрактикуващият лекар д-р Хилари Джоунс. Скорошно проучване, направено във Великобритания върху психологическия ефект от ранното оплешивяване установи, че близо 40 процента от мъжете под 35-годишна възраст, които не могат да се похвалят с достатъчно коса, проявяват симптоми на депресия.", "date": "2017.10.10", "title": "САМО ЗА МЪЖЕ! Яжте месо, за да не останете без коса"}
{"url": "http://pik.bg/%D1%82%D0%BE%D0%BD%D0%B8-%D1%81%D1%82%D0%BE%D1%80%D0%B0%D1%80%D0%BE-%D1%81-%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%B7%D0%B0-%D0%BC%D0%B5%D0%BB%D0%BE%D0%BC%D0%B0%D0%BD%D0%B8%D1%82%D0%B5-%D0%B2-%D0%BA%D0%BB%D1%83%D0%B1-33-%D1%81%D0%BD%D0%B8%D0%BC%D0%BA%D0%B8-news696410.html", "text": "Тони Стораро се появи неочаквано в \"Клуб 33\" снощи по време на партито на Теди Джорджо. Човекът глас бе решил да разпусне с ретро хитовете, селектирани от топ диджея. Когато градусът на купона бе на макс, Стораро реши да изненада меломаните в клуба, като грабна микрофона и им попя от сепарето си. Обичаният изпълнител бе бурно аплодиран, а докато в заведението звучеше гласът му, десетки телефони бяха насочени към него, снимайки на видео изпълненията му. В останалото време диджей Теди Джорджо спретна супер веселба за купонджиите в Сърцето на Студентски град. По традиция сред тях бе забелязала и Симона от сериала \"София ден и нощ\". Чаровницата е заклет почитател не само на ретро поп фолка, но и на \"Клуб 33\". Иначе другият Стораро, Фики, ще гостува в хитовото заведение в неделя, 15 октомври. А в сряда, 11-ти, сцената ще изкачи Галин.", "date": "2017.10.10", "title": "Тони Стораро с изненада за меломаните в \"Клуб 33\" (СНИМКИ)"}
{"url": "http://pik.bg/%D0%BA%D0%B5%D1%80%D0%B5%D0%BC%D0%B8%D0%B4%D0%B0-%D0%BF%D0%BE%D0%BB%D0%B5%D1%82%D1%8F%D0%BB%D0%B0-%D0%BE%D1%82-%D0%BF%D0%BE%D0%BA%D1%80%D0%B8%D0%B2-%D0%BD%D0%B0%D1%86%D0%B5%D0%BB%D0%B8-%D1%88%D1%83%D0%BC%D0%B5%D0%BD%D0%B5%D1%86-%D0%B2-%D0%B3%D0%BB%D0%B0%D0%B2%D0%B0%D1%82%D0%B0-news696406.html", "text": "Керемида падна от покрива на сграда в центъра на Шумен и рани по главата минувач. Иницидентът с 25-годишният Владимир Стефанов станал към 10,30 часа във вторник на ул.“Стефан Караджа“. За късмет раната на главата му е повърхностна, не е загубил съзнание, пише „Труд“, цитирайки медиците в спешно отделение. Пешеходецът е имал късмет, защото чул шум, погледнал и си вдигнал ръцете. Така те поели част от удара. Пациентът най-вероятно няма да бъде оставен за лечение в болницата. На мястото веднага пристигна полиция и теренът беше ограден. По първоначални данни е паднала недобре укрепена цигла от покрива на сграда от N10, която е частна собственост. Предстои да бъде извършен оглед, който да установи причините за инцидента.", "date": "2017.10.10", "title": "Керемида, полетяла от покрив, нацели шуменец в  главата"}
{"url": "http://pik.bg/%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-%D1%81%D0%BF%D0%B0%D1%81%D1%8F%D0%B2%D0%B0-%D0%BA%D0%B0%D1%80%D0%B8%D0%B5%D1%80%D0%B0%D1%82%D0%B0-%D0%BD%D0%B0-%D0%B8%D0%B7%D0%B4%D1%8A%D0%BD%D0%BA%D0%B0-%D0%BE%D1%82-%D0%B3%D0%B5%D1%80%D0%B5%D0%BD%D0%B0-news696442.html", "text": "Фланговият футболист Антон Огнянов се присъедини към отбора на Черно море. Крилото ще изкара пробен период при варненци, след който спортно-техническият щаб ще прецени дали футболистът да подпише договор с клуба. Старши-треньорът Емануел Луканов иска да види в какво физическо състояние е 29-годишния Огнянов преди евентуално да бъде привлечен в състава на Черно море, съобщават от клуба. Бившият играч на Левски, Берое и Дунав Русе направи днес първа тренировка с варненци. Както е известно, Огнянов на два пъти бе на \"Герена\", но и на два пъти бе прогонван от там.", "date": "2017.10.10", "title": "Черно море спасява кариерата на издънка от \"Герена\""}
{"url": "http://pik.bg/%D1%81%D0%BB%D0%BE%D0%B6%D0%B5%D1%82%D0%B5-%D1%82%D1%80%D0%B8-%D0%BC%D0%BE%D0%BD%D0%B5%D1%82%D0%B8-%D0%B2-%D1%81%D0%BE%D0%BB-%D0%B8-%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%BE-%D1%89%D0%B5-%D1%81%D0%B5-%D1%81%D0%BB%D1%83%D1%87%D0%B8-news696383.html", "text": "Поставете три монети в сол, хранителна стока, която всички имаме у дома и през цялата година ще бъдете пълни с пари. Според едно народно вярване , ако държите метални монети в контейнер, в който се съхранява сол, парите в дома ви ще се множат. Трябват ви – две, три метални монети и солница – контейнер, в който съхранявате сол, готварска или морска.Паричките, почистете с мек препарат и ги поставете на дъното на солницата, така че върху тях поставете солта. Нашите баби казваха, колко зърна сол – толкова пари в къщата. Трябват ви – две, три метални монети и солница – контейнер, в който съхранявате сол, готварска или морска.Паричките, почистете с мек препарат и ги поставете на дъното на солницата, така че върху тях поставете солта. Нашите баби казваха, колко зърна сол – толкова пари в къщата.", "date": "2017.10.10", "title": "Сложете три монети в сол и вижте какво ще се случи"}
{"url": "http://pik.bg/%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-%D0%BA%D1%80%D0%B0%D0%B9-%D0%BD%D0%B0-%D1%81%D0%B0%D0%B3%D0%B0%D1%82%D0%B0-%D1%81-%D0%B5%D0%BC%D0%BA%D0%BE-news696449.html", "text": "Окончателно - край на сагата „Емко”. Служителите на военния завод отменят насрочения за утре национален протест, предава Нова телевизия. След два месеца на недоволство и общо 12 протеста премиерът Бойко Борисов свика извънредна среща между протестиращите и Икономическото министерство с цел да бъде намерен изход от кризата.", "date": "2017.10.10", "title": "Окончателно! Край на сагата с \"Емко\""}
{"url": "http://pik.bg/%D1%82%D1%80%D0%BE%D0%B9%D0%BD%D0%B0-%D0%BC%D1%8A%D0%BB%D0%BD%D0%B8%D1%8F-%D1%82%D0%BE%D1%82%D0%B0%D0%BB%D0%BD%D0%B0-%D0%B4%D1%80%D0%B0%D0%BC%D0%B0-%D1%81-%D0%BB%D1%8A%D0%B2%D0%BE%D0%B2%D0%B5%D1%82%D0%B5-news696490.html", "text": "0:1, 2:2, 1:1 - \"страхотен\" старт! \"Лъвовете\" до 21 години се \"опитват\" да ударят дъното в родната футболна история. Младежите днес завършиха наравно (1:1) като гости на Казахстан, изравнително попадение за нашите в 89-ата минута. Мачът е от квалификациите за ЕП във въпросната възрастова група. Двубоят е трети за родния тим в квалификационната му група. Отборът ни стартира с домакинско поражение от Люксембург, след това голов-трилър с Казахстан отново в България (2:2) и днес пореден не много добър резултат. С \"лъвовете\" ще спорят още Франция, Словения и Черна гора. \"Петлите\" са с 9 точки след 3 кръга, словенците със седем, а шансовете на нашите национали за класиране за форума на фона на играта и резултатите досега са минимални. В контраст на талантите до 21 години, батковците им от \"А\" отбора впечатляват, или не! Аут сме от сметките за класиране за Мондиал 2018, а за последно играем на голям форум при мъжете през 2004 година. Драмата с мъжката гарнитура на \"лъвовете\" е пълна, а задаващите се подкрепления от младежката формация стартират свои квалификации с 2 точки от 3 мача. 2 двубоя съответно с Казахстан и един с Люксембург. Особено драматична е загубата от Люксембург в България, а при \"А\" тима - тази вечер подопечните на Хубчев гостуват на мъжкия отбор на Великото херцогство. Като интересно е изказването на Петър Хубчев, че има известен страх около тима от визитата, защото не трябва да позволяваме изненада в мача. На фона на неуспехите ни вече над десетилетие в квалификации при мъжете и загубата на младежите от Люксембург при домакинство, обаче представите за футболна изненада с участието на \"лъвовете\", вече изместват историческите си спортни устои. За да е картината още по-\"ведра\", \"лъвчетата\" до 17 години, в 75-ата минута на мач с Украйна, играят при резултат - 0:3. Срещата е в България, а украинците останаха с човек по-малко на терена през първото полувреме - при нулево равенство. След това 3 попадения за останалите в намален състав гости.", "date": "2017.10.10", "title": "Тройна мълния! Тотална драма с \"лъвовете\"!"}
{"url": "http://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D1%80%D0%B5%D0%BC%D0%BE%D0%BD%D1%82%D1%8A%D1%82-%D0%BD%D0%B0-%D0%B2%D0%BB%D0%B0%D0%B4%D0%B0%D1%8F-%D0%B7%D0%B0%D0%B4%D0%B0%D0%B2%D0%B0%D1%82-%D1%81%D0%B5-%D0%B7%D0%B0%D0%B4%D1%80%D1%8A%D1%81%D1%82%D0%B2%D0%B0%D0%BD%D0%B8%D1%8F-news696450.html", "text": "Започна ремонтът на пътя София-Перник през прохода \"Владая\". Движението обаче няма да бъде спирано, за да се улесни максимално трафикът. През уикенда, когато движението е много интензивно работата в участъка ще спира. Трафикът, който преминава по трасето, ще се регулира от светофарна уредба, а колите ще се пренасочват към платното където не тече ремонт. В същото време, се ограничава и преминаването от 5-ия до 11-ия километър на автомагистрала \"Люлин\". Причината е аварийното обезопасяване на скатове от паднали камъни по пътя. Движението ще се осъществява двупосочно в платното посока София. Временното ограничено движение по магистралата е до 10 ноември.", "date": "2017.10.10", "title": "Започна ремонтът на \"Владая\", задават се задръствания"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B8%D0%B2%D0%B0%D0%BD-%D0%BA%D0%BE%D1%81%D1%82%D0%BE%D0%B2-%D0%B2%D0%B4%D0%B8%D0%B3%D0%BD%D0%B0-%D1%82%D0%B0%D0%B9%D0%BD%D0%B0-%D1%81%D0%B2%D0%B0%D1%82%D0%B1%D0%B0---%D0%B4%D1%8A%D1%89%D0%B5%D1%80%D1%8F-%D0%BC%D1%83-%D0%BC%D0%B8%D0%BD%D0%B0-%D1%81%D0%BA%D0%BB%D1%8E%D1%87%D0%B8-%D0%B2%D1%82%D0%BE%D1%80%D0%B8-%D0%B1%D1%80%D0%B0%D0%BA-%D0%B8%D0%B7%D0%B1%D1%8F-news696151.html", "text": "Бившият министър-председател Иван Костов пази семейството си далеч от светския шум, откакто е извън активната политика. Единствено „Ретро“ научи, че през миналото лято екслидерът на ДСБ е вдигнал втора сватба на щерка си Мина. По-малката от двете дъщери на Костов се разведе с първия си съпруг Георги през 2010 г. след повече от 10 години брачно съжителство. От него Мина има двама синове - Иван, който е кръстен на дядо си, и Виктор. Не след дълго икономистката срещнала по-младия от нея Асен Величков, който също имал син от предишна своя връзка. Двамата се събрали да живеят заедно с децата си на семейни начала, но работата на Асен била свързана с чести пътувания до Скандинавия. За да облекчат ежедневието си, Мина и мъжът й решили да се преместят и установят във Финландия. В момента цялото семейство живеело в сравнително малкото градче Тампере, намиращо се в югозападните части на страната. Докато открият подходящ дом, в който да има достатъчно пространство за общо трите им деца, се видели в истинско чудо и сменили цели четири къщи. След като свикнали с обстановката, Мина и Асен най-сетне събрали смелост да узаконят връзката си със скромна брачна церемония. Дъщерята на Иван Костов била нестандартна булка с къса коса и семпла бяла рокля, а след подписването не сменила бащината си фамилия, за да не буди клюки и подозрения и да не накърнява егото на татко си. Специално за празненството до Финландия пътувало и семейството на сестра й Яна, която е омъжена за италианец и има дъщеричка Емма. Малкото момиченце всъщност станало шаферка на леля си и по време на церемонията носило в ръце същия букет като нейния. Емигриралата във Финландия Мина в момента управлявала тукашния си бизнес дистанционно, а зад граница нямала конкретна работна позиция. Свободното време й идвало в повече и го запълвала с разходки из природата и атракции за децата, които тепърва си намирали среда, защото смяната на държавата и училищата се отразила най-тежко на тях. Тъй като щерката на бившия премиер живеела в мъжко царство, а планове за дъщеричка все още нямала, преди месеци взела в дома си женско куче, на което дала името Ада. Сестра й Яна била тотално шокирана как е възможно да се справя с отглеждането на толкова много деца, а за капак към галимацията добавила и домашен любимец. От двете им Яна била по-привързаната към родителите си и често се прибирала от Милано, за да ги вижда в България. С нея идвала и малката Емма, която била любимката на баба Елена не само защото била кръстена на нея, а и защото била единственото момиче сред внуците.", "date": "2017.10.10", "title": "САМО В ПИК И \"РЕТРО\"! Иван Костов вдигна тайна сватба - дъщеря му Мина сключи втори брак, избяга във Финландия"}
