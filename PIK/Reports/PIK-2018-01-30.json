{"url": "http://pik.bg/%D0%BB%D0%B8%D0%BB%D0%B8-%D0%BA%D0%BB%D1%8E%D0%BA%D0%B0%D1%80%D0%BA%D0%B0%D1%82%D0%B0-%D1%81%D1%8A%D1%80%D0%B1%D0%B0-%D0%BA%D0%B0%D0%BF%D1%83%D1%87%D0%B8%D0%BD%D0%BE-%D0%B7%D0%B0-25-%D0%B4%D0%BE%D0%BB%D0%B0%D1%80%D0%B0-%D1%81%D0%BD%D0%B8%D0%BC%D0%BA%D0%B8-news723420.html", "text": "Звездата от две издания на \"Биг Брадър\" Лили Ангелова чака първото си дете, но въобще не е от страхливите майки, които по цял ден лежат в леглото и треперят за здравето си. Брюнетката си подари ваканция в Дубай и дори събра смелост да язди камила. Красавицата ходила и на плаж, а една от вечерите била по бедуински - в пустинята. Ангелова призна, че знае пола на дългочаканото си бебе, но не иска да го споделя публично. Тя вече има и варианти за име на наследника си, който ще носи буквичката на любимата й баба. Още преди месеца Лили призна, че е заченала след едно неуспешно ин витро и сега се чувства много щастлива. Тя много внимава с хранителния си режим и се зарича за яде често-на по 3 часа, но малко, за да засили метаболизма си. В Дубай пък тя се поглезила с капучино със злато, което струва 25 долара, пише \"Хотнюз\".", "date": "2018.01.30", "title": "Лили Клюкарката сърба капучино за 25 долара (СНИМКИ)"}
{"url": "http://pik.bg/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0%D1%82%D0%B0-%D0%B2-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-%D1%81-%D0%BD%D0%B0%D0%B9-%D1%81%D0%BE%D0%BB%D0%B8%D0%B4%D0%BD%D0%B0-%D0%B5%D0%BA%D1%81%D0%BF%D0%B0%D0%BD%D0%B7%D0%B8%D1%8F-%D0%BE%D1%82-%D0%B4%D0%B5%D1%81%D0%B5%D1%82%D0%B8%D0%BB%D0%B5%D1%82%D0%B8%D1%8F-%D0%BD%D0%B0%D1%81%D0%B0%D0%BC-news723424.html", "text": "Икономическият растеж в еврозоната се забави леко през последното тримесечие на изминалата година спрямо предходните три месеца, но въпреки това в рамките на цялата 2017-а година отбеляза най-солидна експанзия от десетилетие насам, надвишавайки за втора поредна година растежа в САЩ, показва експресна оценка на Евростат. Брутният вътрешен продукт на еврозоната нарасна на сезонно-коригирана база през периода октомври - декември 2017-а година с 0,6% спрямо третото тримесечие, когато се повиши с 0,7% (възходяща ревизия от предходната оценка за растеж с 0,6%). На годишна база растежът на БВП на 19-те страни от единния валутен блок се забави през последното тримесечие на 2017-а година до 2,7% от 2,8% през предходните три месеца (възходяща ревизия от предишна оценка на Евростат за повишение с 2,6%). Днешните предварителни данни потвърждават осредните очаквания на финансовите пазари. За цялата изминала година БВП на еврозоната нарасна с 2,5%, като това представлява най-добрата икономическа експанзия от 2007-а година насам - точно година преди началото на световната финансова и икономическа криза. Това означава, че за втора поредна растежът в региона на единната валута надвиши този в САЩ, след като американският БВП се повиши през 2017-а година с 2,3 на сто. Евростат представи и своя експресна оценка за икономическия растеж в рамите на целия Европейския съюз. Според предварителните данни на европейската статистика, БВП на ЕС също нарасна през последното тримесечие на миналата година с 0,6% спрямо периода юли - септември, когато европейската икономика се разшири с 0,7% (възходяща ревизия от предишна оценка на Евростат за растеж с 0,6%). На годишна база икономиката на стария континент се разшири през четвъртото тримесечие на 2017-а година с 2,6% след експанзия с 2,8% през третото тримесечие. През цялата минала година БВП на ЕС също нарасна с 2,5 на сто. Трябва да се има предвид, че тези експресни оценки на Евростат включват относително малък брой данни за икономическия растеж в отделните страни - членки на еврозоната и на целия ЕС. По-подробна оценка за представянето на европейската икономика ще бъде направена на 14-ти февруари.", "date": "2018.01.30", "title": "Икономиката в Еврозоната с най-солидна експанзия от десетилетия насам"}
{"url": "http://pik.bg/%D0%BB%D1%8E%D0%B1%D0%BE%D0%B2%D0%BD%D0%BE-%D0%B2%D0%B4%D1%8A%D1%85%D0%BD%D0%BE%D0%B2%D0%B5%D0%BD%D0%B8%D0%B5-%D0%B2%D0%B8%D0%BA%D1%82%D0%BE%D1%80%D0%B8%D1%8F-%D0%BF%D0%B5%D1%82%D1%80%D0%BE%D0%B2%D0%B0-%D0%BA%D1%83%D0%BF%D1%83%D0%B2%D0%B0-%D1%87%D0%B5%D1%82%D0%BA%D0%B8-%D0%B8-%D0%B1%D0%BE%D0%B8-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D1%80%D0%B0%D0%BB%D0%B5%D0%B2-news723110.html", "text": "Красен Кралев е кореняк варненец, възпитаник на английската гимназия и Медицинския университет в града. Докторският занаят обаче не припознава за свое призвание и специализира мениджмънт на политически кампании в университета на Южна Каролина. Като ученик Красен бил сред най-добрите български лекоатлети и се изявявал в дисциплините за дълги бягания. Малко известен факт е, че до ден днешен на негово име все още стои неподобрен националният рекорд на 20 км за юноши старша възраст. Преди да навлезе в политиката, заема друга шефска позиция – тази на президент на футболен клуб „Черно море“ в продължение на осем години. Всестранно развитият министър крие и друго свое хоби – любовта към четките. Неотдавна, след 30-годишна пауза, спортистът, лекар и политик, се завърна към подареното на миналото любимо занимание – рисуването. Напоследък той все по-често краде време за платното и четката. Миналата година показа първата си самостоятелна изложба живопис „50 вдъхновения“ – 50 платна, сътворени през 2016 г. Всичките му творби бяха разпродадени, а средствата - дарени на родни спортисти, нуждаещи се от лечение. Тогава министърът с два мандата не пропусна да уточни, че причината за голямото му завръщане към рисуването си има име – Виктория. Именно красивото лице на Би Ти Ви новините Виктория Петрова е вдъхновението за подновените творчески пориви на Кралев. Тв водещата лично му купувала четките и боите и без ревност към свободното му време го насърчавала да рисува. Сравнима със страстта към любимото хоби и любимата жена за Кралев е любовта му към морето и пътешествията. Най-съкровеното място в сърцето на политика обаче безапелационно владее най-специалната жена в живота му – дъщеря му Криста.", "date": "2018.01.30", "title": "ЛЮБОВНО ВДЪХНОВЕНИЕ! Виктория Петрова купува четки и бои на министър Кралев"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%B8-%D1%80%D0%B0%D0%B7%D1%81%D1%82%D1%80%D0%B5%D0%BB%D1%8F%D1%85%D0%B0-%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%81%D0%BA%D0%BE-%D0%BC%D0%BE%D0%BC%D1%87%D0%B5---%D0%B7%D0%B0%D0%BC%D0%B5%D1%80%D0%B2%D0%B0%D0%BB%D0%BE-%D0%B3%D0%B8-%D1%81-%D0%BA%D0%B0%D0%BC%D1%8A%D0%BD%D0%B8-news723531.html", "text": "Израелски войници застреляха 16-годишен палестинец по време на сблъсъци в село на Западния бряг с младежи, хвърлящи по тях камъни, обяви палестинското министерство на здравеопазването, цитирано от Асошиейтед прес и Франс прес. Израелски военен говорител потвърдил за сблъсъците, но не бил в състояние да посочи дали палестинци са били улучени от куршуми. Според палестински източници израелски военен патрул навлязъл в село Мугир и местни младежи започнали да замерят войниците с камъни. Израелските войници се намирали в автомобилите си и нямало заплаха за живота им, но поне един от тях открил огън по младежите. 19 палестинци бяха убити, повечето при сблъсъци с израелските сили, след решението на американския президент Доналд Тръмп на 6 декември да признае Ерусалим за столица на Израел, отбелязва \"Франс прес\". Израелец беше застрелян на 9 януари при нападение на палестинци в северната част на Западния бряг.", "date": "2018.01.30", "title": "Шокиращо! Израелски военни разстреляха палестинско момче - замервало ги с камъни"}
{"url": "http://pik.bg/%D0%B3%D0%B0%D0%BB%D0%B5%D0%BD%D0%B0-%D1%81%D1%8A%D1%80%D0%B1%D0%B0-%D1%88%D0%BA%D0%B5%D0%BC%D0%B1%D0%B5-%D1%87%D0%BE%D1%80%D0%B1%D0%B0-%D1%81-%D0%BA%D0%B8%D1%81%D0%B5%D0%BB%D0%BE-%D0%BC%D0%BB%D1%8F%D0%BA%D0%BE-news723486.html", "text": "Галена се оказа заклета фенка на шкембе чорбата. Чалга дивата обожавала еликсира от карантия и винаги след участие канела целия си екип в някое уютно заведение на по паница супа с чеснов аромат. Галка обаче била много претенциозна към начина на приготвяне на манджата. Тя държала шкембето да е забъркано не с прясно, а с кисело мляко и с повече брашно - така, както е популярно в родния й край. Неведнъж и дваж фолк дивата се възползвала от звездния си имидж, за да принуди персонала на заведенията, в които отсяда, да забъркат чорбата по нейна рецепта. Никога обаче не си позволявала да се набуха в чесън преди да излезе на сцената, пише седмичник.", "date": "2018.01.30", "title": "Галена сърба шкембе чорба с кисело мляко"}
{"url": "http://pik.bg/%D0%BA%D0%B0%D1%80%D0%BC%D0%B0%D1%82%D0%B0-%D0%B2%D0%B5%D0%B4%D0%BD%D0%B0%D0%B3%D0%B0-%D0%BD%D0%B0%D1%81%D1%82%D0%B8%D0%B3%D0%BD%D0%B0-%D0%B4%D0%B2%D0%B0%D0%BC%D0%B0-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B8%D1%86%D0%B8-%D0%B5%D1%82%D0%BE-%D0%BA%D0%B0%D0%BA-%D0%B2%D0%B8%D0%B4%D0%B5%D0%BE-news723462.html", "text": "Двама мошеници опитали да изкарат кяр на чужд гръб и решили да откраднат колет, доставен току-що пред къща в американския град Ботел, щата Вашингтон. Кармичното наказание обаче не закъсняло и ги застигнало веднага. Вземайки кутията с пратката, жената побегнала, но се спънала и счупила крака си. Те лежала на тревата и не можела да стане. На помощ й се притекъл съучастникът. Той я вдигнал и понесъл на ръце, след което я оставил в колата. Върнал се за пратката като тя едва не се разпаднала в бързината и уплаха му. За лош късмет на двамата мошеници камерите за видеонаблюдение, монтирани в къщата, заснели лицата на им. Окрадената Лизет Абабнех се обадила в полицията и съобщила, че в пратката имало скъпи лекарства за съпруга й. Престъпниците са разпознати и полицаите са по петите им.", "date": "2018.01.30", "title": "Кармата веднага настигна двама престъпници! Ето как (ВИДЕО)"}
{"url": "http://pik.bg/%D1%88%D1%83%D0%BC%D0%B5%D0%BD%D0%B5%D1%86-%D1%81%D1%82%D1%80%D0%BE%D1%88%D0%B8-%D0%B4%D1%80%D0%B5%D0%B3%D0%B5%D1%80%D0%B0-%D1%81%D0%B5%D0%B4%D0%BD%D0%B0-%D0%B7%D0%B0%D0%B4-%D0%B2%D0%BE%D0%BB%D0%B0%D0%BD%D0%B0-%D1%81-%D0%B1%D0%BB%D0%B8%D0%B7%D0%BE-4-%D0%BF%D1%80%D0%BE%D0%BC%D0%B8%D0%BB%D0%B0-news723512.html", "text": "Вчера, след 21,30 часа, мъжът управлявал \"Форд Фокус\" с шуменска регистрация, когато бил спрян за проверка. Водачът бил във видимо нетрезво състояние. Тогава бил тестван с дрегер, който отчел 3,81 промила алкохол. 43-годишният Г.Т. отказал да даде кръвна проба, като признал резултатите от теста с дрегер. Районната прокуратура в Шумен образува бързо производство срещу 43-годишния Г.Т., управлявал моторно превозно средство с концентрация на алкохол в кръвта почти 4 промила.", "date": "2018.01.30", "title": "Шуменец строши дрегера: Седна зад волана с близо 4 промила"}
{"url": "http://pik.bg/%D0%B8%D1%81%D1%82%D0%B5%D1%80%D0%B8%D1%8F-%D0%BA%D1%80%D0%B8%D1%81%D0%BA%D0%BE-%D1%81-%D0%B2%D1%82%D0%BE%D1%80%D0%B8-%D0%BA%D0%BE%D0%BD%D1%86%D0%B5%D1%80%D1%82-%D0%B2-%D1%87%D0%B8%D0%BA%D0%B0%D0%B3%D0%BE-%D0%BD%D0%B0%D1%88%D0%B5%D0%BD%D1%86%D0%B8-%D0%B1%D1%80%D0%BE%D1%8F%D1%82-%D0%BF%D0%BE-$35-%D0%B7%D0%B0-%D0%B2%D1%85%D0%BE%D0%B4-%D1%81%D0%BD%D0%B8%D0%BC%D0%BA%D0%B8-news723498.html", "text": "Истерията около турнето на Криско в Америка накара организаторите и домакините на първия му концерт в Чикаго да насрочат още една дата. Във фейсбук-страницата на клуба, на чиято сцена габровецът откри тура си на 27 януари, се появи съобщение, че поради големия интерес звездата ще пее и на 10 февруари. Обявена е и цената - 35 долара на калпак. Преди да се качи на самолета за Лас Вегас - втората спирка от задокеанския воаяж, изпълнителят на \"Базука\" намери време да разгледа Чикаго от птичи поглед. Рапърът се качи почти до върха на 100-етажния небостъргач \"Джон Ханкок\", откъдето се увековечи с няколко селфита. След участието в столицата на хазарта утре вечер, Криско има пауза от два дни. Според запознати хитмейкърът ще се възползва от почивката, за да заснеме кадри за новото си парче, което подготвя. Част от екипа на Криско за турнето е режисьорът Кирил Киров-Кико, който стои зад видеата му в последните две години, а и е и съдружник на рапъра в продуцентската му компания. До края на турнето си Криско ще посето още Атланта на 3 февруари, Торонто на 4-ти, Ню Йорк на 9-ти и Маями на 11-ти.", "date": "2018.01.30", "title": "ИСТЕРИЯ! Криско с втори концерт в Чикаго! Нашенци броят по $35 за вход (СНИМКИ)"}
{"url": "http://pik.bg/%D1%80%D0%B0%D0%BC%D0%BE%D0%BD-%D1%86%D0%B5%D0%BD%D1%85%D0%BE%D0%B9%D0%B7%D0%B5%D1%80%D0%BD-%D0%B8-%D0%BD%D0%B8%D0%BD%D0%B0-%D1%85%D0%B0%D0%B2%D0%B5%D1%80-%D0%BB%D1%8C%D0%BE%D1%81%D0%B5%D1%82-%D1%81%D0%BF%D0%B5%D1%87%D0%B5%D0%BB%D0%B8%D1%85%D0%B0-%D0%BF%D0%B0%D1%80%D0%B0%D0%BB%D0%B5%D0%BB%D0%BD%D0%B8%D1%82%D0%B5-%D1%81%D0%BB%D0%B0%D0%BB%D0%BE%D0%BC%D0%B8-%D0%B2-%D1%81%D1%82%D0%BE%D0%BA%D1%85%D0%BE%D0%BB%D0%BC-news723535.html", "text": "Рамон Ценхойзерн (Швейцария) и Нина Хавер-Льосет (Норвегия) спечелиха градското състезание от Световната купа по ски-алпийски дисциплини в Стокхолм (Швеция). Ценхойзерн стигна до първа победа в кариерата си за Световната купа, след като на финала в паралелния слалом при мъжете изненадващо победи представителя на домакините и считан за фаворит Андре Мирер. В първия манш Ценхойзерн спечели с разлика от четири стотни от секундата, а във втория манш Мирер беше дисквалифициран. На трето място завърши миналогодишният шампион Линус Щрасер (Германия). Лидерът в класирането за Световната купа Марсел Хиршер (Австрия) отпадна на четвъртфиналите, а Хенрик Кристоферсен (Норвегия) не успя да премине първия кръг. \"Невероятно е. Това е моето първо градско състезание и аз го спечелих\", коментира победителят, чийто предишен най-добър резултат за Световната купа е шесто място. Хиршер води в класирането за Световната купа с 1294 точки, а втори е Кристоферсен с 1045 точки, а трети - Аксел Лунд Свиндал (Норвегия) със 716 точки. За малката световна купа в слалома Хиршер има 774 точки, а Кристоферсен - 630 точки. При жените Нина Хавер-Льосет (Норвегия) постигна втори успех в кариерата си за Световната купа, предава Спортал. На финала тя спечели с 52 стотни пред лидерката от първия манш Венди Холденер (Швейцария), която допусна грешка във втория манш и загуби. Трета завърши Петра Влъхова (Словакия). Лидерката за Световната купа Микаела Шифрин (САЩ) пропусна състезанието, но продължава да е начело в генералното класиране за сезона с 1513 точки. Холденер е втора с 842 точки, следвана от Влъхова със 754 точки. В подреждането за малката СК в слалома води Шифрин със 780 точки, пред Влъхова с 605 точки и Фрида Хансдотер (Швеция) с 561 точки. Мъжете нямат повече състезания преди олимпийските игри в Пьончан, които започват на 9 февруари, а жените имат две спускания в Гармиш-Партенкирхен (Германия) този уикенд.", "date": "2018.01.30", "title": "Рамон Ценхойзерн и Нина Хавер-Льосет спечелиха паралелните слаломи в Стокхолм"}
{"url": "http://pik.bg/%D1%84%D0%B5%D0%B2%D1%80%D1%83%D0%B0%D1%80%D1%81%D0%BA%D0%B0-%D0%BB%D1%83%D0%B4%D0%BE%D1%81%D1%82-%D1%82%D0%B5%D1%80%D0%BC%D0%BE%D0%BC%D0%B5%D1%82%D1%8A%D1%80%D1%8A%D1%82-%D1%81%D0%BA%D0%B0%D1%87%D0%B0-%D0%BE%D1%82--14-%D0%B4%D0%BE-22-%D0%B3%D1%80%D0%B0%D0%B4%D1%83%D1%81%D0%B0-%D1%80%D0%B5%D0%B4%D1%83%D0%B2%D0%B0%D1%82-%D1%81%D0%B5-%D1%81%D0%BB%D1%8A%D0%BD%D1%86%D0%B5-%D0%B8-%D1%81%D0%BD%D1%8F%D0%B3-news723461.html", "text": "Националния институт по метеорология и хидрология (НИМХ) при Българската академия на науките (БАН) В началото на февруари ще бъде предимно слънчево и доста по-топло от обичайното. Това съобщи дежурният синоптик Марияна Попова от . Средната месечна температура за февруари в Северна България и високите полета е от 0˚ до 2˚, в Южна България и по Черноморието – между 2˚ и 5˚, а в планините – между минус 8˚ и минус 3˚. Средната месечна сума на валежите в равнините е между 30 и 50 mm, в планините – между 40 и 70 mm, за Рило-Родопския масив и Странджа от 60 до 100 mm. Тази година се очаква средната месечна температура през февруари да бъде около и над нормата. В по-голямата част от страната най-ниските температури през месеца ще бъдат между минус 14 и минус 9˚ най-високите - между 17˚ и 22˚. Месечната сума на валежите ще бъде около и над нормата. В началото на месеца ще бъде предимно слънчево и доста по-топло от обичайното, особено в Източна България, където ще духа умерен югозападен вятър. На 3-ти ще завали дъжд, а от северозапад бързо ще нахлува студен въздух и със застудяването дъждът ще преминава в сняг. Впоследствие валежите ще спрат, облачността бързо ще се разкъсва и намалява. Ще е ветровито и относително по-студено. През втората половина на десетдневието температурите все още ще са по-високи, но по-близки до обичайните. Отново ще има условия за превалявания, отначало от дъжд, последвани от временно понижение на температурите, при което в Западна и Северна България за кратко ще има и сняг, без да се образува трайна снежна покривка. През второто десетдневие температурите ще се понижат още и ще се колебаят около средните. Ще има и дни със спокойно и слънчево време. Повишена вероятност за валежи има около 12-и и през втората половина от десетдневието. Те ще са последвани и от краткотрайни застудявания. През третото десетдневие по-голяма е вероятността температурите да бъдат около нормата. Остава и вероятността за чести валежи.", "date": "2018.01.30", "title": "ФЕВРУАРСКА ЛУДОСТ! Термометърът скача от -14 до +22 градуса, редуват се слънце и сняг"}
{"url": "http://pik.bg/%D1%88%D0%BE%D0%BA-%D0%B0%D0%BA%D1%82%D1%8C%D0%BE%D1%80-%D0%BE%D1%82-%D0%BF%D1%83%D0%BB%D1%8F%D1%80%D0%B5%D0%BD-%D1%81%D0%B5%D1%80%D0%B8%D0%B0%D0%BB-%D0%BE%D0%B1%D0%B2%D0%B8%D0%BD%D0%B5%D0%BD-%D0%B2-%D0%BF%D0%B5%D0%B4%D0%BE%D1%84%D0%B8%D0%BB%D0%B8%D1%8F-%D0%BD%D0%B0%D0%BC%D0%B5%D1%80%D0%B5%D0%BD-%D0%BC%D1%8A%D1%80%D1%82%D1%8A%D0%B2-news723522.html", "text": "TMZ. Според изданието, тялото на артиста е намерено край река. По предварителни данни Салинг е сам е сложил край на живота си. През 2015 г. Салинг бе обвинен в притежанието на детска порнография. През 2017 г. актьорът призна вината си. Mузикантът и актьор Марк Салинг, известен на почитателите си с роля в сериала \"Клуб Веселие\" (Glee), е намерен мъртъв, съобщава", "date": "2018.01.30", "title": "ШОК! Актьор от пулярен сериал, обвинен в педофилия, намерен мъртъв "}
{"url": "http://pik.bg/%D0%BD%D0%B0%D0%BF%D0%B0%D1%81%D1%82-%D1%86%D0%B8%D0%B3%D0%B0%D0%BD%D0%B8-%D0%BF%D1%80%D0%B5%D0%B1%D0%B8%D1%85%D0%B0-%D0%B8-%D0%BE%D0%B3%D1%80%D0%B0%D0%B1%D0%B8%D1%85%D0%B0-%D1%82%D1%83%D1%80%D0%B8%D1%81%D1%82%D0%B8-%D0%B2-%D0%B0%D1%82%D0%B8%D0%BD%D0%B0-%D1%81%D0%BD%D0%B8%D0%BC%D0%BA%D0%B0-news723473.html", "text": "Турист и неговите две гръцки приятелки изживяха ужас, когато се опитаха да направят снимка на фона на Акропола от паметника на хълма Филопапу. Група от четирима млади роми ги атакува в тъмното, за да вземат мобилните им телефони. Един млад индийски учен, който живее постоянно в Будапеща, поиска да отиде на разходка в центъра на Атина. „Исках да направя снимка на фона на Акропола и решихме да отидем до хълма Филопаппу. Направихме грешен избор, защото изведнъж през храстите се появиха 4 души на възраст между 20 и 25 години, които дойдоха към нас. Без да кажат нищо, те изтръгнаха мобилните телефони от ръцете ни. След като се опитах да се съпротивлявам, един от тях ме удари в лицето. Счупиха ми очилата и в очите ми влязоха парчета стъкло. Последваха още два удара „, описва с ужас в очите му, младият учен, съобщава \"Български новини\". По същия начин били набити и двете момичета, а под заплаха за още бой им изтръгнали и кодовете за телефоните. Младият мъж, след като е бил разпитан от полицията и прегледан от лекар, е решил моментално да напусне страната.", "date": "2018.01.30", "title": "НАПАСТ! Цигани пребиха и ограбиха туристи в Атина (СНИМКА)"}
{"url": "http://pik.bg/%D0%B3%D0%B8%D0%BC%D0%BD%D0%B0%D1%81%D1%82%D0%B8%D1%87%D0%BA%D0%B0%D1%82%D0%B0-%D0%BE%D1%82-%D1%84%D0%B5%D1%80%D0%BC%D0%B0%D1%82%D0%B0-%D1%81%D1%82%D0%B0%D0%BD%D0%B0-%D0%B2%D0%BE%D0%B4%D0%B5%D1%89%D0%B0-%D0%BF%D0%BE-%D0%BA%D0%B0%D0%B1%D0%B5%D0%BB%D0%B0%D1%80%D0%BA%D0%B0-news723487.html", "text": "Валерия Дочева от \"Фермата\" стана водеща в телевизия в Стара Загора. Блондинката чете спортните новини на жителите под Аязмото. Риалити героинята първоначално бягала от камерата като дявол от тамян. Докато бачкала като треньорка по художествената гимнастика, тя категорично отказвала покана за интервюта, но днес нещата са на 100 процента променени. Валерия много харесва работата си в медията, която я карала да се чувства по-женствена и красива и засега няма никакво намерение да се връща към предишната си професия. Младата дама, която стигна до финала в риалити предаването, получила два късмета от новогодишната баница и на двата пишело \"сватба\". Тя обаче няма да е с футболиста Алек Манолов, с когото си остават просто приятели, уточни Дочева. За най-близки свои приятели във фермерското предаване тя продължава да счита Виолета и Яни, който определи като заслужен победител, пише \"Хотнюз\".", "date": "2018.01.30", "title": "Гимнастичката от \"Фермата\" стана водеща по кабеларка "}
{"url": "http://pik.bg/%D0%B1%D0%BE%D1%81%D1%8A%D1%82-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%BD%D0%B8%D1%82%D0%BE-%D0%B8%D0%BC%D0%B0-%D0%BE%D1%84%D0%B5%D1%80%D1%82%D0%B0-%D0%B7%D0%B0-%D0%BE%D0%B1%D0%B5%D1%80%D1%82%D0%B0%D0%BD-%D0%BD%D0%B8%D1%82%D0%BE-%D1%82%D0%BE%D0%B9-%D0%B8%D1%81%D0%BA%D0%B0-%D0%B4%D0%B0-%D1%81%D0%B8-%D1%85%D0%BE%D0%B4%D0%B8-news723532.html", "text": "Собственикът на Левски Спас Русев опроверга появилата се информация във Франция, че Габриел Обертан ще напусне отбора от \"Герена\". \"Няма никаква оферта за Габриел Обертан. Той се чувства много добре и иска да остане в Левски\", лаконичен бе босът на \"сините\" пред \"Дарик\". По-рано през деня авторитетният вестник \"Фигаро\" излезе с публикация, че халфът на българския тим е искан от Депортиво Ла Коруня и Трабзонспор. Според французите Обертан ще напусне Левски след края на сезона.", "date": "2018.01.30", "title": "Босът на \"Левски\": Нито има оферта за Обертан, нито той иска да си ходи "}
{"url": "http://pik.bg/%D0%BC%D1%80%D1%80%D0%B1-%D0%BD%D0%B0%D0%BB%D0%B8%D0%B2%D0%B0-%D0%BD%D0%BE%D0%B2%D0%B8-7-%D0%BC%D0%B8%D0%BB%D0%B8%D0%BE%D0%BD%D0%B0-%D0%B5%D0%B2%D1%80%D0%BE-%D0%B7%D0%B0-%D1%80%D0%B0%D0%B7%D0%B2%D0%B8%D1%82%D0%B8%D0%B5-%D0%BD%D0%B0-%D0%BF%D0%BE%D0%B3%D1%80%D0%B0%D0%BD%D0%B8%D1%87%D0%BD%D0%B8%D1%82%D0%B5-%D1%80%D0%B5%D0%B3%D0%B8%D0%BE%D0%BD%D0%B8-%D0%BC%D0%B5%D0%B6%D0%B4%D1%83-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%BC%D0%B0%D0%BA%D0%B5%D0%B4-news723474.html", "text": "Нови 7 млн. евро ще бъдат инвестирани от Министерството на регионалното развитие и благоустройството за развитие на пограничния регион между България и Македония чрез Програмата за трансгранично сътрудничество ИНТЕРРЕГ-ИПП България - Бивша югославска република Македония 2014-2020 г. Това обяви заместник-министър Деница Николова, която председателства петото заседание на Съвместния комитет за наблюдение на програмата, което се проведе в Кюстендил. До дни ще бъде обявена втората покана за набиране на проектни предложения от организации от двете страни на границата, като срокът за кандидатстване ще бъде три месеца. Зам.-министър Николова отбеляза, че в момента между двете страни се изпълняват 48 проекта за над 10 млн. евро, като над 50% от договорения ресурс е разплатен. Те са в областта на подобряване на възможностите за развитие на устойчив туризъм, опазване на околната среда и повишаване на конкурентоспособността. Новите проекти ще се подават и оценяват изцяло по електронен път, с което се улесняват потенциалните бенефициенти и ще се осигури по-голяма публичност при оценка на проектите, които се избират на конкурентен принцип. Интересът е много голям, като само в рамките на първата покана са подадени над 200 предложения, от които са финансирани 48, стана ясно на заседанието. „Резултатите, които постигаме, дават своя принос в контекста на българското председателство на ЕС, защото един от приоритетите ни е приобщаването на Западните Балкани. Тази програма е един от примерите, които дават своя принос не само към изпълнение на този приоритет, но и в утвърждаването на добрите взаимоотношения, създаване на нови партньорства и съвместни проекти, които да развиват регионите на двете държави и които са доказателство, че заедно постигаме повече“, отбеляза Деница Николова. Тя подчерта, че приоритетни за програмата ще са интегрираните проекти, които постигат целите на заложените индикатори. „Обявяваме за финансиране 100% от ресурса на програмата, с което се надяваме до края на годината да изпълним всички 27 индикатори. Към момента покриваме 14 от тях“, каза още заместник регионалният министър. Интересът е огромен, защото ефектът е видим. Успяхме да развием потенциала на тези изостанали региони. Така допринасяме и за изпълнение на Договора за добросъседство между двете страни. Пред журналисти в Кюстендил зам.-министър Деница Николова съобщи, че с много добри темпове се изпълнява и Оперативна програма „Региони в растеж“ 2014-2020 г. Към днешна дата са договорени 67% от средствата по програмата, които са над 3 млрд. лв. Извършените плащания са в размер на 27% от договорените средства. Зам.-министър Николова анонсира, че до седмица ще бъде дискутирана на комитет за наблюдение поканата за енергийна ефективност в малките общините, а до края на месец април ще стартира и мярката за деинституционализация на възрастни хора и схемата за финансиране на проекти в туризма. „Трябва да правим разграничение между териториално-административно делене на страната, което касае броя на общините и областите, и статистическите райони, които в момента са обект на внимание и дискусия от гледна точка на отчитане на показатели към ЕС за развитието на дадена територия“, коментира още зам.-министър Николова в отговор на въпрос за промените в обхвата на районите за планиране. „Предстои широко обществено обсъждане на вариантите, предложени от работна група, по отношение на статистическите райони. Те са важни доколкото предопределят посоката на инвестициите след 2020 г., като основа за програмирането на всички европейски програми, които се изпълняват на национално ниво. Целта ни е да обособим територията по такива признаци и показатели, че да имаме възможност в бъдеще чрез това райониране, чрез насочване на инвестициите, да получаваме по-добри резултати и по-високо икономическо развитие“, каза още Николова. Тя обясни, че регионите на страната ще се обособят на географски принцип, отчитайки броя на населението, природните дадености, потенциалите за развитие, икономическите връзки и др., за да може да се постига и по-целенасочено развитие в бъдеще.", "date": "2018.01.30", "title": "МРРБ налива нови 7 милиона евро за развитие на пограничните региони между България и Македония"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BD%D0%B0%D0%B9-%D0%BD%D0%B5%D0%BB%D0%B5%D0%BF%D0%B8%D1%8F-%D0%B3%D1%80%D0%B0%D0%B1%D0%B5%D0%B6-%D0%B2-%D1%81%D0%B0%D1%89-%D0%B2%D0%B8%D0%B4%D0%B5%D0%BE-news723478.html", "text": "Най-нелепият грабеж в САЩ бе заснет от камери за видеонаблюдение. Млада жена, задигнала пратка, оставена пред къща, бе изправена пред съда от хората, които току-що ограбила. На кадрите се вижда как крадлата тича към кола с пакета в ръце. Тя хвърля в купето откраднатото, но очевидно в желанието си да се измъкне час по-скоро, съучастникът й потегля с мръсна газ и крадлата пада на асфалта. В този момент от къщата изскача собственичката и се нахвърля върху наглата жена. След минути пристига и полиция и крадлата е задържана. Съучастникът й се издирва.", "date": "2018.01.30", "title": "Вижте най-нелепия грабеж в САЩ (ВИДЕО) "}
{"url": "http://pik.bg/%D1%88%D0%BE%D0%BA-%D0%B8-%D1%83%D0%B6%D0%B0%D1%81-%D1%81%D0%B2%D0%B8%D1%80%D0%B5%D0%BF%D0%B8%D1%8F%D1%82-%D0%BF%D0%B8%D1%82%D0%B1%D1%83%D0%BB-%D0%B7%D0%B0%D0%B2%D0%BB%D1%8F%D0%BA%D1%8A%D0%BB-%D1%80%D0%B0%D0%B7%D0%BA%D1%8A%D1%81%D0%B0%D0%BD%D0%BE%D1%82%D0%BE-%D0%B4%D0%B5%D1%82%D0%B5-%D0%B2-%D0%BA%D1%8A%D1%89%D0%B8%D1%87%D0%BA%D0%B0%D1%82%D0%B0-%D1%81%D0%B8-news723330.html", "text": "Бабата на 3-годишното дете, което беше разкъсано от питбул в пазарджишкото село Мокрище, се е натъкнала на шокираща гледка, когато го открила. Държаното гладно куче завлякло плячката в къщичката си и се наложило да го бият, за да измъкнат детското трупче. Комшиите са разделени на две - според едни, виновни са само родителите. Други пък са на мнение, че вина и бабата, която единствена не е била на работа по това време. \"Не може да го оставят да се скита само. Това детенце са го виждали и в ценътра на селото, който е на 2 км от тях\", разказа потресен съсед пред Нова телевизия. От полицията работят по няколко версии. В момента текат разпити на свидетели и се изготвят необходимите експертизи. По случая, за 24 часа, бяха задържани 3-ма души, двама от тях вече са освободени. В ареста остава само чичото на детето, който е и собственик на кучето, който вече е и с повдигнати обвинения. Според хората в село Мокрище за 3-годишния Тошко се грижела предимно баба му, майката на детето от години работи в Германия. Момченцето често посещавало леля си, в чиято къща се отглеждало кучето, предаде БНТ. Детето било при лелята Атанаска малко преди да излезе навън. Помолило да излезе до тоалетна, но очевидно отишло при кучето. Според Анка Димитрова, баба на детето, Тошко всеки ден си идвал при леля си заради малкото бебе. Идвал, седял, гледал бебето и се прибирал. Питбулът досега не е проявявал агресия. Детето не за първи път е контактувало с животното, казва бабата. Йордан - брат на собственика на кучето, разказва: \"Това дете си е играло няколко пъти с него. Идвало е много пъти тука без родителите си, самостоятелно без никакво наблюдение. Обаче сигурно е взел някаква пръчка, нещо да го подразни и кучето е реагирало по този начин.\" Предстоят специализирани експертизи, които да установят степента на агресия у животното. От ветеринарната агенция заявиха, че то системно е било недохранвано. Няма ваксини, задължителните чип и паспорт. \"То е гледано по начин, който законът не е разписал и грижите за кучето, и условията, в които е гледано, не са добри, коментира д-р Петко Митев - директор на Областна дирекция по безопасност на храните в Пазарджик. Разследването ще установи има ли виновни за инцидента. Собственикът на кучето го грози затвор до пет години. Има образувано досъдебно производство за престъпление по член 325 от наказателния кодекс, който касае - човек, който не положи достатъчни грижи за гръбначно животно, в резултат на което то предизвика смърт - в случая на тригодишното дете, посочи Мирослав Стоянов, говорител на ОД НА МВР - Пазарджик. Лекари от съдебната медицина в Пазарджик извършват аутопсия на тялото на момчето. От полицията заявиха, че няма данни кучето да е участвало в организиране боеве.", "date": "2018.01.30", "title": "ШОК И УЖАС! Свирепият питбул завлякъл разкъсаното дете в къщичката си"}
{"url": "http://pik.bg/%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D1%81%D1%82%D0%B0%D0%BD%D0%B8%D1%88-%D0%B1%D0%BE%D0%BD%D0%B5%D0%B2-%D0%B5%D0%B4%D0%B8%D0%BD-%D0%BE%D1%82-%D0%BD%D0%B0%D0%B9-%D0%B4%D0%BE%D0%B2%D0%B5%D1%80%D0%B5%D0%BD%D0%B8%D1%82%D0%B5-%D1%85%D0%BE%D1%80%D0%B0-%D0%BD%D0%B0-%D1%82%D0%BE%D0%B4%D0%BE%D1%80-%D0%B6%D0%B8%D0%B2%D0%BA%D0%BE%D0%B2-news723521.html", "text": "На 87-годишна възраст в неделя почина Станиш Бонев Панайотов, известен политик и държавник от времето на социализма, един от най-близките на Тодор Живков, предава Канал 3. Станиш Бонев е роден на 15 ноември 1931 година в село Пенкьовци, Трънско. От 1945 година е член на Работническия младежки съюз, а от 1954 година и на БКП. През 1956 година завършва Висшия икономически институт \"Карл Маркс\" в София, след което работи в околийския, окръжния и градския комитет на БКП в Перник. През 1964 година Станиш Бонев е прехвърлян в администрацията на Министерския съвет, а от 1971 година е член на Централната контролно-ревизионна комисия при ЦК на БКП. През 1977 година става завеждащ на отдел \"Планово-икономически\" при ЦК на БКП. За известно време е част от личния кабинет на Тодор Живков. През 1981 година Бонев става член на ЦК на БКП и заместник-председател на Министерския съвет, а през следващата година оглавява Държавния комитет за планиране. През 1984 година става кандидат-член на Политбюро на ЦК на БКП. През 1985 година е освободен от правителството, а на следващата година и от Политбюро. През 1986 година Станиш Бонев става ректор на Академията за обществени науки и социално управление, до 1989 година остава член на ЦК на БКП. През 1991 година излиза в пенсия и започва да публикува мемоари.", "date": "2018.01.30", "title": "ТЪЖНА ВЕСТ! Почина Станиш Бонев, един от най-доверените хора на Тодор Живков"}
{"url": "http://pik.bg/%D0%BE%D1%82%D0%BC%D0%B5%D0%BD%D0%B8%D1%85%D0%B0-%E2%80%9E%D0%B4%D0%BE%D0%B6%D0%B8%D0%B2%D0%BE%D1%82%D0%BD%D0%B8%D1%8F-%D0%B7%D0%B0%D1%82%D0%B2%D0%BE%D1%80%E2%80%9C-%D0%BD%D0%B0-%D1%83%D0%B1%D0%B8%D0%B5%D1%86-%D0%BD%D0%B0-%D0%BC%D0%B0%D0%B9%D0%BA%D0%B0-%D1%81%D0%B8-%D1%89%D0%B5-%D0%BB%D0%B5%D0%B6%D0%B8-30-%D0%B3%D0%BE%D0%B4%D0%B8%D0%BD%D0%B8-news723485.html", "text": "Петчленен състав на варненския Окръжен съд замени наложеното наказание  на Кирил А. „доживотен затвор“  с „лишаване от свобода“ за срок от 30г., което той изтърпява за убийството на своята майка, извършено по особено жесток и мъчителен за жертвата начин. През ноември 1998г. Окръжен съд – Варна му определя наказание за престъплението „смърт чрез разстрел“ по действащия по това време Наказателен кодекс. Тогава 37-годишният мъж е eдин от последните осъдени на смърт във Варна, като преди тази присъда е многократно осъждан и за други „тежки престъпления“. След промени в НК и отмяна на смъртното наказание, през февруари 1999г. варненският Апелативен съд изменил наказанието „смърт чрез разстрел“ и му определил „доживотен затвор“. Към момента 57-годишният мъж е излежал в затвора 20г., 6 месеца и 23 дни. Като основание за уважаване на молбата на Кирил А., защитата му представи писмени доказателства – удостоверения и сертификати за завършени курсове, изследвания относно риска от вреди по отношение на другите, както и становищата на началника и администрацията на затвора във Варна. В тях се посочва, че за целия 20-годишен период, лишеният от свобода демонстрира добро поведение, проявява самокритичност и осъзнава вредите от правонарушението. От 2003г. няма  налагани наказания и 20 пъти е бил награждаван, като се наблюдава траен стремеж да постави живота си на стабилна база, която да не влиза в разрез със закона.  В актуалната оценка на риска е записано, че Кирил А. задълбочено е преосмислил поведението си и то следва положителна насока.  Становищата на затворническата управа са категорични, че лишеният от свобода се е поправил, превъзпитал и осъзнал извършеното и с участието си в различни трудови, образователни, обучителни, квалификационни дейности, както и в специализирани програми за въздействие, е показал положителна промяна в поведението си. Съдът, след като разгледа и взе предвид събраните по делото писмени доказателства, както и становищата на административното ръководство на затвора във Варна прие, че са налице материално правните предпоставки за замяна на наказанието „доживотен затвор“ с „лишаване от свобода“ за срок от 30г., тъй като осъденият е изтърпял не по-малко от 20г., Съдът зачита срока на изтърпяване на наказанието от Кирил А. до момента. Определението  на Окръжен съд – Варна може да бъде обжалвано и протестирано пред Апелативен съд – Варна в седем дневен срок.", "date": "2018.01.30", "title": "Отмениха „доживотния затвор“ на убиец на майка си, ще лежи 30 години "}
{"url": "http://pik.bg/%D0%B1%D0%B0%D0%BD%D0%BA%D0%B5%D1%80%D1%8A%D1%82-%D0%B1%D0%B5%D0%B3%D0%BB%D0%B5%D1%86-%D1%86%D0%B2%D0%B5%D1%82%D0%B0%D0%BD-%D0%B2%D0%B0%D1%81%D0%B8%D0%BB%D0%B5%D0%B2-%D0%BD%D0%B0%D0%B9-%D0%BF%D0%BE%D1%81%D0%BB%D0%B5-%D0%BF%D1%80%D0%B8%D0%B7%D0%BE%D0%B2%D0%B0%D0%BD-%D0%BF%D0%BE-%D0%B4%D0%B5%D0%BB%D0%BE%D1%82%D0%BE-%D0%BA%D1%82%D0%B1-%D0%BD%D0%BE-%D0%BD%D1%8F%D0%BC%D0%B0%D0%BB%D0%BE-%D0%B4%D0%B0-%D1%81%D0%B5-%D1%8F%D0%B2%D0%B8-%D0%BB%D0%B8%D1%87%D0%BD%D0%BE-news723523.html", "text": "Има шанс делото за източването на близо 3 милиарда лева от Корпоративна търговска банка (КТБ) да започне до края на февруари. Властите в Сърбия са успели да връчат призовка и 11-те хиляди страници обвинителен акт на бившия мажоритарен собственик на фалиралата банка Цветан Василев, предаде БНР, като се позова на адвоката му Константин Симеонов. Василев, който е заплашен от 72-часов арест, ако реши доброволно да се върне в у нас, няма да присъства лично в съдебната зала, а делото по отношение на него ще се гледа задочно. Призовката за делото в Специализирания наказателен съд, е била връчена  миналата седмица на банкера, който от лятото на 2014 година живее в Белград.  Тя трябва да се върне до съда по процедурата, по която стигна до Василев - чрез съдебна поръчка (което, ако не се случи до 14 февруари, когато е насрочена за процеса, със сигурност ще стане за следващата дата - 27 февруари). Адвокат Константин Симеонов изключи Василев да се яви лично в съда, заради актуалното все още прокурорско постановление за 72-часовия му арест. Това означава, че когато делото започне,  срещу мажоритарния собственик на фалиралата КТБ то ще се води задочно.  Първото заседание по силата последните промени в НПК ще е разпоредително и на него страните в процеса трябва да договорят процедурата. Адвокатите на 18-те подсъдими за източването на близо 3 милиарда лева от КТБ, се готвят да атакуват обвинителния акт от рекордните 11 000 страници заради поредицата, според тях, на съществени процесуални нарушения. Преценката обаче дали обвинителният акт да бъде върнат на прокуратурата, ще е на съдебния състав.", "date": "2018.01.30", "title": "Банкерът-беглец Цветан Василев най-после призован по делото \"КТБ\", но нямало да се яви лично"}
{"url": "http://pik.bg/%D0%BB%D0%B5%D1%81%D0%BD%D0%BE-%D0%B8-%D0%B5%D0%B2%D1%82%D0%B8%D0%BD%D0%BE-%D0%B0%D0%BA%D1%82%D0%B8%D0%B2%D0%B5%D0%BD-%D0%B2%D1%8A%D0%B3%D0%BB%D0%B5%D0%BD-%D0%B7%D0%B0-%D1%85%D0%BE%D0%BB%D0%B8%D0%B2%D1%83%D0%B4%D1%81%D0%BA%D0%B0-%D1%83%D1%81%D0%BC%D0%B8%D0%B2%D0%BA%D0%B0-news723109.html", "text": "Методът за избелване на зъбите с активен въглен е достъпен, ефикасен и лесен за изпълнение. Положителните резултати са видими още след първата процедура, а ако правите почистването редовно, ще постигнете траен избелващ ефект. Това се дължи на силните абсорбиращи свойства на активния въглен, „улавящ“ замърсителите, които променят цвета на зъбния емайл. Важно е също така да се отбележи, че за разлика от други популярни непрофесионални начини за избелване, като например избелване със сода или водороден пероксид, той не води до негативни последици под формата на заболяване на венците или изтъняване на зъбния емайл. Просто разтворете добре 2 таблетки активен въглен в малко количество вода (в керамичен съд), за да се получи консистенция, подобна на паста за зъби. С помощта на четка за зъби нанесете и търкайте внимателно в продължение на 2 минути. Изплакнете и повторете процедурата. После отново изплакнете старателно. Активният въглен е почти безвкусен и не предизвиква никакви негативни усещания.", "date": "2018.01.30", "title": "ЛЕСНО И ЕВТИНО! Активен въглен за холивудска усмивка  "}
{"url": "http://pik.bg/%D0%BA%D1%80%D0%B0%D0%B9-%D0%BD%D0%B0-%D0%BC%D1%8A%D0%BB%D1%87%D0%B0%D0%BD%D0%B8%D0%B5%D1%82%D0%BE-%D0%BC%D0%B5%D0%BB%D0%B0%D0%BD%D0%B8%D1%8F-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0-%D0%B0%D1%84%D0%B5%D1%80%D0%B0%D1%82%D0%B0-%D0%BD%D0%B0-%D1%82%D1%80%D1%8A%D0%BC%D0%BF-%D1%81-%D0%BF%D0%BE%D1%80%D0%BD%D0%BE%D0%B0%D0%BA%D1%82%D1%80%D0%B8%D1%81%D0%B0%D1%82%D0%B0-%D1%81%D1%82%D0%BE%D1%80%D0%BC%D0%B8-%D0%B4%D0%B0%D0%BD%D0%B8%D0%B5%D0%BB%D1%81-news723423.html", "text": "Мелания Тръмп наруши мълчанието и коментира слухове за изневяра на съпруга ѝ Доналд Тръмп. Съобщение от името на нейния прессекретариат обясни, че написаното е лъжа: \"Мелания е съсредоточена към своето семейство и ролята ѝ на първа дама, а не върху хейтърите и техните новини, основани на лъжливи съобщения\". От изявлението става ясно, че Мелания Тръмп е отменила своето пътуване в Давос с мъжа си. Това е станало след като се появили съобщенията, че Мелания и Доналд Тръмп не отбелязали 13-годишнината от сватбата си. Преди дни изданието \"Wall Street Journal\" публикува материал, в който пише, че Доналд Тръмп през 2006 г. в продължение на години е имал любовна връзка с порноактрисата Сторми Даниелс. Също така се говори, че преди старта на президентската надпревара личният адвокат на Тръмп платил на девойката сумата от 130 хиляди долара за нейното мълчание, напомня \"Тялото.бг\".", "date": "2018.01.30", "title": "КРАЙ НА МЪЛЧАНИЕТО! Мелания коментира аферата на Тръмп с порноактрисата Сторми Даниелс"}
{"url": "http://pik.bg/%D0%BD%D0%B5-%D0%B5-%D0%B7%D0%B0-%D0%B2%D1%81%D0%B5%D0%BA%D0%B8-%D0%BD%D0%B8%D0%BA%D0%BE%D0%BB-%D0%BA%D0%B8%D0%B4%D0%BC%D0%B0%D0%BD-%D0%BD%D0%B0%D0%B3%D1%8A%D0%B2%D0%B0-%D0%B6%D0%B8%D0%B2%D0%B8-%D1%87%D0%B5%D1%80%D0%B2%D0%B5%D0%B8-%D0%B2%D0%B8%D0%B4%D0%B5%D0%BE-news723518.html", "text": "В мрежата се появи видео, на което австралийската актриса Никол Кидман яде червеи, гъсеници, скакалци и щурци. Смелата блондинка демонстрира пред всички свой цитат от интервю. \"Тук съм, за да ви покажа скрития си талант - ям насекоми. Гъсеницата е още жива. Много влажна и еластична. Не мога точно да ви опиша какъв вкус има, но ще ми трябва малко вода\", казва Кидман. Тя отбелязва, че щурците имат вкус на \"космат орех\". Актрисата всъщност премерва сили в конкурс, обявен от известно модно списание, за тайните таланти на звездите. С този си \"талант\" тя определено отвява конкуренцията на останалите звезди, които се опитват да блеснат, правейки фокуси или четейки прочувствено стихове.", "date": "2018.01.30", "title": "НЕ Е ЗА ВСЕКИ! Никол Кидман нагъва живи червеи (ВИДЕО)"}
{"url": "http://pik.bg/%D1%87%D0%B0%D0%BB%D0%B3%D0%B0%D1%82%D0%B0-%D0%BF%D1%80%D0%B5%D0%B2%D0%B7%D0%B5%D0%BC%D0%B0-%D0%BA%D0%B0%D0%BF%D0%BA%D0%B8%D1%82%D0%B5-%D0%BA%D0%BE%D1%86%D0%B5%D1%82%D0%BE-%D0%B8-%D1%81%D0%BE%D1%84%D0%BA%D0%B0-%D0%B2%D0%BB%D0%B8%D0%B7%D0%B0%D1%82-%D0%B2-%D1%88%D0%BE%D1%83%D1%82%D0%BE-%D0%BD%D0%B0-%D0%BC%D0%B0%D0%B3%D1%8A%D1%80%D0%B4%D0%B8%D1%87-news723425.html", "text": "Чалга величията Софи Маринова и Константин влизат в новия сезон на \"Като две капки вода\", който се завръща в ефира на Нова тв на 26 февруари. Софка и Коцето са сигурни имена сред участниците. Изглежда с всеки изминал сезон продуцентът Маги Халваджиян преосмисля негативното си отношение към чалгата. Той се познава добре с Коцето и Софка, тъй като е снимал едни от първите им клипове в кариерата. Макар да недолюбва фолка, той е решен на всичко за рейтинг и това е единствената причина да ги покани. Убеден е, че ще докарат още повече зрители и по този начин шоуто няма да има абсолютно никаква конкуренция. Носят се упорити слухове, че и Гери-Никол ще бъде сред участниците. При нея обаче нищо не е сигурно до последно. Миналата година се говореше, че също има подписан договор, но се е отказала в последния момент, тъй като й се появил друг ангажимент, пише седмичник.", "date": "2018.01.30", "title": "ЧАЛГАТА ПРЕВЗЕМА \"КАПКИТЕ\"! Коцето и Софка влизат в шоуто на Магърдич"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%BD%D0%B0%D0%B9-%D0%B2%D0%B8%D1%81%D0%BE%D0%BA%D0%B8%D1%8F%D1%82-%D0%BC%D1%8A%D0%B6-%D0%B2-%D1%81%D0%B2%D0%B5%D1%82%D0%B0-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%BD%D0%B0%D0%B9-%D0%BD%D0%B8%D1%81%D0%BA%D0%B0%D1%82%D0%B0-%D0%B6%D0%B5%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news723484.html", "text": "Най-ниската жена в света и най-високият мъж в света се срещнаха пред египетските пирамиди по покана на Съвета по туризъм на страната домакин. В Книгата за рекордите Гинес като най-висок мъж е вписан 35-годишният фермер от Турция Султан Кьосен. Неговият ръст е 2,51 метра. Както съобщава \"Метро\", ръстът на Кьосен е резултат от заболяване - заради тумор на хипофизата организмът му произвежда твърде много хормон на растежа. За най-ниска жена в света е призната 24-годишната индийка Джоти Амджи - ръстът й е 62 сантиметра. Тя страда от ахондроплазия - наследствено заболяване, водещо до нисък ръст заради недоразвитост на костите. Това обаче не пречи на момичето да има пълноценен начин на живот: тя се снима в киното и участва в риалити шоу. Амджи дори се е снимала в сериала \"Американска история на ужасите\". Двамата рекордьори бяха поканени в Египет, където участваха във фотосесия за привличане на туристи към забележителностите на страната.", "date": "2018.01.30", "title": "УНИКАЛНО! Най-високият мъж в света се срещна с най-ниската жена (СНИМКИ)"}
{"url": "http://pik.bg/%D0%BF%D1%83%D1%82%D0%B8%D0%BD-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D1%8F-%D0%B5-%D1%81%D0%B2%D1%80%D1%8A%D1%85%D0%B7%D0%B0%D0%B4%D0%B0%D1%87%D0%B0%D1%82%D0%B0-%D0%B7%D0%B0-%D1%80%D1%83%D1%81%D0%B8%D1%8F-news723493.html", "text": "Руският държавен глава Владимир Путин назова свръхзадачата пред Русия и гражданите на страната  по време на срещата с доверените лица от изборния си щаб. По думите на президента, необходимо е да се достигне мощен скок в развитието на страната. \"В какво се състои свръхзадачата? Ние трябва да осигурим такъв скок в развитието на страната по всички изброени направления, да придадем такава динамика, че след това, когато минат тези бъдещи шест години, дори ако в живота на страната настъпят някакви спадове, въпреки всичко Русия да върви напред\", пояснява лидерът на страната. Държавният глава добавя, че всичко, което пречи на страната да върви напред, трябва да бъде \"изчистено и изхвърлено\".", "date": "2018.01.30", "title": " Путин разкри коя е свръхзадачата за Русия "}
{"url": "http://pik.bg/%D0%B0%D1%80%D0%B5%D1%81%D1%82-%D0%B7%D0%B0-%D0%B1%D0%B0%D1%89%D0%B0%D1%82%D0%B0-%D0%BF%D1%80%D0%B5%D0%B1%D0%B8%D0%BB-%D0%BB%D0%B0%D0%B1%D0%BE%D1%80%D0%B0%D0%BD%D1%82%D0%BA%D0%B0-%D0%B2-%D0%B4%D0%BE%D0%B1%D1%80%D0%B8%D1%87---%D0%B4%D0%B5%D1%82%D0%B5%D1%82%D0%BE-%D0%BC%D1%83-%D1%80%D0%B5%D0%B2%D0%B0%D0%BB%D0%BE-%D0%B4%D0%BE%D0%BA%D0%B0%D1%82%D0%BE-%D0%BC%D1%83-%D0%B2%D0%B7%D0%B8%D0%BC%D0%B0%D0%BB%D0%B0-%D0%BA%D1%80%D1%8A%D0%B2-news723489.html", "text": "Окръжната прокуратура в Добрич задържа за срок до 72 часа мъж, който е пребил медицински специалист. 32-годишният мъж е привлечен като обвиняем за това, че вчера е ударил в лицето медицинска лаборантка от Многопрофилната болница за активно лечение в Добрич. До удара се стигнало, след като по обяд в болницата пристигнала майка с детето си. Медицинската лаборантка трябвало да вземе кръв на детето. При извършване на манипулацията майката се изнервила, тъй като детето плачело. След манипулацията жената и детето си тръгнали. След около 45 минути обаче майката се върнала в болницата, придружена от съпруга си Никола Н. Без разправии мъжът намерил лаборантката и нанесъл удар в лявата част на лицето ѝ. Според заключението на съдебномедицинската експертиза уврежданията на медицинската лаборантка представляват средна телесна повреда. Предстои Окръжната прокуратура в Добрич да поиска постоянен арест за мъжа, проявил агресия спрямо медицинско лице.", "date": "2018.01.30", "title": "Арест за бащата, пребил лаборантка в Добрич - детето му ревало, докато му взимала кръв"}
{"url": "http://pik.bg/%D1%81%D1%8A%D0%B4%D1%8A%D1%82-%D0%BD%D0%B0%D0%BB%D0%BE%D0%B6%D0%B8-%D0%BC%D1%8F%D1%80%D0%BA%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B5-%D0%BF%D0%BE%D0%B4-%D1%81%D1%82%D1%80%D0%B0%D0%B6%D0%B0-%D0%BD%D0%B0-%D0%B4%D0%B2%D0%B0%D0%BC%D0%B0-%D0%B7%D0%B0-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE-%D0%BD%D0%B0-%D0%BC%D0%B5%D1%82%D0%B0%D0%BC%D1%84%D0%B5%D1%82%D0%B0%D0%BC%D0%B8%D0%BD-news723479.html", "text": "По искане на Окръжна прокуратура – Сливен, съдът наложи мярка за неотклонение „задържане под стража“ на двама мъже, обвинени в производство, държане и разпространение на метамфетамин По искане на Окръжна прокуратура – Сливен, съдът наложи мярка за неотклонение „задържане под стража“ на  Николай К.(на 30 г.) и Александър Е. (на 28 г.). Те са обвинени за това, че на 24.01.2018 г. в гр. Котел, в съучастие по между си и с трето лица, без надлежно разрешително произвели и държали, с цел разпространение, високорисково наркотично вещество – около 6 гр. метамфетамин – престъпление по чл. 354а, ал. 1, изр. 1, предл. 1 и 4, вр. чл. 20, ал. 2 от НК. Александър Е. е обвинен и за това, че на 07-08.10.2017 г. в гр. Котел без надлежно разрешително държал прекурсори за производство на метамфетамин, с цел разпространение – престъпление по чл. 354а, ал. 1, изр. 2, предл. 1 и 2, вр. изр. 1, предл. 4 от НК. Според прокурора е налице обосновано предположение за това, че Николай К. и Александър Е. са извършили престъплението, в което са обвинени. Представителят на държавното обвинение е категоричен, че обвиняемите биха могли да се укрият или да извършат друго престъпление. Съдът прие мотивите на прокурора и задържа под стража обвиняемите. Определението на Окръжен съд – Сливен може да бъде обжалвано пред Апелативен съд – Бургас.", "date": "2018.01.30", "title": "Съдът наложи мярка \"задържане под стража\" на двама за производство на метамфетамин"}
{"url": "http://pik.bg/%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%BA%D0%B0%D1%82%D0%B0-%D0%BC%D0%B8%D0%BB%D0%B5%D0%BD%D0%B0-%D0%BC%D0%B8%D0%BB%D0%BE%D1%82%D0%B8%D0%BD%D0%BE%D0%B2%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0-%D0%BF%D1%80%D0%B8-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%B3%D1%80%D0%B0%D0%B4%D0%B5%D0%B2%D0%BE-news723529.html", "text": "Журналистката Милена Милотинова е пострадала в тежка катастрофа край Градево, станала малко след 18.30 часа при която се удариха челно джип \"Мазда\" и Хюндай. Тя е пътувала в \"Мазда -та \" и след инцидента се оплаквала от болки в гърдите. Няма други пострадали при челния сблъсък, причинен от неправилно изпреварване от страна на шофьора на Хюндай лекия автомобил \"Хюндай \". В момента пускат блокираното за кратко движение. Направен е оглед на мястото на произшествието. Пострадалата е закарана за преглед в Спешен център в Благоевград,няма сериозни наранявания. Шофьорът на лекия автомобил \"Хюндай\" е признал пред полицията, че е предприел неправилната маневра, довела до пътното произшествие. Милена Милотинова работи в момента в телевизия България он еър.", "date": "2018.01.30", "title": "Журналистката Милена Милотинова пострада при тежка катастрофа край Градево"}
{"url": "http://pik.bg/%D0%BE%D0%B1%D1%89%D0%B8%D0%BD%D0%B0%D1%82%D0%B0-%D0%B7%D0%B0%D0%BF%D0%BE%D1%87%D0%B2%D0%B0-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D0%B5%D1%82%D0%B5%D0%BD%D0%B5-%D0%B8-%D0%BC%D0%B8%D0%B5%D0%BD%D0%B5-%D0%BD%D0%B0-%D1%83%D0%BB%D0%B8%D1%86%D0%B8%D1%82%D0%B5-%D0%B2-%D1%81%D0%BE%D1%84%D0%B8%D1%8F-news723468.html", "text": "Общината. Във връзка с подходящите метеорологични условия, както и във връзка с прогнозата за нивата на фини прахови частици Столична община възложи започване на механизирано извънредно метене и миене на улици, съобщиха от пресцентъра на Днес екипите на почистващите фирми извършват механизирано и ръчно метене в райони \"Слатина\", \"Красна поляна\", \"Красно село\" и \"Надежда\". При механизираното метене се извършва и оросяване. В \"Слатина\" на бул. \"Асен Йорданов\" се извършва миене с маркуч. На бул. \"Брюксел\" започна механизирано почистване на разделителната ивица от наноси. Поради повишаването на температурите дейностите продължават и в утрешния ден, като ще се извършва миене в Красно село, Красна поляна и Надежда. Почистването на регулите на уличните платна, разделителните ивици и миенето цели подобряване качеството на атмосферния въздух.", "date": "2018.01.30", "title": "Общината започва извънредно метене и миене на улиците в София"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BF%D0%B5%D1%82%D1%8A%D1%80-%D0%B4%D1%8A%D0%BD%D0%BE%D0%B2-%D1%81%D0%BF%D0%B0%D1%81%D0%B8%D0%BB-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-%D0%B4%D0%B6%D0%B5%D0%BD%D0%B0-%D1%87%D0%B5%D1%80%D0%B5%D0%BF%D1%8A%D1%82-%D0%BD%D0%B0-%D1%87%D0%B0%D0%BB%D0%B3%D0%B0-%D0%B4%D0%B8%D0%B2%D0%B0%D1%82%D0%B0-%D0%B5-%D1%81-%D0%B1%D0%B5%D0%BB%D0%B5%D0%B7%D0%B8-%D1%81%D0%BB%D0%B5%D0%B4-news723430.html", "text": "Джена може би нямаше да е сред живите, ако не беше учителят Петър Дънов. Чалга дивата била едва 5-годишна, когато тичала из двора на баба си в село Благоево. Спънала се и паднала. Ударила челото си в каменния праг. Сцепила си главата, така че и до днес черепът й пази белезите. Ударът има сериозен ефект върху здравето й, като за малко да загуби паметта си, постоянно й се виел свят. \"Наистина халюцинирах. Виждай някакви човечета, предмети, които се уголемяват и затрупват майка ми и баща ми\", спомня си певицата. Това продължило до срещата й с мъж на име Тошко, който бил последовател на Петър Дънов. Той се заел с лечението й. Повече от три месеца я лекувал с билки, упражнения, хранене и медитация. Джена научила наизуст молитви, които пеела и които й помогнали да оздравее. Така Джена се спасила от смъртта, благодарение на практиките, споделяни от ученика на Дънов, пише ежедневник.", "date": "2018.01.30", "title": "ИНЦИДЕНТ! Петър Дънов спасил живота на Джена! Черепът на чалга дивата е с белези след..."}
{"url": "http://pik.bg/%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D0%B8%D0%B7%D0%B2%D0%B5%D1%80%D0%B3%D0%B0-%D0%B7%D0%B0%D0%BA%D0%BB%D0%B0%D0%BB-%D0%B6%D0%B5%D0%BD%D0%B0-%D1%81%D0%B8-%D0%B2-%D1%82%D1%80%D0%BE%D1%8F%D0%BD-news723506.html", "text": "По искане на Окръжна прокуратура – Ловеч съдът взе мярка за неотклонение „задържане под стража“ по отношение на 37-годишен мъж, за извършено убийство на жена си в гр. Троян, съобщиха от пресцентъра на Апелативна прокуратура - Велико Търново . Прокуратурата е привлякла Георги К. в качеството на обвиняем за това, че за времето от 20.00 часа на 27 януари 2018 г. до 02.30 часа на 28 януари 2018 г. в Троян, в апартамент, умишлено причинил смъртта на Красимира К., на 35 години, живееща на същия адрес, като й нанесъл с нож множество прободни рани в гръдната и коремната област. Съдът прие за основателни доводите на прокуратурата, че от събраните по делото доказателства може да се направи обосновано предположение за авторството на деянието. За извършеното престъпление се предвижда наказание повече от 10 години лишаване от свобода. Извършеното деяние е с висока степен на обществена опасност. На Георги К. е била издадена Заповед за незабавна защита от 17 януари 2018 г. от Районен съд-Троян, с която се задължава да се въздържа от извършване на домашно насилие спрямо съпругата си, бил е отстранен от съвместно обитаваното жилище и му е наложена забрана да приближава жената на повече от 100 м. На 27 януари 2018 г. след полунощ Георги К. отишъл в апартамента, където била съпругата му и след употреба на алкохол и пореден скандал помежду им, с нож нанесъл множество наранявания, довели до смъртта й. Налице е опасност същият да се укрие или да извърши друго престъпление, поради което съдът взе мярка за неотклонение „задържане под стража“ на лицето. Определението подлежи на обжалване пред Апелативен съд – В. Търново.", "date": "2018.01.30", "title": "Оставиха в ареста изверга, заклал жена си в Троян"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%BD%D0%BE%D0%B2%D0%B8%D0%BD%D0%B8-%D0%B7%D0%B0-%D1%81%D1%8A%D0%B4%D0%B1%D0%B0%D1%82%D0%B0-%D0%BD%D0%B0-%D0%BB%D1%8A%D0%B2%D1%87%D0%B5%D1%82%D0%B0%D1%82%D0%B0-%D1%81%D0%BB%D0%B5%D0%B4-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-news723510.html", "text": "Двете лъвчета Терез и Масут, които бяха родени в зоокъта в Разград, ще бъдат транспортирани в спасителния център в Холандия. „Търсехме законово решение с възможно най-добрите грижи за двете лъвчета“. Това обяви министърът на околната среда и водите Нено Димов. Той добави, че това решение е взето заедно с изпълнителния директор на Българската агенция по безопасност на храните д-р Дамян Илиев. „Утре лъвчетата ще заминат за спасителния център в Холандия“, обяви д-р Дамян Илиев. „Решението на агенцията е да направим най-доброто за здравето на лъвчетата,“ каза той и допълни, че има клинично заключение от ветеринарни лекари, че в България няма възможност за нужния ежедневен контрол на здравословното им състояние, в това число лабораторен и рентгенов. „Необходима е специализирана грижа по време на лечението. Затова считаме, че е най-добре лъвчетата да бъдат транспортирани в спасителния център в Холандия, където ще бъдат в условия на по-добра експертиза по отношение на грижи и лечение“, каза още д-р Илиев. Припомняме, че по-рано днес премиерът Бойко Борисов заяви пред журналисти, че ще се заеме със съдбатана лъвчетата и ще гарантира заминаването им са Африка, както поискаха на протест пред МС природозащитници (ВИЖТЕ В ОЩЕ ПО ТЕМАТА).", "date": "2018.01.30", "title": "Министър Нено Димов с последни новини за съдбата на лъвчетата след решението на Борисов"}
{"url": "http://pik.bg/%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D1%81-%D0%B3%D0%BE%D1%80%D0%B5%D1%89%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%84%D0%BE%D1%80%D1%83%D0%BC%D0%B0-%D0%B2-%D0%B4%D0%B0%D0%B2%D0%BE%D1%81-%D0%B8-%D0%B7%D0%B0-%D1%81%D1%80%D0%B5%D1%89%D0%B0%D1%82%D0%B0-%D1%81-%D0%B5%D1%80%D0%B4%D0%BE%D0%B3%D0%B0%D0%BD-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news723511.html", "text": "Успяхме да се възползваме от посещението си в Давос. Нашият министър-председател имаше възможност да участва в два формата с изказвания по най-важната тема - Западните Балкани. Това заяви пред БНТ министърът за Българското председателство на Съвета на ЕС Лиляна Павлова на въпрос какви ползи извлече страната ни от поканата за участие в Давос. \"Фокусът тази година в Давос беше Европа. Европа се завърна и тя беше основна тема на Давос. Завръщаме се със самочувствие, с много силни изказвания на канцлера Меркел и президента Макрон\", разкри тя. \"До края на седмицата в София ще се проведе неформалният съвет на министрите на икономиката в Европа. Ще се обсъжда въпросът как Европа да разшири чуждестранните инвестиции. Ползите за нас са тези инвеститори да дойдат по време на нашето председателство, да инвестират и да останат тук\", обясни министърът по европредседателството. \"Успяхме да върнем Западните Балкани в дневния ред на Европа. През следващите дни излиза Стратегията за Западните Балкани. Тя е подготвителна част за срещата на върха\", коментира Лиляна Павлова. \"Има доверие, че България може да бъде мостът между Балканите и Европа. Трябва да изчистим лошия имидж на Балканите, че те създават само проблеми\", обясни тя. \"Работим по въпроса за среща между председателя Туск, Жан-Клод Юнкер, премиера Борисов, Могерини и Ердоган. Остава да уточним датата на тази среща, която ще се проведе в България\", разкри министърът.", "date": "2018.01.30", "title": "Лиляна Павлова с горещи подробности за форума в Давос и за срещата с Ердоган в България"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B3%D0%B5%D1%80%D0%B1-%D0%BE%D1%82%D0%B2%D1%8A%D1%80%D0%BD%D0%B0-%D0%BD%D0%B0-%D1%83%D0%B4%D0%B0%D1%80%D0%B0-%D0%BD%D0%B0-%D0%B1%D1%81%D0%BF-%D0%B7%D0%B0-%D0%B4%D0%B5%D0%BB%D1%8F%D0%BD-%D0%B4%D0%BE%D0%B1%D1%80%D0%B5%D0%B2-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news723465.html", "text": "ГЕРБ даде извънредно изявление в отговор на обвиненията на БСП, че депутатите на най-голямата партия в парламента са нарушили Конституцията, като не са приели оставката на Делян Добрев. (ВИЖТЕ В ОЩЕ ПО ТЕМАТА). По-рано днес от Конституционния съд решиха, че неприемането на оставката на депутата от ГЕРБ противоречи на конституцията, а после от БСП заявиха, че ГЕРБ трябва да поеме политическата отговорност за това. \"С нетърпение очаквахме решението на Конституционния съд. Искам да подчертая следното - казусът с динамичния състав при подаване на оставка на народен представител е бил винаги сложен\", коментира народният представител Данаил Кирилов. \"Припомнете си 2013 година, когато стартира 42-то Народно събрание, където народен представител от ГЕРБ беше избран за кмет на Варна. Тогава той не беше освободен от тогавашното мнозинство и се наложиха три гласувания. Сега ние подкрепихме нашия колега, който беше подал оставката на достойнството\", допълни той. \"Делян Добрев защити името си. Ние защитихме неговото име. За това е напълно нормално, че константната воля на г-н Добрев не е за оставка. Той направи изрично обръщение, в което заяви, че оттегля оставката си\", обясни депутатът от ГЕРБ. \"Моля да се цени и последният абзац от Конституционния съд, а той е следният: \"Народното събрание, а не Конституционният съд, е упълномощено с правомощията да освобождава или назначава народен представител\", каза още Данаил Кирилов. По думите му изцяло пресилени и спекулативни са твърденията на БСП, че това е незачитане на конституционните норми. \"В тази сложна ситуация, която беше уникална, смятам, че парламентът и ГЕРБ действа в максимална степен законосъобразно\", добави той, \"С документи в национален ефир опровергах всички лъжи на Елена Йончева. Балонът, който през последните месеци тя надуваше, се спука. През декември месец изтеглих своята оставка не само заради подкрепата на моята партия, а и на цялото общество. На свой ред през изминалата седмица зададох въпроси на Йончева - участва ли в съдружие с офшорна фирма\", попита Делян Добрев. \"Попитах Елена Йончева дали има нещо общо с източването на близо 42 млн. лева от КТБ чрез тази офшорка. Вече втора седмица няма отговор на моя въпрос. И в тази връзка искам да знам дали Елена Йончева ще си подаде оставката\", попита още депутатът от ГЕРБ.", "date": "2018.01.30", "title": "ПЪРВО В ПИК TV! ГЕРБ отвърна на удара на БСП за Делян Добрев (ОБНОВЕНА)"}
{"url": "http://pik.bg/%D1%82%D0%B5%D0%BC%D0%B8%D0%B4%D0%B0-%D1%81%D0%B5-%D1%80%D0%B0%D0%B7%D0%BC%D1%8A%D1%80%D0%B4%D0%B0-%D0%B7%D0%B0-%D0%B0%D0%B3%D1%80%D0%B5%D1%81%D0%B8%D1%8F%D1%82%D0%B0-%D0%BD%D0%B0%D0%B4-%D0%BB%D0%B5%D0%BA%D0%B0%D1%80%D0%B8-%D1%87%D0%B5%D1%82%D0%B8%D1%80%D0%B8-%D0%B3%D0%BE%D0%B4%D0%B8%D0%BD%D0%B8-%D1%89%D0%B5-%D1%82%D1%8A%D1%80%D0%BA%D0%B0-%D0%BD%D0%B0%D1%80%D0%BE%D0%B2%D0%B5%D1%82%D0%B5-%D0%BF%D0%BE%D0%B1%D0%BE%D0%B9%D0%BD%D0%B8%D0%BA-%D0%BC%D0%BB%D0%B0%D1%82%D0%B8%D0%BB-news723475.html", "text": "По внесен обвинителен акт на Районна прокуратура – Бургас и след сключено споразумение в съдебна зала, бе наложено ефективно наказание от 4 г. и 3 м. на Кирил Н., на 23 г., от София. Той призна вината си за това, че е нанесъл побой с юмруци и крака на петима души - лекари, обърнал болнично легло, крещял: „Ще Ви набия!“, „Ще Ви убия! Ще Ви намеря, знам къде живеете!“, „Какви сте Вие? Ще Ви убия, пак ще се върна! Знаете ли кой съм аз?“, „Ще Ви убия! Махнете се от тук, какво като съм пиян? Да не мислите ,че не мога да Ви набия?“ По своето съдържание деянието се отличава с изключителна дързост, отсече съдът. Наложеното наказание трябва за бъде изтърпяно при първоначален „строг“ режим в затвор. То е общо за всички обвинения. Споразумението, което бе одобрено от Районен съд – Бургас, съставлява  законно влязла в сила осъдителна присъда.", "date": "2018.01.30", "title": "ТЕМИДА СЕ РАЗМЪРДА ЗА АГРЕСИЯТА НАД ЛЕКАРИ! Четири години ще търка наровете побойник, млатил с юмруци и ритал бели престилки"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%80%D0%B0%D1%87%D0%BA%D0%BE%D0%B2-%D0%BF%D0%BE%D0%B1%D0%B5%D0%BB%D1%8F-%D0%BE%D1%82-%D0%BC%D1%8A%D0%BA%D0%B0-%D0%BF%D0%BE-%D0%BC%D0%B0%D1%80%D0%B8%D1%8F-%D0%BA%D0%BE%D0%BC%D0%B8%D0%BA%D1%8A%D1%82-%D0%BD%D0%B0-%D0%B1%D0%B0%D1%80-%D1%81-%D1%82%D0%B0%D0%BD%D1%86%D1%8C%D0%BE%D1%80%D0%BA%D0%B0-%D0%BE%D1%82-%D1%81%D0%BE%D1%84%D0%B8%D1%8F-%D0%B4%D0%B5%D0%BD-%D0%B8-%D0%BD%D0%BE%D1%89-%D1%81-news723463.html", "text": "Мъката по жена е способна да срути до осново един мъж! Доказателството за това е Димитър Рачков. Водещият на \"Господари на ефира\" още не може да преболедува дългогодишната си изгора и колежка Мария Игнатова,  а тъгата по нея вече му се отразява видимо. Рачков и Игнатова скъсаха през лятото на миналата година. Слухове за разрив в отношенията им се носеха месеци преди това. Спекулациите по темата изпънаха до червено нервите на Рачков и той задоволи любопитството и на медиите, и на клюкарите с официално пътвърждение: Актьорът си мислел, че след раздялата бързо ще си стъпи на краката и ще се изправи емоционално. Това обаче се оказало невъзможно поради простата причина, че и Митко, и Мария имат общи работодатели. Колкото и да избягвали срещите си, все се случвало да се засекат из офисите и студиата на братя Халваджиян. Магърдич и Джуди, които ръководят съответно \"Като две капки вода\", където Рачков е водещ, и \"Господарите\", за които работи и Мария, лично са се заели с мисията да не припокриват ангажиментите им, само и само да помогнат на Рачков да се справи с мъката. Арменците стигнали до там, че да разделят бившата двойка дори на семейните и фирмени партита. Така например, миналато лято Мария уважи Кремена, съпругата на Магърдич, на рождения й ден, на който обаче отсъства Рачков. Преди дни се случи точно обратното - Митко бе поканен на партито за шестия рожден ден на клуба в центъра на София, който Кремена мениджира, но към компанията не се присъедини Игнатова. За разлика от Мария, която е абсолютно перде, и раздялата по никакъв начин не й се отрази, бившият й още не може да привикне с мисълта за провала на връзката им. За 5 месеца, от август досега, Митко Рачков е побелял жестоко, видя ПИК на снимките от партито. Миналата година по същото време, когато водеше \"Капките\", актьорът бе съвсем леко прошарен ( ). На партито на Кремена, вечно усмихнатият актьор се настанил на масата на Гала, дъщеря й Мари и Стефан. През цялата нощ Рачков бил тормозен от фенки и младички момичета. Една от тях е танцьорката Карина Николова, която нашумя с ролята си на Теди от тийн сериала \"София ден и нощ\".", "date": "2018.01.30", "title": "ПЪРВО В ПИК! Рачков побеля от мъка по Мария! Комикът на бар с танцьорка от \"София ден и нощ\" (СНИМКИ)"}
{"url": "http://pik.bg/%D0%B3%D0%BB%D0%B0%D0%B4%D0%BD%D0%B0%D1%82%D0%B0-%D1%81%D1%82%D0%B0%D1%87%D0%BA%D0%B0-%D0%B2-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B8%D1%8F-%D1%81%D0%BE%D1%84%D0%B8%D0%B9%D1%81%D0%BA%D0%B8-%D0%B7%D0%B0%D1%82%D0%B2%D0%BE%D1%80-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D1%82%D1%80%D0%B5%D1%82%D0%B8-%D0%B4%D0%B5%D0%BD-news723399.html", "text": "Гладната стачка в Централния софийски затвор продължава вече трети ден. По последна информация от вчера обявилите гладна стачка са около 30 души. Това каза пред БНР Петър Младенов от групата \"Семейства и приятели на затворниците\". Христина Вардева от групата коментира провелия се в петък протест за подкрепа на исканията на затворници: \"Основните неща са наложените от началника на Софийския затвор ограничения. Това включва спортните им занимания, футбола и престоя на двора. Включително имаме информация, че са забранени посещенията на църква, което много ни учуди. Това са ограничения, наложени след идването на началник Петър Кръстев. Имаме и сигнали от затворници, че много от наградите, които те са получавали под формата на отпуски, обикновено от по няколко дни, също са били ограничени. Това са по-конкретните искания на затворниците. Има и други аспекти, като едно изнасилване, което е станало в рамките на затвора и което по никакъв начин не е било разследвано. Срещнахме се със зам.-министъра на правосъдието. В крайна сметка установихме в разговор с него, че те нямат абсолютно никакво намерение да разследват нашия сигнал, под предлог, че нямаме достатъчно доказателства. Да събереш доказателства относно такива инциденти в затвора е много трудно. Властта като цяло в момента отказва да предприеме каквито и да е действия и според мен точно това разбуди недоволството на затворниците и те започнаха протест, тъй като видяха, че няма никакви последствия от нашия мирен протест\". Младенов бе категоричен, че протестът не е политически: \"Без значение дали началникът на Софийския затвор ще се казва Кръстев или по друг начин, въпросът е за определени практики, които се толерират от него, и още други корупционни практики, заради които всъщност Кръстев е бил освободен от поста си вече веднъж през 2014 г. Затворниците са лишени от свобода, те не са лишени от фундаментални човешки права, те са неотменими\". Петър Кръстев не е назначен след конкурс, подчерта още Вардева. Младенов добави, че исканията са - на първо място - уволнение на Петър Кръстев като началник на затвора и зачитане на техните права. Затворниците искат среща с правосъдния министър, но до момента такава среща е отказвана, посочи той.", "date": "2018.01.30", "title": "Гладната стачка в Централния софийски затвор продължава трети ден"}
{"url": "http://pik.bg/%D0%B8-%D1%83%D1%87%D0%B5%D0%BD%D0%B8%D1%86%D0%B8%D1%82%D0%B5-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-%D0%B8%D0%B7%D0%BB%D0%B8%D0%B7%D0%B0%D1%82-%D0%B2-%D0%B3%D1%80%D0%B8%D0%BF%D0%BD%D0%B0-%D0%B2%D0%B0%D0%BA%D0%B0%D0%BD%D1%86%D0%B8%D1%8F-news723397.html", "text": "От 31 януари е обявена грипна ваканция за училищата на територията на Област Кюстендил. Това съобщи д-р Красимира Панчева, главен експерт към Дирекция „Надзор на заразните болести” към Регионална здравна инспекция – Кюстендил. Грипната ваканция е до 2 февруари, включително. „Имаме висок процент на болни във малките възрастови групи, поради което решихме, че е най-добре да бъде обявена и грипна ваканция за училищата, с цел нещата да се успокоят”, каза д-р Панчева пред \"Фокус\". По думите ѝ Регионална здравна инспекция няма правомощия да прекратява приема на деца в детските градини. Там ще бъде засилен филтърът от страна на медицинските сестри и специалисти.", "date": "2018.01.30", "title": "И учениците в Кюстендил излизат в грипна ваканция"}
{"url": "http://pik.bg/%D1%81%D0%B0%D0%BC%D0%BE%D1%82%D0%BD%D0%B0-%D0%BC%D0%B0%D0%B9%D0%BA%D0%B0-%D0%B8%D0%B7%D1%82%D0%BE%D1%87%D0%B8-%D0%BA%D0%B0%D1%80%D1%82%D0%B0%D1%82%D0%B0-%D0%BD%D0%B0-%D1%83%D1%85%D0%B0%D0%B6%D0%BE%D1%80-news723393.html", "text": "28-годишна самотна майка с две деца от Златоград е източила 1241 лева от картите на свой ухажор и чистачка в заведение, за да си плати сметки за ток, телефон и вода. Както и да си купи мобилен телефон, прахосмукачка, електрическа скара и бижута за 510 лева. Делото тръгва в Окръжен съд - Смолян. Даниела Ю. се запознала с ухажора във Фейсбук, след като се разделила през 2015 г. със съпруга си. Мъжът я ухажвал една година, но до интимни отношения така и не се стигнало. През това време обаче тя му се оплаквала, че е в затруднено финансово положение, и той услужил с пари. На 30 юли 2016 г. отишла в дома му, за да му каже, че не може да има връзка с него. Докато той бил в тоалетната, Даниела му задигнала дебитната карта и след това си тръгнала. Като се прибрала, тя влязла в сайта на електронен магазин през телефона, откъдето си поръчала нов мобилен апарат \"Леново\" за 294 лева и платила от картата на изоставения ухажор. Същия ден си купила и бижута от друг сайт за 510 лева, като отново платила с картата и след това я изхвърлила. Когато трябвало да получи доставката на телефона, я нямало в града и помолила собственичка на павилион да я вземе. След няколко дни ухажорът се обадил, жалвайки се, че му липсва дебитната карта, но Даниела си замълчала. Четири месеца по-късно тя отново задигнала дебитна карта. На 16 ноември отишла да пие кафе в бар в Златоград. Готвачката на заведението я помолила да купи цигари и след като се върнала с тях, видяла чантата на чистачката в заведението, която в този момент била в двора. Даниела бръкнала и откраднала картата. След това в различни дни от нея си платила 81.19 лв. ток, направила второ плащане към EVN, платила 55.26 лева сметка на мобилния оператор и 114 лева вода. Картата на чистачката също метнала на боклука, но когато я срещнала след това, си признала пред нея, че я е задигнала, и обещала да върне парите. С две съдебно-икономически експертизи се доказва, че Даниела е ощетила ухажора си с 990 лева, а чистачката - с 251 лева, които така и не възстановила до края на разследването, пише в. \"Марица\". Мъжът успял да отмени само покупката на бижутата, след като уведомил банката за изгубената си карта. Пред разследващите 28-годишната златоградчанка се разкайва за стореното. Досега не е осъждана. След развода с бившия съпруг двете им деца останали да живеят с нея. Жената работила през годините като сервитьорка, но последно останала безработна. И понеже не била в добри отношения с родителите си, не получавала подкрепа от тях и изпаднала във финансова криза.", "date": "2018.01.30", "title": "Самотна майка източи картата на ухажор"}
{"url": "http://pik.bg/%D0%BF%D1%83%D1%81%D0%BD%D0%B0%D1%85%D0%B0-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B8%D1%82%D0%B5-%D0%BF%D1%80%D0%B8%D0%BD%D1%86%D0%BE%D0%B2%D0%B5-%D1%81%D1%80%D0%B5%D1%89%D1%83-%D0%BC%D0%B8%D0%BB%D0%B8%D0%B0%D1%80%D0%B4%D0%B8-%D0%B4%D0%BE%D0%BB%D0%B0%D1%80%D0%B8-news723401.html", "text": "Освободени са всички членове на кралското семейство на Саудитска Арабия, бивши държавни служители и бизнесмени, от луксозния хотел Риц-Карлтън в Рияд. Десетки високопоставени саудитци бяха задържани от началото на ноември по&nbsp;обвинения като пране на пари, подкупи и изнудване&nbsp;на държавни служители. В хотела вече не са останали задържани, посочва източник, пожелал анонимност, цитиран от световни медии. 95 процента от обвиняемите са се съгласили на сделка, предавайки на властите част от активите си за компенсиране на нанесените загуби, достигнали през последните години 100 млрд. долара. Източникът обаче не уточнява колко заподозрени остават задържани на други места в Саудитска Арабия. Вярва се, че някои са били преместени от Риц в затвора, след като са отказали да признаят, че са извършвали нарушения и да сключат финансови споразумения с властите. Принц Алуалид бин Талал, един от водещите бизнесмени на страната, президент и собственик на глобалната инвестиционна компания Кингдъм холдинг (Kingdom Holding), бе освободен в събота, както и както и Уалид ал Ибрахим, собственик на телевизионната мрежа \"Ем Би Си\".&nbsp; На 24 януари Рияд обяви, че са завършени разследванията срещу десетки високопоставени поданици на кралството, припомнят Ройтерс и БТА. Съобщено бе, че много от тях са сключили извънсъдебни споразумения, а делата на 95 души ще бъдат предадени на прокуратурата и те ще бъдат изправени пред съда. В акцията срещу корупцията, водена от престолонаследника принц Мохамед бин Салман, бяха разпитани над 300 души.&nbsp;", "date": "2018.01.30", "title": "Пуснаха на свобода саудитските принцове срещу милиарди долари"}
{"url": "http://pik.bg/%D0%B8%D0%B7%D0%BB%D0%BE%D0%B2%D0%B8%D1%85%D0%B0-%D0%B3%D0%BE-%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D1%81-3-%D0%B5%D1%82%D0%B0%D0%B6%D0%BD%D0%B0-%D0%B2%D0%B8%D0%BB%D0%B0-%D0%B7%D0%B0-100-000-%D0%B5%D0%B2%D1%80%D0%BE-%D0%BD%D0%B0-%D1%85%D0%B0%D0%BB%D0%BA%D0%B8%D0%B4%D0%B8%D0%BA%D0%B8-news723396.html", "text": "Македонският премиер Зоран Заев притежава триетажна вила в курорта Неа Мудания на Халкидическия полуостров в Северна Гърция. Това съобщава гръцкото издание Нюз.ин, като се позовава на македонски медии. Заев е собственик на триетажна къща и често посещава Гърция, където приема и много гости във вилата си, отбелязва изданието. Политици от Косово и Скопие, а също и бизнесмени са сред избраните гости на Зоран Заев. Според македонския сайт \"Прес24\" всяко лято Заев се наслаждавал на удобствата и прекрасната гледка от вилата си. Това е вила с изумителна гледка към морето и с голям двор от около 300 кв. м, се казва публикацията на сайта. Изданието твърди, че вилата, която е на морския бряг, е струвала 100 хиляди евро. Гръцки брокерски агенции смятат, че реалната стойност на имота е много по-голяма, от тази, платена от Заев. Предполага се, че такава къща в този район на първа линия до морето не може да бъде намерена на цена под 300 хиляди евро. От документите ставало ясно, че първи братовчеди на Зоран Заев са купили къщата в края на 2012 г.", "date": "2018.01.30", "title": "Изловиха го! Зоран Заев с 3-етажна вила за 100 000 евро на Халкидики"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%B8%D0%B7%D1%82%D1%80%D0%B5%D1%89%D1%8F---%D1%81%D0%BA%D0%B0%D1%81%D1%82%D1%80%D0%B8-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B7%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%D1%82%D1%80%D1%8F%D0%B1%D0%B2-news723421.html", "text": "Правата и свободите на българите не са гарантирани, това може да стане чрез Истанбулската конвенция. Това заяви днес президентът 2012-2017 Росен Плевнелиев пред журналисти, който се държа като съвсем изтрещял и сякаш забравил, че повече от 80 на сто от българите са срещу конвенцията. По думите на Плевнелиев обаче именно затова български граждани не искали да се прибират у нас. Според него конвенцията била точно за това, за да не се бият български жени и трябвало да се даде шанс на един прогресивен документ, който утвърждавал демократичните устои на българската държавност. Плевнелиев призова да бъдем достойни европейци. Той изтъкна, че е бил потресен, като дори стигнал до извода, че БСП откровено се превръща в антиевропейска политическа сила. Той определи казаното за конвенцията като лъжа и манипулация, липсвал и фактогологичен дебат. Никой пък не дал глас на тези над 1 млн. българки, които станали жертва на насилие и неприемането на конвенцията било некоректно отношение към тях. Плевнелиев скочи и на Румен Радев, като го определи като \"големия отсъстващ от този дебат\" и заяви, че това било двоен стандарт, който не за първи път се случва пред очите му.  Радев ходел в Европа, у нас нямал позиция или поне Плевнелиев не чул такава, докато вицепрезидентът Илияна Йотова била \"за\". \"Ние се приравняваме с Йемен и държави, които не гарантират основни права и свободи, как да се завърнат българите от чужбина\", заяви още Плевнелиев и апелира към Българската православна църква да излезе с ясна позиция и към президента да си каже също ясната позиция. Президентът до 2017 заяви, че успехът на завърналите се у нас остава невидим, трябвало ясно да се каже какво и Истанбулската конвенция. Той скочи и на думите на Радев, че парламентът е нотариат. \"Какъв нотариат е на правителството, като правителството искаше да пусне конвенцията, парламентът я спря\", заяви Плевнелиев и допълни, че в демокрацията всичко е баланс.", "date": "2018.01.30", "title": "ИЗВЪНРЕДНО В ПИК! Плевнелиев изтрещя - скастри Румен Радев за Истанбулската конвенция, трябвало да я приемем"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%BE%D1%82-%D0%B1%D1%81%D0%BF-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%BC%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D0%B4%D1%80%D0%B0%D0%BC%D0%B0%D1%82%D0%B0-%D1%81-%D0%BB%D1%8A%D0%B2%D1%87%D0%B5%D1%82%D0%B0%D1%82%D0%B0-%D0%B5-%D0%B1%D0%B5%D0%B7%D1%83%D0%BC%D0%BD%D0%B0--news723491.html", "text": "- Без да отричам всички казуси на зелените ще кажа, че в момента драмата е безумна. Днес минах покрай техните протести и видях хора, които влагат толкова много страст, емоция и ярост за две лъвчета, че, ако бяха подходили по същия начин по темите за доходите и цените на тока и водата, щяхме вече да сме като Швейцария. - Не казвам, че не е важна съдбата на лъвчетата, но си има институции, които да решават този въпрос, каквито са например кметовете и общинските съвети, местната власт. Откъде-накъде една група хора ще решават всички казуси в държавата? Как така премиерът е тръгнал да угажда на тези и онези. Това вече не е управление, щом 300 недоволни могат по всяко време да диктуват по всякакви въпроси. Подобно клякане е нелепо, защото става дума за абсурдна кауза, за част от българския абсурд. - Не е нормално да живеем в тази драма, при условие, че Пазарджик си ги искат тези лъвчета. Откъде-накъде столичните интелектуалци ще решават казус, свързан с Пазарджик. Значи те им казват, че не струват и че техният казус ще бъде решен от София. А ще решат ли и други проблеми на Пазарджик столичните интелектуалци? - Изразът е правилен - паралелна реалност. Ясно е, че тези хора са сзързани с политически партии извън парламента. Но как ще предизвикат интереса към себе си с 2 лъвчета? Та те са се превърнали в анимационни герои от Лайън Кинг или от Лъвчето Симба....Тези хора събират евтини точки и искат да се закачат като вампири за проблемите, за да влязат в следващия парламент. Те обаче не дойдоха на протеста за високите цени на водата, защото могат да си я платят и и не им пука. И не, няма да влязат по този начин в Народното събрание...Битката им се превръща просто в един виц.", "date": "2018.01.30", "title": "ЕКСКЛУЗИВНО В ПИК! Депутатът от БСП Александър Симов изригна: Драмата с лъвчетата е безумна! Клякането на премиера пред 300 анимационни герои е нелепо"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%B0-%D0%B0%D0%BA%D1%86%D0%B8%D1%8F-%D0%B2-%D1%81%D1%82%D0%BE%D0%BB%D0%B8%D0%BF%D0%B8%D0%BD%D0%BE%D0%B2%D0%BE-%D1%81%D1%8A%D0%B1%D0%B0%D1%80%D1%8F%D1%82-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8-%D0%BF%D0%B0%D0%B2%D0%B8%D0%BB%D0%B8%D0%BE%D0%BD%D0%B8-news723411.html", "text": "Акция за премахването на незаконни търговски обекти в пловдивския квартал „Столипиново” започна тази сутрин. 25 павилиона и масивни постройки ще бъдат разрушени на улица „Възход”.", "date": "2018.01.30", "title": "Поредна акция в Столипиново, събарят незаконни павилиони"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D0%B0%D0%BD%D1%82%D0%BE%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D0%B7%D0%B0%D0%BF%D0%BB%D0%B0%D1%88%D0%B8-%D0%BE%D1%89%D0%B5-%D0%B5%D0%B4%D0%B8%D0%BD-%D0%BE%D1%82-%D0%B1%D1%81%D0%BF-%D1%81%D1%8A%D1%81-%D1%81%D1%8A%D0%B4-%D0%BE%D0%B1%D0%B8%D0%B4%D0%BD%D0%BE%D1%82%D0%BE-%D0%BF%D0%BE%D0%BC%D0%B8%D1%8F%D1%80%D1%81%D1%82%D0%B2%D0%B0%D0%BD%D0%B5-%D0%B7%D0%B0%D0%BF%D0%B0%D0%BB%D0%B8-%D1%84%D0%B8-news723338.html", "text": "Бившите депутати от ГЕРБ и БСП Антон Тодоров и Страхил Ангелов коментираха в студиото на сутрешния блок на България он ер трябва ли комунизмът да влезе в учебниците и по какъв начин да бъде поднесен той на децата. Страхил Ангелов е категоричен, че не може да се зачеркне този период. На същото мнение е и Антон Тодоров. „Трябва да има обективно представяне на това какво се е случило. Как България е била управлявана, от кого, по какъв начин. Обективно трябва да се представят достиженията ни тогава“, категоричен е Ангелов. Той смята, че децата му трябва да научат какво е народен съд, но не така, както е представено. Антон Тодоров заяви, че има ли документи, има и история. „Историята трябва да бъде показана на базата на документите“, поясни бившият депутат от ГЕРБ. Тодоров коментира темата за представянето на Народния съд. Той разказа, че е виждал документи за избити десетки хиляди души, сред които са генерали, роднини на баба Тонка. По думите му, престъпленията тогава са били ужасни. \"България посреща края на тоталитарния режим напълно фалирала\", напомни още Антон Тодоров. В края на разговора Антон Тодоров и Страхил Ангелов влязоха в спор. Тодоров попита Ангелов кой има предвид като говори за помиярстване. На въпрос „Мен ли имате предвид“ Ангелов отговори „Да“, а Тодоров заяви: „Гответе се за съда“.", "date": "2018.01.30", "title": "БОМБА В ЕФИР! Антон Тодоров заплаши още един от БСП със съд! Обидното \"помиярстване\" запали фитила на бившия депутат от ГЕРБ"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%BD%D0%B0%D0%B9-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B8%D1%8F%D1%82-%D0%BC%D1%8A%D0%B6-%D0%B2-%D1%81%D0%B2%D0%B5%D1%82%D0%B0---%D0%B4%D1%8F%D0%B4%D0%BE%D1%82%D0%BE-%D0%BD%D0%B0-%D0%B8%D1%81%D0%BF%D0%B0%D0%BD%D0%B8%D1%8F-news723441.html", "text": "Интерфакс В Испания на 113-годишна възраст почина Франсиско Нуниес, считан за най-възрастния мъж в света, предава , като се позовава на информация от местната агенция EFE, цитирана от Фокус. Мъжът е живял в родния си Бенвенида, в автономния регион Естремадура. Роден е на 13 декември 1904 г. Нуниес е бил 10-годишен, когато е избухнала Първата световна война. През 20-те години на миналия век е участвал във войната на Испания и Франция срещу Рифската република. Нуниес има четири деца, деветима внуци и 15 правнуци. Съпругата му е починала през 1988 г. Мъжът е починал в понеделник, 29 януари, но новината за смъртта му стана известна ден по-късно.", "date": "2018.01.30", "title": "Почина най-възрастният мъж в света - \"дядото на Испания\""}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D0%BE%D0%B2%D0%B4%D0%B8%D0%B3%D0%BD%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5-%D0%BD%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D0%B0-%D0%BD%D0%B0-%D0%BF%D0%B8%D1%82%D0%B1%D1%83%D0%BB%D0%B0-%D1%83%D0%B1%D0%B8%D0%BB-3-%D0%B3%D0%BE%D0%B4%D0%B8%D1%88%D0%BD%D0%BE%D1%82%D0%BE-%D0%B4%D0%B5%D1%82%D0%B5-news723497.html", "text": "пресцентъра на Апелативна прокуратура-Пловдив. Районна прокуратура-Пазарджик привлече като обвиняем 35-годишния Д.М. за това, че на 29 януари 2018 г., в село Мокрище, община Пазарджик, не положил достатъчно грижи за гръбначно животно – куче от породата „питбул“, което е било под надзор, като в резултат на това е последвала смъртта на малолетно лице – 3-годишно момче – престъпление по чл. 325в, ал 2, във връзка с ал. 1 от Наказателния кодекс. Д. М. е задържан за срок от 72 часа с постановление на наблюдаващия прокурор. Това съобщиха от В хода на проведеното разследване е извършен оглед на местопроизшествието, към който е приложен и фотоалбум, разпитани са свидетели, назначена е съдебно-медицинска експертиза, уведомени са Община Пазарджик и Агенцията по храните. Кучето е било прегледано от ветеринар, издадени са предписания, като мерки за него трябва да бъдат взети от съответните контролни органи. По делото се извършват активни процесуално-следствени действия.", "date": "2018.01.30", "title": "Прокуратурата повдигна обвинение на собственика на питбула, убил 3-годишното дете"}
{"url": "http://pik.bg/%D0%B4%D0%B5%D0%BD%D0%B8%D1%86%D0%B0-%D1%81%D0%B0%D1%87%D0%B5%D0%B2%D0%B0-%D0%B7%D0%B0-%D0%B4%D0%B6%D0%B5%D0%BD%D0%B4%D1%8A%D1%80-%D1%82%D0%B5%D0%BC%D0%B0%D1%82%D0%B0-%D0%B2-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5%D1%82%D0%BE-%D0%BD%D0%B5-%D0%B2%D1%8F%D1%80%D0%B2%D0%B0%D0%B9%D1%82%D0%B5-%D0%BD%D0%B0-%D0%B7%D0%B0%D0%B3%D0%BB%D0%B0%D0%B2%D0%B8%D1%8F-%D1%87%D0%B5%D1%82%D0%B5%D1%82%D0%B5-%D0%BF%D1%8A%D1%80%D0%B2%D0%BE%D0%B8%D0%B7%D1%82%D0%BE%D1%87%D0%BD-news723494.html", "text": "Децата не са питани дали да ходят до тоалетната, с какви дрехи да ходят. Дезинформационната атака взима за повод един конкурс, който се провежда в образователната система от пет години. Анкетата в никакъв случай на може да бъде наречена по този начин - \"джендър\", още повече с конотацията, която я имаме през последните дни. Самите въпроси в анкетата, която е публична, ясно показва какви въпроси се задават. Това заяви пред Би Ти Ви Деница Сачева, зам.-министър на образованието. Тя поясни, че фондация \"Джендър, образование, изследвания и технологии\", която е инициатор на коментираната анкета, е регистрирана с нестопанска цел, има публични отчети, а проектите й насърчават в училищата да има толерантна и несмущаваща среда, свързани са с правата на децата, майките и бащите. \"Има национална стратегия за равнопоставеност на жените и мъжете. Така че тази тема не е нова и не е проблем - такъв, какъвто в момента се опитват да го представят. Това е инициатива на неправителствения сектор, в която няма нищо притеснително, в която няма никакви въпроси за сексуална идентичност или нещо от този род\", коментира Сачева. На въпрос как разбира стереотипите, свързани с пола, тя отговори: \"В момента под това понятие се прави опит да се търсят различни провокации, да се провокират страховете на хората. Става дума за стереотипи, свързани с конкретния пол. Например - че жените могат да работят само конкретни професии, не могат да са свързани с науката, технологиите и т.н. За мъжете също има стереотипи - например, че не могат да заместят майката при отглеждането на децата... Когато говорим за стереотипи на пола, това не е понятие, свързано със свободно определяне на пола, както в момента има тенденция да се тълкува\". Деница Сачева отбеляза, че насърчава всички медии \"да направят репортажи и да видят какво е направено по този проект и да се види, че няма нищо притеснително и страховете на хората в този случай са неоснователни\". Запитана дали е чела Истанбулската конвенция, Сачева отговори: \"Чела съм я, разбира се... Единственият член, в който се коментира връзката с образователната система, е член 14. Ще се насърчават мерки, свързани с равнопоставеността и ненасилственото решаване на конфликти. Джендър образование в този вид, в който общественото мнение изкриви това понятие - като свободно избиране на пол и т.н., такова нещо няма да има в образователната система и то не следва от конвенцията. Училището има за цел само да насърчава равнопоставеността между момичетата и момчетата. България е обвързана с Договора от Лисабон, така че образователни програми няма да бъдат променяни\". Сачева поясни, че е абсолютно некоректна информацията, публикувана в медиите, че въпросникът на тази организация е свързан с \"тоалетни, полички и т.н.\". \"Хората бяха въведени в заблуждение. Нека не вярват на заглавия. Ако имат съмнения, винаги могат да потърсят първоизточника и да разберат за какво става дума\".", "date": "2018.01.30", "title": "Деница Сачева за \"джендър\" темата в образованието: Не вярвайте на заглавия, четете първоизточниците"}
{"url": "http://pik.bg/%D1%81%D1%83%D0%BF%D0%B5%D1%80-%D1%81%D1%8A%D0%B2%D0%B5%D1%82%D0%B8-%D0%BA%D0%B0%D0%BA-%D0%B4%D0%B0-%D0%B7%D0%B0%D0%BF%D0%B0%D0%B7%D0%B8%D1%82%D0%B5-%D1%82%D1%80%D1%8A%D0%BF%D0%BA%D0%B0%D1%82%D0%B0-%D0%B2-%D1%81%D0%B5%D0%BA%D1%81%D0%B0-news723321.html", "text": "Колкото и горещи да са били креватните ви фиести в началото, някъде след около половин година заедно с твоето сладурче рискувате да стигнете до момента на еротичното затишие. С малко полезни хитринки от наша страна ще съумеете да поддържате огъня в спалнята си за вечни времена. През първите няколко месеца от връзката произволно взета двойка може да бъде открита на едно от двете места: или в нейната, или в неговата спалня. Причината за това е проста и логична - сексът през ранната любовна фаза е гореща територия за експерименти, на която и двамата посвещавате всяка свободна минутка, дори с риск от пристрастяване. Само че какво се получава след шестмесечен похотлив маратон на високи обороти? Страстите постепенно започват да изстиват и отстъпват място на гушкането, приятелските прегръдки и... навика. Неприятно, но факт - това са рисковете на задълбочаването на връзката! Специалистите обясняват, че колкото по-близки си ставате с твоето другарче като двойка, толкова повече първоначалният бурен поток на хормоните се успокоява, в резултат на което тялото и умът ти се настройват на друга вълна. Когато колелото се завърти и тази трансформация вече е факт, ти изпадаш в паника: какво, по дяволите, става с вас. На фона на първата нощ, когато с гаджето ти спахте в едно легло и всъщност изобщо не мигнахте, „петминутката“, която извършвате напоследък в събота след филма, ти изглежда жалка история. Слава богу, това не е признак, че химията помежду ви е дала фира, а просто е червена лампичка, че за да осигурите дълъг и щастлив живот на плътската част от връзката си, е време да вложите малко повече еротична енергия. Ето кои са сексуалните капани, в които попадат повечето двойки, плюс доза идеи как вие да ги прескочите по-лесно. СЕКС ФАЗА Шест месеца В началото на всяка връзка тръпката, която усещаш в стомаха, рязко покачва нивото на адреналина. Той ти осигурява изобилие от енергия за славни секс подвизи с възлюбения. След първия тур, изкаран в този дух, телата и на двама ви започват да освобождават повече окситоцин (известен като хормона на близостта) за сметка на адреналина. По строго научни данни окситоцинът е виновникът за чувството на обич и близост, което изпитвате във все по-големи дози. Нищо чудно да продължавате да правите секс почти толкова често, колкото и преди, но той вече не е онова изгарящо плътско отдаване от първите ви месеци заедно, а е някакси по-улегнал и сантиментален. Какъв е проблемът, ли? Това, че бързите горещи сесии на принципа трябва-да-те-имам-сега-и-веднага, ви се случват все по-рядко Похотлив съвет: възприемайте се като секс обекти. Много често се твърди, че ако сте влюбени, еротичната част непременно трябва винаги да е нежна и романтична като сцена от холивудски филм. Само че бързият, дори животински секс е също толкова важен за връзката, колкото онзи, при който се съзерцавате замечтано в очите. Опитай се да се настроиш на палава вълна, както в доброто старо време от началото на отношенията ви. Изпрати на твоето сладурче закачлив секси есемес, докато е на работа, за да знае, че нямаш търпение да го видиш. Докато се потиш на пътечката във фитнеса, фантазирай си за нажежаващото рандеву с гаджето преди няколко вечери. Следващия път, когато сте отново заедно, ще бъдеш готова за страстни подвизи. Заложи на повече спонтанност и бърза акция в еротичните ви занимания. Пусни му ръка, докато си взима бирата от хладилника, игриво го притисни към вратата или му осигури своята неочаквана (но винаги добре дошла) компания в банята. Елементът на изненада ще ви помогне да възродите възбудата от първите няколко месеца. СЕКС ФАЗА Една година Ето още малко научна информация за любовната химия. През първата година от връзката и мъжкият, и женският мозък отделят в повишени дози още два хормона освен окситоцина – допамин и серотонин. Те също дават своя принос за това да се чувстваш на седмото небе от щастие. Но нищо хубаво не трае вечно! След около 12 месеца нивото им започва да спада до нормалното. По този начин твоето тяло насочва погледа ти към приятелите, работата, хобитата и всички останали неща, които, може би, си позагърбила през медения месец от връзката ви. В резултат на цялата тази работа повечето двойки отделят все по-малко време и внимание на страстните наслади. Има и друга причина за интимно-любовния обрат и тя е на подсъзнателно равнище: понеже и двамата сте сигурни във връзката си и смятате, че сексът ви е в кърпа вързан, еротичните ви занимания постепенно минават на по-заден план и вече не са ви чак толкова интересни. На всичкото отгоре сте опознали отблизо ерогенните си зони и не изпитвате онова неистово желание от първите месеци заедно да изследвате всеки сантиметър от телата си. С други думи, жегата помежду ви отстъпва място на спокойствието и сигурността във връзката. Нищо чудно да откриеш, че с времето твоят човек, дори да продължава да иска секс също толкова често, е станал, меко казано, мързелив в спалнята. Похотлив съвет: създайте време за секс. След една година е точно времето, когато е добре да откриете предимствата на „преднамерения“ секс. (Спокойно, по-готино е, отколкото звучи!) С други думи, нарочно да полагате усилия редовно да консумирате любовта си - дори ако в момента и на двамата не ви е съвсем до това. Да, да, знам, че звучи като задължение, но помисли малко. Не е ли глупаво да оставяте ежедневните задължения да ви въртят в своята въртележка и да пропускате толкова готини мигове в спалнята? Положи малко усилия и скоро ще забележиш, че след като тялото ти започне да се поклаща в еротичния ритъм, мозъкът ти много бързо се настройва на същата вълна. Така че вместо да превърташ безцелно каналите по телевизията, с идеята да разпуснеш, по-добре дръпни твоя човек в леглото в секундата, в която и двамата сте си вкъщи, и се отдайте на гушкане. После бавно свалете дрехите си един от друг. Бонус идея: дори да сте от хората, които сутрин са напълно неадекватни, навийте часовника за по-рано и пробвайте десетминутна бърза акция преди работа, която ще ви държи влага през целия ден. След една-две сутрини опитайте отново същото нещо. Само внимавайте да не прескачате напълно предиграта. Преднамереният секс няма да  ви носи удоволствие, ако залагате само на същинската част. Трябва да си оставяте време първо да се възбудите физически. Така желанието за палави занимания ще дойде от само себе си. СЕКС ФАЗА Две или повече години Биологично погледнато, на този етап с вас като двойка не се случват каквито и да било съществени хормонални промени. Но въпреки това ви грози заплахата да минете на сексуален автопилот, защото след толкова време заедно хората неусетно затъват в еротичната рутина. Твоят човек знае какво ти харесва, ти знаеш какво му харесва и лека-полека спирате да пробвате нови неща в спалнята. Голяма грешка! Защото тъкмо сега повече от всякога се нуждаете от изобретателност и разчупване на навиците, които са превърнали плътските ви занимания от забавни в механични и скучни. Похотлив съвет: излезте от рамките на навика. Ако пикантните думички никога не са били част от еротичния ви репертоар, следващия път докато сте в леглото, прошепни нещо по-така в ухото на другарчето си. Постепенно ще си създадете секс език, предназначен само за вас двамата. Постави си още една цел – така наречената предпазлива спонтанност. Примерно с гаджето ти се заключвате в спалнята, докато гостите на партито ви се вихрят в другата стая. Или се отдавате на сладки експерименти в колата на път за морето (само при спряло превозно средство!). Пробвайте пози, които преди са ви се стрували табу или прекалено сложни за изпълнение, но за които ви е любопитно какво ще се получи. Или вкарайте секс играчки в креватните си забавления – примерно вибратор. В началото разчупването на рутината може да ви изглежда леко плашещо. Но пък крайният резултат ще си струва. Дори хормоните, които са бушували у вас в доброто старо време, вече да са позатихнали, нищо не ви пречи отново да изпитате онова горещо желание един към друг. ПАРЕЩИ ИДЕИ Виж как тези жени избягват липсата на страст. „Изваждам секс заровете. Имам два чифта – едните са с думи като „ближа“ и „целувам“ върху тях, а на другите има нарисувани части от тялото. Хвърляме ги едновременно и после правим онова, което се пада от съчетанието на двата вида.“ Галя ( 33 г.), има връзка от две години „Тайната на нашия сексуален живот ли? Ваната с много пяна. След тежък ден в работата с моя човек се потапяме в нея и много бързо се настройваме на еротична вълна.“ Диляна (30 г.), има връзка от четири години „Когато с гаджето ми не сме заедно, си пишем секси съобщения за нещата, които искаме да направим, като се видим. Определено влагаме много старание и изобретателност.“ Даниела (25 г.), има връзка от седем месеца ХИМИЧНА ВРЪЗКА В началото, когато един мъж и една жена се влюбят, те започват да си приличат хормонално - нивото на тестостерона при него спада, а при нея се покачва. След година нивата на хормоните се връщат към нормата и двойките започват да правят секс все по-рядко.", "date": "2018.01.30", "title": "Супер съвети! Как да запазите тръпката в секса"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%BA%D0%B0%D0%BD%D0%B8-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D1%81%D0%B8-%D0%B4%D0%B0-%D0%BF%D1%8A%D1%82%D1%83%D0%B2%D0%B0%D1%82-%D0%B7%D0%B0-%D0%B0%D1%84%D1%80%D0%B8%D0%BD-news723416.html", "text": "„Ватан” Президентът на Турция и генерален председател на управляващата Партия на справедливостта и развитието (ПСР) Реджеп Тайип Ердоган говори на днешното редовно седмично заседание на Парламентарната група в Меджлиса, пише вестник . Пред неговите депутати държавният глава декларира, че Турция няма да преустанови операцията „Маслинова клонка” до пълното прочистване на района от „терористи”. Не пропусна също така и да критикува остро отношението и позициите по нея на опозицията. Визира конкретно основната опозиционна Народно-републиканска партия (НРП) и легалната и парламентарно представена кюрдска Демократическа партия на народите (ДПН). Изказването му бе съпроводено от скандирания лозунг от депутатите: „Вожде, заведи ни в Африн!”. По този повод Ердоган уточни: „Още преди да вземем решение за операцията, аз ви обещах, че всички ние заедно ще отидем там. Оставихме зад гърба си две доста напрегнати седмици. Ще продължим също толкова неуморно да работим, да тичаме, да се потим; до пълното постигане на стоящите пред Турция цели.”, посочва още „Ватан”.", "date": "2018.01.30", "title": "Ердоган кани депутатите си да пътуват за Африн"}
{"url": "http://pik.bg/%D0%B8%D0%BB%D0%B8%D1%8F%D0%BD%D0%B0-%D0%B9%D0%BE%D1%82%D0%BE%D0%B2%D0%B0-%D1%81%D1%82%D0%B0%D0%BC%D0%B1%D0%BE%D0%BB%D0%BE%D0%B2-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B5-%D0%BF%D1%80%D0%B8%D0%BC%D0%B5%D1%80-%D0%BD%D0%B0-%D1%81%D1%8A%D0%B2%D1%80%D0%B5%D0%BC%D0%B5%D0%BD%D0%BD%D0%B8%D1%82%D0%B5-%D0%BF%D0%BE%D0%BB%D0%B8%D1%82%D0%B8%D1%86%D0%B8-news723391.html", "text": "164 години от рождението на Стефан Стамболов бяха отбелязани пред паметника му в столицата. Вицепрезидентът Илияна Йотова участва в тържествената церемония по полагане на венци и заяви, че образът на Стамболов трябва да служи като пример на съвременните политици. Един от проблемите на България днес е острият дефицит на силни хора, на хора, които могат да отстояват своите идеи, да се борят за страната си, да се борят за националното. Френският вестник \"Фигаро\" някога написа за Стамболов, че той е въплъщение на българската енергия. Днес имаме нужда повече от всякога от тази енергия и от този пример, заяви вицепрезидентът.", "date": "2018.01.30", "title": "Илияна Йотова: Стамболов трябва да е пример на съвременните политици"}
{"url": "http://pik.bg/%D0%B2%D0%BC%D1%80%D0%BE-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D0%B7%D0%B0-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B0-%D1%81%D0%B5%D1%87-%D0%B2-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-news723443.html", "text": "Сигнал до директора на Регионална дирекция по горите – Стара Загора инж. Петър Заяков внасят Антон Андонов – член на Изпълнителния комитет на ВМРО и общински съветник в Стара Загора, и общинският председател на партията в Павел баня Николай Марков. Те алармират за случаите на изсичане на гори в района на язовир „Копринка“, който е в границите на „Натура 2000“. Патриотите от ВМРО настояват за проверка и при установени нарушения Регионалната дирекция да наложи санкции на виновните лица по Закона за биологично разнообразие. Андонов и Марков настояват също така да бъде осигурен ефективен контрол на защитените площи и превенция на всякакви бъдещи нарушения на законодателството в защитените региони по „НАТУРА 2000“. от Антон Андонов, член на Националния изпълнителен комитет на ПП „ВМРО-БНД“    и Николай Марков, общински председател на ПП „ВМРО-БНД“ гр. Павел Баня, адрес за кореспонденция: гр. Стара Загора, ул. „Славянска“ 45, ет. 2, офис 10 Обръщаме се към Вас в качеството си на представители на ПП „ВМРО-БНД“, за да сигнализираме за случаи на изсичане на гори, попадащи в границите на защитени зони от Европейската екологична мрежа „НАТУРА 2000“. Участъкът, където се извършва незаконната сеч, е в района на коритото на река Габровница, между Горно Сахране и Долно Сахране, община Павел баня, област Стара Загора. Защитената зона е с код BG0000261 и наименование „Язовир Копринка“. Местността попада в границите на защитена територия и съгласно чл. 122 , ал. 2, т. 1 от Закона за биологичното разнообразие се забраняват всякакви дейности по ползването на горите, земите и водните площи, включени в Националната екологична мрежа. Всички територии, включени в състава на „НАТУРА 2000“, представляват значителна част от биологичното разнообразие от защитени и застрашени от изчезване растителни и животински видове. Те са неразделна част от националното богатство на Република България. Именно поради предходното всички компетентни институции в България трябва да налагат необходимия и навременен контрол, що се касае за опазването на реда и ненарушаването на равновесието и хармонията в границите на тези територии. В качеството Ви на директор на Регионална дирекция по горите – Стара Загора молим: 1) Да бъде започната проверка за незаконно изсичане на горския фонд, част от територията на защитената зона на „НАТУРА 2000“; 2) При установени нарушения от проверката да наложите съответните санкции на виновните лица в съответствие с правомощията Ви, произтичащи от Закона за биологично разнообразие; 3) Да предприемете нужните действия, произтичащи от компетенциите Ви, за осигуряване на ефективен контрол на защитените площи и превенция на всякакви бъдещи нарушения на законодателството в защитените региони по „НАТУРА 2000“.", "date": "2018.01.30", "title": "ВМРО алармира за незаконна сеч в Стара Загора"}
{"url": "http://pik.bg/%D1%81%D1%80%D0%B0%D0%BC%D0%BE%D1%82%D0%B0-%D1%86%D0%B8%D0%B3%D0%B0%D0%BD%D0%B8-%D0%B7%D0%B0%D0%B6%D0%B8%D0%B2%D1%8F%D1%85%D0%B0-%D0%B2-%D0%BA%D1%8A%D1%89%D0%B0%D1%82%D0%B0-%D0%BD%D0%B0-%D0%BD%D0%B5%D0%B2%D0%B5%D0%BD%D0%B0-%D0%BA%D0%BE%D0%BA%D0%B0%D0%BD%D0%BE%D0%B2%D0%B0-news723368.html", "text": "Къщата на Невена Коканова в монтанското селце Княжева махала е пред разпад. Имотът бил препродаден на циганско семейство, което не само не стегнало постройката, а я досъсипало. От някогашната вила със сводест чардак и дървени стълби нямало и помен, а днес и вътре, и вън царяла мизерия. Според малкото местни жители в някогашния дом на великата актриса се тъпчели повече от 20 души, а тарторът на фамилията бил един от най-наглите апаши в Северозападна България. Често тарашел домовете и на съселяните си в Княжева махала, а наскоро, след поредно престъпление, бил арестуван, осъден по бързата процедура и пратен в затвора. Възрастните хора в селото, които пазели спомена за Невена в сърцата си, не се косели толкова за собственото си спокойствие, колкото за разпада на къщата, която заслужавала да бъде откупена от държавата и да бъде превърната в музей. „Ако я беше взел един свестен човек, да я стегне малко, да сложи поне една паметна плоча, че тук е живяла голямата Невена Коканова. Такива личности не бива да се забравят“, коментират в селото. В Княжева махала актрисата пристигнала с майка си през 1942-1943 г. Тогава била към 5-годишна. София била бомбардирана от английски и американски самолети и бащата на Невена, който бил офицер, ги изпратил в провинцията. В селото се родил брат ѝ Димитър, а когато на власт дошли комунистите, подгонили цялото семейство като роднини на бивш царски офицер. Баща ѝ бил изпратен в Белене, а фамилията се изселила в софийско село. Но въпреки мъчителните спомени от детството Невена не забравила Княжева махала. Щом станала известна, цялото село се събирало в читалището да гледа филмите ѝ, а тя им гостувала от време на време. Днес живи нейни познати там почти нямало. Нейната къща съвсем не била единствената, потънала в разруха. Възникналото като махала край река Лом село все още нямало никакви удобства. Липсвали площад, черква, асфалт, училището с две стаи затворило, а единствената нова европридобивка била дървена беседка, в която кметът през лятото приемал местните жители, дошли кой с жалба, кой с молба.", "date": "2018.01.30", "title": "СРАМОТА! Цигани заживяха в къщата на Невена Коканова  "}
{"url": "http://pik.bg/%D0%BD%D0%BE%D0%B2%D0%BE%D1%82%D0%BE-%D0%BF%D0%BE%D1%80%D1%82%D1%83%D0%B3%D0%B0%D0%BB%D1%81%D0%BA%D0%BE-%D0%BF%D0%BE%D0%BF%D1%8A%D0%BB%D0%BD%D0%B5%D0%BD%D0%B8%D0%B5-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D1%81-%D0%BF%D1%8A%D1%80%D0%B2%D0%B8-%D0%B4%D1%83%D0%BC%D0%B8-%D0%BD%D0%B0-%D1%80%D0%BE%D0%B4%D0%BD%D0%B0-%D0%B7%D0%B5%D0%BC%D1%8F-%D0%BD%D0%B0%D1%81%D0%B8%D0%BC%D0%B5%D0%BD%D1%82%D0%BE-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%D0%B4%D0%B0--news723349.html", "text": "Най-новото зимно попълнение на Левски за 2018 година Филипе Насименто заяви, че главната му амбиция е да се наложи в състава и да спечели много трофеи на \"Герена\". Португалският полузащитник призна, че главната цел пред отбора в момента е спечелването преди всичко на Купата, където тимът е на полуфинал срещу ЦСКА. \"Развълнуван съм. Много съм щастлив. Пристигнах в най-големия отбор в България. Тук съм, за да помогна на Левски да спечели титли. От мен можете да очаквате голямо себераздаване и страст в това, което правя на терена. Сигурен съм, че ще спечеля много мачове със синята фланелка\", призна дорошният играч на Динамо Букурещ. \"Това е най-големият клуб в България. Има много титли и славна история. Нуждае се отново да започне да печели трофеи. Знам, че сега трябва да спечелим Купата, а имаме и шансове в шампионата. В първенствата на Румъния и България се играе подобен футбол. Тук има няколко водещи отбора като в Румъния. Аз се радвам, че ще имам възможността да преследвам титлата с Левски. Знам, че феновете на отбора са многобройни и много темпераментни. Подкрепят отбора навсякъде. Нямам търпение да облека екипа и да се боря за този отбор\", каза още 23-годишният португалец пред \"Гонг\". Той парафира договора си с Левски вчера, а срокът споразумението е до лятото на 2020 година.", "date": "2018.01.30", "title": "Новото португалско попълнение на Левски с първи думи на родна земя! Насименто се закани да скъса мрежата на..."}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B2%D1%80%D0%B5%D0%BC%D0%B5-%D0%B5-%D0%B7%D0%B0-%D0%BD%D0%BE%D0%B2%D0%B8%D1%82%D0%B5-%D0%B2%D0%B8%D0%BD%D0%B5%D1%82%D0%BA%D0%B8---%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D1%81%D1%82%D1%80%D1%83%D0%B2%D0%B0%D1%82-news723374.html", "text": "На 31 януари изтича валидността на годишните винетки за 2017 г. Това съобщиха от пресцентъра на Агенция „Пътна инфраструктура“. Стикери се продават в над 3000 разпространителски пункта. От тях 372 бр. са с денонощен режим на работа. Това са големите бензиностанции, офисите на „Български пощи“, областните пътни управления и гранично контролно-пропускателните пунктове. През 2018 г. – за трета поредна година, цените на всички винетки за леки автомобили са непроменени. Годишната е 97 лв., месечната – 30 лв., а седмичната – 15 лв. За първи път има и тримесечна винетка за леките коли. Цената ѝ е 54 лв. Тя ще позволи на хората, които карат автомобилите си предимно през лятото или по време на по-дълга отпуска или пък не живеят постоянно в страната да използват по-краткосрочен стикер. За първи път годишната винетка за всички превозни средства важи за срок от една година от датата на купуването ѝ, т. е. ако шофьор си купи стикер например на 3 март 2018 г., когато тръгва на път за Националния празник, то той ще важи до 2 март 2019 г. Винетката се перфорира в търговския обект от продавача на стикера. Необходимо е да се изиска и касова бележка с вписан регистрационен номер на превозното средство, която трябва да се пази. От пускането в разпространителската мрежа на винетките за 2018 г. до сега са продадени 597 905 стикера от всички видове и за всички категории превозни средства. Начислените приходи са над 49 млн. лв. От тях 35.7 млн. лв. са от шофьорите на леки автомобили, а около 13.3 млн. лв. от останалите видове МПС. Най-търсените винетки за 2018 г. от шофьорите на леки автомобили до момента са годишните – 346 928 бр., следват седмичните – 104 903 бр., месечните – 13 541 бр., и тримесечните – 1 994 бр. От шофьорите на МПС Категория 1 и 2 най-предпочитани са дневните винетки – 98 856 бр., следват месечните – 16 652 бр., седмичните – 7 986 бр., и годишните – 7045 бр. На Дирекция „Социално подпомагане“ са предоставени 164 075 бр. годишни винетки за леки автомобили на стойност 15 915 275 лв., които са за сметка на АПИ.", "date": "2018.01.30", "title": "ВНИМАНИЕ! Време е за новите винетки - ето колко струват"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%86%D0%B0%D1%86%D0%B0%D1%80%D0%BE%D0%B2-%D0%BF%D0%BE%D0%B4%D1%85%D0%B2%D0%B0%D1%89%D0%B0-%D1%81%D0%BB%D1%83%D1%87%D0%B0%D1%8F-%D0%BD%D0%B0-%D0%B1%D0%B8%D0%B2%D1%88%D0%B8%D1%8F-%D0%B2%D0%BE%D0%B5%D0%BD%D0%B5%D0%BD-%D0%BA%D0%BE%D0%B9%D1%82%D0%BE-%D0%BC%D0%BE%D0%B6%D0%B5-%D0%B4%D0%B0-%D0%BE%D1%81%D1%82%D0%B0%D0%BD%D0%B5-%D0%BD%D0%B0-%D1%83%D0%BB%D0%B8%D1%86%D0%B0%D1%82%D0%B0-news723427.html", "text": "Сотир Цацаров разпореди на Върховната административна прокуратура да се заеме със случая на семейството на бившия военен, което трябва да напусне жилището си. Прокурорите ще изискат от Изпълнителната агенция &bdquo;Военни клубове и военно-почивно дело&ldquo; към Министерство на отбраната цялата преписка по случая с ведомственото жилище на Станислав Бутенко, научи Дир. бг от свои източници в държавното обвинение.&nbsp; ВАП ще разгледа документацията в опит да намери решение по казуса с цел да помогне на семейството.&nbsp;&nbsp; Бившият военен Станислав Бутенко е служил 22 години в българската армия, награждаван е с ордени и медали. През 1981 г. той получава ведомствен апартамент от Министерство на отбраната в столичния жк \"Гевгелийски\". По думите на мъжа, тогава му казват, че може да живее в жилището, докато е жив.&nbsp; Преди 7 години пенсионерът получава инсулт, след който остава на легло. За него се грижи съпругата му. До септември м.г., когато семейство Бутенко получава писмо от военните, че трябва да напуснат дома си, защото нямат право да живеят в него. От силния стрес съпругата на Станислав Бутенко също получава масиран инсулт и оттогава е на легло. Днес мъжът лежи в едната стая на апартамента, а съпругата му - в другата. И двамата са напълно неподвижни. За тях се грижат дъщеря им и синът им, съобщи bTV. По думите на дъщерята, апартаментът в \"Гевгелийски\" е единственото им жилище и те няма къде да отидат, освен да останат на улицата. Според последното писмо от МО семейство Бутенко&nbsp;трябва да освободи&nbsp;апартамента до 22 март.&nbsp;", "date": "2018.01.30", "title": "ГОРЕЩА ТЕМА! Цацаров подхваща случая на бившия военен, който може да остане на улицата"}
{"url": "http://pik.bg/%D0%BB%D0%B5%D0%BA-%D0%BE%D1%82-%D0%BF%D1%80%D0%B8%D1%80%D0%BE%D0%B4%D0%B0%D1%82%D0%B0-%D0%B5%D1%82%D0%BE-%D0%BA%D0%B0%D0%BA-%D0%B1%D1%8A%D1%80%D0%B7%D0%BE-%D0%B4%D0%B0-%D0%BF%D1%80%D0%B5%D0%B1%D0%BE%D1%80%D0%B8%D1%82%D0%B5-%D0%BD%D0%B0%D1%81%D1%82%D0%B8%D0%BD%D0%BA%D0%B0%D1%82%D0%B0-%D0%B8-%D0%B3%D1%80%D0%B8%D0%BF%D0%B0-news723372.html", "text": "Хремата обикновено е сред първите симптоми на настинката. В началото секретът е прозрачен и течен. След като гъделичкането в носа и кихането отслабнат, секретът обикновено става по-гъст и лепкав. Това е не по-малко неприятно. Към това се прибавя и кашлица. Понякога тя е суха, понякога е със секрет. Случва се и здрави хора имат кашлица с храчки или лека хрема, пояснява проф. Йорг Линдеман, УНГ специалист от Университетската клиника в град Улм. Вижте рецепта за пилешка супа при настинка Секретът покрива лигавицата на носа и тази на бронхите, защото се образува в нея. В носа тя е покрита с фини реснички, които транспортират секрета в посока към гърлото. Обикновено го преглъщаме, без изобщо да разберем. Слузта от белите дробове също се придвижва към гърлото от фините реснички и от там – към стомаха. Когато секретът стане повече и започнем да го усещаме, смятаме това за неприятно, казва проф. Линдеман. За организма обаче това е един смислен и физиологично оправдан процес. Слузестият секрет изпълнява важна задача: да поддържа лигавицата влажна, да я предпазва от микроби и да захваща прах и вредни вещества от въздуха, който дишаме. Това обяснява пък д-р Михаел Барцок, специалист по белодробни болести от Белодробния център в град Улм, Германия. При настинка цветът и консистенцията на слузестия секрет се променят. В началото той е почти течен и бистър. Лигавицата е набъбнала. След известно време секретът се сгъстява. Започва и кашлица. Ако се възпали бронхиалната лигавица, там се събира повече секрет и кашлицата се увеличава. Може ли по цвета на секрета от носа да се определи настинката? Често след няколко дни цветът му става жълто-зелен. Предполага се, че се определя от вида на умрелите имунни клетки, които попадат в него. Различни проучвания откриват много често бактерии в жълто-зеления секрет, но не винаги. Изводът на учените е, че само по цвета не може да се съди дали инфекцията е станала бактериална. Не бива само на тази основа да се предписва антибиотик, смятат те. Ако пациентът обаче има зеленикави храчки, чувства се много болен и има температура, това говори за бактериална инфекция. Наистина, настинките се предизвикват от вируси. Ако състоянието на болния е все така лошо след няколко дни, може да се мисли, че то се определя от развила се на тази база бактериална инфекция. Това заявява проф. Линдеман. Преценката дали да се взема антибиотик или не, се прави от лекар. Как да облекчим състоянието при засилен слузест секрет Хората обичат да използват капки за свиване на носната лигавица, защото те отпушват бързо носа. Важно е да се знае, че те не бива да се прилагат повече от седмица. Когато секретът започне да се сгъстява, фините реснички на лигавицата се затрудняват да го транспортират. Лекарите съветват да пием повече течности, защото водата помага за втечняването му. Пациенти с бъбречни или сърдечни заболявания е добре да обсъдят с лекуващия колко точно вода да пият. Препарати с ацетилцистеин, които втечняват секрета, се препоръчват, само ако той наистина е твърд. Иначе може да се втечни прекалено и да заседне в бронхите, смята д-р Барцок. Той препоръчва да се ползва повече препарати на растителна основа, които подпомагат отхрачването. В аптеките вече има голям избор и човек може да се посъветва с фармацевта. Не човъркайте в носа! Това наранява лигавицата и може да я изсуши прекалено в дългосрочен план. Вместо да се опитвате да изчоплите коричките в носа, овлажнявайте лигавицата, например със спрей с морска вода. Помага и инхалирането на солен разтвор. Бъдете търпеливи! Дори настинката да отшуми, кашлицата и отделянето на леки храчки може да продължи общо 2-3 седмици.", "date": "2018.01.30", "title": "ЛЕК ОТ ПРИРОДАТА! Ето как бързо да преборите настинката и грипа"}
{"url": "http://pik.bg/%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%B8-%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%B1%D1%83%D1%80%D0%B3%D0%B0%D1%81-%D0%B7%D0%B0%D0%B5%D0%B4%D0%BD%D0%BE-%D0%BD%D0%B0-%D0%BC%D0%BE%D0%BB%D0%B8%D1%82%D0%B2%D0%B5%D0%BD%D0%B0%D1%82%D0%B0-%D0%B7%D0%B0%D0%BA%D1%83%D1%81%D0%BA%D0%B0-%D1%81-%D1%82%D1%80%D1%8A%D0%BC%D0%BF-news723431.html", "text": "Кметът на Бургас Димитър Николов е част от българската делегация, която ще участва в молитвената закуска, давана от президента на САЩ Доналд Тръмп, съобщава Флагман.бг. „Да, ще ходя на 8-и февруари. С нас ще бъде кметът на София Йорданка Фандъкова и колегата от Пловдив Иван Тотев. Ще подаря символите на Община Бургас, както и рекламни материали, представящи града ни”, каза Николов. Молитвената закуска събира представители на световния и политически елит. Поканата към Димитър Николов е изключителен жест.", "date": "2018.01.30", "title": "Фандъкова и кметът на Бургас заедно на молитвената закуска с Тръмп"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B3%D0%B5%D1%80%D0%B1-%D0%BE%D1%82%D1%81%D0%B5%D1%87%D0%B5-%D0%B4%D0%B5%D0%BB%D1%8F%D0%BD-%D0%B4%D0%BE%D0%B1%D1%80%D0%B5%D0%B2-%D0%BE%D1%81%D1%82%D0%B0%D0%B2%D0%B0-%D0%B4%D0%B5%D0%BF%D1%83%D1%82%D0%B0%D1%82-news723435.html", "text": "\"За нас няма казус „Делян Добрев“, заявиха пред Епицентър.бг от парламентарната група на управляващата партия\". Всеки момент пресцентърът на ГЕРБ ще разпространи позицията си. Делян Добрев остава депутат. Това е становището на парламентарната група на ГЕРБ след днешното решение на Конституционния съд. Решението на съда, което престои да бъде публикувано на сайта му по-късно днес, стъпва на вече дадено тълкуване за мандатите на народните представилите по конституционни дело №17 от 2013 г. КС е посочил, че след като депутатът подаде молба за оставка, тя не може да не бъде приета от Народното събрание и той не може да бъде закрепостен да изпълнява публична функция. Конституционните съдии не са обсъждали факта, че наскоро Делян Добрев сам оттегли подадената си и неприета от парламента оставка, като посочват, че това са правоотношения между него и органа. В решението си, което действа занапред, те изрично са посочили, че то не засяга статута на Добрев като народен представител. Делян Добрев подаде оставка като народен представител в началото на октомври 2017 г., но тя бе отхвърлена от мнозинството. Делото в Конституционният съд бе образувано по жалба на БСП от 14 октомври. Юридическият казус се заплете още повече, след като стана ясно, че на 22 декември Делян Добрев е оттеглил оставката си като народен представител.", "date": "2018.01.30", "title": "ИЗВЪНРЕДНО! ГЕРБ отсече: Делян Добрев остава депутат!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%81%D0%BB%D1%83%D1%85-%D0%B7%D0%B0-%D0%B0%D1%80%D0%B5%D1%81%D1%82-%D0%BD%D0%B0-%D0%B7%D0%BB%D0%B0%D1%82%D0%BA%D0%BE-%D0%B1%D0%B0%D1%80%D0%B5%D1%82%D0%B0%D1%82%D0%B0-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%BA%D0%BB%D0%B5%D1%87%D0%BA%D0%B8-%D0%B2-%D0%BC%D0%B2%D1%80-%D0%B3%D0%BE-%D0%BE%D0%BF%D1%80%D0%BE%D0%B2%D0%B5%D1%80%D0%B3%D0%B0%D1%85%D0%B0--news723436.html", "text": "Непотвърдена информация, че Златомир Иванов Баретата е бил задържан за отвличането на Адриан Златков, плъзна в мрежата. Според неизвестни източници с него били арестувани още 10 души, сред които дясната ръка на Баретата Ивайло Борисов - Ториното. Преди минути на официалния брифинг на МВР лично вътрешния министър Валентин Радев и главния секретар на МВР Младен Маринов отрекоха въпросната информация и заявиха, че подобен арест няма, предаде репортер на ПИК TV. \"Няма задържани за отвличането на Адриан Златков\", категоричен бе главният секретар. Запитан от журналисти, дали Баретата е задържан, Маринов заяви, че за да бъде едно лице арестувано, срещу него трябва да има повдигнато обвинение, което за момента не е факт по отношение на Баретата. Ето какво още казаха по актуалните криминални теми Валентин Радев и Младен Маринов във видеото на ПИК TV:", "date": "2018.01.30", "title": "ИЗВЪНРЕДНО В ПИК TV! Слух за арест на Златко Баретата! Големите клечки в МВР го опровергаха категорично"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BA%D1%8A%D1%80%D0%B2%D0%B0%D0%B2%D0%B8-%D0%BF%D0%B5%D1%82%D0%BD%D0%B0-%D0%B1%D0%B5%D0%BB%D0%B5%D0%B6%D0%B0%D1%82-%D0%BC%D1%8F%D1%81%D1%82%D0%BE%D1%82%D0%BE-%D0%BA%D1%8A%D0%B4%D0%B5%D1%82%D0%BE-%D0%BA%D0%BB%D0%B0%D1%85%D0%B0-%D1%88%D0%B5%D1%84%D0%B0-%D0%BD%D0%B0-%D0%B7%D0%B0%D0%B2%D0%BE%D0%B4%D0%B0-%D1%81%D0%BD%D0%B8%D0%BC%D0%BA%D0%B8-news723432.html", "text": "Въпреки твърдението на охраната, че не е известно да има подобен инцидент, при който е наръган във врата украински бизнесмен в Бургас, на мястото ясно личат взетите от криминалисти дактилоскопични проби от задната лява врата на сребристия джип, предава Флагман. Както ПИК съобщи, 33-годишният зам.-изпълнителен директор на \"Промет Стиил\"  ЕАД Артем Караватий е бил нападнат от маскираните мъже, докато вземал на ръце 5-годишното си момченце от задната седалка. Следите от кръв се виждат до 4 метра от автомобила. Припомняме, че Караватий е бил наръган във врата, а по думите на жена му преди това е бил удрян с юмруци и ритници. Гордостта на българката металургия от годините на развития социализъм бе препродадена през 2007 г. на украинската Метинвест, която се свързва с милиардера Ринат Ахметов.", "date": "2018.01.30", "title": "ЕКСКЛУЗИВНО! Кървави петна бележат мястото, където клаха шефа на завода (СНИМКИ)"}
{"url": "http://pik.bg/14-%D0%B3%D0%BE%D0%B4%D0%B8%D1%88%D0%BD%D0%B8%D1%8F%D1%82-%D0%B4%D0%B5%D0%BD%D0%B8%D1%81-%D0%BA%D0%BE%D0%B9%D1%82%D0%BE-%D0%BF%D1%80%D0%B5%D0%B1%D0%B8-%D0%B4%D0%BE-%D1%81%D0%BC%D1%8A%D1%80%D1%82-%D0%B1%D0%B5%D0%B7%D0%B4%D0%BE%D0%BC%D0%BD%D0%B8%D0%BA-%D0%BE%D1%81%D1%82%D0%B0%D0%B2%D0%B0-%D0%B2-%D0%B0%D1%80%D0%B5%D1%81%D1%82%D0%B0-news723453.html", "text": "Състав на Варненския апелативен съд потвърди като законосъобразна и обоснована най-тежката мярка, определена преди броени дни от Окръжния съд спрямо 14-годишния Денис, обвинен в убийството на мъж от Варна.", "date": "2018.01.30", "title": "14-годишният Денис, който преби до смърт бездомник, остава в ареста"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%80%D0%B0%D0%B4%D0%B5%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%89%D0%B5-%D0%B8%D0%BC%D0%B0-%D0%B4%D0%B5%D0%B9%D1%81%D1%82%D0%B2%D0%B0%D1%89%D0%B0-%D0%B7%D0%BE%D0%BE%D0%BF%D0%BE%D0%BB%D0%B8%D1%86%D0%B8%D1%8F-news723454.html", "text": "433 зоополицаи ще реагират на сигнали за инциденти с животни в цялата страна, съобщи на брифинг директорът на „Национална полиция” главен комисар Христо Терзийски. Силовият министър Валентин Радев посочи, че България ще стане втората страна в Европа с действащо такова звено. Необходимостта от него е изтъквана многократно през годините от експерти и граждански организации заради огромното количество сигнали за жестокости над животни – насилие, нелегални боеве, развъдници с недопустими условия и др. Сега в зоополицията ще влязат разследващи полицаи и оперативни работници, които ще бъдат специално обучени вероятно в Холандия. „Предприети са мерки и за недопускане омаловажаването на сигнали за престъпления срещу животни. Започна процедурата и по обозначаване на 28 автомобила – към днешна дата 25 са готови”, уточни Терзийски. Той допълни, че до момента има 298 сигнала за проява на жестокост към гръбначни животни, като над 20% от тези престъпления са разкрити и работата по тях продължава. Към момента сериозен проблем при работата по подобни престъпления са липсата на доказателства и изградени процедури за установяване на извършителя. Така и ефективно осъдените за насилие над животни са единици.", "date": "2018.01.30", "title": "ИЗВЪНРЕДНО В ПИК TV! Министър Радев: България ще има действаща зоополиция"}
{"url": "http://pik.bg/%D1%82%D0%B5%D0%B6%D1%8A%D0%BA-%D1%83%D0%B4%D0%B0%D1%80-%D0%BF%D0%BE-%D1%81%D0%BE%D1%84%D0%B8%D1%8F-%D0%BE%D1%83%D0%BF%D1%8A%D0%BD-2018-news723367.html", "text": "Хьон Чунг оттегли участието си от АТП 250 турнира в София. Азиатецът, който сътвори фурор на Аустрелиън Оупън, отстранявайки братята Звереви и Новак Джокович, се възстановява от контузия в ходилото на крака. Именно заради въпросната травма Чунг не успя да доиграе полуфиналния двубой в Мелбърн срещу Роджър Федерер. Освен Хьон, който от тази седмица е на рекордното за него 29-то място в ранглистата на АТП, участието в София е отказал и друг азиатски тенисист – Йен-Сун Лу (Тайван). Техните места ще заемат Блаж Кавчич и Малек Джазири. Очаква се всеки момент Григор Димитров да обяви решението си за турнира, акцентира \"Тенис 24\". В събота българинът каза, че има травма в рамото, която поставя под въпрос защитата на трофея от София от миналата година.", "date": "2018.01.30", "title": "Тежък удар по София Оупън 2018!"}
{"url": "http://pik.bg/32-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD-%D0%B7%D0%B0-%D0%BF%D0%BE%D0%B1%D0%BE%D0%B9-%D0%BD%D0%B0%D0%B4-%D1%82%D0%B0%D0%BA%D1%81%D0%B8%D0%B4%D0%B6%D0%B8%D1%8F-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news723437.html", "text": "ОДМВР - Пловдив 32-годишен мъж е задържан за побой над таксиметров шофьор. Това съобщиха от . Около 7.00 часа вчера във Второ РУ е постъпило оплакване от 56-годишен шофьор на такси, че в района на Централна гара в Пловдив клиент отказал да заплати сметката си и му нанесъл побой. При организираните бързи издирвателни действия бил установен извършителят – 32-годишен от Стамболийски, криминално проявен и осъждан. Срещу него е образувано бързо производство за причинена телесна повреда по хулигански подбуди. С постановление на районната прокуратура мъжът е задържан за срок до 72 часа.", "date": "2018.01.30", "title": "32-годишен мъж арестуван за побой над таксиджия в Пловдив"}
{"url": "http://pik.bg/5-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B3%D1%80%D0%BE%D0%B7%D0%B8-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%BF%D0%B8%D1%82%D0%B1%D1%83%D0%BB%D0%B0-%D1%80%D0%B0%D0%B7%D0%BA%D1%8A%D1%81%D0%B0%D0%BB-%D0%B4%D0%B5%D1%82%D0%B5-news723452.html", "text": "Трима души са задържани, след като питбул уби 3-годишно дете в пазарджишкото село Мокрище. Районната прокуратура в Пазарджик започна разследване по случая. Собствениците на животното ги заплашва 5 години затвор. Специализирани екипи установиха, че питбулът е бил гледан в мизерни условия. Кучето не е чипирано, не е ваксинирано и обезпаразитявано, информира БНТ. Не е ясно какво е отключило агресивното му поведение, каза директор на Областна дирекция по безопасност на храните в Пазарджик д-р Петко Митев. Институциите разясняват какво се е случило, близки на детето признаха, че често се е движело само. Не е ясно какво се е случило и дали е било само, когато кучето го е захапало фатално. Районната прокуратура е започнала производство за начина, по който е отглеждано животното.", "date": "2018.01.30", "title": "5 години затвор грози собствениците на питбула, разкъсал дете"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%80%D0%B5%D0%B2%D0%B8%D0%B7%D0%BE%D1%80%D0%BE-%D1%80%D0%B0%D0%B7%D0%BD%D0%B8%D1%89%D0%B8-%D0%B0%D0%BA%D1%86%D0%B8%D1%8F%D1%82%D0%B0-%D0%B1%D0%BE%D0%B3%D0%B0%D1%82%D0%B0%D1%88%D0%B8-%D0%BF%D0%B0%D1%82%D1%80%D0%B8%D0%BE%D1%82%D1%8A%D1%82-%D0%BE%D1%82%D1%81%D0%B5%D1%87%D0%B5-%D0%B4%D0%B0-%D0%B8%D0%BC%D0%B0%D1%88-%D0%BB%D1%83%D0%BA%D1%81%D0%BE%D0%B7%D0%BD%D0%B0-%D0%BA%D0%BE%D0%BB%D0%B0-%D1%81%D0%B0%D0%BC%D0%BE--news723347.html", "text": "Само по себе си да имаш хубава кола или хубава къща не е престъпление. Това коментира пред Нова телевизия народният представител Емил Димитров-Ревизоро. Изказването му е по повод акцията на прокуратурата по проверка откъде идват парите на собствениците на луксозни къщи и коли. Депутатът „Обединени патриоти“ обясни, че да си богат не е нещо лошо и не означава задължително да си престъпник. „Обаче толкова много красиви, скъпи коли на глава от населението будят подозрение“, обясни Ревизоро. По думите на народния представител никой не е застрахован и дори на депутат може да се направи проверка. Правилно е решението на прокуратурата да разпореди тримесечна проверка на регистрирани случаи, смята Ревизоро. „Тук говорим за превенцията“, посочи още той. По думите му прокуратурата е дала срок, в който да се проверят от компетентните органи доходите на хората. Ревизоро коментира и темата за спорната Истанбулска конвенция. „Икономическите измерения за България ще са огромни“, посочи той.", "date": "2018.01.30", "title": "ГОРЕЩА ТЕМА! Ревизоро разнищи акцията \"Богаташи\"! Патриотът отсече: Да имаш луксозна кола, само по себе си не е престъпление, но е подозрително"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%BA%D1%80%D0%B0%D0%B4%D1%86%D0%B8-%D0%B4%D0%B5%D0%B1%D0%BD%D0%B0%D1%82-%D1%85%D0%BE%D1%82%D0%B5%D0%BB%D0%B8%D1%82%D0%B5-%D0%B2-%D0%B1%D0%B0%D0%BD%D1%81%D0%BA%D0%BE-%D1%83%D0%B3%D0%B0%D1%81%D0%BD%D0%B5-%D0%BB%D0%B8-%D0%BB%D0%B0%D0%BC%D0%BF%D0%B0%D1%82%D0%B0-news723365.html", "text": "Крадците с нова схема за обиране на туристи. В разгара на зимния сезон в Банско обирджиите дебнат посетителите на хотелите. В тъмната част на денонощието те наблюдават, предупредиха от полицията в града пред Нова телевизия. Крадците дебнат по кои стаи ще светне и загасне осветлението. Често често се възползват от това, че туристите първо минават да си оставят багажа в стаята и после си оправят документите на рецепцията, което им отваря възможност за задигнат плячката си. Влизат през терасите и прозорците, ако са оставени отворени. Органите на реда съветват да не се оставя отворено, а скъпите и ценните вещи да не се оставят без надзор. Извършителите на тези деяния не подбират обекта на престъплението си по някакви критерии. Обирджиите просто правят кражбата и взимат каквото им попадне, предупредиха още експерти.", "date": "2018.01.30", "title": "ВНИМАВАЙТЕ! Крадци дебнат хотелите в Банско, угасне ли лампата..."}
{"url": "http://pik.bg/%D0%BF%D1%83%D1%82%D0%B8%D0%BD-%D0%BD%D0%B5%D1%82%D1%8A%D1%80%D0%BF%D0%B5%D0%BB%D0%B8%D0%B2-%D0%B7%D0%B0-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BF%D1%80%D1%8A%D0%B2-%D1%81%D1%8A%D0%B1%D1%80%D0%B0-%D0%BF%D0%BE%D0%B4%D0%BF%D0%B8%D1%81%D0%B8%D1%82%D0%B5-%D0%B8-%D1%81%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0-news723369.html", "text": "Щабът на руския президент Владимир Путин пръв представи в Централната избирателна комисия (ЦИК) необходимите подписи в негова подкрепа като кандидат в изборите за държавен глава през март, пише в. \"Ведомости\". Путин е събрал 315 000 подписа, за да бъде регистриран като независим претендент. Днес се очаква ЦИК да получи подписи от бизнес омбудсмана Борис Титов, лидер на Партията на растежа, от основателя на опозиционната партия \"Яблоко\" Григорий Явлински и от Сергей Бабурин, шеф на националистическата партия Руски общонароден съюз. Други кандидати за регистрация, подкрепени от извънпарламентарни партии, например телевизионната водеща Ксения Собчак и Максим Сурайкин от движение \"Комунистите на Русия\", смятат да представят своите утре. Всички обещават да донесат максималния разрешен брой подписи, 105 000, при все че някои са събрали и повече. Освен Путин, който би могъл спокойно да събере и 3 милиона подписа, всички що-годе реални кандидати представляват малки партии и им трябват само по 100 000, обяснява политологът Дмитрий Бадовски. Според него за Кремъл \"е изгодно да напълни десния и левия политически фланг с по неколцина кандидати\", за да не ги използват примерно само Павел Грудинин, издигнат от парламентарната компартия, и Ксения Собчак, подкрепена от опозиционната \"Гражданска инициатива\". Според експерта ЦИК едва ли ще изключи от надпреварата някой претендент. Трудно ли е в Русия да станеш президент? - отговор на този въпрос търси \"Известия\". Вестникът цитира данни на правозащитния Руски обществен институт по изборно право (РОИИП), според които Федерацията е сред държавите с най-малко ограничения за желаещите да станат държавен глава. В страните, организиращи преки избори за най-висшия държавен пост, се прилагат общо 16 изборни ценза. В Русия действат само шест от тях, също толкова има и във Франция. Най-малко цензове прилагат САЩ - 4, и Полша – 5. Най-трудно е да се кандидатираш за президент в Бразилия, където има цели 11 ограничения. Следват Казахстан и Аржентина с по 9 и в Мексико с 8. Основните ограничения за кандидат-президентите в Русия са определени от конституцията. Според основния закон може да бъде избран само руски гражданин на най-малко 35-годишна възраст, постоянно живеещ в страната най-малко от 10 години. Той трябва да е дееспособен и да не се намира в местата за изтърпяване на наказания. Едно и също лице може да заема висшата длъжност не повече от два поредни мандата. Цензовете гарантират сигурност и цивилизованост на електоралните процеси, обяснява за \"Известия\" шефът на РОИИП Игор Борисов. \"Днес постоянно се сблъскваме с опити за манипулиране на общественото съзнание, затова всяка държава взема съответните \"мерки за сигурност\", за да не допусне избирателите да бъдат мамени с популистки лозунги, за да не се промъкнат криминални във властта\", казва той. Руската изборна система обаче е \"много либерална\" въпреки външните и вътрешните заплахи за държавата, заявява експертът.", "date": "2018.01.30", "title": "Путин нетърпелив за изборите! Президентът пръв събра подписите и се регистрира"}
{"url": "http://pik.bg/%D0%BC%D0%B0%D1%88%D0%B0-%D1%88%D0%B0%D1%80%D0%B0%D0%BF%D0%BE%D0%B2%D0%B0-%D0%B1%D0%B0%D0%B4%D0%B6%D0%B0%D0%BD%D0%B0%D1%87%D0%BA%D0%B0-%D1%81-%D0%BF%D0%B8%D0%BF%D0%B0-%D0%BC%D0%B8%D0%B4%D1%8A%D0%BB%D1%82%D1%8A%D0%BD-news723340.html", "text": "Новият любовник на руската тенисистка Мария Шарапова я направи баджаначка с Пипа Мидълтън. Бившата изгора на Григор Димитров се среща с основателя на аукционната къща \"Paddle8\" Александър Гилкс, като двамата бяха засечени да разговарят и интимничат на летището в Лос Анджелис. Гилкс е един от най-ухажваните мъже на Острова. Той е приятел на принцовете Хари и Уилям, а в един момент беше гадже и със сестрата на Кейт, Пипа. Друг любопитен факт е, че неговата бивша съпруга Миша Нона пък е приятелка на Меган Маркъл и именно тя запознала актрисата и принц Хари. През 2016 г. Гилкс се разведе с Миша, като това бе сериозен удар за него. Тя е била неговата първа голяма любов. Явно с Шарапова са готови за връзка, макар досега да не са потвърдили официално, че са заедно.  Александър се запознал с Маша по време на изложба в Ню Йорк, напомня \"Тялото.бг\".", "date": "2018.01.30", "title": "Маша Шарапова баджаначка с Пипа Мидълтън"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%82%D0%B2%D1%8A%D1%80%D0%B4%D0%BE-%D0%BF%D1%80%D0%BE%D1%82%D0%B8%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F---%D1%85%D0%BE%D1%80%D0%B0%D1%82%D0%B0-%D0%B8%D1%81%D0%BA%D0%B0%D1%82-%D0%B2%D1%82%D0%BE%D1%80%D0%B8-%D0%BB%D0%B8%D1%84%D1%82--news723388.html", "text": "Българите не искат Истанбулска конвенция, искат втора кабинка на Банско. Това сочи ново проучване на \"Барометър\" след началото на новия политически сезон и поемането от България на председателството на Съвета на Европейския съюз. Анкетата на „Барометър България“ е завършена ден преди гласуването на вот на недоверие към правителството. Анализ за нагласите на българите към кабинета и политическите партии след вота на недоверие е обект на проучване, което агенцията провежда в момента, уточняват от там. Световният фокус върху България при едно такова значимо политическо събитие като европредседателството определено оказва въздействие върху националното самочувствие на българите. Затова и е толкова голям делът на тези, които определят това събитие като положително. Фактът, че от България зависи решаването не само на регионални, европейски, но и на световни проблеми, индиректно се пренася с положителен знак върху оценката на българите за това събитие. Реверансът, направен от Доналд Туск, с речта му на български език определено предизвика допълнителни симпатии. Аргументите за ратифициране на Истанбулската конвенция, особено в частта ѝ касаеща „третия пол“, категорично не срещат симпатиите на българите. Видимо представянето от привържениците на нестандартните сексуални ориентации на конвенцията като документ, защитаващ правата на жените, не се възприема от по-голямата част от българските граждани. Допълнително позицията против конвенцията в този ѝ вид, изразена от лидерите на две от основните политически формации - Обединени патриоти, участник в управлението на страната, и на опозиционната БСП - втвърдява отношението на противниците на Истанбулската конвенция. А това са и двете партии (БСП и ВМРО от Обединените патриоти), които имат най-дълга – над 100-годишна политическа история. Категоричната позиция на всички религиозни конфесии в страната, начело с БПЦ, както и другите християнски и ислямски деноминации допълнително подсилва крайното мнение на българското общество „против“ конвенцията. Вторият лифт на Банско се одобрява от по-голяма част от българите вероятно не заради самото съоръжение, а като символ на развитието на туризма и българските региони въобще. От години в българското общество се наблюдава увеличаващо се недоволство срещу „зелените“ ограничения, които спират икономическото развитие. Българинът очевидно не е съгласен в едни държави от ЕС да се развива инфраструктурата, което генерира доходи и работни места, а у нас да се създават постоянни пречки. Накарани да изброят значимите за обществото ни проблеми, анкетираните открояват като първо и най-значимо ниските доходи (заплати, пенсии, социални помощи) - посочени от 68% от респондентите. След това подреждат социални въпроси (61%) и бюрокрацията/тромавата администрация ( 58%). Като четвърти основен проблем, заявен от 51% от анкетираните, е здравеопазването. Чак на пето място по важност анкетираните посочват корупцията (44%), която бе основание за искане на вот на недоверие към правителството. 30-35% от анкетираните посочват като проблемни за обществото ни също и монополите, високите битовите сметки, лошата инфраструктурата, демографията (обезлюдяването и емиграцията на младите).", "date": "2018.01.30", "title": "ГОРЕЩО ПРОУЧВАНЕ! България твърдо против Истанбулската конвенция - хората искат втори лифт на Банско (ГРАФИКИ)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0-%D1%81%D1%8A%D0%B1%D0%B8%D1%82%D0%B8%D0%B5-%D0%BD%D0%B0-%D0%BF%D0%BE%D0%B4%D1%81%D1%8A%D0%B4%D0%B8%D0%BC%D0%B8%D1%8F-%D0%BF%D1%80%D0%BE%D0%BA%D0%BE%D0%BF%D0%B8%D0%B5%D0%B2-%D0%BF%D1%80%D0%B5%D0%B4-%D0%BA%D0%B0%D0%BC%D0%B5%D1%80%D0%B0%D1%82%D0%B0-%D0%BD%D0%B8-%D0%B1%D0%B8%D1%82%D0%BA%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D0%BE-news723360.html", "text": "Премиерът Бойко Борисов държи реч на събитието на подсъдимия олигарх Иво Прокопиев, който за 12-и път организира среща на властта с бизнеса, като скандално събира по 700 лв. от всеки участник на гърба на управляващите. Както първо ПИК съобщи самият той не се появи, вероятно изплашен от интереса на медиите и въпросите дали е редно да стои редом до премиера, след като е клиент на съда (ВИЖТЕ В ОЩЕ ПО ТЕМАТА). Министър-председателят Борисов и министрите обаче се появиха, но също отказаха да отговорят на въпросите на ПИК TV защо легитимират подсъдим и позволяват да богатее на техен гръб. Финансовият министър Владислав Горанов говори пръв и обсъди с бизнеса проблемите с кадрите и пазара на труда. Според него е редно да се направят промени в системата на висшето образование, тъй като тя е ограничена от реалностите на българската икономика. \"През следващите години ще продължим с политиката за увеличаване на минималните доходи, за да стигнем поне долния сегмент на средните доходи в Европа, тъй като при отворен пазар на труда, ще загубим шансовете да запазим качествена работна ръка\", заяви Горанов. \"Смело решение на правителството е това, което направихме, и вече 17 хиляди деца, които не ходеха на училище, вече са там. Така се гарантира, че те утре няма да разчитат на социални помощи, а ще имат работа. Страхът ни беше да не би натискът върху родителите да бъде разглеждан по някакъв друг начин, но го направиха добре. Благодарим и на учителите, че и те работят усърдно по тази програма\", заяви Борисов. \"Спазваме стриктно и икономическите правила на ЕС и това се отчита от колегите там. България се отнася ангажирано към задачите и програмите и е факт, че всички, които са дошли на нашата граница, като например наскоро и холандската телевизия, която наскоро изкара там 4-5 дни, виждат, че мигранския приток е 0. Това се докладва всеки ден. Няма никой пропуснат. Ако така всички страни си вършат работата, в Германия няма да има нови мигранти. Показваме, че когато се работи добре, резултати има. Разбира се, благодарим за това и на нашия съсед Турция, с който работим успешно по тази тема и доброто ни сътрудничество, за което се постарахме, дава добри резултати\", каза още Борисов. Премиерът не пропусна да спомене и темата за западните Балкани и да напомни успехите, които постигна правителството му по тази тема, и по думите му са ключови за мира и растежа в цяла Европа. \"Основната ос, която сега сме длъжни да направим сега е София-Солун-Скопие-Тирана. Ето с Румъния се договорихме през октомври за третия мост над Дунав, но там вече е сменен кабинетът и сега наново трябва да се договаряме. Затова е важно и стабилното управление, за което говоря. Ето доказателството за това. Третият мост с Румъния е важен, за да могат да се отпушат и тези коридори, които вече имат и гарантирано финансиране. Когато има жп линии, магистрали и третия мост, ще трябва много по-малко време за придвижване на тези товари. Балканите са една от най-прекрасните части на Европа и за животновъдство, и за туризъм, а съответно и за инвестиции. Затова трябва да им предложим инфраструктура, за да няма никакъв риск за техните инвестиции. В Брюксел вече знаят колко е важна тази част от Европа и че ще е грешка да се лишим от нея и да я оставим на влиянието на мюсюлманската общонст, Русия или Китай\", коментира още Борисов и напомни, че на Балканите са и геостратегическите газови връзки. Междувременно на форума пристигна и вицепремиерът Томислав Дончев, който също ще участва в дискусията по-късно, предаде репортер на ПИК TV на място. Борисов коментира и казуса с двете лъвчета, които екозащитници искат да бъдат пратени в дивата природа. \"Какъв е проблемът да изпратим лъвчетата на свобода, тук за зоологическите градини има големи лъвове, които да ги гледат децата. Ако има възможност да ги пратим в Африка, защо да ги държим в клетка? Виждате, че има протести непрекъснато. Ето сега пак за лъвчетата ще протестират, протестират за лифта, броят защитени животни. И колкото и да е смешно за лъвчетата, е факт, че от една седмица, само репортажи по 5-6 минути дават по телевизиите за лъвчетата\", каза Борисов. \"Против съм този конфликт, който възникна между част от правителството и зелените. Аз гарантирам, че няма да се сложи една керемида в повече, но лифт и водохващане съм обещал. Полицаите също дойдоха и преценихме, че в името на председателството, ще направим каквото можем, за да има спокойствие. 9 протеста имаше само в деня на откриването на европредседателството. Но дават ли си сметка, че те струват пари на кабинета, допълнителна охрана и какво ли не. За вота също - правят го в ден, когато министрите трябва да са в Европа и да председателстват и няма как да бъдат заменени. Дебатът какъв беше - жена му, леля му, чичо му, несериозна работа! Не отидох, заради уважението ми към парламента, защото ако ме нападнат по такъв начин, сигурно очакват да отговаря на каруцарския им език. Но аз председателствам в момента Съвета на ЕС и трябва да се държим на ниво, не може да си позволяваме такъв език. Ето днес в 13 ч. ще има среща за зоополиция в МВР, ние сме зелени и винаги сме били. А не като някои зелени, които отвътре са червени. Ние винаги сме били за хуманното отношение към животните\", коментира още Борисов. \"Винаги съм бил за свободата на словото. Ако някой от собствениците има проблеми с правосъдието, това не означава, че медиите им не са медии. Когато ме поканят, аз съм длъжен да дойда и да отговоря. Това е свобода на словото. А битката между олигарсите нека си се води. Навсякъде по света я има тази битка, но журналистите и фотографите, както и гражданите заслужават нашето внимание. Това е свобода на словото\", заяви на излизане от форума Борисов на въпрос на ПИК TV защо легитимира с присъствието си подсъдимия олигарх Иво Прокопиев.", "date": "2018.01.30", "title": "ПЪРВО В ПИК TV! Борисов на събитие на подсъдимия Прокопиев пред камерата ни: Битката между олигарсите нека си се води, аз съм за свобода на словото! (ОБНОВЕНА/СНИМКИ)"}
{"url": "http://pik.bg/%D0%B2%D0%BB%D0%B0%D1%81%D1%82%D1%82%D0%B0-%D0%B2-%D1%83%D1%81%D0%BB%D1%83%D0%B3%D0%B0-%D0%BD%D0%B0-%D0%BF%D0%BE%D0%B4%D1%81%D1%8A%D0%B4%D0%B8%D0%BC%D0%B8%D1%8F-%D0%BE%D0%BB%D0%B8%D0%B3%D0%B0%D1%80%D1%85-%D0%BF%D1%80%D0%BE%D0%BA%D0%BE%D0%BF%D0%B8%D0%B5%D0%B2-news723408.html", "text": "Подсъдимият олигарх Иво Прокопиев богатее на гърба на премиера Бойко Борисов и министри от кабинета. Заради тяхното участие на организирано от медията му \"Капитал\" събитие той, събира по 700 лв. от бизнеса. Простата сметка показва, че ако има дори само 100 участници, желаещи да чуят речите на властта, той ще прибере 70 хил. лв. Въпреки това на форума се появиха и премиерът и министрите. Участие отказа единствено президентът Румен Радев, вероятно защото \"Винаги съм бил за свободата на словото. Ако някой от собствениците има проблеми с правосъдието, това не означава, че медиите им не са медии. Когато ме поканят, аз съм длъжен да дойда и да отговоря. Това е свобода на словото. А битката между олигарсите нека си се води. Навсякъде по света я има тази битка, но журналистите и фотографите, както и гражданите заслужават нашето внимание. Това е свобода на словото\", заяви Борисов на въпрос на ПИК TV защо легитимира с присъствието си подсъдимия олигарх Иво Прокопиев. не желае името му да бъде забърквано с подсъдими лица и да ги легитимира с присъствието си на организирани от тях събития. Премиерът Бойко Борисов отказа да отговори на въпроса на ПИК TV знае ли, че на негов гръб се събират по 700 лв.", "date": "2018.01.30", "title": "Властта в услуга на подсъдимия олигарх Прокопиев"}
{"url": "http://pik.bg/%D0%B8%D0%BB%D1%8E%D0%B7%D0%B8%D0%BE%D0%BD%D0%B8%D1%81%D1%82-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%82%D1%8A%D1%80%D1%81%D0%B8-%D1%82%D0%B0%D0%BB%D0%B0%D0%BD%D1%82-%D0%BF%D1%80%D0%BE%D0%B1%D0%B8-%D0%B2-%D0%BC%D0%B0%D0%BA%D0%B0%D0%BE-news723373.html", "text": "Илюзионистът Веселин Долмов-Арсен, познат от \"България търси талант\" успя да впечатли хора от различни точки на земното кълбо по време на шестмесечния си престой в азиатския Лас Вегас - Макао. Там Арсен имаше честта да споделя сцена с едни от най-добрите магове в света, както и да се запознае лично с една от най-популярните певици в Китай - Чен Сиси. По време на престоя си той посещава много забележителности и успява да опознае културата и начина на живот в Китай. Оказва се, че много от хората там са запознати с България, като я свързват с киселото мляко, розите, Стоичков и Бербатов, пише \"Слава.бг\".", "date": "2018.01.30", "title": "Илюзионист от \"България търси талант\" проби в Макао"}
{"url": "http://pik.bg/%D1%80%D0%B0%D0%B7%D1%81%D0%B5%D1%8F%D0%BD-%D1%87%D0%B8%D0%BD%D0%BE%D0%B2%D0%BD%D0%B8%D0%BA-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0-%D0%BF%D1%8A%D1%80%D0%B2%D0%B8%D1%8F-%D0%B3%D0%B5%D0%B9-%D0%B1%D1%80%D0%B0%D0%BA-%D0%B2-%D1%80%D1%83%D1%81%D0%B8%D1%8F-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BD%D0%B0%D0%BA%D0%B0%D0%B7%D0%B0%D0%BD%D0%B8%D0%B5-%D1%89%D0%B5-%D0%BF%D0%BE%D0%BD%D0%B5%D1%81%D0%B5-news723337.html", "text": "В Русия бе регистриран първия гей брак, макар страната да не признава еднополовите бракове и има закон, който забранява разпространението на гей пропагандата пред малолетни. Павел Стоцко и Евгений Войцеховски се омъжили в Дания и после представили паспортите си в регистрационната служба в Русия, за да регистрират брака си. Служител не обърнал внимание, че става дума за брак между двама мъже и поставил печат върху документите, удостоверяващ, че двамата са младоженци, предава БТА. Вътрешното министерство на Русия каза, че паспортите на двамата руснаци ще бъдат отнети, а чиновникът, поставил печат върху тях за узаконяване на сключения в чужбина брак, ще бъде уволнен. Руската ЛГБТ мрежа - организация, защитаваща правата на гейовете, лесбийките, бисексуалните и транссексуалните оповести, че младоженците са напуснали Русия, тъй като се страхували за сигурността си. Те се опасявали, че ще бъдат подложени на натиск от властите.", "date": "2018.01.30", "title": "Разсеян чиновник регистрира първия гей брак в Русия! Ето какво наказание ще понесе"}
{"url": "http://pik.bg/%D0%B7%D0%B2%D1%8A%D0%BD-%D0%BD%D0%B0-%D0%BB%D0%B0%D0%BC%D0%B0%D1%80%D0%B8%D0%BD%D0%B8-%D0%B4%D0%B2%D0%B5-%D0%BA%D0%BE%D0%BB%D0%B8-%D1%81%D0%B5-%D0%BF%D0%BE%D1%82%D1%80%D0%BE%D1%88%D0%B8%D1%85%D0%B0-%D0%BD%D0%B0-%D0%BA%D1%80%D1%8A%D0%B3%D0%BE%D0%B2%D0%BE-%D0%BD%D0%B0-%D1%86%D0%B0%D1%80%D0%B8%D0%B3%D1%80%D0%B0%D0%B4%D1%81%D0%BA%D0%BE-news723364.html", "text": "Катастрофа стана днес сутринта в столицата. Две коли се сблъскали при кръговото кръстовище на площада на Авиацията. Ударът е станал на изхода за Цариградско шосе в посока центъра. По автомобилите са нанесени материални щети. Движението на мястото се осъществява нормално.", "date": "2018.01.30", "title": "ЗВЪН НА ЛАМАРИНИ! Две коли се потрошиха на кръгово на Цариградско"}
{"url": "http://pik.bg/%D0%B4%D0%BE%D1%81%D1%82%D0%BE%D0%B5%D0%BD-%D0%B5%D1%82%D0%BE-%D0%B7%D0%B0%D1%89%D0%BE-%D1%80%D0%B0%D1%81%D1%82%D0%B5-%D1%80%D0%B5%D0%B9%D1%82%D0%B8%D0%BD%D0%B3%D1%8A%D1%82-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%80%D0%B0%D0%B4%D0%B5%D0%B2-news723371.html", "text": "\"привнася\" авторитет и не добавя стойност към опитите за избелване на обвиняеми лица, символи на престъпната приватизация от Иван-Костово време. Освен това така се дистанцира от демонизирания Пеевски, поне на формално ниво. Сега медиите на ДПС ще го нашамарят лекичко, а това за Борисов е добре дошло - \"ето ме, вижте ме, нямаме нищо общо, те ме плюят...\" Сигурно като интрига върши работа. Но дали е атестация за мъдра политика? Какво е посланието към избирателите, които все пак очакват някаква последователност и принципи? Харесва ли им, че премиерът се превръща в брандинг на \"Капитал\"? Ясно е, че премиерът и финансовият министър нямат място на бизнес матинето на Прокопиев в бившия \"Шератон\" В България се води тежка корпоративно-медийна война между две групировки, маскирана като идеологическа. Властта не може да легитимира с присъствието си форум на едните за сметка на другите. Ако утре и Пеевски реши да си организира \"ивент\" в някой луксозен хотел, Борисов ще отиде ли? Въпросът е риторичен, няма да отиде, но това означава ли, че Прокопиев - който е подсъдим за милиони левове, е по-почтен от Пеевски? Има мръсотия, няма рафинирана мръсотия. Има принципи, няма градация на условности според каноните на снобизма. Често съм критикувал президента Радев, но не мога да отрека, че по възлови обществени теми той се държи адвекватно. Ето, сега е отказал да чете реч пред \"капиталци\", въпреки че е анонсиран в предварителната програма. Президентът не взима страна, не Далеч по-адекватен е Радев и по линия на педалската конвенция, което се оценява от хората. Неслучайно рейтингът му расте и това трябва да накара ГЕРБ да се замислят. Логиката на Борисов донякъде ми е понятна. Отива, за да всее раздор сред психодесните, да ги обърка. И да покаже, че е широкомислещ, над нещата. Те пишат доноси в Европа срещу него, той се усмихва на конференциите им. Някой си Теодор Захов, съдружник на Прокопиев, предвожда делегация на издатели в Брюксел, които ронят крокодилски сълзи, че са репресирани от правителството и че няма свобода на словото. Но Борисов идва на крака при Захов и заедно застават пред камерите. Какви репресии, каква цензура...така веднага им затваря устите Гениална йезуитщина, ще кажете, Рим, Цезар, разделяй и владей... А и антитезата \"Прокопиев - Пеевски\" не е алтернатива, то е корелация.", "date": "2018.01.30", "title": "ДОСТОЕН. Ето защо расте рейтингът на президента Радев"}
{"url": "http://pik.bg/20-%D1%82%D1%80%D0%B0%D0%BD%D1%81%D1%81%D0%B5%D0%BA%D1%81%D1%83%D0%B0%D0%BB%D0%BD%D0%B8-%D1%83-%D0%BD%D0%B0%D1%81-%D0%B8%D1%81%D0%BA%D0%B0%D1%82-%D1%81%D0%BC%D1%8F%D0%BD%D0%B0-%D0%BD%D0%B0-%D0%BF%D0%BE%D0%BB%D0%B0-news723331.html", "text": "20 транссексуaлни души са поискали от съда да им смени пола по документи от 2001 година досега. Оказва се, че мъжете, които имат женско самосъзнание, са в пъти по-активни в търсене на правата си по съдебен ред за заличаване на мъжкото си минало. Те искат нови имена, ново ЕГН и нова идентичност по отношение на записания в личната карта пол, показа справка на \"Монитор\" по водените дела по Закона за гражданската регистрация. До 2012 година те са били 13, като само в два случая магистратите са отказали. След тази дата останалите становища са били позитивни, сочат още данните. Единият от отказите бил постановен по иск на мъж от Стара Загора. Той искал да стане жена по лична карта, но съдът му отказал, тъй като нямал женски репродуктивни способности. В мотивите си магистратите записали, че биологическите фактори са по-важни за определяне на пола от психологическите. Делото обаче се оказва решаващо за останалите транссексуални, които след него решават да сменят пола си. Когато папките стигат до Върховния касационен съд, претърпява пълен обрат и имената на мъжа са сменени с женски. В графата пол също е записано - жена. Там вече е прието, че най-важната метаморфоза за човека е промяната в неговата социална роля в живота, както и че способността за раждане на деца не е съществен фактор за определянето на един индивид като жена, защото не всички жени имат такава способност. Друго, което постановява в решението си ВКС, е, че за промяна на пола по документи не е задължителна операция, а само хормонална терапия, което променя всичко, тъй като до този момент за извършването на подобна хирургична интервенция е било необходимо разрешение от съда. В случай, че такава няма, то тогава лекарят, извършил операцията, попада под ударите на Наказателния кодекс. И по-точно на алинеята за причиняване на детеродна неспособност, което се води тежка телесна повреда. Наказанието за нея е до 10 години затвор. В регистрите на съдилищата обаче няма водени дела точно по тази алинея през последното десетилетие.", "date": "2018.01.30", "title": "20 транссексуални у нас искат смяна на пола"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B2%D0%B8%D0%B6%D1%82%D0%B5-%D1%85%D0%BE%D1%80%D0%BE%D1%81%D0%BA%D0%BE%D0%BF%D0%B0-%D0%BD%D0%B0-%D0%B0%D0%BB%D0%B5%D0%BD%D0%B0-%D0%B7%D0%B0-%D1%81%D0%BB%D1%8A%D0%BD%D1%87%D0%B5%D0%B2%D0%B8%D1%8F-%D0%B2%D1%82%D0%BE%D1%80%D0%BD%D0%B8%D0%BA-news723325.html", "text": "ОВЕН Трудно ще се справите със служебните си задачи, ако се лутате между желанието си за развлечение и вашите задължения и се чудите на кое от двете да дадете предимство. Ако сте убедени, че ще постигнете напредък в работата с поредното начинание, се заемете с него без повече бавене. ТЕЛЕЦ Неочаквани събития може да ви извадят от летаргията и да се наложи в почивния ден да участвате във важна среща. Не е изключено да ви поканят на политическа дискусия. На работното си място се справяте добре с поставените ви неочаквано трудни задачи. Както винаги сте в отлична форма и се изкушавате да блеснете, но може да си спечелите врагове. БЛИЗНАЦИ Можете да организирате роднинско тържество. Отхвърлете до обед служебните си задължения. Следобед  поставете началото на нови задачи. Намерете най-добрата подкрепа за идеите си във вашата сфера на дейност. Общувайте предпазливо при запознанства, за да не ви измамят с някое некоректно предложение. РАК Погрижете се да защитите интересите си, въпреки че сте повлияни от емоцията. Склонни сте да се карате и с хората, които са добронамерени и готови да ви помогнат в трудни моменти. Рискувате да сринете авторите си заради обиди, изречени към колеги, които винаги са ви подавали ръка в трудни моменти. ЛЪВ Изпитвате потребност да кажете мнението си без да се налага да премълчаване пропуските на вашите колеги. Реалната оценка на постигнатото е болезнена за вашите колеги и не я приемат. Не са изключени разправии заради отдавна назряващи служебни проблеми, на които нарочно не обръщаха внимание. ДЕВА Вашият авторитет ще се издигне, ако завършите до края на деня започната сутринта работа. Оценката е от значение за вашето материално състояние и за бъдещите ви планове. Вечерта направете анализ на постигнатото, за да отстраните грешките и да запълните пропуските в знанията си. Подгответе програмата си за следващия месец. ВЕЗНИ Не разчитайте на късмета си. Активната работа е единствената гаранция за успех. Не се притеснявайте да поискате помощ от колегите си или от влиятелните си познати. Добре е чрез тях да разрешите важен професионален проблем, който не бива да ви притеснява повече. СКОРПИОН Днес сте напрегнати и изнервени от неочаквано посещение на ваши познати, които искат финансова помощ. Изпълнени сте със сили, но сте разсеяни и нямате желание за работа. Бъдете упорити, ако искате да се справите бързо със служебните си задачи и да се приберете навреме у дома. СТРЕЛЕЦ Предприетите от вас необмислени промени са причината за неприятностите на работното ви място. Отстоявайте търпеливо и без агресия мнението си. Останете верни на принципите си. Недейте да спорите без причина с колегите си. Пътуванията са успешни. КОЗИРОГ Начинанията са нежелателни. Завършете започнатите задачи. Значимо предложение за делови задгранични пътувания изисква да прецените дали ще се справите с разноските. Предпазвайте се от обещания за лесни успехи, свързани с инвестиции, които ви носят загуби. ВОДОЛЕЙ Ще ви подведат с лъжи за лесни успехи, ако решите да се отдадете на нереалните си фантазии. Оценете силите си и се възползвайте от ставащото около вас, като не нарушавате стабилността си. Бъдете критични към постъпките си, особено на работното място. Избягвайте запознанствата. Бъдете сдържани в общуването с колегите си. РИБИ Ядосани сте защото търсите отговори, за проблеми на работното място, но никой не е склонен да ви ги даде. Взаимоотношенията ви с вашите колеги са обострени. Не слушайте близките си, които ви предлагат да си останете у дома и да не ходите на работа, защото ще си създадете допълнителни трудности.", "date": "2018.01.30", "title": "САМО В ПИК! Вижте хороскопа на Алена за слънчевия вторник"}
{"url": "http://pik.bg/%D0%B8%D0%B7%D0%B3%D0%BE%D1%80%D1%8F-%D1%83%D0%BB%D0%B8%D1%87%D0%B5%D0%BD-%D0%B0%D0%B2%D1%82%D0%BE%D0%BC%D0%B0%D1%82-%D0%B7%D0%B0-%D0%BA%D0%B0%D1%84%D0%B5-%D0%B2-%D1%81%D0%B5%D0%B2%D0%BB%D0%B8%D0%B5%D0%B2%D0%BE-news723346.html", "text": "Уличен автомат за кафе е изгорял в Севлиево. Машината е разположена на ул. \"Марин Попов\" в града и се е запалила от късо съединение на електрическата инсталация. Пожарникарите са категорични, че няма умишлени действия за увреждането й. Пламъците са загасени от трима огнеборци.", "date": "2018.01.30", "title": "Изгоря уличен автомат за кафе в Севлиево"}
{"url": "http://pik.bg/%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81-%D0%B2%D0%B0%D0%B6%D0%BD%D0%B0-%D1%81%D1%80%D0%B5%D1%89%D0%B0-%D0%B7%D0%B0-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BD%D0%B0-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-news723385.html", "text": "БСП винаги е подкрепяла последователно и с дълбоко убеждение задълбочаването на европейската перспектива и интеграция на страните от Западните Балкани. Това заяви председателят на Националния съвет на БСП Корнелия Нинова, съобщиха от пресцентъра на партията. Нинова се срещна с министъра по европейските въпроси и главен преговарящ за присъединяване на Черна гора към ЕС Александър Пейович. „В политическата визия на БСП за развитието на Европа, европейското бъдеще и разширяването на Западните Балкани е изведено като основен приоритет\", коментира лидерът на левицата. Тя подчерта, че разширяването на Европейския съюз към страните от Западните Балкани е гаранция за стабилността, сигурността и развитието както на Югоизточна Европа. В рамките на срещата беше обсъдена подготовката на споразумение за активизиране на политическия диалог и засилване на сътрудничеството на широка основа в области от взаимен интерес между Българската социалистическа партия и управляващата в Черна гора Демократическа партия на социалистите. Очаква се меморандумът да бъде подписан по време на официалното посещение на лидера на БСП в Черна гора в началото на пролетта по покана на председателя Мило Джуканович. Визитата ще бъде част от обиколката Нинова в страните от Западните Балкани и ще предшества срещатата на държавните, правителствени ръководители и политическите лидери от ПЕС и Западните Балкани през май 2018г. в София при домакинството на БСП. \"Единодушни сме с нашите партньори от региона, че това е, което очакват те и техните граждани – силен политически сигнал и конкретни ангажименти, които да доведат до устойчиви резултати и да придвижат напред в преговорния процес всяка една от страните\", посочи още лидерът на БСП.", "date": "2018.01.30", "title": "Корнелия Нинова с важна среща за бъдещето на Западните Балкани"}
{"url": "http://pik.bg/%D0%BA%D1%80%D0%B8%D0%BB%D0%BE-%D0%BD%D0%B0-%D1%86%D1%81%D0%BA%D0%B0-%D0%B2%D0%BB%D0%B5%D0%B7%D0%B5-%D0%B2-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%8F-%D1%81%D0%BF%D0%B8%D1%81%D1%8A%D0%BA-%D0%BD%D0%B0-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B8-%D0%B3%D1%80%D0%B0%D0%BD%D0%B4-news723348.html", "text": "Една от водещите спортни медии в Украйна потвърди, че Динамо (Киев) е набелязал крилото на ЦСКА София Кирил Десподов. Според местното издание на популярния вестник \"Спорт Експрес\" 21-годишният талант е попаднал в трансферния списък на киевчани. В материала се уточнява, че той не е водеща опция, но ще бъде наблюдаван и занапред. Десподов попадна в полезрението на спортния директор на Динамо Алексей Михайличенко с изявите си в контролата с Дзянсу (8:0), в която вкара хеттрик. Десподов игра и в спаринга с Динамо (0:0), когато пак беше следен от украинците. \"Тема Спорт\" се свърза по телефона с Михайличенко, но легендата на съветския футбол бе лаконичен: \"Наблюдаваме много играчи, не бих искал да коментирам конкретни имена\". Той добави, че му е било интересно да наблюдава контролата между червените и Динамо: \"Получи се интересен и полезен мач и за двата отбора. Още обаче сме на ранен етап от подготовката и няма нужда от прибързани анализи\", добави Михайличенко. Бившият плеймейкър е играл за Динамо (Киев), Сампдория и Рейнджърс, а с националния отбор на СССР става олимпийски шампион през 1988 година и сребърен медалист от европейското през същата година. Избран е и за Футболист на СССР за 1988 г.", "date": "2018.01.30", "title": "Крило на ЦСКА влезе в трансферния списък на украински гранд"}
{"url": "http://pik.bg/%D0%B8%D1%80%D0%B5%D0%BD-%D0%BA%D1%80%D0%B8%D0%B2%D0%BE%D1%88%D0%B8%D0%B5%D0%B2%D0%B0-%D1%83%D1%87%D0%B8-%D0%B4%D0%B5%D1%86%D0%B0%D1%82%D0%B0-%D0%B2-%D0%BB%D1%8E%D0%BB%D0%B8%D0%BD-%D0%BD%D0%B0-%D0%B0%D0%BA%D1%82%D1%8C%D0%BE%D1%80%D1%81%D1%82%D0%B2%D0%BE-news723342.html", "text": "Уроци по актьорско майсторство ще преподава на талантливите деца от столичния квартал \"Люлин\" актрисата Ирен Кривошиева. Звездата от \"Хотел Централ\" ще предава своите умение на на артистичните люлинчани в школа за сценични изкуства \"Essence\". Групата с деца, които Кривошиева ще въведе в магията на седмото изкуство, стартира на 3 февруари, а часовете ще се провеждат събота и неделя от 13:00 ч.", "date": "2018.01.30", "title": "Ирен Кривошиева учи децата в \"Люлин\" на актьорство"}
{"url": "http://pik.bg/%D0%B1%D0%B0%D0%B1%D0%B8%D1%88-%D0%BC%D0%B8%D0%B3%D1%80%D0%B0%D0%BD%D1%82%D1%81%D0%BA%D0%B0%D1%82%D0%B0-%D0%BA%D1%80%D0%B8%D0%B7%D0%B0-%D0%BD%D1%8F%D0%BC%D0%B0-%D0%B4%D0%B0-%D0%B1%D1%8A%D0%B4%D0%B5-%D1%80%D0%B5%D1%88%D0%B5%D0%BD%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%BD%D0%B0-%D1%81%D1%8A-news723324.html", "text": "Дебатът около мигрантските квоти в Европейския съюз няма да завърши по време на българското председателство на Съвета на ЕС, предава . Това е станало ясно след среща между чешкия премиер Андрей Бабиш и председателя на Европейската комисия Жан-Клод Юнкер, провела се в Брюксел и приключила в късните часове на понеделник. „Информирах председателя относно нашето отношения към миграцията и той заяви, че квотите не са приемливо решение. Всяка страна не отстъпи от своето и аз мисля, че дебатът относно решаването на мигрантския проблем няма да бъде решен по време на българското председателство на Съвета на ЕС“, заяви Бабиш, който по-рано през януари бе на посещение в София, където се срещна с българския премиер Бойко Борисов.", "date": "2018.01.30", "title": "Бабиш: Мигрантската криза няма да бъде решена по време на българското председателство на Съвета на ЕС"}
{"url": "http://pik.bg/%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2-%D0%BF%D1%80%D0%B5%D0%B4-%D0%BF%D0%B8%D0%BA-tv-%D0%B7%D0%B0-%D1%81%D1%8A%D0%B1%D0%B8%D1%82%D0%B8%D0%B5%D1%82%D0%BE-%D0%BD%D0%B0-%D0%BF%D0%BE%D0%B4%D1%81%D1%8A%D0%B4%D0%B8%D0%BC%D0%B8%D1%8F-%D0%BF%D1%80%D0%BE%D0%BA%D0%BE%D0%BF%D0%B8%D0%B5%D0%B2-%D0%BD%D0%B5-%D0%B7%D0%BD%D0%B0%D0%B5%D1%85-%D1%87%D0%B5-%D1%81%D0%B5-%D1%81%D1%8A%D0%B1%D0%B8%D1%80%D0%B0%D1%82-%D0%BF%D0%B0-news723394.html", "text": "„От вас научавам, че се събират пари. Аз съм поканен и за това участвам, тъй като разговорите и срещите с бизнеса са важни. Но от вас научавам за такова нещо. Не мога да коментирам дали това е редно или не. Питайте организаторите по този въпрос”. Така отговори вицепремиерът Томислав Дончев на въпрос на ПИК TV дали смята за редно да легитимира с присъствието си форум, организиран от подсъдимия олигарх Иво Прокопиев, на който на гърба на лекторите от властта се събират по 700 лв. от бизнесмени, желаещи да присъстват. По-рано на този въпрос отговор отказаха премиерът Бойко Борисов и финансовият министър Владислав Горанов, които също бяха сред лекторите (ВИЖТЕ В ОЩЕ ПО ТЕМАТА).", "date": "2018.01.30", "title": "Томислав Дончев пред ПИК TV за събитието на подсъдимия Прокопиев: Не знаех, че се събират пари за този форум"}
{"url": "http://pik.bg/%D0%B3%D0%B4%D0%B1%D0%BE%D0%BF-%D1%81-%D0%B2%D0%B0%D0%B6%D0%BD%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D1%81-%D0%B3%D0%BE%D0%BB%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-%D0%B2-%D0%BD%D0%B5%D1%82%D0%B0-news723350.html", "text": "Системата за разнно предупреждение за изчезнали деца \"Amber Alert\" е полезна преди всичко с това, че ангажира широк кръг от обществеността в издирването. Това каза в сутрешния блок на БНТ Явор Колев от ГДБОП. \"Цялата необходима информация, която е необходима за издирването, се предоставя на Фейсбук. Фейсбук я публикува в рамките на няколко минути на страниците на всички потребители в радиус на 200 км от изчезването. Изключително полезна е тази форма на издирване на деца, тя се е доказала във времето\", заяви Колев. Той уточни, че България е 15-та държава в света, която въвежда системата, като посочи, че показателен за популярността й е фактът, че до 2019 г. няма свободни дати за кандидатстване за \"Amber Alert\". Експертът коментира и опасностите, които дебнат децата и възрастните в интернет. \"Не можем да спрем децата да имат профил във Фейсбук, но трябва да бъдем внимателни, да спазваме определена хигиена и да внимаваме какъв кръг приятели има детето. Педофили се сприятеляват с деца, подлъгват ги да пратят свои голи снимки в скайп, като после започват да изнудват децата чрез снимките – карат ги да се снимат отново и да въвличат и свои приятели в тази мръсна игра\", каза антимафиотът. Той призова и възрастните да не изпращат свои голи снимки и да не извършват сексуални дейности пред камерата. \"Това може да се използва, за да бъдете въвлечени в спирала на изнудването. Особено важна е превенцията и разясняването на темата да стигне до по-широк кръг потребители\", каза оше Явор Колев.", "date": "2018.01.30", "title": "ГДБОП с важно предупреждение: Внимавайте с голите снимки в нета!"}
{"url": "http://pik.bg/%D0%B1%D0%BB%D0%BE%D0%B3%D1%8A%D1%80-%D1%80%D0%B0%D0%B7%D0%B1%D0%B8-%D0%B8%D0%B4%D0%B5%D0%BE%D0%BB%D0%BE%D0%B3%D0%B8%D1%8F%D1%82%D0%B0-%D0%BD%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-news723335.html", "text": "Темата на спора вече е далече от Истанбулската конвернция. У нас имаме пет закона, които решават въпроса за насилието на жени в домашни условия. Сигурен съм, че въвеждането на Истанбулската конвенция няма да промени картината с абсолютно нищо – най-много да се отчетат едни пари, усвоени от фондации. Проблемът, който разбуни духовете, е по-глобален и философски, каза в сутрешния блок на БНТ блогърът Иван Стамболов-Сула. Идеята на джендър философията е да се внуши, че човек е полубог - подмяна на богочовечеството с човекобожеството. Тя е опасна с това, че подменя схващането полът да се приема полът като нещо обективно да се схваща като нещо субективно, посочи Стамболов. Проблемът е, че конвенцията смесва две различни неща. Тя защитава едни повече от други. Жените са представени като жертва, а мъжете като агресор, което само по себе си е стереотип, а се твърди, че конвенцията трябва да се премахват стереотипи, заяви още Иван Стамболов. Проф. Михаил Неделчев уточни, че Истанбулската конвенция е международна конвенция на Съвета на Европа. Дебатът се води доста острастено и от двете страни. Мисля, че той трябва да се успокои, добави той. Основният дефект на Истанбулската конвенция е нейната недоизказаност. Проблемът е, че конвенцията се използва се да се разгръща един истеричен антиевропеизъм, заяви проф. Неделчев.", "date": "2018.01.30", "title": "Блогър разби идеологията на Истанбулската конвенция "}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-tv-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B3%D0%BE%D1%80%D0%B0%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%84%D0%BE%D1%80%D1%83%D0%BC%D0%B0-%D0%BD%D0%B0-%D0%BF%D0%BE%D0%B4%D1%81%D1%8A%D0%B4%D0%B8%D0%BC%D0%B8%D1%8F-%D0%BE%D0%BB%D0%B8%D0%B3%D0%B0%D1%80%D1%85-%D0%B8%D0%B2%D0%BE-%D0%BF%D1%80%D0%BE%D0%BA-news723390.html", "text": "дали е редно да легитимира с присъствието си форум, организиран от подсъдимия олигарх Иво Прокопиев, на който на гърба на лекторите от властта се събират по 700 лв. от бизнесмени, желаещи да присъстват (ВИЖТЕ В ОЩЕ ПО ТЕМАТА). Горанов коментира решението си да гласува против внасянето на Истанбулската конвенция на Министерски съвет. \"Гласувах така, защото смятах, че е нужен по-широк дебат, за да се подготви обществото. Виждате, че съм бил прав, защото това, което прогнозирах се случи. Не е достатъчно добре обяснен документът и се появиха куп неверни спекулации, които прераснаха в един компрексарски дебат. Ако имаше повече подготовка, това нямаше да се случи и щеше да се обясни на хората, че няма никакви опасности от приемането на конвенцията\", каза Горанов. Той коментира и акцията на прокуратурата срещу хората с висок материален статус. \"Трябва да е ясно откъде идват тези доходи. Затова трябва да бъдат проверени хората, които демонстрират висок материален статус, но не е задължително това да значи, че те нямат доказателства на доходите си. Проверките ще се извършват от НАП и това не е нещо обезпокоително\", заяви още Горанов. На нея присъства и премиерът Бойко Борисов. „Въпреки че политиците проспахме голям период от време, все пак през последната година ние продължаваме да инвестираме в качеството на човешки ресурси. Затова по време на предизборната кампания на ГЕРБ основен наш приоритет бе средното образование. Резултатите от това не идват веднага, но пък е добра тенденция в дългосрочен план. За нас това остава неотменима политика. Голяма проблем е висшето образование. Ако консервативният модел е бил добър за края на 80–те и началото на 90-те години, то днес изиграва лоша шега на висшето образование, защото образованието силно се е отдалечило от нуждите на икономиката, грешният стимул на масовизация е довел до пълна девалвация и това показва, че през последните години младите предпочитат да учат в чужди университети“, заяви Горанов. Но въпреки тази тенденция, финансистът №1 заяви, че това се променя. През последните години около 40000 души са се върнали в страната. „Ако през 2012 – 2013 се връщаха хора на 40 години, сега вече се връщат все по-млади хора“, заяви Горанов. Към момента министърът на финансите отчете, че има ръст на доходите и нивата на безработица са ниски. Горанов обясни, че няма лоша криза и че кризата на пазара на труда крие възможности и научи българският бизнеса да се приспособява към по – интензивно и модерно производство и увери, че инвестициите в средното образование ще продължат и ще се увеличават. \"Естественото място на България е в клуба на дисциплинирани и богати страни от европейския център\", каза още финансовият министър Владислав Горанов. Присъединяването на България към Еврозоната е съвместен проект на правителството и Европейската централна банка, посочи още министър Горанов. \"Този въпрос задайте на него. Ние нямаме притеснение да се явим, на който и да е форум и да разкажем какво мислим за икономиката и развитието на страната\". Това заяви Владислав Горанов на въпрос на ПИК TV Министърът на финансите Владислав Горанов съобщи по време на форума, че политиката на увеличаване на минималните доходи ще продължи. Това той направи по време на 12-атата годишна среща на бизнеса с правителството - форума на подсъдимия олигарх Иво Прокопиев.", "date": "2018.01.30", "title": "ГОРЕЩО В ПИК TV! Министър Горанов с горещ коментар за форума на подсъдимия олигарх Иво Прокопиев и важна новина за доходите "}
{"url": "http://pik.bg/%D0%B5%D0%BB%D0%B5%D0%BA%D1%81%D0%B8%D1%80-%D1%82%D0%B0%D0%B7%D0%B8-%D0%B5%D0%B2%D1%82%D0%B8%D0%BD%D0%B0-%D0%BD%D0%B0%D0%BF%D0%B8%D1%82%D0%BA%D0%B0-%D1%81%D0%BF%D0%B0%D1%81%D1%8F%D0%B2%D0%B0-%D1%81%D1%8A%D1%80%D1%86%D0%B5%D1%82%D0%BE-news723358.html", "text": "Проблемите със сърцето и лошия холестерол за жалост застигат все повече и все по-млади хора. Всички знаем, че холестеролът се натрупва като плака и постепенно запушва артериите. Това е изключително опасно не само за здравето, но и за живота на всеки. Малко от нас обаче са наясно, че има природно богатство – налично във всеки дом, което решава кардинално този проблем. То се базира на смесването на само три съставки и приемът им в продължение на два или най-добре на три месеца. И така – просто отворете хладилника или шкафа си и извадете оттам три лимона. Трябва ви още 500 грама листа от целина, но пресни, както и литър вода. Водата може да е обикновена, но може и филтрирана или преварена – това е дори още по-добре. Как се приготвя това чудо. Взимаме една тенджера, сипете водата от един литър в нея и я оставете на котлона, за да заври. След като заври, я свалете от огъня и оставете да се охлади. През това време измийте хубаво листата от прясната целина, заедно с лимоните. Важно е да знаем, че лимоните трябва да останат с корите. След като са измити добре, ги нарежете на парчета и ги смелете заедно в кухненски робот. Смелени ги добавяме към поизстиналата вода и оставяме така да престоят за една нощ. На другата сутрин тази напитка се прецежда внимателно и се съхранява в стъклен съд или буркан. Консумацията става като всяка сутрин и всяка вечер се пие по една чаша от напитката, но преди да сме яли. Сутрин се взима на гладно, а вечер поне час преди вечеря. Това продължава, както казахме 2-3 месеца. Като после се прави пауза поне от още месец-два.", "date": "2018.01.30", "title": "ЕЛЕКСИР! Тази евтина напитка спасява сърцето "}
{"url": "http://pik.bg/%E2%80%9E%D0%B4%D0%BE%D0%BC%D0%B0%D1%88%D0%BD%D0%B0-%D0%B0%D1%80%D0%BE%D0%BC%D0%B0%D1%82%D0%B5%D1%80%D0%B0%D0%BF%D0%B8%D1%8F%E2%80%9C-%D1%80%D0%B0%D0%B7%D0%BA%D1%80%D0%B8%D0%B2%D0%B0-100-%D1%82%D0%B0%D0%B9%D0%BD%D0%B8-%D0%B7%D0%B0-%D0%BE%D0%B7%D0%B4%D1%80%D0%B0%D0%B2%D1%8F%D0%B2%D0%B0%D0%BD%D0%B5-%D0%B8-%D0%BF%D0%BE%D0%B4%D0%BC%D0%BB%D0%B0%D0%B4%D1%8F%D0%B2%D0%B0%D0%BD%D0%B5-news723410.html", "text": "Търсете от утре на вестникарските павилиони Бял равнец, евкалипт, грейпфрут, мента, кориандър, лавандула, мащерка и мирта са етеричните масла, които помагат при лечението на грип. Тази и още много полезни тайни в разгара на грипната епидемия ще ви поднесе новата книга „Домашна ароматерапия“ на Катрин Милева. Полезният том на издателство \"Милениум\" събира всичко важно за един от най-приятните и ефективни методи за лечение, за успокоение на духа и за разкрасяване. Ще се запознаете с близо 100 вида ароматни масла и техните функции и приложения при най-разпространените заболявания. Ще видите как различните субстанции действат върху психиката ни. Ще разполагате с рецептите за десетки смеси, сред които за добър сън, против махмурлук, за сутрешен тонус, при голямо вълнение, срещу мускулни болки, при бременност. Ще можете сами, като истински професионалисти, да си направите природосъобразни шампоани и парфюми. Етеричните масла въздействат на жлезите с вътрешна секреция и чрез хормоните могат да подобрят физическото и душевното ни състояние. Тези функции са познати на човечеството от дълбока древност. Маслата са и мощни антидепресанти, антисептици, обезболяващи и антистресови средства. Дори могат да заменят упойката при раждане и антибиотиците при бактериални инфекции. Борят се успешно с вирусите и това е доказано още при чумните епидемии в миналото. Днес учените се замислят, че благоуханните масла може би имат потенциал за справяне дори със СПИН и други смятани за нелечими заболявания. Етеричните масла са предпочитано средство за разкрасяване и подмладяване, защото забавят процесите на стареене, ускоряват отделянето на отпадъчните вещества и мъртвите клетки и регенерирането на нови. Уханията са и мощен афродизиак, както и енергизиращ фактор, който може да ни върне хъса за работа в следобедните часове в офиса, когато и кафето не помага. Те ни успокояват, дават ни настроение и ни омагьосват. С „Домашна ароматерапия“ ще научите как точно да изберете най-подходящото етерично масло за вас и за близките ви. Ще сверите кои са вашите аромати според зодията или ако се увличате от фън шуй. Отделна глава е посветена на приложението на маслата при бебета, при здрави и болни деца – в случаи на зъбобол, болки в ухото, висока температура, за повишаване на настроението, при страхове и много други често срещани състояния.", "date": "2018.01.30", "title": "„Домашна ароматерапия“ разкрива 100 тайни за оздравяване и подмладяване"}
{"url": "http://pik.bg/%D0%BA%D1%80%D0%B0%D0%B9-%D0%BD%D0%B0-%D1%81%D0%B0%D0%B3%D0%B0%D1%82%D0%B0-%D0%B1%D0%BD%D1%82-%D1%89%D0%B5-%D0%B8%D0%B7%D0%BB%D1%8A%D1%87%D0%B2%D0%B0-%D0%B7%D0%B8%D0%BC%D0%BD%D0%B0%D1%82%D0%B0-%D0%BE%D0%BB%D0%B8%D0%BC%D0%BF%D0%B8%D0%B0%D0%B4%D0%B0-2018-news723395.html", "text": "\"Съгласно подписания договор с \"Дискавъри Комюникейшънс\", обществената телевизия придобива правата за директно излъчване на 110 часа програма от Зимните олимпийски игри през 2018 г. и 250 часа от състезанията в рамките на Лятната олимпиада през 2020 г. в Токио\", заяви генералният директор на БНТ Константин Каменаров и допълни, че въпреки сложните преговори с американската компания, която миналата година спечели търга за разпространение на състезанията до 2024 г., БНТ продължава традицията от 70-те години на миналия век да предава пряко Олимпийските игри. \"Прекрасно е, че това споразумение ще гарантира на спортните фенове в България възможността да проследят интересните олимпийски моменти по най-добрия начин за тях. Богатият опит на БНТ в отразяването на Олимпийските игри, заедно с иновативния подход на \"Дискавъри\" и целогодишното проследяване на олимпийските спортове от \"Евроспорт\", ще ни позволи да пренесем чрез телевизионните екрани всеки миг от Олимпиадата до хората. Гордеем се, че можем да споделим вдъхновяващите истории на българските спортисти и техния път към осъществяване на мечтите\" – каза Виктория Дейвис, генерален мениджър на \"Дискавъри Нетуъркс\" за Централна и Източна Европа, Североизточна Европа, Турция и Средиземноморието. Досега БНТ придобиваше права за излъчване на Олимпийските игри в качеството си на член на Европейския съюз за радио и телевизия (EBU). След като \"Дискавъри\" спечели правата за излъчване, компанията проведе поредица от преговори с обществени телевизионни оператори в Европа за сублицензиране, за да отговори на изискванията на МОК да бъдат осигурени минимум 100 часа безплатно излъчване на зимните олимпийски игри и 200 часа от лятната Олимпиада\", гласи съобщение на БНТ. Олимпийските игри в южнокорейския град Пьонгчанг ще се проведат от 9 до 25 февруари. Припомняме, че се създаде сага относно излъчването на форума в национален ефир, а . В крайна сметка зрителите на БНТ ще могат да се насладят на спортното събитие.", "date": "2018.01.30", "title": "КРАЙ НА САГАТА! БНТ ще излъчва Зимната олимпиада 2018"}
{"url": "http://pik.bg/%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%BB%D0%B8%D1%82%D0%B0%D0%BA%D0%BE%D0%B2%D0%BE-18-%D0%B3%D0%BE%D0%B4%D0%B8%D1%88%D0%B5%D0%BD-%D0%B1%D0%B5%D1%80%D0%B5-%D0%B4%D1%83%D1%88%D0%B0-news723400.html", "text": "ОДМВР - София 18-годишен младеж е с опасност за живота след катастрофа в село Литаково. Това съобщиха от . Сигналът за катастрофата е получен около 21.30 часа на 29 януари в РУ - Ботевград. Пътнотранспортното произшествие е станало в село Литаково. Пристигналите на място полицейски служители установили, че лек автомобил „Рено Клио“ без регистрационни табели и с неправоспособен водач – на 17 години от Ботевград, се е блъснал в оградата на къща. Пострадал е 18-годишен пътник, настанен за лечение с черепно-мозъчна травма и с опасност за живота. Разследването по случая продължава в рамките на образуваното досъдебно производство.", "date": "2018.01.30", "title": "Тежка катастрофа край Литаково, 18-годишен бере душа"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82-%D0%B2%D0%B5%D0%BB%D0%B8%D0%BA%D0%BE%D1%82%D1%8A%D1%80%D0%BD%D0%BE%D0%B2%D0%B5%D1%86-%D0%BF%D0%BB%D0%B0%D1%82%D0%B8-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D1%81%D0%B8-%D0%B2%D0%B8%D0%BD%D0%B5%D1%82%D0%BA%D0%B0-%D1%81-%D0%B6%D1%8A%D0%BB%D1%82%D0%B8-%D1%81%D1%82%D0%BE%D1%82%D0%B8%D0%BD%D0%BA%D0%B8-news723333.html", "text": "В знак на протест срещу лошите пътища в България, великотърновец плати годишната си винетка с жълти стотинки. В продължение на месеци Николай Василев събирал по една и две стотинки, докато събере нужните 97 лева за винетен стикер на автомобила си. Мъжът се надява и други да последват примера му, тъй като сега е периода, в който масово се купуват годишните винетки. Николай Василев занесъл жълтите стотинки в пликове на касата в управлението на пътната агенция в старата столица. Казва, че така изразил гражданската си позиция срещу разбитите пътища в цялата страна. Решихме във вид на малък протест към агенция Пътна инфраструктура да си закупим винетен стикер с жълти стотинки - по една и по две. Общо около 6 500 бройки, на стойност 97 лева, заяви Василев пред БНТ. Близо два часа служителките на Областно пътно управление броили монетите, които им занесъл недоволният великотърновец. Николай казва, че съзнава, че затруднява служителките, които нямат никаква вина за дупките по пътищата, но се надява не само да го разберат, но, макар и негласно, да го подкрепят. Първо да се извиня на жените, които работят в агенцията, и които броиха стотинките за около час и 45 минути. Те нямат никаква вина, че пътищата са в такова състояние - дупки, непочистени от снега, от пясъка. Просто усвояват се пари, но не за добро качество, заяви Николай Василев. Той се надява тази година примера му да последват хилядите недоволни данъкоплатци шофьори в цялата страна, които организират протести и са пряко потърпевши от дупките. Вярва, че така е възможно да бъдат чути. Може би ако по-голяма част от хората го направят, може и да има някакво решение, посочи Николай Василев. Разбира се, възмутени шофьори не липсват. Някои дори се притесняват, че и новите пътища са опасни. Новите пътни настилки също не отговарят на изискванията, защото съм пътувал в Европа и там самата пътна настилка е с различна грапавост в сравнение с нашата. При нас тази пътна настилка, която се прави нова, се поставя пътна настилка, която е гладка, загладена. Масово, смея да твърдя че много от произшествията нямаше да ги има, ако имаше грапавост на асфалта. Защото тогава нямаше да загубят много от водачите контрол над автомобила си, каза Василев. Ако пътищата в България са в добро състояние, масово водачите ще плащат, дори и по-висока цена за винетките, тъй като ще спестяват пари за ремонт на автомобилите, казва още великотърновецът.", "date": "2018.01.30", "title": "ПРОТЕСТ! Великотърновец плати годишната си винетка с жълти стотинки"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%BA%D1%80%D1%8A%D0%B2%D0%BE%D0%BF%D1%80%D0%BE%D0%BB%D0%B8%D1%82%D0%B8%D0%B5-%D0%B4%D1%80%D1%8A%D0%B7%D0%BA%D0%BE-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%B2-%D0%B1%D1%83%D1%80%D0%B3%D0%B0%D1%81-%D0%BD%D0%B0%D1%80%D1%8A%D0%B3%D0%B0%D1%85%D0%B0-%D1%81-%D0%BD%D0%BE%D0%B6-%D0%BF%D1%80%D0%B5%D0%B4-%D0%B4%D0%B5%D1%82%D0%B5%D1%82%D0%BE-%D0%BC%D1%83-%D0%B2%D0%B8%D1%81%D0%BE%D0%BA%D0%BE%D0%BF%D0%BE%D1%81%D1%82%D0%B0-news723405.html", "text": "В 19:30 ч. вчера на охраняемия общински паркинг на ул. \"Гурко\" в центъра на Бургас е бил нападнат от маскирани и прободен с нож високопоставен служител на металургичния завод Промет стийл-Дебелт, собственост на украинска компания. Всеки, който има информация за покушението, да звъни в МВР. За това ни помоли Валерия Караватия - съпруга на пострадалия. Става дума за Артем Караватий – зам.-изпълнителнен директор по икономическата сигурност на завода, съобщава \"Флагман\". Караватий е паркирал \"Тойота Ланд Круизер\" и когато е излизал от джипа, при това на осветено място и в близост до охраната, по думите на жена му, е бил нападнат от маскираните мъже. Прободен е с нож, но преди това са му нанесли жестоки удари с ритници и юмруци. По време на схватката телефонът на жертвата е паднал на земята и най-важното, от което 33-годишният мъж се нуждае, е информацията в него. Пребитият и наръган с ножа е оставен окървавен на земята, след което нападателите са се оттеглили в неизвестна посока. \"Още по-страшното е, че детето ни – момче на 5 г., е било на задната седалка и е видяло всичко това, крайно травмирано е\" , каза Караватия.", "date": "2018.01.30", "title": "БРУТАЛНО КРЪВОПРОЛИТИЕ! Дръзко нападение в Бургас! Наръгаха с нож пред детето му високопоставен служител на завод"}
{"url": "http://pik.bg/%D0%B2%D0%B8%D1%80%D1%83%D1%81%D0%B8-%D0%B8-%D1%89%D0%B0%D0%BC%D0%BE%D0%B2%D0%B5-%D0%B3%D1%80%D0%B8%D0%BF%D1%8A%D1%82-%D1%83%D0%B4%D0%B0%D1%80%D0%B8-140-000-%D0%B2-%D1%87%D0%B5%D1%82%D0%B2%D1%8A%D1%80%D1%82%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D0%BD%D0%B0-%D1%8F%D0%BD%D1%83%D0%B0%D1%80%D0%B8-news723362.html", "text": "Грипът достигна своя пик. Само за четвъртата седмица на януари към 140 хиляди са ударените от вирусите. Това коментира пред Нова телевизия директорът на Националния център по заразни и паразитни болести проф. Тодор Кантарджиев. По думите на експерта ако не отминат за 4-5 ден симптомите, могат да се появят усложнения. С вируса трябва да бъдем много внимателни, защото кашлицата става по-дълбока и тогава трябва да се потърси за втори път лекарска помощ. „Грипът обикновено не повтаря, изгражда се траен имунитет“, посочи проф. Кантарджиев. Обикновено епидемиите свършват, когато вече има достатъчно имунитет в обществото, смята експертът. „Това се надявам да стане края на февруари, началото на март“, уточни проф. Кантарджиев. Директорът на Националния център по заразни и паразитни болести посъветва стаите да се проветряват и да си слагаме ръка на устата, когато кашляме. Според проф. Кантарджиев винаги е добре да имаме антимикробна кърпичка под ръка. Консумацията на повече цитруси помага в борбата с вируса, посъветва още той.", "date": "2018.01.30", "title": "ВИРУСИ И ЩАМОВЕ! Грипът удари 140 000 в четвъртата седмица на януари"}
{"url": "http://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D1%81%D0%B0%D1%89-%D0%B3%D0%BB%D0%BE%D0%B1%D0%B8%D1%85%D0%B0-%E2%80%9E%D0%B4%D0%BE%D0%B9%D1%87%D0%B5-%D0%B1%D0%B0%D0%BD%D0%BA%E2%80%9C-%D0%B7%D0%B0%D1%80%D0%B0%D0%B4%D0%B8-%D0%BF%D0%B0%D0%B7%D0%B0%D1%80%D0%BD%D0%B8-%D0%BC%D0%B0%D0%BD%D0%B8%D0%BF%D1%83%D0%BB%D0%B0%D1%86%D0%B8%D0%B8-news723304.html", "text": "Американските власти глобиха германската „Дойче банк“ заради пазарни манипулации, съобщава Deutsche Welle, цитирани от Фокус. Според Министерството на правосъдието на САЩ и Търговската компания за фючърсни договори, „Дойче банк“ и още две европейски финансови институции са манипулирали пазара на фючърсни договори. Заради това, германската банка е глобена в размер на 30 милиона долара (24 милиона евро), Обединената банка на Швейцария се съгласи да плати 15 милиона долара, докато британската „Ейч Ел Би Си“ ще плати 1,6 милиона долара. „Дойче банк“ има наложени от САЩ глоби на обща стойност близо 10 милиарда долара в последните години.", "date": "2018.01.30", "title": "Властите в САЩ глобиха „Дойче банк“ заради пазарни манипулации"}
{"url": "http://pik.bg/%D1%81%D0%B5%D0%BA%D1%82%D0%BE%D1%80-%D0%B1-%D1%81-%D0%B2%D0%B0%D0%B6%D0%BD%D0%B0-%D0%BF%D0%BE%D0%B7%D0%B8%D1%86%D0%B8%D1%8F-news723336.html", "text": "\"В клуба ще започне да се работи по начина, по който ние искаме и се надяваме, че на терена ще има постоянство и класа. Трансферите не бих желал да ги коментирам, защото не е моя работа да го правя официално. Мога с приятели на маса, но не и по медиите\", това заяви пред Би Ай телевизия шефът на Националния клуб на привържениците на Левски - Степан Хиндлиян. Според Хиндлиян планът и програмата са от изключително значение за постоянството в играта на \"сините\". . \"Не съм привърженик на честата смяна на треньори, на принципа на носната кърпа. Надявам се Делио Роси да бъде треньорът, който ще създаде кредит на доверие, за да направи нещо. Това дали става или не става, дали е иновативен или \"олс скул\" – не желая да го коментирам. Един треньор има нужда от време, за да изгради един отбор – да му бъдат поставени конкретни цели и ангажименти и ако той ги изпълни да бъде възнаграден, ако ли не – да поеме отговорността\", каза шефът на \"сините фенове.\"", "date": "2018.01.30", "title": "Сектор \"Б\" с важна позиция!"}
{"url": "http://pik.bg/%D0%BC%D0%B0%D1%89%D0%B0%D0%B1%D0%B5%D0%BD-%D1%83%D0%B4%D0%B0%D1%80-%D1%85%D0%B0%D0%BA%D0%B5%D1%80%D0%B8-%D0%B7%D0%B0%D0%B4%D0%B8%D0%B3%D0%BD%D0%B0%D1%85%D0%B0-%D0%BD%D0%B0%D0%B4-1-%D0%BC%D0%B8%D0%BB%D0%B8%D0%BE%D0%BD-%D0%B4%D0%BE%D0%BB%D0%B0%D1%80%D0%B0-%D0%BE%D1%82-%D0%B1%D0%B0%D0%BD%D0%BA%D0%BE%D0%BC%D0%B0%D1%82%D0%B8-%D0%BF%D0%BE-%D1%86%D1%8F%D0%BB%D0%B0%D1%82%D0%B0-%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F-%D0%BD%D0%B0-%D1%81%D0%B0%D1%89-news723305.html", "text": "Хакери, вероятно свързани с международни криминални синдикати, са успели да откраднат над 1 милион долара от банкомати, разположени по цялата територия на САЩ съобщава Ройтерс, позовавайки се на информация от високопоставен офицер от спецслужбите. Според информацията, хакерите „накарали“ банкоматите „да плюят банкноти“, по подобие на игралните автомати, когато пада джакпота. По думите на офицера, за последните няколко дни в САЩ са били извършени серия от атаки на банкомати. Това е първата широкомащабна верижна акция от взломни атаки на територията на САЩ от такъв род. В предишни години подобни престъпления са били извършвани в Европа и в някои страни от Латинска Америка.", "date": "2018.01.30", "title": "Мащабен удар! Хакери задигнаха над 1 милион долара от банкомати по цялата територия на САЩ"}
{"url": "http://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%BE-%D0%BD%D0%B0%D0%B4-100-%D0%BC%D0%B0%D1%81%D0%BE%D0%B2%D0%B8-%D0%B3%D1%80%D0%BE%D0%B1%D0%B0-%D1%81%D1%8A%D1%81-%D1%81%D1%82%D0%BE%D1%82%D0%B8%D1%86%D0%B8-%D1%82%D0%B5%D0%BB%D0%B0-%D1%81%D0%B0-%D0%B1%D0%B8%D0%BB%D0%B8-%D0%BE%D1%82%D0%BA%D1%80%D0%B8%D1%82%D0%B8-%D0%B2-%D0%BC%D0%B5%D0%BA%D1%81%D0%B8%D0%BA%D0%BE-news723303.html", "text": "102 масови гроба със стотици тела и човешки останки в тях са били открити в мексиканския щат Веракрус през 2017 година, съобщава  Noticias MVS, като се позовава на информация от генералния прокурор Хорхе Ортис. „През 2017 година на територията на Веракрус са били открити 102 масови гроба. В тях са били открити 225 трупа, 335 черепа и над 30,6 хиляди различни човешки останки и фрагменти от тела“, разкрива потресаващата картина Ортис. Прокурорът добавя, че към момента е установена самоличността само 111 загинали, като останалите тела специалистите не могат да идентифицират.", "date": "2018.01.30", "title": "Ужасяващо! Над 100 масови гроба със стотици тела са били открити в Мексико"}
{"url": "http://pik.bg/%D0%BE%D1%82-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F-%D0%B4%D0%B5%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D1%80%D0%B0%D0%B7%D0%BA%D1%80%D0%B8%D1%85%D0%B0-%D1%83%D1%81%D0%BB%D0%BE%D0%B2%D0%B8%D1%8F%D1%82%D0%B0-%D0%BF%D1%80%D0%B8-%D0%BA%D0%BE%D0%B8%D1%82%D0%BE-%D1%81%D0%B0%D1%89-%D0%B1%D0%B8%D1%85%D0%B0-%D0%BE%D1%82%D0%BC%D0%B5%D0%BD%D0%B8%D0%BB%D0%B8-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D1%80%D1%83-news723302.html", "text": "От Държавния департамент на САЩ разкриха при какви условия американските санкции срещу Русия може да бъдат отменени, съобщава РИА Новости, като се позовава на източници от ведомството. „Санкциите ще продължават до тогава, докато Русия не удовлетвори исканията на конгреса и американската администрация по отношения на тези действия, които доведоха до тези санкции“, заявяват от Държавния департамент. Отбелязва се, че санкциите са наказание за Русия за действията й. Страната се лишава от приходи, санкциите не позволяват търговията с международни компании „заради враждебно влияние и дестабилизация“.", "date": "2018.01.30", "title": "От Държавния департамент разкриха условията, при които САЩ биха отменили санкциите срещу Русия"}
{"url": "http://pik.bg/%D1%81%D1%82%D1%80%D0%B0%D1%82%D0%B5%D0%B3%D0%B8%D1%8F-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D1%82%D1%8A%D1%80%D1%81%D0%B8-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B0-%D1%81%D0%B4%D0%B5%D0%BB%D0%BA%D0%B0-%D1%81-%D0%BA%D0%B8%D1%82%D0%B0%D0%B9-%D1%81%D0%BB%D0%B5%D0%B4-%D0%B1%D1%80%D0%B5%D0%BA%D0%B7%D0%B8%D1%82-news723301.html", "text": "Министър-председателят на Великобритания Тереза Мей ще се опита да поднови отношенията с Китай чрез тридневно посещение тази седмица, на което ще вземе със себе си около 50 представители на големи британски компании, съобщава The Guardian, цитирани от Фокус. Китайският посланик в Лондон  заяви, че Брекзит е „стратегическа възможност“ за засилване на взаимното сътрудничество, като добави също така увереността си за успеха на визитата на премиера. От „Даунинг стрийт“ №10 отбелязаха, че посещението е опит за подновяване на  „златната ера“ на отношенията между двете страни, връщайки се по този начин на думите на китайския президент Си Дзинпин от 2015 година, когато китайският президент посети Великобритания. Някои анализатори смятат, че Брекзит е подкопал сериозно позициите на Лондон пред Пекин, където в миналото считаха Великобритания за ключов партньор от Европейския съюз. Според Кери Браун, директор на китайския институт към Кралския колеж в Лондон, „Китай най-вероятно ще види в Мей послушен лидер, който е слаб и има нужда от нещо определено“. Браун подчертава, че в Пекин няма да пропуснат възможността да повлияят на такъв лидер. Мей и министърът на международната търговия Лиам Фокс ще кацнат утре в историческия град Ухан, като по-късно същия ден ще бъде проведена среща с китайския премиер, а в четвъртък Мей ще се срещне с президента Си Дзинпин. В петък предстоят разговори между британски и китайски бизнесмени.", "date": "2018.01.30", "title": "Стратегия! Тереза Мей търси търговска сделка с Китай след Брекзит"}
{"url": "http://pik.bg/%D0%BB%D0%B5%D0%BA%D0%B0%D1%80%D0%B8%D1%82%D0%B5-%D1%81%D0%B2%D1%8A%D1%80%D0%B7%D0%B0%D1%85%D0%B0-%D0%B4%D0%BD%D0%B5%D0%B2%D0%BD%D0%B8%D1%8F%D1%82-%D1%81%D1%8A%D0%BD-%D1%81-%D0%BE%D0%BF%D0%B0%D1%81%D0%BD%D0%BE-%D0%B7%D0%B0%D0%B1%D0%BE%D0%BB%D1%8F%D0%B2%D0%B0%D0%BD%D0%B5-news723300.html", "text": "Хората, изпитващи сънливост през деня, са по-склонни да се разболеят от Алцхаймер. До този извод са достигнали лекари от Вашингтонския университет в САЩ, съобщава MedPage today. В изследването, на което се базират тези твърдения, са участвали 189 човека със средна възраст от 66 години. С помощта на фитнес-тракери учените следили биологичната активност на доброволците в продължение на две седмици. Освен това, за откриването на бета-амилоиди (пептиди, които провокират заболяване от Алцхаймер) с помощта на магнитно-резонансна томография са били направени снимки на главния мозък на изследваните. Изследователите установили, че хора с амилоидни плаки, които биха могли да нарушат работата на мозъка,  спят по-зле през нощта и често изпитват сънливост през деня. „Новото ни изследване показва, че хора, които имат болестта Алцхаймер в начален стадий, показват голяма фрагментация в циклите на биологичните процеси. Те често са активни през нощта и спят или се държат пасивно през деня“, коментира един от авторите на изследването доктор Йо Ел Ю. Американският сонолог Матю Уокър също разказва за негативното влияние на дневния сън върху здравето на хората. Той потвърждава, че дневният сън може да бъде полезен за мозъка и за организма като цяло, но в същото време може да се превърне „в нож с две остриета“, тъй като по това време човек „натрупва сънливост“, което води до лош сън през нощта.", "date": "2018.01.30", "title": "Лекарите свързаха дневният сън с опасно заболяване"}
{"url": "http://pik.bg/%D1%88%D0%BE%D0%BA-%D0%BE%D0%B3%D0%BD%D0%B5%D0%B1%D0%BE%D1%80%D1%86%D0%B8-%D0%BD%D0%B5-%D1%83%D1%81%D0%BF%D0%B5%D0%BB%D0%B8-%D0%B4%D0%B0-%D0%B7%D0%B0%D0%B3%D0%B0%D1%81%D1%8F%D1%82-%D0%BF%D0%BE%D0%B6%D0%B0%D1%80-%D0%B7%D0%B0%D1%89%D0%BE%D1%82%D0%BE-%D0%BE%D1%81%D1%82%D0%B0%D0%BD%D0%B0%D0%BB%D0%B8-%D0%B1%D0%B5%D0%B7-%D0%B2%D0%BE%D0%B4%D0%B0-%D0%B2-%D0%BA%D0%B5%D0%BD%D0%B8%D1%8F-news723310.html", "text": "При пожар в жилищен район в столицата на Кения Найроби са загинали четирима души, а най-малко 6 000 са останали без жилища, след като пожарникарите не успели да овладеят огъня, тъй като им свършила ... водата. Това обяви пред CNN членът на местния парламен Никсън Корир. „Единици на противопожарната охрана пристигнаха на мястото на пожара, но за съжаление, нямаха достатъчно вода. Можем да разполагаме с най-доброто оборудване, но без вода огнеборците не могат да направят нищо“, коментира конфузната ситуация Корир. Огънят бил изгасен за осем часа.", "date": "2018.01.30", "title": "Шок! Огнеборци не успели да загасят пожар, защото останали без вода в Кения"}
{"url": "http://pik.bg/%D0%BD%D0%B0%D0%BC%D0%B5%D1%80%D0%B5%D0%BD%D0%B8%D0%B5-%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%BA%D0%BD%D0%B4%D1%80-%D1%81%D0%BC%D1%8F%D1%82%D0%B0%D1%82-%D0%B4%D0%B0-%D0%BF%D0%BE%D0%BA%D0%B0%D0%BD%D1%8F%D1%82-%D0%B2%D0%BE%D0%B5%D0%BD%D0%BD%D0%B8-%D0%BE%D1%82-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%BD%D0%B0-%D0%BF%D0%B0%D1%80%D0%B0%D0%B4-%D0%B2-%D0%BF%D1%85%D0%B5%D0%BD%D1%8F%D0%BD-%D0%BD%D0%B0-8-%D1%84%D0%B5-news723309.html", "text": "Властите в Северна Корея имат намерение да поканят представители на въоръжените сили на Южна Корея на военнния парад, който трябва да се проведе в Пхенян на 8 февруари – в навечерието на откриващите се на 9 февруари Зимни олимпийски игри в Пьончан, Южна Корея, съобщава японското издание Asahi, позовавайки се на разузнавателни източници от Сеул. Според информацията, поканата южнокорейски офицери да участват в парада е дошла чрез послание, което е било изпратено от лидера на КНДР Ким Чен Ун до представителствата на страната по света. В документа се посочва, че във връзка с предстоящия парад и участието на южнокорейските военни със Сеул вече се водят разговори. От правителството на Южна Корея отричат за такива разговори. По информация от властите на Южна Корея, дори и да се получи такава покана, представители на въоръжените сили на страната няма да участват в парада. Властите в Южна Корея смятат, че разпространението на подобна информация, видимо, има за цел да създаде недоверие между Сеул и военният й съюзник - Вашингтон. Провеждането на парада, отбелязва японското издание, трябва да подчертае статута на КНДР на ракетно-ядрена държава. Той се организира по случай  годишнитата от създаването на Корейската народна армия и целта е до някаква степен да отклони вниманието на света, което се очаква да бъде приковано към Олимпиадата в Пьончан. По южнокорейски данни, в момента на летището „Мирин“ край Пекин тече усилена подготовка за парада,  в която са включени над 13 000 души и до 200 единици бойна техника. По данни на разузнаването на Сеул, в парада се очаква да участват до 50 000 души.", "date": "2018.01.30", "title": "Намерение! Властите в КНДР смятат да поканят военни от Южна Корея на парад в Пхенян на 8 февруари"}
{"url": "http://pik.bg/%D1%82%D1%80%D1%83%D1%81-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-22-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B5-%D0%B1%D0%B8%D0%BB%D0%BE-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%BA%D1%80%D0%B0%D0%B9-%D0%BF%D0%B5%D1%82%D1%80%D0%B8%D1%87-news723318.html", "text": "Земетресение с магнитуд 2.2 е регистрирано край Петрич, съобщава агенция Фокус, като се позовава на информация от дежурния сеизмолог Илиана Попова от НИГГГ към БАН. Трусът е регистриран в 22:36 часа снощи край село Скрът. Земетресението е на дълбочина под 1 км. Няма данни трусът да е усетен на територията на областта.", "date": "2018.01.30", "title": "Трус! Земетресение с магнитуд 2,2 по Рихтер е било регистрирано край Петрич"}
{"url": "http://pik.bg/%D0%BF%D1%80%D0%B0%D0%B2%D0%BE%D1%81%D0%BB%D0%B0%D0%B2%D0%BD%D0%B0%D1%82%D0%B0-%D1%86%D1%8A%D1%80%D0%BA%D0%B2%D0%B0-%D0%BF%D0%BE%D1%87%D0%B8%D1%82%D0%B0-%D1%81%D0%B2%D0%B5%D1%82%D0%B8%D1%82%D0%B5-%D1%82%D1%80%D0%B8-%D1%81%D0%B2%D0%B5%D1%82%D0%B8%D1%82%D0%B5%D0%BB%D0%B8-news723307.html", "text": "Днес е денят на Свети Три светители. Това е най-големият религиозен празник в Православната църква, посветен на Светата Троица православни апологети. Почита се паметта на тримата Велики кападокийци: Василий Велики, Григорий Богослов и Йоан Златоуст, които са на всеобща християнска почит като Отци на Църквата и вселенски учители, и чийто авторитет е неоспорим в схоластиката, догматиката и християнското богослужение. Историята на празника датира от времето на управлението на византийския император Алексий I Комнин, когато в Константинопол във връзка с лъжеучението на Василий Врач възниква спор за първенство измежду Отците на църквата. Свети Василий Велики и св. Григорий Богослов принадлежат към плеядата на кападокийските отци, завещали на поколенията безценно писмено наследство, а третият - свети Йоан Златоуст е бил епископ на Константинопол. Всеки от тримата светители има свой ден в църковния календар. Празникът Свети Три светители е определен след бурен спор, възникнал през 11-и век по въпроса кой от тримата е по-достоен и с по-голям принос за утвърждаването на християнската вяра. Дебатиращите се разделили на \"василиани\", \"григориани\" и \"йоанити\". Според преданието тримата светители се явили на епископа на град Евхаита - Йоан (1095), и му казали, че пред Бога и тримата са равни по своя принос.", "date": "2018.01.30", "title": "Православната църква почита Светите Три светители"}
{"url": "http://pik.bg/%D0%BE%D1%89%D0%B5-%D0%BF%D0%BE-%D1%82%D0%BE%D0%BF%D0%BB%D0%BE-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8-%D0%B4%D0%BE-18-%D0%B3%D1%80%D0%B0%D0%B4%D1%83%D1%81%D0%B0-%D0%BD%D0%B8-%D1%87%D0%B0%D0%BA%D0%B0%D1%82-%D0%B4%D0%BD%D0%B5%D1%81-news723308.html", "text": "Предимно слънчево ще бъде времето днес, съобщават от Националния институт по метеорология и хидрология (НИМХ), цитирани от Фокус. Ще духа слаб до умерен вятър от запад-северозапад, който през деня временно ще се усили. Минималните температури ще са между минус 2 и 3 градуса, а максималните – между 13 и 18 градуса. Атмосферното налягане ще бъде значително по-високо от средното за януари – слабо ще се понижи. По Черноморието ще е предимно слънчево. Ще духа слаб до умерен вятър от запад-югозапад, който до края на деня ще се ориентира от северозапад. Максималните температури ще са между 12 и 15 градуса. Температурата на морската вода ще достигне 6 -7 градуса. Вълнението на морето ще бъде 1-2 бала. В планините ще е предимно слънчево. Ще духа умерен, по билото на Стара планина силен северозападен вятър. Максималната температура на височина 1 200 метра ще бъде около 8 градуса, на 2 000 метра – около 1 градус. През следващите два дни ще преобладава слънчево време. Утре вятърът ще отслабне, в много райони и ще стихне. Дневните температури ще са с 2-3 градуса по-ниски. В четвъртък в Източна България ще духа слаб до умерен югозападен вятър. Отново ще се затопля. В петък облачността ще се увеличи и след обяд от запад ще започнат валежи от дъжд. Ще е все още сравнително топло, но привечер и през нощта срещу събота от северозапад бързо ще нахлува студен въздух и със застудяването дъждът ще преминава в сняг.", "date": "2018.01.30", "title": "Още по-топло! Температури до 18 градуса ни чакат днес"}
{"url": "http://pik.bg/%D1%80%D1%8A%D0%BA%D0%BE%D0%B2%D0%BE%D0%B4%D1%81%D1%82%D0%B2%D0%BE-%D0%BD%D0%B0-%D1%83%D1%87%D0%B8%D0%BB%D0%B8%D1%89%D0%B5-%D0%B2-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D0%B8%D0%B7%D0%B3%D0%BE%D1%80%D0%B8-%D1%81%D1%82%D0%BE%D1%82%D0%B8%D1%86%D0%B8-%D1%83%D1%87%D0%B5%D0%B1%D0%BD%D0%B8%D1%86%D0%B8-%D0%B2%D1%8A%D0%B2-%D1%84%D0%B8%D0%B7%D0%BA%D1%83%D0%BB%D1%82%D1%83%D1%80%D0%B5%D0%BD-%D1%81%D0%B0%D0%BB%D0%BE%D0%BD-news723306.html", "text": "Полицията в бразилската община Салту ди Пирапора, щата Сао Пауло е арестувала директорка на средно училище и нейнният заместник, след като те изгорили във физкултурния салон на училището стотици учебници, съобщава Известия, като се позовава на информация в бразилските медии. Според данните, ръководството на училището обяснило странните си действия с желанието за въвеждане на ред. Директорката и заместникът й заявили, че учебниците били стари и вече не се използвали. Полицията е стартирала разследване на палежа. Органите на реда и пожарникари пристигнали на мястото на инцидента по сигнал на местни жители, които се стреснали от гъстия черен дим, който излизал от сградата на училището.", "date": "2018.01.30", "title": "Ръководство на училище в Бразилия изгори стотици учебници във физкултурен салон"}
{"url": "http://pik.bg/%D0%BD%D0%BE%D0%B2%D0%B8%D1%8F%D1%82-%D0%B3%D0%B5%D0%BD%D0%B5%D1%80%D0%B0%D0%BB%D0%B5%D0%BD-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D0%BD%D0%B8%D1%81%D0%BA%D0%BE%D1%82%D0%B0%D1%80%D0%B8%D1%84%D0%BD%D0%B0-%D0%B0%D0%B2%D0%B8%D0%BE%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D0%BD%D0%B0%D0%BC%D0%B0%D0%BB%D0%B8-%D0%B7%D0%B0%D0%BF%D0%BB%D0%B0%D1%82%D0%B0%D1%82%D0%B0-%D1%81%D0%B8-%D0%B7%D0%B0%D1%80%D0%B0%D0%B4%D0%B8-%D1%80%D0%B0%D0%B2%D0%B5%D0%BD%D1%81%D1%82%D0%B2-news723311.html", "text": "Новият генерален директор на нискотарифната авиокомпания  EasyJet Йохан Лундгрен намали годишната си заплата с 34 000 паунда до нивото на тази на предшественичката си Керолайн Маккол, съобщава CNN Money. Според информацията, Лундгредн ще получава годишно 706 000 паунда (994 000 долара). От компанията уточнява, че във всички останали отношения възнаграждението на новия директор ще съотвества напълно на това, което е имала Маккол. „В EasyJet смятаме за свой дълг да даваме равни възможности за заплащане на труда на жените и мъжете. Искам да се обърна към всички служители на EasyJet, за да им демонстрирам моята лична преданост към този принцип“, посочва Лундгрен в изявление към служителите в компанията. През ноември 2017 година от компанията признаха за разлика в заплащането на труда при мъже и жени от до 52 процента.", "date": "2018.01.30", "title": "Новият генерален директор на нискотарифна авиокомпания намали заплатата си заради равенство с жените"}
{"url": "http://pik.bg/%D1%81%D1%83%D0%BF%D0%B5%D1%80-%D1%81%D0%BA%D0%B0%D0%BD%D0%B4%D0%B0%D0%BB-%D1%84%D0%BE%D0%BB%D0%BA%D1%81%D0%B2%D0%B0%D0%B3%D0%B5%D0%BD-%D1%82%D0%B5%D1%81%D1%82%D0%B2%D0%B0%D0%BB-%D0%BE%D1%82%D1%80%D0%BE%D0%B2%D0%B8-%D0%B2%D1%8A%D1%80%D1%85%D1%83-%D1%85%D0%BE%D1%80%D0%B0-news723216.html", "text": "\"Фолксваген\" е провеждал тестове за въздействието на вдишването на токсични азотни оксиди (NOx) на 25 здрави човека, гръмна немският в. \"Зюддойче цайтунг\". Преди дни стана ясно, че най-големият производител на автомобили в света е помогнал с финансиране експерименти, при които маймуни и хора са дишали отработени газове. От „Фолксваген“ се извиниха ясно за форми на злоупотреба с животни, се казва в изявление в събота, след като „Ню Йорк Таймс“ съобщи, че американски институт по поръчка на немски автомобилни фирми е провел тестове на 10 маймуни през 2014 г. Те са били принудени да вдишват отработени автомобилни газове, за да се провери токсичността на дизеловите емисии, предаде ДПА. Проблемът за автогиганта се задълбочи в понеделник, когато немският „Зюддойче цайтунг“ съобщи, че върху 25 здрави човешки същества са проведени тестове. Случаят е свързан и с по-мащабния скандал \"дизелгейт\", тъй като тестваният автомобил е бил оборудван да изхвърля по-малко отработени газове при тестови сценарии в опит да бъдат манипулирани измерванията. Скандалът \"Dieselgate\" показа, че са манипулирали около 11 милиона автомобила в световен мащаб, за да бъдат заблудени регулаторните тестове, за да изглежда сякаш двигателите отговарят на ограниченията за емисиите на NOx, а всъщност ги превишават многократно при реално шофиране на път. Според СЗО излагането на азотен диоксид \"може да увеличи симптомите на бронхит и астма, както и да доведе до респираторни инфекции и намалена белодробна функция и растеж\".", "date": "2018.01.30", "title": "СУПЕР СКАНДАЛ! \"Фолксваген\" тествал отрови върху хора"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%BC%D0%B0%D1%8F%D0%BC%D0%B8-%D0%B7%D0%B0%D0%B4%D1%8A%D1%80%D0%B6%D0%B0-%D1%81%D0%B5%D0%B4%D0%B5%D0%BC%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-%D0%B7%D0%B0-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%BD%D0%B0%D0%B4-%D1%83%D1%87%D0%B8%D1%82%D0%B5%D0%BB%D0%BA%D0%B0-news723312.html", "text": "Полицията в Маями е задържала седемгодишно момче за нанасяне на побой на учителка, съобщава WSVN. Съобщава се, че на детето били поставени белезници и било откарано в болница, където специалисти да проверят психическото му състояние. По информация на телевизионния канал, ученикът нападнал учителката, когато тя го изгонила от кафенето на училището заради това, че си играе с храната. Ученикът нанесъл серия от удари по гърба на учителката, както и няколко ритника. След случилото се учителката решила да повдигне обвинения срещу детето с аргумента, че хлапето представлява опасност за обществото. Уточнява се, че това не е била първата такава проява на седемгодишния ученик.", "date": "2018.01.30", "title": "Полицията в Маями задържа седемгодишно момче за нападение над учителка"}
{"url": "http://pik.bg/%D1%80%D0%BE%D0%B4%D0%BD%D0%B0%D1%82%D0%B0-%D1%82%D0%B5%D0%BC%D0%B8%D0%B4%D0%B0-%D0%BF%D1%81%D0%B8%D1%85%D0%B8%D1%87%D0%BD%D0%BE-%D0%B1%D0%BE%D0%BB%D0%B5%D0%BD-%D1%80%D0%B5%D1%86%D0%B8%D0%B4%D0%B8%D0%B2%D0%B8%D1%81%D1%82-%D1%82%D0%BE%D1%80%D0%BC%D0%BE%D0%B7%D0%B8-%D0%BF%D0%BE%D0%BB%D0%B8%D1%86%D0%B0%D0%B9-%D0%BF%D1%80%D0%B8%D1%81%D1%8A%D0%B4%D0%B8-%D0%BD%D1%8F%D0%BC%D0%B0-news723062.html", "text": "Разследван за престъпление мъж се сдоби с всички лични данни на полицаи. Той дори ги публикувал в интернет и заплашвал служителите на реда. За случая разказа пред камерата на Нова телевизия един от потърпевшите униформени. „Всичко може да се очаква, след като има нашите данни, може да злоупотреби с тях“, посочи полицаят. Разследваният Васил Недялков няма никаква дейност, от която да печели, а в същото време води охолен начин на живот по зимни курорти. Оказа се, че Недялков се лекува в психиатрично заведение в Пловдив. Мъжът е неуравновесен и не може да се предприеме нищо по съдебен път към него. Той е разследван многократно за блудство, финансови измами и други престъпления, но не е съден. От наблюдаващия неговия последен случай прокурор Васил се сдобива с личните данни на полицаите. Материалите са му предоставени безпроблемно, защото по закон има право на това. Потърпевшите са завели дело срещу прокуратурата за изнасяне на лични данни.", "date": "2018.01.30", "title": "РОДНАТА ТЕМИДА! Психично болен рецидивист тормози полицай, присъди няма"}
{"url": "http://pik.bg/%D0%B4%D0%B8%D1%80%D0%B5%D0%BA%D1%82%D0%BE%D1%80%D1%8A%D1%82-%D0%BD%D0%B0-%D1%86%D1%80%D1%83-%D1%80%D1%83%D1%81%D0%B8%D1%8F-%D1%89%D0%B5-%D0%BE%D0%BF%D0%B8%D1%82%D0%B0-%D0%B4%D0%B0-%D0%BF%D0%BE%D0%B2%D0%BB%D0%B8%D1%8F%D0%B5-%D0%BD%D0%B0-%D0%BC%D0%B5%D0%B6%D0%B4%D0%B8%D0%BD%D0%BD%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%B2-%D1%81%D0%B0%D1%89-%D0%BF%D1%80%D0%B5%D0%B7-2018-%D0%B3-news723315.html", "text": "Според директора на ЦРУ Майк Помпео, Русия ще се опита да повлияе на междинните избори в САЩ през 2018 г., съобщава BBC, цитирани от Фокус. В интервю за телевизията, Помпео заявява: „Сигурен съм, че те (б.р Русия) ще продължат да се опитват да правят това, но съм също така убеден, че в САЩ ще се проведат честни избори и че ние ще отвърнем по начин, достатъчен да подсигури малко или никакво влияние“.", "date": "2018.01.30", "title": "Директорът на ЦРУ: Русия ще опита да повлияе на междинните избори в САЩ през 2018 г."}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F-%D0%B7%D0%B0%D0%BF%D0%BB%D0%B0%D1%88%D0%B2%D0%B0%D1%82-%D0%B5%D0%B2%D1%80%D0%BE%D0%BF%D0%B0-news723319.html", "text": "Наводненията като тези във Франция през последните няколко дни ще се увеличат в Европа в резултат на климатичното затопляне дори ако бъде ограничено до покачване на температурите с 1,5 градуса Целзий, сочат резултатите от изследване, цитирани от АФП. Учените изследвали три сценария, при които температурите се покачват между 1,5 и 3 градуса Целзий в сравнение с прединдустриалната епоха. При най-оптимистичния сценарий щетите, причинени от преливане на реки в Европа, ще се увеличат над два пъти и ще достигнат около 15 млрд. евро годишно. Броят на засегнатите от наводненията хора ще се увеличи с 80% - около 650 000 души годишно. Ако обаче температурите се покачат с 3 градуса Целзий, щетите ще нараснат със 145% и ще достигнат около 17 млрд. евро годишно. Парижкото споразумение за климата от 2015 г. цели покачването на температурите да бъде задържано под прага на 2 градуса Целзий в сравнение с прединдустриалната епоха и дори до 1,5 градуса Целзий.", "date": "2018.01.30", "title": "СТРАШНА ПРОГНОЗА! Наводнения заплашват Европа"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%BA%D0%BE%D0%BD%D0%B3%D1%80%D0%B5%D1%81%D0%BC%D0%B5%D0%BD-%D0%BD%D0%B5%D0%B4%D0%BE%D0%B2%D0%BE%D0%BB%D0%B5%D0%BD-%D0%BE%D1%82-%D0%BB%D0%B8%D0%BF%D1%81%D0%B0%D1%82%D0%B0-%D0%BD%D0%B0-%D0%BD%D0%BE%D0%B2%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-news723313.html", "text": "Американският конгресмен Елиът Енгел не скри възмущението си от липсата на нови санкции от страна на Вашингтон спрямо Русия, съобщава РИА Новости. „Вместо нови санкции, позволиха на Русия отново да свали отговорността от себе си“, се посочва в изявление на Елиът в сайта на Камарата на представителите по международните въпроси. По думите на Елиът, той няма намерение да чака, „кога тази администрация ще защити нашата страна и нашите права“ и смята да действа. От Държавния департамен обявиха, че режимът на санкции срещу Русия ще бъде отменен тогава, когато страната престане с „провокативните и дестабилизационни“ действия.", "date": "2018.01.30", "title": "Американски конгресмен недоволен от липсата на нови санкции срещу Русия"}
{"url": "http://pik.bg/%D0%BC%D0%B5%D1%80%D0%B8%D0%BB-%D1%81%D1%82%D1%80%D0%B8%D0%B9%D0%BF-%D0%BF%D0%B0%D1%82%D0%B5%D0%BD%D1%82%D0%BE%D0%B2%D0%B0-%D0%B8%D0%BC%D0%B5%D1%82%D0%BE-%D1%81%D0%B8-%D0%BA%D0%B0%D1%82%D0%BE-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B0-%D0%BC%D0%B0%D1%80%D0%BA%D0%B0-news723314.html", "text": "Холивудската актриса Мерил Стрийп е подала заявка във Ведомството по патентите на САЩ за регистрация на своето име като търговска марка, съобщава  CGTN. Според информацията, кинозвездата настоява да получи правата върху използването на името „Мерил Стрийп“ в областта на развлекателната индустрия. Актрисата планира да използва името си за автографни сесии и киносайтове. В материала се посочва, че все повече знаменитости патентоват имената си или дори стихове от свои песни за защита на интелектуална собственост. Така например Тейлър Суифт поиска от патентното ведомство официално правата върху фразата This Sick Beat и Nice to meet you. Where you been? от собствените си музикални композиции за използване върху дрехи, аскесоари и ученически тетрадки.", "date": "2018.01.30", "title": "Мерил Стрийп патентова името си като търговска марка"}
{"url": "http://pik.bg/%D1%85%D1%80%D0%B8%D1%81%D1%82%D0%BE-%D0%BC%D1%83%D1%82%D0%B0%D1%84%D1%87%D0%B8%D0%B5%D0%B2-%D1%81-%D0%B8%D0%BD%D1%82%D0%B5%D1%80%D0%B5%D1%81%D0%BD%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B7%D0%B0-%D0%BA%D0%B0%D0%BC%D0%B5%D0%BD-%D0%B4%D0%BE%D0%BD%D0%B5%D0%B2-%D0%B5%D1%82%D0%BE-%D0%BE%D1%82%D0%BA%D1%8A%D0%B4%D0%B5-%D1%87%D0%B5%D1%80%D0%BF%D0%B8-%D0%B8%D0%B4%D0%B5%D0%B8-%D0%B7%D0%B0-%D0%BF%D0%BE%D1%81%D1%82%D0%B0%D0%BD%D0%BE%D0%B2%D0%BA%D0%B8%D1%82-news723185.html", "text": "Христо Мутафчиев направи интересно разкрие за Камен Донев. Актьорът, режисьор, драматург и хореограф черпел идеи за сюжетите в постановките си от студентското си тефтерче. Мутафчиев и Донев са приятели още от студентските години в НАТФИЗ, а до края на втори курс учили заедно в класа на Надежда Сейкова. После обаче Камен се преместил при Коко Азарян и завършил като негов ученик. \"С Камен живеехме заедно и имаме уникални ситуации. Той имаше навика да си записва разни неща в едно тефтерче, които в последствие осребри. Осребри простотиите ни, които сме правили по улицата и сме закачили с хора. Малко или много образите в пиесите му се раждаха от онова тефтерче\", разказа Мутафчиев пред \"България Он Еър\".", "date": "2018.01.30", "title": "Христо Мутафчиев с интересно разкритие за Камен Донев! Ето откъде черпи идеи за постановките си"}
{"url": "http://pik.bg/%D1%85%D0%B8%D1%82-%D0%B2%D0%B8%D0%B4%D0%B5%D0%BE-%D1%81-%D0%BF%D0%BB%D1%8A%D1%85-%D0%BA%D0%BE%D0%B9%D1%82%D0%BE-%D1%81%D0%B8-%D0%B2%D0%B7%D0%B5%D0%BC%D0%B0-%D0%B4%D1%83%D1%88-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%B2-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82%D0%B5-%D0%BC%D1%80%D0%B5%D0%B6%D0%B8-%D0%B2%D0%B8%D0%B4%D0%B5%D0%BE-news723286.html", "text": "В социалните мрежи се появи видео, в което плъх си взема душ, като кадрите бързо предизвикаха вълна от коментари, съобщава РИА Новости. Предполага се, че кадрите са заснети от жителя на Перу Хосе Кореа. Той разказва пред изданието Metro, че се подготвял да се къпе, когато забелязал гризача в душ кабината. „Плъхът се държеше като човек – разказва Кореа. – Никога не бях виждал нещо подобно. Всичко продължи около 30 секунди, след което той избяга. Мисля, че плъхът искаше просто да се измие добре“. Експерти са категорични в неправдоподобността на историята. По думите на специалиста по градските гризачи от Хелзинския университет Туомас Айвело пред изданието Gizmodo, в нормална ситуация плъх не би се държал по подобен начин. „Движенията са изключително странни – коментира Айвело. – Плъхът се държи така, все едно иска от нещо да се избави. Сапунът по тялото на гризача явно е сериозен проблем за него. Когато плъховете се почистват, те обикновено използват езика и зъбите си“. Биологът от Фордхемския университет Джейсън Манши предполага, че някой специално е покрил плъха със сапун и, вероятно, го е тренирал да се държи по подобен начин.", "date": "2018.01.30", "title": "Хит! Видео с плъх, който си взема душ, предизвика сензация в социалните мрежи (ВИДЕО)"}
{"url": "http://pik.bg/%D0%BF%D1%8A%D1%82%D0%B8%D1%89%D0%B0%D1%82%D0%B0-%D0%BD%D0%B0-%D1%81%D0%BC%D1%8A%D1%80%D1%82%D1%82%D0%B0-126-%D1%81%D0%B0-%D0%BD%D0%B0%D0%B9-%D0%BE%D0%BF%D0%B0%D1%81%D0%BD%D0%B8%D1%82%D0%B5-%D0%BE%D1%82%D1%81%D0%B5%D1%87%D0%BA%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2-%D1%82%D0%BE%D0%BF-10-%D1%81%D0%B0-%D1%80%D1%83%D1%81%D0%B5-%D0%B1%D1%8F%D0%BB%D0%B0-%D0%B8-%D0%BA%D1%80%D0%B5%D1%81%D0%BD%D0%B5%D0%BD-news723244.html", "text": "126 са смъртоносните отсечки по българските пътища, показва справка на Пътната полиция за Съюза на българските автомобилисти (СБА). Само на десет от тези опасни участъци са станали над хиляда катастрофи с около 40 убити и 100 ранени, предаде Би Ти Ви. Статистиката е за 2016 г., а новият списък за 2017 г. ще бъде изготвен до 31 март тази година. Сред най-опасните участъци е пътят Русе – Бяла. Там са станали 246 пътни злополуки със 7 убити и 26 ранени. На автомагистрала „Хемус” е имало 265 катастрофи, предимно заради висока скорост. На пътя между Варна и Бургас, основно заради неправилно изпреварване – 106 катастрофи със 6 загинали и 50 ранени. На Карловско шосе, край с. Труд има петима загинали и 24 ранени в 67 катастрофи. Традиционно Кресненското дефиле също е сред най-опасните участъци. Специално за СБА от Пътната полиция посочват пет нови участъка, за които КАТ трябва да вземе незабавни мерки. Въпреки това човешкият фактор остава на първо място като причина за тежките катастрофи, казват от Съюза на българските автомобилисти.", "date": "2018.01.30", "title": "ПЪТИЩАТА НА СМЪРТТА! 126 са най-опасните отсечки в България, в топ 10 са \"Русе-Бяла\" и Кресненското дефиле"}
{"url": "http://pik.bg/%D0%BA%D0%B0%D1%82%D0%B0%D0%BB%D1%83%D0%BD%D1%81%D0%BA%D0%B8%D1%8F%D1%82-%D1%80%D0%B5%D0%B3%D0%B8%D0%BE%D0%BD%D0%B0%D0%BB%D0%B5%D0%BD-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D1%89%D0%B5-%D0%BE%D0%B1%D1%81%D1%8A%D0%B4%D0%B8-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B0%D1%82%D0%B0-%D0%BD%D0%B0-%D0%BA%D0%B0%D1%80%D0%BB%D0%B5%D1%81-%D0%BF%D1%83%D1%87%D0%B4%D0%B5%D0%BC%D0%BE%D0%BD-%D0%B7%D0%B0-%D0%BB%D0%B8%D0%B4%D0%B5%D1%80-%D0%BD%D0%B0-%D0%BE-news723284.html", "text": "Регионалният парламент на Каталуния ще обсъди днес кандидатурата на Карлес Пучдемон за председател на Женералитета, предава ТАСС, цитирана от Фокус. Според информацията, дебатът е насрочен за 15:00 часа местно време (б.р 16:00 часа българско време). Пучдемон избяга в Белгия, след като Мадрид прекрати автономните права на Каталуния, заради опита на местните власти да обявят независима република. Срещу бившия лидер на областта има издадена заповед за арест по обвинение в бунт и злоупотреба с публични средства. След предсрочните избори в областта, проведени в края на декември обаче, политическите партии, които търсят отделяне на Каталуния от Испания, спечелиха пълно мнозинство в местният парламент. Върховният съд в Мадрид излезе по-рано този месец с решение против обявяването на Пучдемон за лидер на Каталуния, тъй като срещу него е в ход съдебно дело.", "date": "2018.01.30", "title": "Каталунският регионален парламент ще обсъди кандидатурата на Карлес Пучдемон за лидер на областта"}
{"url": "http://pik.bg/%D1%83%D0%B4%D0%B0%D1%80-%D0%BF%D0%BE%D0%B4-%D0%BA%D1%80%D1%8A%D1%81%D1%82%D0%B0-%D0%BC%D1%8A%D0%B6-%D0%BD%D0%B0%D1%83%D1%87%D0%B8-%D0%B7%D0%B0-%D0%B8%D0%B7%D0%BD%D0%B5%D0%B2%D1%8F%D1%80%D0%B0%D1%82%D0%B0-%D0%BD%D0%B0-%D0%BF%D0%BE%D0%BB%D0%BE%D0%B2%D0%B8%D0%BD%D0%BA%D0%B0%D1%82%D0%B0-%D1%81%D0%B8--%D0%BF%D0%BE-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F%D1%82%D0%B0-news723288.html", "text": "Британецът Кайрън Гърлинг случайно разбрал за това, че приятелката му изневерява, когато попаднал на реклама за реалити шоу по телевизията, съобщи Нова телевизия. Гърлинг съобщи сам за това в „Туитър“. По думите му, попаднал случайно на анонса за поредния сезон на британското реалити Celebs Go Dating. Какво било удивлението му, когато в рекламния клип видял своята собствена приятелка да се целува с един от участниците в програмата. „Имаш ли нещо да ми кажеш, скъпа?“, написа разочарованият мъж в социалната мрежа. Неговият запис в „Туитър“ мигновено събра над 12 500 харесвания и няколко хиляди коментара, вероятно – съчувствени.", "date": "2018.01.30", "title": "Удар под кръста! Мъж научи за изневярата на половинката си ... по телевизията"}
{"url": "http://pik.bg/%D1%81%D0%B0%D0%BC%D0%BE%D0%BB%D0%B5%D1%82-%D0%BA%D0%B0%D1%86%D0%BD%D0%B0-%D0%BF%D1%80%D0%B8%D0%BD%D1%83%D0%B4%D0%B8%D1%82%D0%B5%D0%BB%D0%BD%D0%BE-%D0%B2-%D0%BD%D0%BE%D0%B2%D0%BE%D1%81%D0%B8%D0%B1%D0%B8%D1%80%D1%81%D0%BA-%D0%B7%D0%B0%D1%80%D0%B0%D0%B4%D0%B8-%D0%BF%D1%8A%D1%82%D0%BD%D0%B8%D1%87%D0%BA%D0%B0-%D1%81-%D0%B1%D0%BE%D0%BB%D0%BD%D0%BE-%D1%81%D1%8A%D1%80%D1%86%D0%B5-news723283.html", "text": "Пътнически самолет Boeing 747 е извършил принудително кацане на новосибирското летище „Толмачово“ заради пътничка, която се опалкала от проблеми със сърцето по време на полета, съобщава ТАСС, позовавайки се на информация от Министерството на извънредните ситуации на Новосибирска област. Отбелязва се, че самолетът е извършвал курс между Красноярск и Москва. На летището жената е била посрещната от медицински екип и е била откарана в болница. След това самолетът е продължил полета по маршрута си. „На пасажер му е станало лошо на борда на самолета, заради което машината е била принудена да извърши принудително кацане в щатен режим. Жената, която е била с оплаквания, е приета в болница в удовлетворително състояние“, се посочва в изявление на представител на летището в Новосибирск.", "date": "2018.01.30", "title": "Самолет кацна принудително в Новосибирск заради пътничка с болно сърце"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%B5%D0%BD-%D1%81%D1%80%D0%B5%D1%89%D1%83-%D0%B8%D0%B4%D0%B5%D1%8F%D1%82%D0%B0-%D0%B7%D0%B0-%D0%B7%D0%B0%D0%BF%D0%BE%D1%87%D0%B2%D0%B0%D0%BD%D0%B5-%D0%BD%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D1%81-%D1%82%D0%B0%D0%BB%D0%B8%D0%B1%D0%B0%D0%BD%D0%B8%D1%82%D0%B5-news723287.html", "text": "Американският президент Доналд Тръмп отхвърли идеята за започване на преговори с талибаните след скорошните нападения, извършени от терористичната групировка в Афганистан, съобщава Reuters, цитирана от Фокус. „Не виждам възможност за провеждане на никакви преговори“, категоричен е американският държавен глава. Според него, САЩ „не са готови да преговарят в момента“, докато талибаните „убиват невинни хора наляво-надясно“. Коментарът на Тръмп е направен малко преди началото на срещата между него и членовете на Съвета за сигурност на ООН, която се провежда в Белия дом. В последната седмица, 20 души загинаха след атака на талибаните срещу хотел „Интерконтинентал“, която бе последвана няколко дни по-късно от самоубийствен атентат с кола-бомба в Кабул, при който загинаха над 100 души, а други 235 бяха ранени.", "date": "2018.01.30", "title": "Американският президент категоричен срещу идеята за започване на преговори с талибаните"}
{"url": "http://pik.bg/%D1%83%D0%B4%D0%B0%D1%80-%D0%BE%D1%82-%D1%81%D0%B5%D0%B9%D1%84%D0%BE%D0%B2%D0%B5-%D0%B2-%D0%BB%D0%B0%D1%82%D0%B2%D0%B8%D0%B9%D1%81%D0%BA%D0%B0-%D0%B1%D0%B0%D0%BD%D0%BA%D0%B0-%D0%BC%D0%BE%D0%B6%D0%B5-%D0%B4%D0%B0-%D1%81%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B8-%D0%BC%D0%B8%D0%BB%D0%B8%D0%BE%D0%BD%D0%B8-%D0%B5%D0%B2%D1%80%D0%BE-news723285.html", "text": "От филиал на латвийската банка Privatbank има голяма вероятност да е извършена мащабна кражба, съобщава телевизионният канал LNT News. Докато от управата на банката за момента отказват всякакъв коментар, от полицията не изключват такава възможност. Точният брой на потърпевшите на удара и степента на причинените щети засега са неизвестни. Не е изключено обаче крадецът да е успял да измъкнат милиони евро. Според информацията, кражбата е била насочена към личните сейфове на клиенти на банката на 18 януари. От полицията официално съобщиха за кражба ден по-късно. „Мога да потвърдя, че на 19 януари е възбудено углавно дело за кражба в големи размери. Наказанието за такова провинение е между две и десет години. По време на предварителното разследване стана ясно, че престъплението най-вероятно има международен характер“, коментира Андрей Созинов, началник на криминалната полиция на Рижския район. Предполага се, че крадецът е бил чужденец. Освен това, подобни удари са били регистрирани в Украйна. За момента няма задържани. Полицията предполага, че крадецът най-вероятно отдавна е успял да напусне пределите на Латвия.", "date": "2018.01.30", "title": "Удар! От сейфове в латвийска банка може да са изчезнали милиони евро"}
{"url": "http://pik.bg/%D1%81%D0%B0%D1%89-%D0%BD%D0%B5%D0%B4%D0%BE%D0%B2%D0%BE%D0%BB%D0%BD%D0%B8-%D0%BE%D1%82-%D1%80%D1%83%D1%81%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%B7%D0%B0%D1%86%D0%B8%D0%BA%D0%BB%D1%8F%D0%BD%D0%B5%D1%82%D0%BE-%D0%B2-%D1%83%D0%BA%D1%80%D0%B0%D0%B9%D0%BD%D0%B0-news723270.html", "text": "„Русия не прави абсолютно нищо“ за прекратяване на въоръжения конфликт между правителството и сепаратистите в Източна Украйна, заяви специалният пратеник на Съединените щати Кърт Волкър. Шест месеца след като се зае с посредничеството за решаване на конфликта в Донбас, Волкър отбеляза само, че Москва се е показала „по-открита“ към идеята за по-широк мандат на мироопазващата мисия на ООН. До момента обаче руската страна отказва категорично да допусне миротворците по границата си с отцепилите се от Украйна Луганска и Донецка област. Киев обвинява Москва, че използва липсата на граничен контрол, за да праща военна помощ на сепаратистите.", "date": "2018.01.30", "title": "САЩ недоволни от Русия заради зациклянето в Украйна"}
{"url": "http://pik.bg/%D0%BE%D1%82-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D1%80%D1%83%D1%81%D0%B8%D1%8F-%D0%BE%D0%BF%D1%80%D0%BE%D0%B2%D0%B5%D1%80%D0%B3%D0%B0%D1%85%D0%B0-%D0%B7%D0%B0-%D0%BE%D0%BF%D0%B0%D1%81%D0%BD%D0%B8%D1%82%D0%B5-%D0%BC%D0%B0%D0%BD%D0%B5%D0%B2%D1%80%D0%B8-%D0%BD%D0%B0%D0%B4-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-news723274.html", "text": "От Министерство на отбраната на Русия опровергаха информацията относно опасни маневри на свой самолет, предава Интерфакс, цитирани от Фокус. Съобщението на ведомството идва в отговор на данни от Пентагона, според които руски изтребител Су-27 е летял опасно близо до американски разузнавателен самолет. Съгласно разпространените от Москва данни, разузнавателният самолет на САЩ е летял „в близост до границата на Руската федерация“ над Черно море, вследствие на което е бил изпратен изтребител Су-27, с цел да ескортира самолета. От Пентагона заявиха, че руската машина е преминала на разстояние от около три метра от корпуса на самолета P-3 “Орион“, зачислен към американския флот в Черно море.", "date": "2018.01.30", "title": "От Министерството на отбраната на Русия опровергаха за опасните маневри над Черно море"}
{"url": "http://pik.bg/%D0%BA%D1%8A%D1%81%D0%BC%D0%B5%D1%82%D0%BB%D0%B8%D1%8F-%D0%B8%D0%BB%D0%B8%D1%8F%D0%BD-%D1%82%D1%83%D0%BF%D0%B0%D0%BB%D0%BA%D0%B0%D1%82%D0%B0-%D0%BF%D0%BE%D0%BA%D0%B0%D0%B7%D0%B0-%D0%BD%D0%BE%D0%B2%D0%B0%D1%82%D0%B0-%D1%81%D0%B8-%D0%B6%D0%B5%D0%BD%D0%B0-%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%B0-%D1%81%D0%B5%D0%BA%D1%81%D0%B8-%D0%BC%D0%B0%D1%86%D0%BA%D0%B0-%D0%B5-%D1%81%D0%BD%D0%B8%D0%BC%D0%BA%D0%B8-news723152.html", "text": "Фолкпевецът Илиян Тупалката показа новата си приятелка в пловдивския клуб \"Мегами\". Двойката успя да прикове вниманието на всички присъстващи, още повече, че Илиян е за завиждане - изгората му е супер секси мацка. В неделя приятелката на изпълнителя празнува рожден ден, а той побърза да я поздрави, като в социалните мрежи сподели чувствено пожелание и прикачи снимки с нея. \"Честит рожден ден на Моето Момиче. Желая ти от цялото си сърце щастие, здраве и много поводи за усмивки, които да изживеем заедно. Благодаря ти, че се появи в такъв важен момент от живота ми, за да ми дадеш сили и смисъл. Обичам те!\", написа Илиян. Наскоро в светското предаване на ПИК TV, \"Жълтите новини\", той призна, че се носи на крилете на любовта. Припомняме, че преди малко повече от година Илиян се раздели с майката на сина си Ицко - танцьорката Камелия.", "date": "2018.01.30", "title": "КЪСМЕТЛИЯ! Илиян Тупалката показа новата си жена! Вижте каква секси мацка е (СНИМКИ)"}
{"url": "http://pik.bg/39-%D0%B4%D1%83%D1%88%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%81-%D0%B0%D0%B2%D1%82%D0%BE%D0%B1%D1%83%D1%81-%D0%B2-%D0%B8%D0%BD%D0%B4%D0%B8%D1%8F-news723277.html", "text": "39 души са загинали в индийския щат Западен Бенгал, когато автобус с 55 пътници е паднал в река, съобщава Ройтерс, цитирана от БГНЕС. Трагедията се разиграла на 280 километра северно от щатската столица Колката. Водачът на автобуса, собственост на щатска транспортна компания, изгубил контрол над превозното средство, докато то било върху мост над река Бхайрав. След 6-часова операция труповете на жертвите бяха извадени от водата. Оцелелите са приети в местна болница. Нова телевизия", "date": "2018.01.30", "title": "39 души са загинали при катастрофа с автобус в Индия"}
{"url": "http://pik.bg/%D0%B4%D0%B0%D1%80-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%BF%D0%BE%D0%B4%D0%B0%D1%80%D0%B8-%D0%BD%D0%B0-%D0%B1%D0%B5%D0%BD%D1%8F%D0%BC%D0%B8%D0%BD-%D0%BD%D0%B5%D1%82%D0%B0%D0%BD%D1%8F%D1%85%D1%83-%D0%BE%D1%80%D0%B8%D0%B3%D0%B8%D0%BD%D0%B0%D0%BB%D0%BD%D0%BE-%D0%BF%D0%B8%D1%81%D0%BC%D0%BE-%D0%BD%D0%B0-%D0%BE%D1%81%D0%BA%D0%B0%D1%80-%D1%88%D0%B8%D0%BD%D0%B4%D0%BB%D0%B5%D1%80-news723280.html", "text": "Президентът на Русия Владимир Путин е подарил на премиера на Израел Бенямин Нетаняху  по време на визитата му в Москва оригинално писмо на Оскар Шиндлер, получил световна слава със спасяването на евреи по време на Втората световна война,съобщава РИА Новости, като се позовава на информация от прессекретаря на Нетаняху Ана Йонатан-Леус. Тя отбеляза, че Нетаняху бил изключително трогнат от подаръка и има намерение да го предаде в йерусалимския мемориален комплекс „Яд Вашем“. „След края на срещата им президента Путин подари на премиера на Израел Нетаняху подарък. Това бе оригинално писмо на Оскар Шиндлер до неговата съпруга. Нетаняху бе изключително трогнат от този дар, който е по повод Международния ден на памет на жертвите на холокоста“, се посочва в изявлението на прессекретаря на Нетаняху.", "date": "2018.01.30", "title": "Дар! Владимир Путин подари на Бенямин Нетаняху оригинално писмо на Оскар Шиндлер"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BE%D1%82-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F-%D0%B4%D0%B5%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D1%81%D0%BA%D0%BE%D1%87%D0%B8%D1%85%D0%B0-%D0%BD%D0%B0-%D1%80%D1%83%D1%81%D0%B8%D1%8F-%D0%BD%D0%B5-%D1%81%D0%BF%D0%B0%D0%B7%D0%B2%D0%B0%D1%82-%D0%BD%D0%B0%D0%BF%D1%8A%D0%BB%D0%BD%D0%BE-%D0%BF%D0%BE%D1%81%D1%82%D0%B0%D0%BD%D0%BE%D0%B2%D0%BB%D0%B5%D0%BD%D0%B8%D1%8F%D1%82%D0%B0-%D0%BD%D0%B0-news723275.html", "text": "Говорителят на Държавния департамент на САЩ Хедър Науерт заяви, че Русия не спазва напълно постановленията на Съвета за сигурност на ООН относно Северна Корея, съобщава ТАСС, цитирана от Фокус. Науерт е направила коментара си от официалната си страница в социалната мрежа „Туитър“. „Предупредихме Русия заради незаконната търговия със севернокорейския режим, която се извършва чрез руските пристанища - отбеляза Науерт. - Русия казва, че спазва санкциите въведени от Съвета за сигурност, но страната не е в състояние да ги наложи ефективно и по този начин възнаграждава Северна Корея за нейните незаконните действия“.", "date": "2018.01.30", "title": "Напрежение! От Държавния департамент скочиха на Русия: Не спазват напълно постановленията на Съвета за сигурност относно Северна Корея"}
{"url": "http://pik.bg/%D1%87%D0%B5%D0%BB%D1%81%D0%B8-%D1%81%D1%80%D0%B5%D1%89%D1%83-%D1%85%D1%8A%D0%BB-%D1%81%D0%B8%D1%82%D0%B8-%D0%BD%D0%B0-%D0%BE%D1%81%D0%BC%D0%B8%D0%BD%D0%B0%D1%84%D0%B8%D0%BD%D0%B0%D0%BB%D0%B8%D1%82%D0%B5-%D0%B2-%D1%82%D1%83%D1%80%D0%BD%D0%B8%D1%80%D0%B0-%D0%B7%D0%B0-%D0%BA%D1%83%D0%BF%D0%B0%D1%82%D0%B0-%D0%BD%D0%B0-%D0%B0%D0%BD%D0%B3%D0%BB%D0%B8%D1%8F-news723282.html", "text": "Отборът на Челси ще играе срещу Хъл Сити на осминафиналите в турнира за Купата на Англия по футбол. Това стана ясно, след като бе изтеглен жребият за тази фаза на надпреварата.", "date": "2018.01.30", "title": "Челси срещу Хъл Сити на осминафиналите в турнира за Купата на Англия"}
{"url": "http://pik.bg/%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BE%D1%82%D0%BB%D0%BE%D0%B6%D0%B8-%D0%BE%D0%B1%D1%81%D1%8A%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D1%83%D0%BF%D0%BE%D1%82%D1%80%D0%B5%D0%B1%D0%B0-%D0%BD%D0%B0-%D0%B5%D0%B7%D0%B8%D1%86%D0%B8%D1%82%D0%B5-news723279.html", "text": "Парламентът в Скопие отложи обсъждането на Закона за употребата на езиците, съобщава македонската агенция Макфакс, цитирана от Фокус. Председателят на Парламента Талаф Цафери заяви, че по тази точка от дневния ред няма технически възможности за обсъждане, като поясни, че не е завършена формалната процедура за обработка и превод на всички предложени допълнения. Обсъждането остава за следващата сесия на Събранието. По-рано народните представители, след тричасов дебат, одобриха Законът за езиците да бъде обсъден, поставяйки го по под осма точка в дневния ред, като не бе ясно как обаче ще стане обсъждането, след като ВМРО-ДПМНЕ предложи над 35 хил. изменения. Законът, според който албанският език ще бъде въведен като втори официален в държавата, бе върнат за преразглеждане за трети път, след като президентът Георги Иванов отказа да го подпише.", "date": "2018.01.30", "title": "Парламентът на Македония отложи обсъждането на Закона за употреба на езиците"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-20-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%BD%D0%B0-%D0%BD%D0%B8%D0%B3%D0%B5%D1%80%D0%B8%D1%8F-news723278.html", "text": "Най-малко 20 души са загинали при катастрофа с участието на автобус недалеко от столицата на Нигерия Абуджа, съобщава агенция Синхуа, позовавайки се на данни от местната полиция. Според информацията, инцидентът е станал в късните часове на неделния ден. Автобус, в който е трябвало да пътуват най-много 16 души, е превозвал 30 пътници. Шофьорът е загубил управление и се е врязал в камион. Според представителя на полицията Умар Ибрахим, причината за трагедията е претоварването на автобуса. Ибрахим разяснява, че 17 човека са загинали на място, още трима са починали в болница. Седем човека са били приети в болница.", "date": "2018.01.30", "title": "Най-малко 20 загинали при катастрофа край столицата на Нигерия"}
{"url": "http://pik.bg/%D0%BD%D0%B5%D1%84%D1%82%D0%B5%D0%BD%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D0%BF%D0%BB%D0%B0%D0%BD%D0%B8%D1%80%D0%B0-%D0%B4%D0%B0-%D0%B8%D0%BD%D0%B2%D0%B5%D1%81%D1%82%D0%B8%D1%80%D0%B0-%D0%B2-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0%D1%82%D0%B0-%D0%BD%D0%B0-%D1%81%D0%B0%D1%89-%D0%B7%D0%B0-%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%82%D0%B5-%D0%BF%D0%B5%D1%82-%D0%B3%D0%BE%D0%B4%D0%B8%D0%BD%D0%B8-50-%D0%BC%D0%BB%D1%80-news723289.html", "text": "Нефтената компания ExxonMobil планира да инвестира в икономиката на САЩ в следващите пет години 50 млрд. долара, съобщава електронното издание Газета, като се позовава на съобщение на прессекретаря на Белия дом Сара Сандърс в личния й профил в „Туитър“. „Във връзка с това, че американският президент отделя голямо внимание на енеригйната доминация във връзка със съкращаването на данъците и реформите, свързани с това, от ExxonMobil имат намерение да инвестират 50 млрд. долара в течение на следващите пет години в икономиката на САЩ. Това е отлична новина за създаването на работни места и за американските работници!“, написа Сандърс. ExxonMobil е призната за №1 в света по обем на капитализация и най-голямата нефтена компания на планетата. Годишните брутни приходи на компанията се изчисляват на близо 500 млрд. долара, а чистите приходи – към 50 млрд. долара.", "date": "2018.01.30", "title": "Нефтена компания планира да инвестира в икономиката на САЩ за следващите пет години 50 млрд. долара"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D1%8F-%D0%B8%D0%B7%D0%B1%D1%80%D1%8A%D1%81%D0%BD%D0%B0-%D1%82%D1%80%D0%B0%D0%BD%D1%81%D0%B4%D0%B6%D0%B5%D0%BD%D0%B4%D1%8A%D1%80%D0%B8-%D0%B8-%D0%BD%D0%B0%D1%81%D0%B8%D0%BB%D0%B0-%D0%B3%D0%B8-%D0%BD%D0%B0%D0%BA%D0%B0%D1%80%D0%B0-%D0%B4%D0%B0-%D0%BE%D0%B1%D0%BB%D0%B5%D0%BA%D0%B0%D1%82-%D0%BC%D1%8A%D0%B6%D0%BA%D0%B8-%D0%B4%D1%80%D0%B5%D1%85%D0%B8-news723291.html", "text": "Полицейски сили в консервативната провинция Ачех в Индонезия насила обръснали група трансджендъри-жени и ги принудили да се преоблекат в мъжки дрехи при акция срещу ЛГБТ-общността в региона, съобщава местното издание Antara News. Шефът на полицията коментира пред изданието, че целта на акцията е била арестуваните да бъдат научени „как да станат мъже“. „Освен това офицерите ги възпитаха, застявайки ги да изпълняват песни на висок глас, докато мъжките им гласове не пресипнат“, коментира още полицаят. Той уточнява, че операцията е била част от план за предотвратяване на негативни влияния от страна на ЛГБТ-общността върху младите поколения индонезийци.", "date": "2018.01.30", "title": "Полицията в Индонезия избръсна трансджендъри и насила ги накара да облекат мъжки дрехи"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D1%82%D0%B0%D0%B7%D0%B8-%D0%BA%D1%80%D0%B0%D0%B4%D0%BB%D0%B0-%D0%B1%D1%8A%D1%80%D0%BA%D0%B0-%D0%B2-%D1%87%D0%B0%D0%BD%D1%82%D0%B8-%D0%B8-%D0%BE%D0%B1%D0%B8%D1%80%D0%B0-%D0%BF%D0%BE%D1%80%D1%82%D0%BC%D0%BE%D0%BD%D0%B5%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BD%D0%B8%D0%BC%D0%BA%D0%B8-news723248.html", "text": "Нагла кражба в Тракия. Възрастна жена бе обрана в аптеката на ДКЦ V в Тракия. За това сигнализира дъщерята на потърпевшата пловдивчанка. Престъплението е извършено в края на годината и все още не може да се открие джебчийката, предаде Трафик нюз. На кадри от обекта ясно си личи как младата крадла бърка в джоба на жената и ловко си прибира портфейла й, пълен с пари и документи. Едва на касата на аптеката потърпевшата разбира, че е била обрана. С дъщеря й подават сигнал до най-близкото полицейско управление. Предоставени са и кадри на крадлата. На фотосите ясно се вижда лицето й. Момичето изглежда добре и по нищо не личи, че краде от хората. Вече месец от посегателството няма и следа от обирджийката. Изгубила надежда, че ще се открият задигнатите вещи, жертвата на джебчийката призовава всеки, който има информация, да се свърже с органите на реда. Жената предупреждава и всички пловдивчани да внимават, ако засекат въпросната крадла.", "date": "2018.01.30", "title": "ВНИМАВАЙТЕ! Тази крадла бърка в чанти и обира портмонета в Пловдив! (СНИМКИ)"}
{"url": "http://pik.bg/%D0%BF%D0%BE%D1%81%D1%82%D0%BE%D1%8F%D0%BD%D0%BD%D0%B8%D1%8F%D1%82-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D1%81%D0%B0%D1%89-%D0%B2-%D0%BE%D0%BE%D0%BD-%D0%BF%D1%80%D0%B8%D0%B7%D0%BE%D0%B2%D0%B0-%D1%81%D1%8A%D0%B2%D0%B5%D1%82%D0%B0-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%B4%D0%B0-%D1%81%D0%B5-%D0%BF%D1%80%D0%BE%D1%82%D0%B8%D0%B2%D0%BE%D0%BF%D0%BE%D1%81%D1%82%D0%B0%D0%B2%D0%B8-%D0%BD%D0%B0--news723290.html", "text": "Постоянният представител на САЩ в ООН Ники Хейли призова Съвета за сигурност на организацията да се противопостави на сирийския президент Башар Асад, когото Хейли обвини в престъпления срещу неговия собствен народ, предава ТАСС, цитирана от Фокус. „За съжаление, незаконните арести, изтезанията и насилствените изчезвания, са само част от многото престъпления, които е извършил режимът на Асад“, заяви бившият губернатор на Южна Каролина. Според Хейли, „международната общественост и особено Съветът за сигурност, трябва да се противопоставят на този режим и използват всички възможни средства за да помогнат на сирийския народ“. Постоянният представител на САЩ подчерта още, че от Вашингтон искат да изградят една „стабилна, обединена и независима Сирия“, чрез приемането на нова Конституция и организирането на „свободни и честни парламентарни и президентски избори под наблюдението на ООН“. Изявлението на Хейли бе направено по време на посещението на Съвета за сигурност във Вашингтон, където неговите членове проведоха среща с Доналд Тръмп.", "date": "2018.01.30", "title": "Постоянният представител на САЩ в ООН призова Съвета за сигурност да се противопостави на Башар Асад"}
{"url": "http://pik.bg/%D0%BE%D1%82-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F-%D0%B4%D0%B5%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%BD%D0%B0-%D1%81%D0%B0%D1%89-%D0%BE%D0%B1%D1%8F%D0%B2%D0%B8%D1%85%D0%B0-%D1%87%D0%B5-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D0%BC%D0%BE%D1%81%D0%BA%D0%B2%D0%B0-%D1%81%D0%B0-%D0%B4%D0%BE%D0%B2%D0%B5%D0%BB%D0%B8-%D0%B4%D0%BE-%D0%B7%D0%B0%D0%B3%D1%83%D0%B1%D0%B8-%D0%B7%D0%B0-%D0%BC-news723297.html", "text": "От Държавния департамент на САЩ обявиха, че въведените срещу Русия санкции са довели до загуби за милиарди за руската отбранителна промишленост, съобщава РИА Новости, позовавайки се на изявление на американското ведомство. Уточнява се, че финансовите загуби са свързани с това, че някои страни са били принудени да откажат закупуването на оръжия от Русия. „Информирахме конгреса за това, че ограничителното законодателство и реализацията му спрямо Русия е довела до сериозни финансови загуби за Москва. От момента на приемане на законодателството CAATSA, по наши оценки, чуждестранни парвителства са се отказали от планирани или вече обявени покупки от отбранителната промишленост на Русия за няколко милиарда долара“, се посочва в изявлението на Държавния департамент. По-рано говорителят на Белия дом Сара Сандърс обяви, че така нареченият „Кремълски доклад“, в който са разкрити подробности за въвеждането на нови санкции срещу Москва, ще бъде официално публикуван в най-скоро време.", "date": "2018.01.30", "title": "От Държавния департамент на САЩ обявиха, че санкциите срещу Москва са довели до загуби за милиарди за руската отбранителна промишленост"}
{"url": "http://pik.bg/%D0%B4%D0%B8%D1%81%D0%BA%D1%80%D0%B8%D0%BC%D0%B8%D0%BD%D0%B0%D1%86%D0%B8%D1%8F-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%BA%D0%B8-%D0%BD%D0%B0-%D0%B1%D0%B8-%D0%B1%D0%B8-%D1%81%D0%B8-%D1%81-%D0%B6%D0%B0%D0%BB%D0%B1%D0%B0-%D0%B7%D0%B0%D1%80%D0%B0%D0%B4%D0%B8-%D0%BD%D0%B5%D1%80%D0%B0%D0%B2%D0%B5%D0%BD%D1%81%D1%82%D0%B2%D0%BE-%D0%B2-%D0%B7%D0%B0%D0%BF%D0%BB%D0%B0%D1%89%D0%B0%D0%BD%D0%B5%D1%82%D0%BE-%D0%BD%D0%B0-%D1%82%D1%80%D1%83%D0%B4%D0%B0-%D0%BF%D1%80%D0%B8-news723298.html", "text": "Щатни сътруднички на Би Би Си са подали жалба срещу компанията заради неравенство в заплащането между мъжете и жените на еквивалентни длъжности в компанията и обвиняват ръководството в скрита дискриминация по отношение на заплащането, съобщава Ройтерс. Според информацията, жалбата е подадена от 170 жени, като е изпратена до парламентарната медийна комисия, която е стартирала разследване на Би Би Си, след като през юли 2017 година стана ясно, че две трети от най-високоплатените служители в компанията са мъже. Друга колективна жалба от 121 жени е била подадена пред Националния профсъюз на журналистите във Великобритания. На 31 януари пред парламента по въпроса трябва да се яви бившата ръководителка на китайското бюро на Би Би Си Кери Грейси, която се оттегли в знак на протест заради разликата в заплащането при мъжете и жените в компанията.", "date": "2018.01.30", "title": "Дискриминация! Служителки на Би Би Си с жалба заради неравенство в заплащането на труда при мъжете и жените в компанията"}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE-%D0%B2-%D1%80%D1%83%D1%81%D0%B8%D1%8F-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B0%D0%B2%D0%B0%D1%82-%D1%82%D1%83%D1%80%D1%86%D0%B8%D1%8F-%D0%BF%D1%80%D0%B5%D0%B4-%D0%B5%D0%BF%D0%B8%D0%B4%D0%B5%D0%BC%D0%B8%D1%8F-%D0%BE%D1%82-%D0%B2%D0%B8%D1%80%D1%83%D1%81%D0%B0-%E2%80%9E%D0%B7%D0%B8%D0%BA%D0%B0%E2%80%9C-news723296.html", "text": "„Турция е пред епидемия“, е озаглавен един от овдещите материали „Российская газета“, циитран от Фокус. Изданието пояснява, че Федералната агенция по туризма на Русия („Ростуризъм“), е предупредила своите граждани, пътуващи към Турция, да вземат под внимание появилата се по-рано информация за появата на вид комари на южния бряг на Черно море, който пренася вируса „Зика“. „Ростуризъм“ също така предупреди туроператорските фирми за опасността, която може да представлява такъв вид пътуване. Фактът, че такива опасни насекоми са открити в крайбрежията на турските градове Артвин, Ризе и Трабзон, бе разкрит от „Роспотребнадзор“ с препратка към информация от Министерството на здравеопазването на Турция. И макар турските власти да предприемат действия, съществуват страхове, че вирусът ще стигне и до централната част на страната. За вируса „Зика“ започна да се говори активно през 2016 г. преди Олимпийските игри в Бразилия, въпреки че самият вирус бе открит няколко десетилетия по-рано. От Федералната служба за защита на правата и благополучието на хората („Роспотребнадзор“) заявяват за вестника, че вирусът „Зика“ предизвиква температура и обрив, като при отделни хора могат да се развият и други симптоми като конюктивит, болки в мускулите и ставите и умора. Обикновено след няколко дни състоянието на човека се подобрява, но проблемът е в това, че срещу „Зика“ няма ваксина или лечение.", "date": "2018.01.30", "title": "Опасно! В Русия предупреждават: Турция пред епидемия от вируса „Зика“"}
{"url": "http://pik.bg/%D1%81%D1%83%D0%BF%D0%B5%D1%80%D0%BB%D0%B5%D0%B3%D0%B5%D0%BD%D0%B4%D0%B0-%D0%BD%D0%B0-%D1%85%D0%BE%D0%BA%D0%B5%D1%8F-%D1%81%D0%B8-%D0%BD%D0%B0%D0%BC%D0%B5%D1%80%D0%B8-%D0%BD%D0%BE%D0%B2-%D1%82%D0%B8%D0%BC-%D0%BD%D0%B0-46-%D0%B3%D0%BE%D0%B4%D0%B8%D1%88%D0%BD%D0%B0-%D0%B2%D1%8A%D0%B7%D1%80%D0%B0%D1%81%D1%82-news723292.html", "text": "Суперлегендата на световния хокей Яромир Ягър няма никакво намерение да слага край на активната си състезателна кариера въпреки 46-те си години, съобщава електронното издание Газета, като се позовава на информация от сайта на бившя клуб на Ягър Калгари Флеймс. Чешкият хокеист ще продължи кариерата си в чешкия отбор на Кладно. В НХЛ Ягър има 1 733 мача, в които е събрал 1 921 точки по системата „гол плюс пас“. По брой изиграни мачове Ягър заема трето място в историята на Лигата за всички времена. За тима на Кладно Яржомир Ягър е играл преди да започне кариерата си в НХЛ.", "date": "2018.01.30", "title": "Суперлегенда на хокея си намери нов тим на 46-годишна възраст"}
{"url": "http://pik.bg/%D1%82%D1%80%D1%8A%D0%BC%D0%BF-%D1%81%D0%BA%D0%BE%D1%87%D0%B8-%D0%BD%D0%B0-%D0%B8%D1%80%D0%B0%D0%BD-%D0%B4%D0%B5%D1%81%D1%82%D0%B0%D0%B1%D0%B8%D0%BB%D0%B8%D0%B7%D0%B8%D1%80%D0%B0%D0%BB-%D1%80%D0%B0%D0%B9%D0%BE%D0%BD%D0%B0-news723265.html", "text": "AFP, цитиран от \"Фокус\". Американският президент Доналд Тръмп в понеделник предупреди за „дестабилизиращите действия“ на Иран, съобщава Държавният глава проведе среща с членове на Съвета за сигурност на ООН и неговият екип за национална сигурност, като заяви, че присъстващите имат „много работа“ за вършене. Част от нея, по думите на президента, е предотвратяване на „дестабилизиращите действия“, с които Иран се опитва да удължи конфликта в Сирия.", "date": "2018.01.30", "title": "Тръмп скочи на Иран, дестабилизирал района"}
{"url": "http://pik.bg/%D0%BA%D0%B0%D1%80%D1%8A%D0%BA-%D0%B7%D0%B0%D1%82%D0%B2%D0%BE%D1%80%D0%BD%D0%B8%D0%BA-%D0%B8%D0%B7%D0%B1%D1%8F%D0%B3%D0%B0-%D0%B7%D0%B0-%D0%B4%D0%B0-%D1%81%D0%B8-%D0%B2%D0%B7%D0%B5%D0%BC%D0%B5-%D0%B4%D0%BE%D0%BC%D0%B0%D1%88%D0%BD%D0%B0-%D1%85%D1%80%D0%B0%D0%BD%D0%B0-%D0%B8-%D0%BF%D0%B8%D1%8F%D1%87%D0%BA%D0%B0-news723236.html", "text": "Избягал затворник беше заловен, докато се промъква обратно в затвора с домашна храна и алкохол, съобщи Фокс нюз. Джошуа Рандал Хансън беше арестуван при опита си отново да влезе във федерален затвор в Бомонт, югоизточната част на американския щат Тексас. Той излежава 27-месечна присъда за престъпление, свързано с наркотици. Мъжът, който е на 25 години, бил забелязан от служителите на реда да взима сак, изхвърлен от превозно средство върху частен терен в непосредствена близост до затвора. В чантата имало три бутилки бренди, една бутилка уиски, стекове цигари, плодове и домашно приготвени ястия, като наденички на барбекю и пържено пиле. След инцидента, затворникът е изправен пред допълнителни обвинения за бягство и притежание на марихуана. Това не е първият случай, в който обитателите на затвора излизат само за да внесат контрабандни стоки.", "date": "2018.01.30", "title": "КАРЪК! Затворник избяга, за да си вземе домашна храна и пиячка"}
{"url": "http://pik.bg/%D0%BE%D1%81%D0%BD%D0%BE%D0%B2%D0%B0%D1%82%D0%B5%D0%BB%D1%8F%D1%82-%D0%BD%D0%B0-%E2%80%9E%D1%84%D0%B5%D0%B9%D1%81%D0%B1%D1%83%D0%BA%E2%80%9C-%D0%BC%D0%B0%D1%80%D0%BA-%D0%B7%D1%83%D0%BA%D1%8A%D1%80%D0%B1%D1%8A%D1%80%D0%B3-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%BD%D0%BE%D0%B2%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D1%81%D0%BE%D1%86%D0%B8%D0%B0%D0%BB%D0%BD%D0%B0%D1%82%D0%B0-%D0%BC%D1%80%D0%B5%D0%B6%D0%B0-news723299.html", "text": "Основателят на \"Фейсбук\" Марк Зукърбърг разказа за нововъведенията, които социалната мрежа стартира на 30 януари, съобщава електронното издание Лайф. „Хората постоянно ни казват, че искат да видят повече местни новини във \"Фейсбук\". Местните новини ни помагат да разберем важните за нашата общност въпроси и пряко се отразяват на живота ни.. Ето защо ще показваме повече истории от източниците на новини във вашия град\", заяви  Зукърбърг. Той уточни, че „Фейсбук“ ще тества новата схема във САЩ, след което ще я разшири в и в други страни до края на година.", "date": "2018.01.30", "title": "Основателят на „Фейсбук“ Марк Зукърбърг представи нови промени в социалната мрежа"}
{"url": "http://pik.bg/%D0%B8%D0%B3%D1%80%D0%B0%D1%87-%E2%84%961-%D0%B2-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%81%D1%8A%D1%80%D0%B1%D0%B8%D1%8F-%D0%B8%D0%B7%D0%B1%D1%80%D0%B0%D0%BB-%D0%BF%D0%B0%D1%80%D1%82%D0%B8%D0%B7%D0%B0%D0%BD-%D0%BF%D1%80%D0%B5%D0%B4-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-news723317.html", "text": "Най-добрият футболист за есенния дял на ф утболото първенство на Сърбия Джордже Иванович, е предпочел да премине в Партизан пред това да парафира с шампиона на Бългаерия Лудогорец, съобщава rtvbn.com, цитирани от Спортал. Нападателят, вкарал 11 гола в 21 мача за Спартак (Суботица), като е бил желан от \"орлите\", както и от Хетафе, ФК Цюрих и Легия (Варшава), но е дал дума на спортния директор на \"гробарите\" Ивица Илиев, че ще продължи кариерата си в гранда. \"Аз съм в Партизан, за да направя страхотна кариера\", каза 22-годишният играч, който е роден във Вуковар, Хърватска. Той е юноша на Спартак (Суботица), за който изигра 101 двубоя и реализира 27 попадения. Иванович е бил част още от Бачка, Палич и Сента, но е играл там под наем. Заради силното си представяне през есента, дори бе повикан в националния тим на Сърбия, а след това логично последва трансфер в Партизан. Явно Иванович е един от многото атакуващи футболисти, които са попаднали в плановете за зимна селекция на Лудогорец. В крайна сметка \"орлите\" привлякоха Якуб Шверчок от Заглембе, който ще се конкурира с Клаудиу Кешерю през пролетта.", "date": "2018.01.30", "title": "Играч №1 в първенството на Сърбия избрал Партизан пред Лудогорец"}
{"url": "http://pik.bg/%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80%D0%B8%D1%82%D0%B5-%D0%B2-%D1%81%D0%B0%D1%89-%D0%BD%D0%B5-%D0%BE%D0%B4%D0%BE%D0%B1%D1%80%D1%8F%D0%B2%D0%B0%D1%82-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news723316.html", "text": "Голяма част от младежите в Съединените щати смятат, че страната се движи по неправилен курс и не одобряват работата на Доналд Тръмп като президент, става ясно от проучване, проведено от изследователската служба GenForward по поръчка на телевизионния канал NBC Според информацията, 63 процента от младите хора в САЩ, родени след 2000 година, смятат, че САЩ в момента върви по неправилен курс. На противоположното мнение са едва 18 процента от участвалите в анкетата. 63 процента оценяват критично работата на Доналд Тръмп като президент, докато 19 процента се изказват в негова подкрепа. Близо 85 процента от анкетираните са убедени, че върху правителството на страната оказват влияние групи, защитаващи интересите на крупния бизнес в страната.", "date": "2018.01.30", "title": "Проучване: Тийнейджърите в САЩ не одобряват политиката на Доналд Тръмп"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BF%D0%B8%D1%82%D0%B1%D1%83%D0%BB%D1%8A%D1%82-%D0%BA%D0%BE%D0%B9%D1%82%D0%BE-%D1%80%D0%B0%D0%B7%D0%BA%D1%8A%D1%81%D0%B0-%D0%B4%D0%B5%D1%82%D0%B5-%D0%B1%D0%B8%D0%BB-%D0%B4%D1%8A%D1%80%D0%B6%D0%B0%D0%BD-%D0%B3%D0%BB%D0%B0%D0%B4%D0%B5%D0%BD-%D0%BD%D0%B0-%D1%81%D0%B8%D0%BD%D0%B4%D0%B6%D0%B8%D1%80-news723326.html", "text": "Питбулът, който разкъса 3-годишно дете в пазарджишкото село Мокрище, е било системно недохранвано. След проведената проверка се установило, че кучето е било прибрано от улицата преди 2 години и вързано със синджир в двора. Животното нямало нито ваксини, нито чип, най-малко пък документи. Съседи казват, че детето било оставено без надзор и само отишло при кучето. Бабата на момченцето потвърди това. Тя заяви пред Би Ти Ви, че пуснала детето да отиде при леля си, защото обичало да стои при малкото бебе в дома на леля си. Казало, че му се ходи до тоалетната и излязло само навън. След известно време лелята и мъжат й отишли да търсят детето в дома на бабата. Започнали да търсят 3-годишното дете, видели кучето цялото в кръв, а до него и безжизненото дете. Лелята се опитала да вземе телцето на малкото момче, но кучето скочило и нея да хапе. Някак успели да измъкнат детето, но вече било твърдо късно.", "date": "2018.01.30", "title": "ШОКИРАЩИ РАЗКРИТИЯ! Питбулът, който разкъса дете, бил държан гладен на синджир"}
{"url": "http://pik.bg/%D0%BC%D0%B0%D1%87%D0%BE%D0%B2%D0%B5%D1%82%D0%B5-%D0%BF%D0%BE-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F%D1%82%D0%B0-%D0%B4%D0%BD%D0%B5%D1%81-news723327.html", "text": "Футболните двубои по телевизията днес, с роден коментар. Интересни срещи от терените в Англия и Франция. 22:00 ч. Хъдърсфийлд - Ливърпул, Диема спорт 2. 22:05 ч. Рен - ПСЖ, Диема спорт.", "date": "2018.01.30", "title": "Мачовете по телевизията днес"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D0%BE%D0%B4%D1%81%D1%8A%D0%B4%D0%B8%D0%BC%D0%B8%D1%8F%D1%82-%D0%BE%D0%BB%D0%B8%D0%B3%D0%B0%D1%80%D1%85-%D0%BF%D1%80%D0%BE%D0%BA%D0%BE%D0%BF%D0%B8%D0%B5%D0%B2-%D0%B1%D0%BE%D0%B3%D0%B0%D1%82%D0%B5%D0%B5-%D0%BD%D0%B0-%D0%B3%D1%8A%D1%80%D0%B1%D0%B0-%D0%BD%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D0%B1%D0%BD-news723343.html", "text": "Подсъдимият олигарх Иво Прокопиев богатее на гърба на премиера Бойко Борисов и министри от кабинета. Заради тяхното участие на организирано от медията му \"Капитал\" събития той, събира по 700 лв. от бизнеса. Простата сметка показва, че ако има дори само 100 участници, желаещи да чуят речите на властта, той ще прибере 70 хил. лв. Припомняме, че Прокопиев е подсъдим, а има и запор от КОНПИ за 200 милиона лва. Матинето на олигарха се провежда по традиция в най-лъскавия хотел на София - \"Балкан\", бивш \"Шератон\", където лектори по програма се очаква да бъдат освен премиера Борисов, и министрите Т омислав Дончев, Владислав Горанов, Бисер Петков. Президентът Румен Радев е отказал участие в последния момент, въпреки че името му присъства в предварителната програма, научи ПИК. Вероятната причина е, че не желае името му да бъде забърквано с подсъдими лица и да ги легитимира с присъствието си на организирани от тях събития. До момента на събитието, което трябва да стартира в 9,30 ч., пристигат само бизнесмените, платили солени такси. Представителите на властта и организаторите все още се очакват, предаде репортер на ПИК TV от мястото. Преди минути пристигна съпругата на Прокопиев - Галя. На въпроса на ПИК TV защо събират пари от бизнеса на гърба на властта и не се ли срамуват да организират такива събития, при положение, че са клиенти на съда и прокуратурата, тя отговори лаконично: \"Благодаря ви, благодаря\" и побърза да се скрие в залата. За първи път на традиционното събитие не се появи самият Прокопиев, вероятно притеснен от медийния интерес и въпросите, на които трябва да отговори - редно ли е да стои редом с властта, след като е обвиняем, че е ощетил държавата? Премиерът Бойко Борисов отказа да отговори на въпроса на ПИК TV защо легитимира обвиняем олигарх и знае ли, че на негов гръб се събират по 700 лв. и побърза също да се качи на събитието. Вицепремиерът Владислав Горанов също се направи, че не чува въпросите на ПИК и се качи по стълбите с премиера.", "date": "2018.01.30", "title": "ИЗВЪНРЕДНО В ПИК TV! Подсъдимият олигарх Прокопиев богатее на гърба на премиера Борисов (ОБНОВЕНА/СНИМКИ)"}
{"url": "http://pik.bg/%D0%B8%D0%BC%D0%B0-%D0%B4%D0%B2%D0%B0-%D0%BD%D0%B0%D1%87%D0%B8%D0%BD%D0%B0-%D0%B4%D0%B0-%D1%85%D0%B2%D0%B0%D0%BD%D0%B5%D0%BC-%D0%B3%D1%80%D0%B8%D0%BF%D0%B0-%D0%B5%D1%82%D0%BE-%D0%BA%D0%B0%D0%BA-%D0%B4%D0%B0-%D1%81%D0%B5-%D0%BF%D1%80%D0%B5%D0%B4%D0%BF%D0%B0%D0%B7%D0%B8%D0%BC-news723225.html", "text": "Грипът у нас достигна своя пик . От днес грипна епидемия е обявена в областите Враца и Монтана , учебните занятия в тях преустановяват до петък. В грипна ваканция са и учениците в София, а от утре грипна епидемия обявяват областите Русе и Кюстендил , както и община Варна . Директорът на Националния център по заразни и паразитни болести проф. Тодор Кантарджиев обяснява пред Дарик радио, че заразяването с грип става най-лесно тогава, когато болен се изкашля в близост до храната на здрав човек. При грипна епидемия се преустановяват детските и женските консултации, свижданията в болниците, както и провеждането на профилактични имунизации. Въпреки че учениците в много населени места са във ваканция, начини за заразяване има и те основно са два, информира проф.Тодор Кантарджиев: „Въздушно-капковият е единият, а вторият е капките по повърхностите и това, което пипаме. Банкноти, които пипаме, дръжки на градския транспорт, плоскости и т.н. Няколко часа вирусът е жив и ако пипнем, а след това си пипнем носа, очите или устата, се заразяваме. Най-важното е да се избягва хранене на места, където има кашлящи хора. Някой ако ти кашля срещу сандвича, вероятността да се заразиш е най-голяма“, посочи той. Ситуацията с грипа у нас достигна най-голяма динамика. Само днес се взе решение от утре грипна епидемия да се обяви в община Варна, където учениците няма да имат занятия до шести февруари, включително. До втори февруари няма да се учи в Русенска област, както и област Кюстендил. Подобна е ситуацията и в община Сливен, която също обяви грипна епидемия. В област Хасково се удължава грипната ваканция в общините Хасково, Любимец, Симеоновград, Харманли и Стамболово до 2 февруари, включително. От утре до края на работната седмица се преустановяват учебните занятия и в община Димитровград. В грипна епидемия тази седмица е и област София град. До 31 януари няма да се учи в Ямбол и Габрово. Положително е, че някои области са отчели намаляване на заболяемостта, подчерта проф. Кантарджиев. Сред тях са Перник и Пазарджик.", "date": "2018.01.30", "title": "Има два начина да хванем грипа! Ето как да се предпазим "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D1%80%D0%BE%D1%84-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0%D1%82%D0%B0-%D0%B5-%D0%B0%D1%82%D1%80%D0%BE%D1%84%D0%B8%D1%80%D0%B0%D0%BB%D0%B0-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D1%82%D0%B0%D0%BD%D0%B5-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B0-%D1%89%D0%B5-news723351.html", "text": "България ще направи първо копие на меча на кан Кубрат, който се пази в Ермитажа в Санкт Петербург. Мечът на кан Кубрат е сред най-ценните реликви от съкровището, открито през 1912 г. край украинското село Малая Перешчепина. Мечът на кана е с дължина близо 95 см и тегло 1.150 кг. Обкован е със злато и стъклени инкрустации, има версия, че е подарък от византийския император. Това каза бившият шеф на Националния исторически музей проф. Божидар Димитров в ефира на Би Ти Ви. Според него копието на меча, който по-скоро е сабя, е важно да бъде в България, защото е повод за национална гордост и самочувствие. Предмети от съкровището са копирани с разрешение на руската държава за НИМ в София. Досега обаче не са разрешени да се вземат отпечатъци и отливки единствено на меча на хан Кубрат. Той не е изложен постоянно в експозициите на Ермитажа, а се изважда само за важни изложби. Проф. Димитров уточни, че държавата ни има право да направи три музейни копия. Те трябва да са равни по размера и от същия материал на оригинала. „Предполагаме, че този меч е подарък от Византия. Българите не са се били с мечове, а със саби. Те са били конници и мечът само би им пречил“, поясни професорът. Проф. Димитров коментира и новия проект, с който се е заел. Той разкри, че учредяването на движението, което ще носи името \"Кан Кубрат\" или само „Кубрат“, ще стане тази неделя. „То ще работи за ВВ - възход и величие на България. Това може да стане само при президентска република. Така са направили Франция, Турция, Русия и т.н. Този вид управление няма да доведе до авторитаризъм“, разясни проф. Димитров. „Много са хората, които са в това движение. В него основно има професори. Нашата цел ще бъде изпълнена, не се съмняваме. Не можем да продължаваме да се влачим с тази атрофирала република“, подчерта Божидар Димитров. По думите му ще е нужно да се свика референдум по този въпрос, което ще отнеме около година. Прочети повече на: https://www.novini.bg/news/466305-%D0%BF%D1%80%D0%BE%D1%84-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%BD%D0%B5-%D0%BC%D0%BE%D0%B6%D0%B5%D0%BC-%D0%B4%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D0%BC%D0%B5-%D0%B4%D0%B0-%D1%81%D0%B5-%D0%B2%D0%BB%D0%B0%D1%87%D0%B8%D0%BC-%D1%81-%D1%82%D0%B0%D0%B7%D0%B8-%D0%B0%D1%82%D1%80%D0%BE%D1%84%D0%B8%D1%80%D0%B0%D0%BB%D0%B0-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0.html", "date": "2018.01.30", "title": "ЕКСКЛУЗИВНО! Проф. Божидар Димитров: Републиката е атрофирала! Трябва да стане президентска, ще работим за ВВ - възход и величие"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D0%BE%D0%BD%D0%BD%D0%B8%D1%8F%D1%82-%D1%81%D1%8A%D0%B4-%D1%80%D0%B5%D1%88%D0%B8-%D0%BE%D1%81%D1%82%D0%B0%D0%B2%D1%8F%D0%BD%D0%B5%D1%82%D0%BE-%D0%BD%D0%B0-%D0%B4%D0%B5%D0%BB%D1%8F%D0%BD-%D0%B4%D0%BE%D0%B1%D1%80%D0%B5%D0%B2-%D0%BA%D0%B0%D1%82%D0%BE-%D0%B4%D0%B5%D0%BF%D1%83%D1%82%D0%B0%D1%82-%D0%B5-%D0%BF-news723412.html", "text": "Със 7 на 4 гласа Конституционният съд обяви за  противоконституционно решението на Народното събрание, с което не беше приета оставката на Делян Добрев от ГЕРБ като депутат, съобщава специализираният сайт Лекс.БГ. Решението на съда, което престои да бъде публикувано на сайта му по-късно днес, стъпва на вече дадено тълкуване за мандатите на народните представилите по конституционни дело №17 от 2013 г. Днес КС е посочил, че след като депутатът подаде молба за оставка, тя не може да не бъде приета от Народното събрание и той не може да бъде закрепостен да изпълнява публична функция. Конституционните съдии не са обсъждали факта, че наскоро Делян Добрев сам оттегли подадената си и неприета от парламента оставка, като посочват, че това са правоотношения между него и органа. В решението си, което действа занапред, те изрично са посочили, че то не засяга статута на Добрев като народен представител. „ Πpoтив ca били – . Cpeд мнoжecтвoтo apгyмeнти cъдът изтъĸвa и нapyшeниeтo нa Koнcтитyциятa и зaĸoнитe, извъpшeни oт Hapoднoтo cъбpaниe, чиитo пpeдceдaтeл, тoгaвa КС е посочил, че след като депутатът подаде молба за оставка, тя не може да не бъде приета от Народното събрание и той не може да бъде закрепостен да изпълнява публична функция. Зa” peшeниeтo, пpeдлoжeнo oт cъдия дoĸлaдчиĸa", "date": "2018.01.30", "title": "ОТ ПОСЛЕДНИТЕ МИНУТИ! Конституционният съд реши: Оставянето на Делян Добрев като депутат е противоконституционно"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%80%D0%B0%D0%B4%D0%B5%D0%B2-%D1%81-%D0%BC%D0%B5%D1%81%D0%B5%D1%87%D0%B5%D0%BD-%D0%BE%D1%82%D1%87%D0%B5%D1%82-%D0%B7%D0%B0-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%BD%D0%B0-%D0%BC%D0%B2%D1%80-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news723419.html", "text": "Вътрешният министър Валентин Радев дава месечен отчет за свършената работа от силовото ведомство. Радев заяви, че страната ни е нанъпло готова за посрещането на гостите за европредседателството и допълни, че на всички срещи, които е провеждал до този момент със свои колеги, основна тема са били миграцията и тероризма. За актуалната обстановка у нас, Радев заяви, че всеки един може да се информира от сайта на МВР. \"Очакваме през 2019 г. заплатите в МВР да се увеличат с още 10%. 17,5 млн. лева дадохме миналата година за дрехи, а за тази договорихме 100 млн. лева допълнително, като най-вероятно изплащането ще започне през март. Но не е важно точно с колко ще повишим заплатите, а това да се случва регулярно. Така че за 2019 г. имаме засега само предвидено ново увеличение с 10% на заплатите. Смятам, че трудът на полицаите е оценен по достойнство, но винаги трябва повече“, обясни Радев и уточни, че рейтингът на МВР се е покачил и е станал 46%. Той даде и актуална информация за средата на сигурност в България през декември 2017 г. „Средно на ден през декември са регистрирани 227 престъпления, а през ноември - 265. Умишлените убийства пък са с 18,2% надолу. Грабежите са се увеличили леко и са 7,9%. Посегателствата спрямо МПС са 32% - отново бележим спад. Наркотиците са намаляли с 20,4%. Повиши се и разкриваемостта на престъпленията през 2017 г. в сравнение с 2016 г. – за убийствата например почти със 100%“, каза още министърът. По думите му над 1400 души с полицейски функции се назначават на година, а напускащите са малко над 300. Министър Радев отчете също и, че с 84% е намалял натискът от мигранти на границата. Като основно събитие, което беляза януари месец, той определи проведеният неформален съвет на Съвета по правосъдие и вътрешни работи на 25 и 26 януари. „Три бяха темите, които се обсъждаха - по-добро управление на миграцията, общата европейска система за убежище и сигурността на границите. Целта е да се доближат мненията – това е задачата на нашето председателство, като крайната цел е да покажем, че заедно ще се опитаме да постигнем по-голяма сигурност на европейските граждани. Почти всички подкрепиха това българско предложение за убежище – Дъблинския регламент, да не се гледат поотделно нещата, а заедно и да търсим свързващите ни неща. Щастлив съм, че тази трудна работа е свършена от нашите експерти. Борбата с първопричинителя на миграцията – всички се фокусираха върху това. Да, миграцията е бич и след нея следва дори и тероризъм, но важно е не само Европа, а и държавите да отговорят какви са първопричините. Още теми, които бяха обсъдени, са активно противодействие на трафика на хора, стоки и товари, обмяна на информация и др.“, обясни министър Радев.", "date": "2018.01.30", "title": "ИЗВЪНРЕДНО В ПИК TV! Министър Радев с месечен отчет за работата на МВР (ОБНОВЕНА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BE%D0%B1%D1%89%D0%B8%D0%BD%D0%B0%D1%80%D0%BA%D0%B0%D1%82%D0%B0-%D0%BF%D1%80%D0%B8%D0%BA%D1%80%D0%B8%D0%B2%D0%B0%D0%BB%D0%B0-%D0%BF%D0%BE%D0%B1%D0%BE%D1%8F-%D0%BD%D0%B0%D0%B4-%D0%B4%D0%B5%D1%86%D0%B0%D1%82%D0%B0-%D0%B2-%D0%B3%D0%B0%D0%B1%D1%80%D0%BE%D0%B2%D1%81%D0%BA%D0%B8%D1%8F-%D0%B4%D0%BE%D0%BC-%D1%85%D0%B2%D1%8A%D1%80%D0%BB%D0%B8-%D0%BE%D1%81%D1%82%D0%B0%D0%B2%D0%BA%D0%B0-news723433.html", "text": "Шефката на Дирекция \"Образование и социални дейности\" в Габровската община Даниела Василева, отговорна за физическото насилие над деца в дом \"Хризантема\" в града, е подала оставка, съобщиха отлично информирани източници пред ПИК. Кметицата Таня Христова е приела оставката на Василева, но очевидно не се е замислила за собствената си отговорност, тъй като също е била добре запозната със случая от директорката на дома Маринела Лазарова, която уволни преди дни. Припомняме, че както ПИК първа съобщи, в габровския дом за деца с увреждания \"Хризантема\" в течение на година е извършвано насилие срещу децата, за което има направени записи, които първо медията ни показа. Вече уволнената директорка е уведолима градските власти в лицето на кметицата Таня Христова и социалната шефка на дирекцията Даниела Василева, но те са останали безучастни към случая. Проверката, извършена от прокуратурата през последните дни, е потвърдила фактите на насилия срещу децата, като единият е от началото на тази година и е съставила пет акта. Междувременно, след избухването на скандала кметицата Христова се втурнала по проверки на всички такива домове в околността, необяснимо я придружавал и ексдепутата от ГЕРБ Цветомир Михов, който изпадна от парламента след последните избори, вместо с нея да бъдат отговорните лица в общината. В момента Михов не е никакъв във местната власт. Засега неприкосновена остава и отговорната габровска зам.-кметица Нела Рацевиц, занимаваща се с образованието и социалните дейности. Очевидно конфликтът на интереси е начин на живот в Габровската община, защото Нела Рачевиц е сестра на директорката на Априловска гимназзия Снежана Рачевиц, което си е странно роднинско пристрастие към ръководните постове на образованието в града. От своя страна пък подалата оставка Даниела Василева остава фактор на общинско ниво в Дряново заедно със сина си Ивайло Лисичков. Както разкриха пред ПИК засегнати от действията на двамата, Василева като общински съветник и настоятел на едно от местните читалища, и Лисичков като директор на дирекция в местната община и ръководител на европрограма, са извършили поредица от незаконни действия, чиято крайна цел е източването към приближени фирми на 7 милиона лева от европейските фондове, предназначени за Дряново и Трявна. И Даниела Василева, и Таня Христова са изключително приближени на екскмета на града и днешен вицепремиер Томислав Дончев, който с нестройни и загадъчни фрази се опита да омаловажи и оправдае позорния случай, за да прикрие протежетата си. Очевидно е, че тези порочни връзки трябва да бъдат прекъснати с отстраняването на Василева и сина ѝ от всичките им постове, както и с оставките на всички, Рачевиц и на самата кметица, която се прави, че не знае за безобразията и тези конфликти на интереси. Депутатката от БСП в Габрово Кристина Сидорова пък поиска оставката на шефката на Териториалната дирекция \"Социално подпомагане\" в града Радостина Братованова, която заяви пред медиите, че научила за насилието над деца в дома \"Хризантема\" чак след като прокуратурата я повикала за разпит. Интересно с какво се занимава тази представителка на властта, след като не знае какво се случва под носа ѝ. Междувременно премиерът Бойко Борисов отстрани шефката на Агенцията за закрила на детето Офелия Кънева. Разплитането на този скандален случай би трябвало да доведе и до другите оставки на отговорните лица.", "date": "2018.01.30", "title": "ИЗВЪНРЕДНО В ПИК! Общинарката, прикривала побоя над децата в габровския дом, хвърли оставка "}
{"url": "http://pik.bg/%D0%BF%D1%80%D0%BE%D1%87%D1%83%D1%85%D0%BC%D0%B5-%D1%81%D0%B5-%D1%87%D0%B8%D0%BD%D0%B8%D1%8F%D1%82%D0%B0-%D0%BD%D0%B0-%D0%B1%D1%83%D0%B7%D0%BB%D1%83%D0%B4%D0%B6%D0%B0-%D0%BE%D0%B3%D0%BB%D0%B0%D0%B2%D0%B8-%D0%BA%D0%BB%D0%B0%D1%81%D0%B0%D1%86%D0%B8%D1%8F-%D0%B7%D0%B0-%D1%80%D0%B0%D0%B7%D1%80%D1%83%D1%85%D0%B0-news723370.html", "text": "Монументът на старопланинския връх Бузлуджа е сред 12-те най-застрашени от разрухата на територията на Европа културни паметници, решиха експертите на „Европа Ностра“ и института на Европейската инвестиционна банка след пресяване на над 100 проекта, кандидатстващи за финансиране от 40 държави. България е била представена от фондация „Проект Бузлуджа“ на арх. Дора Иванова, която от няколко години апелира към институциите да започне процес за саниране на конструкцията и превръщането ѝ в действащ музей. Това е само първият етап от започналото преди 6 месеца набиране на проекти, които да получат институционална подкрепа от Европейската инвестиционна банка и Банката за развитие на Съвета на Европа. Сред конкурентите са историческите центрове на албанския град Аргирокастро и австрийската столица Виена; завод за въглища в белгийския град Беринген; праисторическите скални рисунки в испанската провинция Кадиз; казиното в румънския град Констанца и гръцкото сиропиталище Принкипо на Принцовите острови в Турция.", "date": "2018.01.30", "title": "ПРОЧУХМЕ СЕ! Чинията на Бузлуджа оглави класация за разруха"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D0%B2%D1%80-%D1%81-%D0%BC%D0%B0%D1%89%D0%B0%D0%B1%D0%BD%D0%B0-%D1%81%D0%BF%D0%B5%D1%86%D0%B0%D0%BA%D1%86%D0%B8%D1%8F-%D0%B2-%D1%86%D1%8F%D0%BB%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-news723460.html", "text": "Специализирана полицейска операция по линия на активния криминален контингент се провежда на територията на цялата страна. Това съобщиха от пресцентъра на МВР. Към момента няма задържани. Работи се по дела, които са процес на разследване съвместно с прокуратурата. Операцията продължава.", "date": "2018.01.30", "title": "ИЗВЪНРЕДНО! МВР с мащабна спецакция в цялата страна"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D1%81%D0%BF-%D1%83%D0%B4%D0%B0%D1%80%D0%B8-%D0%BF%D0%BE-%D0%BC%D0%B0%D1%81%D0%B0%D1%82%D0%B0-%D0%B7%D0%B0-%D0%B4%D0%B5%D0%BB%D1%8F%D0%BD-%D0%B4%D0%BE%D0%B1%D1%80%D0%B5%D0%B2-%D0%B3%D0%B5%D1%80%D0%B1-%D0%BF%D0%BE%D0%B3%D0%B0%D0%B7%D0%B2%D0%B0-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D1%8F%D1%82%D0%B0-%D0%B4%D0%B5%D0%BF%D1%83%D1%82%D0%B0%D1%82-news723428.html", "text": "ПГ на ГЕРБ трябва да поеме политическата отговорност за отхвърлянето на оставката на Делян Добрев, а той да подаде оставка. Това каза заместник-председателят на Народното събрание и народен представител от ПГ на „БСП за България“ Валери Жаблянов в изявление пред медиите във връзка с решението на Конституционния съд. Съдът определи като противоконституционен акта на Народното събрание, с който отхвърли оставката на депутата от ГЕРБ Делян Добрев Жаблянов припомни, че делото по оставката на Делян Добрев е била образувана по искане на народните представители от БСП. „Още с внасянето на нашата подписка категорично заявихме, че става въпрос за нарушение, според което парламентарната група на ГЕРБ наруши основния принцип на депутатския мандат, а именно, това че той се основава на неговата свободна воля. Нито един народен представител и с никакво решение на Народното събрание не може да бъде задължен да изпълнява задълженията си“, заяви Жаблянов. Според него решението на ПГ на ГЕРБ е същинското нарушение на основния закон на държавата. „Политическата отговорност за това нарушение на Конституцията е на ръководството на ПГ на ГЕРБ. Със своето решение и гласуването си парламентарната група на ГЕРБ наруши и принципа на свободния мандат, записан в чл. 67 на Конституцията. Изходът от тази ситуция за ПГ на ГЕРБ, както и за запазването на авторитета на Народното събрание, е само един – поемане на политическа отговорност от ръководството на парламентарната група за допуснатото нарушение на Конституцията - и политическа, и морална отговорност. Народният представител Делян Добрев по един възможен начин – подаване на оставка“, коментира Жаблянов. „Ясно е, че нарушаването на Конституцията от страна на ПГ на ГЕРБ е умишлено и то е логичен резултат от цялостната линия на ПГ на ГЕРБ“, допълни той.", "date": "2018.01.30", "title": "ИЗВЪНРЕДНО В ПИК TV! БСП удари по масата за Делян Добрев: ГЕРБ погазва Конституцията, депутатът - вън от парламента (ОБНОВЕНА) "}
{"url": "http://pik.bg/%D0%B0%D0%BA%D1%86%D0%B8%D1%8F-%D0%B1%D0%BE%D0%B3%D0%B0%D1%82%D0%B0%D1%88%D0%B8-%D0%BF%D0%BE%D0%B4-%D0%BB%D1%83%D0%BF%D0%B0-%D0%BA%D0%B0%D0%BA-%D0%B4%D0%B0%D0%BD%D1%8A%D1%87%D0%BD%D0%B8%D1%82%D0%B5-%D0%BF%D1%80%D0%BE%D0%B2%D0%B5%D1%80%D0%B8%D1%85%D0%B0-%D1%80%D0%BE%D0%BD%D0%B0%D0%BB%D0%B4%D0%BE-%D0%B8-%D0%BC%D0%B5%D1%81%D0%B8-%D0%B8-%D0%BA%D0%B0%D0%BA-%D0%B3%D0%BE-%D0%BF%D1%80%D0%B0%D0%B2%D1%8F%D1%82-%D1%83-%D0%BD%D0%B0%D1%81-news723353.html", "text": "Проблемът със скъпите коли и имоти е това, че не се декларират. Не очаквам да има изненади от акцията на данъчните. По-голямата част от луксозните имоти и коли ще се окажат купени със законно придобити средства, защото такива проверки текат от 10 години. Това прогнозира бизнесменът Красимир Дачев в ефира на Би Ти Ви. По думите му има голяма промяна в компетенцията и технологията на данъчните. „Тази дейност на данъчните е непрекъсната и не разбирам защо се дава такава кампания“, добави бизнесменът. „Това, което се случва е необяснимо за мен. По време на акция \"Комар\" не се случи нищо. бяха събрани множество луксозни коли в двора на Жандармерията. След това бяха върнати на собствениците. Всичко това е ПР. Това каза бившият министър на вътрешните работи Емануил Йорданов. „Луксозни автомобили можеш вече да купиш и за 50 000 лева. Голяма част от тях са усмивки от старите ленти“, каза Дачев. „Едва ли това е пътят за повишаване на приходите в хазната, чрез някаква показност. И футболистите Роналдо и Меси ги проверяваха данъчните, но това стана нормално, без някаква излишна показност“, допълни Йорданов. „Голяма част от луксозните коли не са купени със собствени средства. Данъчните имат много друга работа. просто тези хора, които сега карат с пълномощни ще изчезнат от улиците за един месец, разясни бизнесменът. „Не е нужно да се вдига шум преди да има конкретни резултати от акцията“, допълни Йорданов.", "date": "2018.01.30", "title": "Акция \"Богаташи\" под лупа! Как данъчните провериха Роналдо и Меси и как го правят у нас"}
{"url": "http://pik.bg/%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B8%D0%B7%D0%B1%D0%B8-%D1%80%D0%B8%D0%B1%D0%B0%D1%82%D0%B0-%D0%BF%D0%BE%D0%B1%D0%BE%D1%8F%D1%82-%D0%BD%D0%B0%D0%B4-%D0%B4%D0%B5%D1%86%D0%B0-%D0%B2-%D0%B3%D0%B0%D0%B1%D1%80%D0%BE%D0%B2%D0%BE-%D0%B1%D0%B8%D0%BB-%D0%BD%D0%B5%D0%BF%D1%80%D0%B8%D0%B5%D0%BC%D0%BB%D0%B8%D0%B2-%D1%81%D0%BB%D1%83%D1%87%D0%B0%D0%B9-%D0%BD%D0%BE-%D0%BD%D0%B5-%D0%B8-%D0%BF%D0%BE-news723356.html", "text": "Случаят в габровския дом „Хризантема” е неприемлив, но той не е показателен за всичките 281 центъра за настаняване на деца с увреждания. Това каза социалният министър Бисер Петков пред Би Ти Ви. Той уточни, че във всички центрове има над 3000 деца с увреждания и над 5000 души персонал. По думите му след скандала около дома в Могилино има голяма промяна – центровете са по-малко и са в големите населени места. Социалният министър призна, че има проблем с обучението и професионалната квалификация на хората, които работят с децата с увреждания, както и с ниското заплащане на тези хора. \"Предвидено е около 6000 работещи да минат обучение, предстои и изготвянето на нови стандарти за социални услуги\", подчерта министър Петков.", "date": "2018.01.30", "title": "Социалният министър изби рибата! Побоят над деца в Габрово бил \"неприемлив случай\", но не и показателен"}
{"url": "http://pik.bg/%D0%BA%D0%BB%D1%8A%D1%86%D0%BD%D0%B8-%D1%81%D1%80%D0%B5%D0%B6%D0%B8-%D0%B1%D1%80%D0%B0%D0%B7%D0%B8%D0%BB%D0%B5%D1%86-%D1%81%D0%B8-%D0%BD%D0%B0%D0%BF%D1%80%D0%B0%D0%B2%D0%B8-60-%D0%BE%D0%BF%D0%B5%D1%80%D0%B0%D1%86%D0%B8%D0%B8-%D0%B7%D0%B0-%D0%B4%D0%B0-%D0%B7%D0%B0%D0%BF%D1%80%D0%B8%D0%BB%D0%B8%D1%87%D0%B0-%D0%BD%D0%B0-%D0%BA%D1%83%D0%BA%D0%BB%D0%B0%D1%82%D0%B0-%D0%BA%D0%B5%D0%BD-news723377.html", "text": "34-годишният Родриго Алвес, наричан човешката кукла Кен, се подложи на поредна операция. Хирургическата процедура за отстраняване на ребрата му е 60-ата, на която се подлага, за да усъвършенства външния си вид. Той с гордост демонстрира резултатите от неговата по-тънка талия, след като си направи козметична операция за 28 000 паунда (близо 63 хиляди лева). Специалистите са премахнали четири от ребрата му. Звездата на социалните мрежи споделя, че е заснел част от новия си документален филм. Срещи с фенове пък са го разчувствали, след като хората му признали, че са се вдъхновили от него и са си направили пластични операции. Мъжът признава, че винаги е искал да има 50-сантиметрова талия. Бразилецът посочва още, че не е могъл да вземе отстранените си ребра с него в Ню Йорк, защото би било невъзможно да ги вкара през митницата, предаде \"Дарик\".", "date": "2018.01.30", "title": "КЛЪЦНИ-СРЕЖИ! Бразилец си направи 60 операции, за да заприлича на куклата Кен"}
{"url": "http://pik.bg/%D1%81%D0%BC%D1%8A%D1%80%D1%84%D0%BE%D0%B2%D0%B5%D1%82%D0%B5-%D1%81-%D1%82%D1%80%D0%B0%D0%BD%D1%81%D1%84%D0%B5%D1%80%D0%B5%D0%BD-%D1%88%D0%B5%D0%B4%D1%8C%D0%BE%D0%B2%D1%8A%D1%80-news723345.html", "text": "Локомотив (Пловдив) очаква нигерийският национал Стивън Езе да се присъедини към редиците на тима. Футболистът обаче ще се забави. Той бе чакан на лагера на \"черно-белите\" в Турция най-късно в в четвъртък, но това няма как да се случи. Причината - централният защитник и родината му Нигерия се класираха на полуфиналите за Купата на Африканските нации. В четвъртфинала срещу Ангола Езе отново бе титуляр, както и в мачовете от груповата фаза. В тази версия на Купата на Африканските нации страните могат да използват само играчи от местните шампионати. 23-годишният Езе доскоро бе част от нигерийския Кано Пилърс, пише \"Тема спорт\".", "date": "2018.01.30", "title": "\"Смърфовете\" с трансферен шедьовър!?"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BC%D1%80%D0%B5%D0%B6%D0%B0%D1%82%D0%B0-%D0%B2%D1%80%D0%B8---%D1%84%D0%B5%D0%BD%D0%BE%D0%B2%D0%B5-%D0%B1%D0%B5%D1%81%D0%BD%D0%B8-%D1%82%D0%B5%D0%B6%D0%BA%D0%B8-%D0%BA%D1%80%D0%BE%D1%88%D0%B5%D1%82%D0%B0-%D0%BF%D0%BE-%D0%B3%D1%80%D0%B8%D1%88%D0%BE-18-news723386.html", "text": "Григор Димитров е под въпрос за София Оупън 2018. Част от феновете на спорта изпитват съмнения относно контузията на Гришо и заливат топ тенисиста с канонада от словесни удари. Ето какво твърдят хората в различни платформи, фразите са крайно неподходящи за лица под 18-годишна възраст: \"Т*панар от \"Господарите\" да отидат да си вземат обратно скункса и да се извинят на Волгин\"! \"Докога ще ни занимавате с този кло*н?\"! \"А стига с тоя педе*аст\"! \"Тоя шоп*р няма да играе, защото знае, че няма да стигне до финала\"!", "date": "2018.01.30", "title": "САМО В ПИК! Мрежата ври - фенове бесни! Тежки крошета по Гришо (18+)"}
{"url": "http://pik.bg/%D0%BD%D0%B0%D0%B9-%D0%BF%D0%BE%D1%81%D0%BB%D0%B5-%D1%80%D0%B5%D0%BC%D0%BE%D0%BD%D1%82%D0%B8%D1%80%D0%B0%D1%82-%D0%BF%D1%8A%D1%82%D1%8F-%D0%BC%D0%BE%D0%BD%D1%82%D0%B0%D0%BD%D0%B0---%D0%B2%D0%B8%D0%B4%D0%B8%D0%BD-news723417.html", "text": "Пътят от Монтана към Видин през селищата Студено буче, Доктор Йосифово, Славотин, Смирненски, Брусарци и Дъбова махала ще бъде ремонтиран основно през пролетта и лятото на тази година, съобщи депутатът ГЕРБ от Монтана Дилян Димитров. Средствата за ремонта са отпуснати от Оперативна програма \"Региони в растеж\" на ЕС и са в размер на 15 милиона лева. Пътят е един от най-натоварените в региона, защото по него преминават голяма част от автомобилите, пътуващи за Румъния и западна Европа през моста над Дунав при Видин-Калафат. Сега много участъци от този път са в лошо състояние, но скоро това ще се промени. Вече е избран изпълнител на строителните работи и още през март или април тази година те ще започнат, обяви Димитров. Така пътят Монтана-Видин през Брусарци ще бъде обновен в целия му участък. През пролетта на тази година ще бъде ремонтиран и пътят от Монтана до село Боровци, който е част от трасето Монтана-Берковица-София. След ремонта на пътя в софийската му част през лятото на тази година, то от Монтана до София ще се пътува по изцяло обновено шосе, уточни Димитров. Той коментира, че искането на хората от региона за изграждане на тунел под прохода Петрохан в Стара Планина по пътя Монтана-София е основателно и заяви, че очаква през тази година да започне предпроектно проучване на такъв тунел, който ще съкрати пътя до столицата с 45-50 километра и ще направи региона атрактивен за инвеститорите.", "date": "2018.01.30", "title": "НАЙ-ПОСЛЕ! Ремонтират пътя Монтана - Видин"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%87%D0%B0%D0%BB%D0%B3%D0%B0%D1%82%D0%B0-%D0%BA%D0%BE%D0%BF%D0%B8%D1%80%D0%B0-%D0%B3%D0%B5%D0%BD%D0%B5%D1%80%D0%B0%D0%BB-%D0%B4%D0%B5%D1%81%D0%B8-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D0%B8-%D0%B0%D0%BD%D0%B4%D1%80%D0%B5%D0%B0-%D1%81%D0%B5-%D0%B3%D0%B8%D0%B7%D0%B4%D1%8F%D1%82-%D0%BA%D0%B0%D1%82%D0%BE-%D0%BF%D1%8A%D1%80%D0%B2%D0%B0%D1%82%D0%B0-%D0%B4%D0%B0%D0%BC%D0%B0-%D1%81%D0%BD%D0%B8%D0%BC-news723359.html", "text": "Десислава Радева се превръща в пример за подражание на певиците от чалга бранша. Две от поп фолк чучулигите подмениха стайлинга си, а новите им визии са copy-paste с първата дама. Розовото букле, с което Генерал Деси С рокля с един тон по-бледа, но също от букле, която силно напомня тоалета на президентската съпруга, тръгна по участия Преслава. Едва ли материята е най-подходящата за димните и задушни кръмчи, в които Преслава си изкарва хляба, но явно се е заразила от Генерал Деси-манията. Андреа е другата певица, която грейна с дреха от гардероба на Радева. Половинката на Кубрат Пулев си пусна снимка от Турция, на която е със син тоалет на \"Гучи\". Със същата рокля с бяло жабо, черни контури и копчета около врата, но в зелено, президентшата лъсна ан корицата на \"Ева\" през есента. се появи на прочутия Новогодишния концерт на Виенска филхармония, се окаже заразно. Кройката на модела върху снагата на певицата е по-изчистена и без кристалите \"Сваровски\", с които дизайнерката Невена Николова украси роклята на Десислава.", "date": "2018.01.30", "title": "ПЪРВО В ПИК! Чалгата копира Генерал Деси! Преслава и Андреа се гиздят като първата дама (СНИМКИ)"}
{"url": "http://pik.bg/%D1%86%D1%80%D1%83-%D0%BA%D0%B8%D1%82%D0%B0%D0%B9-%D0%B5-%D0%BD%D0%B5-%D0%BF%D0%BE-%D0%BC%D0%B0%D0%BB%D0%BA%D0%B0-%D0%B7%D0%B0%D0%BF%D0%BB%D0%B0%D1%85%D0%B0-%D0%B7%D0%B0-%D1%81%D0%B0%D1%89-%D0%BE%D1%82-%D1%80%D1%83%D1%81%D0%B8%D1%8F-news723382.html", "text": "Китай е също толкова голяма заплаха за Съединените щати , колкото и Русия , предупреди директорът на Централното разузнавателно управление ( ЦРУ ) на САЩ Майк Помпео , цитиран от Би Би Си. В интервю за британското обществено радио и телевизия Помпео каза, че китайските опити за оказване на тайно влияние върху Запада са също толкова обезпокоителни, колкото и руската подривна дейност. Китай обаче разполага с \"много по-големи възможности\" за провеждане на такива скрити операции, отколкото Русия , подчерта той. Шефът на ЦРУ призова западните страни да положат повече съвместни усилия за противодействане на китайските опити за упражняване на влияние върху тях като цяло. \"Наблюдаваме много целенасочени усилия за открадване на американска информация и за напълване на Съединените щати с шпиони - с хора, които да работят за китайското правителство срещу Америка \", предупреди той. Майк Помпео посочи, че Китай внедрява свои агенти в американската образователна и здравна система, както и в корпоративните среди. \"Това важи и за други части на света... включително Европа и Великобритания \", подчерта той. Помпео предупреди, че Русия вероятно ще се намеси в изборите за Конгрес в САЩ през ноември. \"Не съм видял значително намаление на техните дейности\", каза той, визирайки предполагаемата руска намеса в президентските избори в Съединените щати през ноември 2016 г. Шефът на ЦРУ увери, че Русия не е спирала да се меси във вътрешните работи на САЩ , и прогнозира, че тя по всяка вероятност ще се опита да повлияе на изхода от предстоящите избори за Конгрес. \"Убеден съм обаче, че Америка ще е в състояние да (организира) свободни и справедливи избори, както и че ние ще успеем да отблъснем (руските намеси) достатъчно ефикасно, за да нямат те сериозно отражение върху нашите избори\", даде да се разбере Помпео .", "date": "2018.01.30", "title": "ЦРУ: Китай  е не по-малка заплаха за САЩ от Русия"}
{"url": "http://pik.bg/%D0%BC%D0%B8%D1%82%D1%80%D0%BE%D0%BF%D0%BE%D0%BB%D0%B8%D1%82-%D0%BD%D0%B8%D0%BA%D0%BE%D0%BB%D0%B0%D0%B9-%D0%B2%D1%81%D0%B5%D0%BA%D0%B8-%D0%BE%D0%BF%D0%B8%D1%82-%D0%B7%D0%B0-%D0%BF%D0%BE%D0%B4%D1%87%D0%B8%D0%BD%D0%B5%D0%BD%D0%B8%D0%B5-%D0%BD%D0%B0-%D1%86%D1%8A%D1%80%D0%BA%D0%B2%D0%B0%D1%82%D0%B0-%D0%B7%D0%B0%D0%B2%D1%8A%D1%80%D1%88%D0%B2%D0%B0-%D1%81-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B7%D0%B0-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-news723501.html", "text": "\"Православната Църква е особено явление. Всеки опит за нейното подчиняване от страна на държавата завършва с катастрофа за държавата. Всеки опит за изтласкването ѝ вън от обществото завършва с катастрофа за обществото\". Тези пламенни слова произнесе днес пловдивският митрополит Николай на тържествената церемония, по време на която бе удостоен с почетния знак за лидерство на Института за лидерство към УниБИТ. \"Всеки опит отделни личности да се поставят над Църквата, в нейната съборност, завършват зле за тези личности. Всяко насилване върху духовността да се превие и да заеме форма различна от православната християнска - било то някаква форма на ново езичество или на някакъв нов синкретизъм - заплашва директно българската държавност. Ако искаме в днешните бурни времена да съхраним българската  държава и българското общество, трябва да сме си един на друг не ментори, а съюзници. Съюзници, които са лоялни един към друг, защото са лоялни към българския народ и към неговата православна вяра.\", посочи той, цитиран от Епицентър. Пред учени, духовници, политици и военни митрополит Николай подчерта неотменната връзка между силата на българската държавност и силата на българската духовност. Ето го словото на Пловдивския митрополит Николай по повод връчването му на  Почетния знак „Стефан Стамболов” – за личен лидерски принос към българската духовност  без съкращения: Възлюбени в Господа братя и сестри, Признавам, че приех да участвам в днешното събитие с немалко колебания. Не за нещо друго, а защото да бъда наричан „лидер в духовността” ме смущава поне по две причини. Първата е, че като всеки православен християнин, намирам суетата за вредно и опасно качество. Ние, православните християни, дефинираме гордостта като грях и то смъртен. Да приема, а още повече да повярвам, че съм „лидер в духовността” или „духовен лидер” означава безвъзвратно да изпадна в този грях, което е стъпка към погубването на душата. Това, разбира се, аз не мога да си позволя. Втората причина за моето колебание е, че аз без съмнение съм един от най-критикуваните хора в България, включително от нашите най-видни интелектуалци. Няма мое действие или изказано от мен мнение, което да не е било обругано, похулено, осмяно и в най-добрия случай отминато с пренебрежение. Поради тази причина се притеснявам, дали приемайки да бъда тук сред вас, дори само с присъствието си, няма да хвърля сянка върху вашето събитие? Да наричате митрополит Николай „лидер в духовността”! Представяте ли си колко кощунствено звучи това за мейнстриймът- общото течение на идеологията, която императивно налага на обществото своите оценки, включително за неща, които не разбира? Отсега предчувствам критиките, които ще се изсипят върху нас утре. Причината, поради която реших, все пак да дойда, е едно, за да изразя уважението си към редицата достойни мъже, включително двамата светейши български патриарси, блаженопочившия Български патриарх Максим, и нине здравстващия Български патриарх Неофит, заставали преди мен на тази трибуна. И второ, за да поговоря с хора, които, както и аз, не се страхуват да бъдат критикувани и не са склонни, както и аз не съм склонен, да се откажат от убежденията си заради сиеминутната политическа коректност. Сега, позволете ми да кажа няколко думи по повода, който ни е събрал, като искрено се надявам, че точно тази аудитория ще ми прости, ако поради неопитност в историческата наука си позволя някои съждения, почерпани по-скоро от духовния ми опит и по-малко от научната ми подготвеност, която е крайно недостатъчна, за да говоря пред толкова просветена публика за Стефан Стамболов и Църквата. Ясно е, че Стефан Стамболов е държавникът, на когото в най-голяма степен дължим изобщо съществуването на Третата българска държава. Ясно е, че неговият жизнен път и особено годините, през които той почти еднолично е държал кормилото на България са изпълнени със светлини, но и със сенки. Историческата наука проявява известна търпимост към недостатъците на държавните дейци, когато посмъртно делата им са се оказали полезни за общонародното дело и националните интереси, такива, каквито светската историческа наука ги разбира. Неговата мъчителна смърт е изкупила голяма част от греховете му. Бог да го прости. Ясно е, също така че специално неговото отношение към Българската екзархия, т.е. към Православната църква е в известен смисъл противоречиво, ако трябва да се изразя внимателно. Известно е неговото доста твърдо поведение – изразявам се отново внимателно – към Светия Синод и по-специално към определени митрополити, които той е смятал за отклоняващи се или несъгласни с провежданата от него държавна политика. Известни са обаче, също така, неговите заслуги при издействането на султанските берати-укази за назначаване на български митрополити на катедрите на три епархии: Скопие, Велес и Охрид. Тоест, от една страна, във вътрешната политика, той се е опитвал да третира Светия Синод като инструмент за провеждане на собствената му политическа линия или поне да го елиминира като източник на алтернативни мнения. От друга страна – във външната политика, Стамболов много ясно си е давал сметка, че именно Българската православна църква, а не българската държава, е онзи интеграционен фактор, който може да обедини около себе си българската нация и да поддържа жив и бодър народностния дух, особено сред онези наши сънародници, които се намират извън пределите на Отечеството. Искам да цитирам една теза на виден наш учен, която ми направи силно впечатление. В предговора си към книгата на Димитър Маринов „Стефан Стамболов и новейшата ни история” професор Андрей Пантев казва следното: „Този човек (Стефан Стамболов) заема особено място в немного ослепителната галерия от български държавници най-вече заради това, че разбра и приложи една днес изглеждаща ни проста идея – геополитическата уязвимост на България може да стане нейната сила, а необходимостта от покровител-ментор може да бъде трансформирана в изискването за съюзник, който да разбира, че няма вечни предимства на българския политически терен и поради това следва да показва лоялност по същия начин, по който се очаква от малката България”. В немалкия си вече опит като клирик и митрополит на Българската православна църква аз, вярвайте ми, съм видял много. И докато бях близо до блаженопочившия ни Патриарх Максим, включително по времето на разкола, и след това в битността ми, вече единадесет години, като митрополит на Пловдивската митрополитска катедра. Целият ми опит ми говори, че наложеното още по времето на Стефан Стамболов неопределено, светско отношение към Българската православна църква не е изживяно докрай, като неговите рецидиви се проявяват отново и отново. А именно – във вътрешно-политически план се допуска, че Църквата може да бъде инструмент за прокарване на определени политически виждания, а ако не може, то поне да не ѝ се позволява да се изявява прекалено силно като източник на алтернативни мнения. Това беше видно в епохата на комунизма, още по-видно в идеологията, стояща зад разкола, като и до ден днешен подобни убеждения не са чужди на отделни политически и обществени дейци. Колкото до външната политика, то Църквата също трябва да бъде използвана като инструмент. За съжаление, за разлика от времената на Стамболов, този път не като фактор за интеграцията на българската диаспора, какъвто тя фактически е, а като инструмент за постигане на цели от по-общ, светски, да не кажа геополитически характер. Моят проблем, и аз съм абсолютно наясно с него, е, че аз разбирам взаимоотношенията между църквата и светските начала по по-различен начин. Разбирам ги, както ги разбира или следва да ги разбира всеки православен епископ и затова търпя критики. Позволете ми сега да перифразирам професор Пантев, за да поясня мисълта си и, за да разберете защо търпя критики. Как ви звучи следната теза?: „Който иска да заеме особено място в немного ослепителната галерия от български държавници, трябва да разбере и приложи една проста идея – институционалната уязвимост на Българската православна църква всъщност е нейната сила, а привидната необходимост от неин покровител-ментор следва да бъде трансформирана в изискването за съюзник, който да разбира, че няма вечни предимства пред Бога и поради това следва да показва лоялност към българския народ и неговата вяра по същия начин, по който това го прави Българската православна църква”. Мисля, че така формулираната теза е ясна сама по себе си, но нека все пак я илюстрирам с няколко примера. Първи пример. Разколът беше опит за овладяване на ръководството на Българската православна църква и инструментализирането й за политически цели. Е, и? Какво се постигна? Какво добро се случи на България и на българския народ от този злощастен опит? Освен, че се разклати доверието в Църквата? И нейното значение като фактор в обществения дебат беше отслабено? Кой спечели от това? Българската политика? Българските политици? Или някой друг? Ето, сега например, вървят и то вървят от години опити за унищожаване на семейството, за узаконяване на семейното съжителство без брак, за разрешаване на еднополови бракове, за трети пол, утре за разрешаване еднополови родители да осиновяват деца, да ги поръчват на сурогатни майки срещу заплащане и ... не искам да продължавам с извращенията, които ни предстои да чуем, че ни очакват. От коя морална, ценностна позиция ние като общество сме против? От позицията на общочовешкия морал ли? Ами, че той, общочовешкият морал е релативен. Днес е един, утре може да е друг, в зависимост от морала на господстващата класа или, по- модерному, на господстващия елит. Единствената вярна ценностна, морална опора е християнският морал. Ако ударим, ако дискредитираме, ако подчиним Православната църква и я превърнем в инструмент на текущата политика, то кое ни гарантира, че този, който утре ще диктува политиката, няма да издиктува на Българската православна църква да започне да венчава еднополови двойки? Както това вече се случва в някои деноминации, които странно защо още се наричат християнски. Българската православна църква, повярвайте ми, няма нужда от светски ментор-покровител, защото неин покровител е Господ Иисус Христос. Ако тя приеме да има светски, политически ментор-покровител, то това ще я унищожи! Впрочем, ще унищожи само институцията Българска православна църква; Едната Света, Вселенска и апостолска Православна църква е неунищожима. Тоест, ще пострада само българският народ; вселенското православие ще си е непокътнато. Отслабвайки Църквата, отслабихме себе си. Това искам да кажа по отношение на вътрешните ментори-покровители. Друг пример. През лятото на 2016 г. ни обвиняваха защо не сме отишли на Всеправославния събор в Крит. Нападаха ни хора, които много държат ние да имаме външни ментори-покровители и да се съобразяваме с тях и с тяхната воля. Същите тези хора ни обвиняваха, че, отказвайки да участваме в едно недобре подготвено съвещание, с нехарактерен за всеправославните събори дневен ред, всъщност сме изпълнявали волята на други външни ментори-покровители, които следвало да са в конфликт с първите, а ние в Българската православна църква сме, видите ли, някакви играчки в ръцете на едните ни външните ни ментори, за сметка на другите. С този акт обаче ние показахме, че дължим лоялност само и единствено към хилядолетната православна вяра на нашия народ и я изповядваме и практикуваме, така, както разбираме заветите на единствения наш Покровител и Защитник Иисус Христос. Външни ментори-покровители не ни трябват; добре дошли са съюзници, които са лоялни към българския народ и неговата вяра, както е лоялна към праотеческата вяра Българската православна църква. Трети пример и с него приключвам. Само преди месец Светият Синод беше подложен на силен натиск от граждански кръгове незабавно, веднага, безусловно и без оглед на „някакви си там канони” да признае автокефалия на православната църква в съседната Република Македония. Виждам, че сега вече никой не настоява на това, а мнозина, които скандираха пред сградата на Светия Синод, сега признават на половин глас, че Синодът ни май е постъпил мъдро, като е предпочел да предостави решаването на този въпрос на Божията воля, която се проявява положително само тогава, когато се спазват установените от Него правила и принципи. Няма да кажа нищо повече по този въпрос, защото всяко изказване рискува да бъде изтълкувано погрешно. Но, повярвайте ми и за това, че това, което на някои се привижда като институционална слабост на Българската православна църква, всъщност е нейната сила. Имайте ни, моля ви, малко доверие! Трябваше да говоря за духовност, а сякаш повече говорих за държавност. Всъщност, основното, което ми се искаше да кажа е, че българската държавност не може да съществува без духовност. Българската духовност, колкото на някои това да не им харесва, е формирана такава, каквато е, от Православната църква. Всяко насилване върху духовността да се превие и да заеме форма различна от православната християнска – било то някаква форма на ново езичество или на някакъв нов синкретизъм – заплашва директно българската държавност. Надявам се, че всички тук събраните, имаме достатъчно натрупан житейски опит, за да сме видели пряката причинно-следствена връзка между разрушаването и подмяната на традиционния морал, който се поддържа от традиционната вяра и разрушаването на държавността. Няма такива политически или обществени цели, които могат да оправдаят подчиняването и инструментализирането на църквата. Православната църква е особено явление. Тя е основана от Господ Иисус Христос, Тя е Богочовешки организъм, за нея Господ Иисус Христос, каза, че „портите адови няма да й надделеят” (Мат.16:18), на нея - Църквата Христос обеща, че ще бъде с нея до свършека на света. Православната Църква е наистина особено явление. Всеки опит за нейното подчиняване от страна на държавата завършва с катастрофа за държавата. Всеки опит за изтласкването ѝ вън от обществото завършва с катастрофа за обществото. Всеки опит отделни личности да се поставят над Църквата, в нейната съборност, завършват зле за тези личности. Ако искаме в днешните бурни времена да съхраним българската  държава и българското общество, трябва да сме си един на друг не ментори, а съюзници. Съюзници, които са лоялни един към друг, защото са лоялни към българския народ и към неговата православна вяра. И, благодаря на професор Андрей Пантев за неговите думи, които дадоха импулса за тези разсъждения, с които се надявам да не съм ви отегчил. Призовавам над всички вас Божието благословение! Бог да пази България!", "date": "2018.01.30", "title": "Митрополит Николай: Всеки опит за подчинение на църквата завършва с катастрофа за държавата!"}
{"url": "http://pik.bg/%D0%B1%D0%B0%D1%80%D0%BE%D0%B2%D0%BA%D0%B0-%D0%B3%D0%B0%D0%BB%D0%B5%D0%BD%D0%B0-%D1%81%D0%B5-%D0%BA%D1%8A%D0%BF%D0%B5-%D0%B2-%D0%BA%D1%80%D0%B8%D1%81%D1%82%D0%B0%D0%BB%D0%B8-%D0%B8-%D0%B7%D0%BB%D0%B0%D1%82%D0%BE-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-%D1%81%D0%BD%D0%B8%D0%BC%D0%BA%D0%B8-news723406.html", "text": "5-звездния хотел \"Чираан Палас\" в Истанбул. Великолепният османски дворец от 19 век дълги години стои изоставен, преди реномираната верига \"Кемпински\" да го превърне в един от най-луксозните хотели в света. Известен е с кристалните си полилеи, стенописи в османски стил, високи тавани и френски прозорци, от които се открива прекрасна гледка към Босфора и азиатската част на Истанбул. Българи, отсядали в \"Чираан\" твърдят, че кранчетата на смесителите в баните са от кристал и чисто злато. В момента цените в луксозното място започват от 820 лева, но това е най-евтината стая и то с изглед към градината. Тези с частична гледка към Босфора скачат на 1300 лв., а делукс стая с директен изглед към п Истанбулската почивка на Гален и Галин обаче ще бъде кратка, тъй като утре трябва да се върнат в София. В четвъртък певицата подновява участията си с лайв в \"Мегами\". Галена използва кратката пауза в програмата си и си подари няколко дни в едно от най-скъпите места в света. Звездата на \"Пайнер\" се похвали, че с мъжа й Галин са в ротока, който свързва Мраморно и Черно море, надхвърля 2 бона.", "date": "2018.01.30", "title": "БАРОВКА! Галена се къпе в кристали и злато в Истанбул (СНИМКИ)"}
{"url": "http://pik.bg/%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D1%80%D0%B8%D0%B2%D0%B0%D0%BB%D0%B4%D0%BE-%D1%81-%D1%85%D1%83%D0%B1%D0%B0%D0%B2%D0%B8-%D0%B4%D1%83%D0%BC%D0%B8-%D0%B7%D0%B0-%D1%81%D0%B8%D0%BD%D0%B8%D1%82%D0%B5-news723361.html", "text": "Легендата Ривалдо поздрави сина си за трансфера му в Левски. Бразилският вълшебник пожела на наследника си много успехи със \"синята\" фланелка. Ето какво написа Ривалдо в социалните мрежи: \"Синът ми Ривалдиньо! Поздравление за трансфера. Бог да те благослови в този нов етап от живота ти. Време е да се съсредоточиш върху Левски - един от най-големите клубове в България. Бог да ви благослови всички и дано заедно с моя син да ви подкрепя във всичко\", написа Ривалдо.", "date": "2018.01.30", "title": "Легендата Ривалдо с хубави думи за \"сините\""}
{"url": "http://pik.bg/%D1%86%D0%B0%D1%86%D0%B0%D1%80%D0%BE%D0%B2-%D1%80%D0%B0%D0%B7%D0%BF%D0%BE%D1%80%D0%B5%D0%B4%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B8-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B8%D1%82%D0%B5-%D0%B2-%D0%B1%D0%B4%D0%B6-news723509.html", "text": "Главният прокурор Сотир Цацаров разпореди на Софийска градска прокуратура да извърши проверка по повод на излъчения репортаж в Нова телевизия за злоупотреби в БДЖ – Товарни превози. Ще бъдат проверявани твърденията за некачествен ремонт на локомотивите, сключване на неизгодни договори с външни изпълнители на ремонта, както и изплатени трудови възнаграждения без основание на лица, назначени формално в системата на БДЖ. В хода на проверката ще бъдат изискани материалите от Нова телевизия (вкл. и неизлъчените записи) и ще бъдат снети обяснения и от длъжностни лица от БДЖ.", "date": "2018.01.30", "title": "Цацаров разпореди проверки за скандалите в БДЖ"}
{"url": "http://pik.bg/%D0%B7%D0%B2%D0%B5%D1%80%D1%81%D0%BA%D0%BE-%D0%BC%D0%B5%D0%BB%D0%B5-%D1%82%D0%BE%D0%B2%D0%B0%D1%80%D0%B5%D0%BD-%D0%BA%D0%B0%D0%BC%D0%B8%D0%BE%D0%BD-%D1%81%D0%B5-%D0%B1%D0%BB%D1%8A%D1%81%D0%BD%D0%B0-%D1%87%D0%B5%D0%BB%D0%BD%D0%BE-%D0%B2-%D1%80%D0%B5%D0%BD%D0%BE-%D0%BD%D0%B0-%D0%BF%D1%80%D0%BE%D1%85%D0%BE%D0%B4%D0%B0-%D0%BD%D0%B0-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0%D1%82%D0%B0-news723519.html", "text": "Катастрофа между лек и товарен автомобил е станала в Прохода на Републиката във вторник след обяд. Сигнал за произшествието е получен в 16,20 часа на 30 януари. По първоначална информация в района на великотърновското село Въглевци челно са се ударили товарен автомобил „Мерцедес“, с пловдивска регистрация и лек автомобил „Рено“, с великотърновска регистрация. Пострадал е водачът на лекия автомобил. Двете возила са извън пътното платно и не пречат на движението. Причините са в процес на изясняване. На мястото има екипи на полицията и Спешна помощ.", "date": "2018.01.30", "title": "Зверско меле! Товарен камион се блъсна челно в рено на Прохода на републиката"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B0%D0%B2%D1%82%D0%BE%D0%B4%D0%B6%D0%B0%D0%BC%D0%B1%D0%B0%D0%B7%D0%B8%D1%82%D0%B5-%D0%B2-%D1%81%D0%BE%D1%84%D0%B8%D1%8F-%D1%81%D0%B5-%D0%B0%D0%BA%D1%82%D0%B8%D0%B2%D0%B8%D0%B7%D0%B8%D1%80%D0%B0%D1%85%D0%B0-%D0%BF%D0%B0%D0%B7%D0%B5%D1%82%D0%B5-%D1%81%D0%B8-%D0%BA%D0%BE%D0%BB%D0%B8%D1%82%D0%B5-news723464.html", "text": "19 коли със запален двигател са откраднати в София за януари 2018 г., съобщи БНР, позовавайки се на МВР. От вътрешното ведомство отчитат, че има увеличение на този вид престъпление. Заради студеното време навън, повечето хора предпочитат да затоплят купето на автомобила си преди да се качат в него. Повечето от автомобилите, взети по този начин, се връщат срещу откуп. Най-често такива престъпления се извършват, когато водачът излезе за минута от колата си, за да купи вестник или закуска. \"Има леко завишаване на противозаконните отнемания на кола със запален двигател. Миналата година за същия период бяха 6 автомобила, а към момента са 19. Това прави около 19% от общо заявените противозаконно отнети автомобили от началото на годината към настоящия момент\", заяви Пламен Максимов от Сектора за борба с кражбите на автомобили в Столичната полиция.", "date": "2018.01.30", "title": "ВАЖНО! Автоджамбазите в София се активизираха, пазете си колите"}
{"url": "http://pik.bg/%D1%81%D0%B2%D0%B5%D1%82%D0%BE%D0%B2%D0%B5%D0%BD-%D1%85%D0%B8%D1%82-%D1%81%D1%83%D1%80%D0%B2%D0%B0-%D0%B8%D0%B7%D0%BF%D1%80%D0%B5%D0%B2%D0%B0%D1%80%D0%B8-%D0%BA%D0%B0%D1%80%D0%BD%D0%B0%D0%B2%D0%B0%D0%BB%D0%B0-%D0%B2-%D1%80%D0%B8%D0%BE-news723378.html", "text": "Половин милион души са посетили кукерския карнавал \"Сурва\" в Перник през почивните дни. Броят на участниците тази година отбеляза абсолютен рекорд, като надмина тези в прочутия карнавал в Рио де Жанейро. В маскарада в Перник се включиха близо 7500 души от 105 български и 17 чуждестранни състава от 8 държави – Италия, Македония, Сърбия, Португалия, Словения, Румъния, Албания. „По този показател бихме могли да се борим за място в „Гинес“, съобщи кметът на Перник Вяра Церовска, която е председател на организационния комитет на фестивала. Тя получи специален плакет от президента на Федерацията на европейските карнавални градове Хенри ван дер Кроон, наричан Краля на фестивалите. Той обяви Перник за зимния Рио де Жанейро. Фестивалът в Перник води началото си от далечната 1966 година, а от 1985 година е международен.", "date": "2018.01.30", "title": "СВЕТОВЕН ХИТ! \"Сурва\" изпревари карнавала в Рио"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B3%D0%B5%D0%BE%D1%80%D0%B3%D0%B8-%D0%B8%D0%BB%D0%B8%D0%B5%D0%B2-%D0%BC%D0%B0%D0%B9%D0%BA%D1%8A%D0%BB%D0%B0-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B4%D1%80%D0%B0%D0%BC%D0%B0%D1%82%D0%B0-%D1%81-%D0%B3%D1%80%D0%B8%D1%88%D0%BE-%D0%B8-%D1%81%D0%BE%D1%84%D0%B8%D1%8F-%D0%BE%D1%83%D0%BF%D1%8A%D0%BD-news723476.html", "text": "- Той изигра много тежки мачове на Аустрелиън Оупън и съвсем нормално, може да го боли рамото. За мен съвсем обективно и реално е да има някакви притеснения. Той е професионалист, не вярвам да не иска да играе на този турнир, защото Димитров е за мен - 70 процента състезанието. И българската публика ще го очаква него. Но ако е контузен - няма как да участва. Той трябва да си пази първо здравето и след това всичко друго. - Като професионалист, моето мнение е, че той не трябва да играе (при положение, че изпитва физически проблеми). - Тези състезания се правят от звездите, които ще играят. Публиката иска да гледа звезди. Ако поне от Топ 20 на ранглистата има двама-трима човека на турнира, това е много високо ниво за България ( ). - Не, не вярвам. Григор е много сериозно момче, сериозен професионалист и не вярвам. Ние в България обичаме тези конфликти и интриги - не вярвам, поради неговия имидж - първо като българин, второ като професионалист. Това е спорт, всеки обича да се подвизава пред родна публика. Абсурд, абсурд, не може дори да ми мине през главата, че той ще имитира, че е контузен, за да не играе! Абсурд е!", "date": "2018.01.30", "title": "САМО В ПИК! Георги Илиев-Майкъла с ексклузивен коментар за драмата с Гришо и \"София Оупън\""}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%B2-%D0%BF%D1%8A%D1%80%D0%B2%D0%B8%D1%8F-%D0%BF%D0%BE%D0%BB%D1%83%D1%84%D0%B8%D0%BD%D0%B0%D0%BB-%D0%B7%D0%B0-%E2%80%9D%D0%B5%D0%B2%D1%80%D0%BE%D0%B2%D0%B8%D0%B7%D0%B8%D1%8F%E2%80%9D-2018-news723380.html", "text": "На 29 януари бе изтеглен жребият за полуфиналите на „Евровизия“ 2018. Късметът отреди на България място в първия полуфинал, който ще се излъчи на 8 май от 22:00 българско време, съобщава \"Епицентър\". В него нашата песен ще бъде една от 19-те, които ще се борят за общо десет квоти за Големия финал на 12 май. Извън самата процедура по теглене на жребия, кметът на Лисабон Фернандо Медина получи от кмета на предишния домакин на конкурс Киев ключовете на „Евровизия“, с което формално португалската столица пое щафетата. В своето слово Медина заяви, че поколения португалци са чакали този момент и се надява, че всички участващи държави и фенове ще се чувстват като у дома си в Лисабон. От този момент времето започва да тече още по-бързо за организаторите на конкурса, тъй като първият полуфинал е на 8 май, а репетициите за „Евровизия“ започват в края на месец април. Следните държави ще могат да гласуват за българската песен - Испания, Португалия, Великобритания, Беларус, Литва, Албания, Чехия, Белгия, Исландия, Азербайджан, Израел, Естония, Швейцария, Финландия, Австрия, Ирландия, Армения, Кипър, Хърватия, Гърция и Македония.", "date": "2018.01.30", "title": "България е в първия полуфинал за ”Евровизия” 2018"}
{"url": "http://pik.bg/%D0%BA%D0%B7%D0%BF-%D1%80%D0%BE%D0%B2%D0%B8-%D0%B7%D0%B8%D0%BC%D0%BD%D0%B8%D1%82%D0%B5-%D0%BA%D1%83%D1%80%D0%BE%D1%80%D1%82%D0%B8-%D0%B7%D0%B0-%D0%BD%D0%B5%D1%80%D0%B5%D0%B0%D0%BB%D0%BD%D0%BE-%D0%BD%D0%B0%D0%B4%D1%83%D1%82%D0%B8-%D1%86%D0%B5%D0%BD%D0%B8-news723471.html", "text": "КЗП В зимните курорти Комисията за защита на потребителите (КЗП) проверява коректното обявяване и прилагане на цените в заведенията и в търговските обекти, тъй като в пика на сезона обикновено всичко там е значително по-скъпо. Това съобщи председателят Димитър Маргаритов по BIT, съобщиха от пресцентъра на . „Проверяваме всички видове търговски обекти, включително и магазините в курортните комплекси. Има определен контингент туристи, които осъществяват почивка в т.нар. домашни условия и предпочитат да пазаруват в тези магазини”, обясни Маргаритов. В условията на пазарна икономика ценообразуването е свободно и санкции за високи цени няма как да бъдат налагани. „Ако не можем да влияем върху ценовите равнища, то поне можем да проверим дали няма някакви опити за измама с цените на определени продукти. Например, да бъдат таксувани по-скъпо на касовите апарати. Това попада в сферата на нашите проверки, заедно с останалите обекти – ресторантите, хотелите и съоръженията за ски туризъм”, продължи той. В студиото на предаването „Код 11-13” председателят на КЗП коментира и идеята за въвеждането на минимални цени на нощувка в хотелите с 3, 4 и 5 звезди. „Такова нещо не би трябвало да се случи или да се мисли”, каза той. Според Маргаритов пазарът определя цените и разумната политика на самите търговци в това отношение ще осигури естествената регулация. „Законът не прави разлика между това дали стоката е първа, втора или някаква друга употреба. Правата на потребителите по отношение на рекламация за дефект са налице. Гаранционните срокове по закон до две години – също. Когато потребителите имат проблем с такъв тип стока, те трябва да предявят своята претенция пред търговеца, от когото са я закупили”, коментира Маргаритов в отговор на въпрос на водещата Диана Радева по повод новосъздаден пътеводител в интернет за магазини за дрехи втора употреба. „Ние също проследихме какво представлява платформата. Тя има безспорни предимства – систематизира една информация, дава възможност на хората да се ориентират бързо къде се намират тези обекти. Но, въпреки това, ние следва да предупредим тези потребители, че това е просто един способ за тяхното улеснение”, добави Маргаритов. Той обаче настоя да се внимава при влизане в директни търговски взаимоотношения. „Тази платформа не предоставя абсолютно всички онези задължителни условия и изисквания на онлайн пазаруването. Тя просто насочва потребителите да посетят един или друг търговски обект в дадена част от населеното място”, обясни председателят на КЗП. Маргаритов посочи, че при онлайн платформите за търговия има задължителна минимална информация, важни права като това на отказ в 14-дневен срок, например. Той обобщи, че при интернет покупките са важни са три неща. Пазаруването трябва да бъде селективно – да се подбират и съпоставят оферти, критично – да се анализират детайлите в офертата, и внимателно – за да не бъде натоварен потребителят с допълнителни разходи на финала на покупката. През следващите месеци проверките на Комисията в зимните курорти продължават. Вниманието на експертите ще бъде насочено и към стоки за следващия сезон, които вече се внасят в България – най-вече от гледна точка на безопасността.", "date": "2018.01.30", "title": "КЗП рови зимните курорти за нереално надути цени "}
{"url": "http://pik.bg/%D1%82%D1%80%D0%B8%D1%81%D1%82%D1%80%D0%B0%D0%BD%D0%BA%D0%B0%D1%82%D0%B0-%D1%81%D0%B5-%D1%81%D1%8A%D0%B1%D0%B8%D1%80%D0%B0-%D0%B7%D0%B0-%D1%82%D1%80%D1%83%D0%B4%D0%BE%D0%B2%D0%B0%D1%82%D0%B0-%D0%BC%D0%B8%D0%B3%D1%80%D0%B0%D1%86%D0%B8%D1%8F-news723457.html", "text": "Националният съвет за тристранно сътрудничество ще проведе заседание утре, 31 януари, от 13,30 ч. в сградата на Министерския съвет. Ще бъдат обсъдени проектите на Закон за изменение и допълнение на Закона за трудовата миграция и трудовата мобилност. Освен тях на заседанието ще бъде обсъдено и постановление на МС за изменение и допълнение на Наредбата за трудовите и непосредствено свързаните с тях отношения между членовете на екипажа на кораба и корабопритежателя.", "date": "2018.01.30", "title": "Тристранката се събира за трудовата миграция"}
{"url": "http://pik.bg/%D0%BD%D0%B0%D0%BB%D0%B0%D0%B3%D0%B0%D1%82-%D0%B6%D0%B5%D1%81%D1%82%D0%BE%D0%BA%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D0%B7%D0%B0-%D0%BF%D1%80%D0%B0%D0%BD%D0%B5-%D0%BD%D0%B0-%D0%BF%D0%B0%D1%80%D0%B8-news723418.html", "text": "Европейският парламент въведе нови правила за прозрачност при случаи на финансиране на тероризъм или пране на пари. Правилата засягат и виртуалните валути. Евродепутатът Емил Радев, който е докладчик на Групата на ЕНП по този въпрос каза, че сега вече борбата с прането на пари и с финансирането на терористични организации ще може да се провежда по-ефективно: \"Комисия граждански свободи, правосъдие и вътрешен ред на Европейския парламент прие с огромно мнозинство петата директива за борба с пране на пари и финансиране на тероризъм, по която имам удоволствието да съм докладчик от страна на ЕНП. Въвеждат се нови моменти в борбата с прането на пари. Вече ще се виждат реалните собственици на фирмите, на доверителните фондове, регистрите ще бъдат публични. Също така се разкрива и анонимността при наемането на сейфове, разплащателни сметки. Всички те ще влязат в регистър и звената за борбата с прането на пари ще имат достъп до тях. За първи път тази директива се занимава и с виртуалните валути. Доставчиците на услуги с виртуални валути в ЕС вече ще се лицензират, а също така ще се наблюдава процеса, когато тези виртуални валути преминат в реални платежни инструменти. Разширява се кръгът на лицата, които трябва да наблюдават и да подават информация при пране на пари до компетентните органи. С новите моменти в петата директива ще се направи много по-добра и по-бърза борбата с пране на пари и - разбира се - ще се прекрати много опасното финансиране на терористични организации\".", "date": "2018.01.30", "title": "Налагат жестоки санкции за пране на пари"}
{"url": "http://pik.bg/%D0%BD%D0%BE%D0%B2%D0%B0-%D0%B4%D1%80%D0%B0%D0%BC%D0%B0-%D1%81%D1%8A%D1%81-%D0%B7%D0%BB%D0%BE-%D0%BA%D1%83%D1%87%D0%B5-%D1%80%D0%BE%D1%82%D0%B2%D0%B0%D0%B9%D0%BB%D0%B5%D1%80-%D0%BD%D0%B0%D1%80%D1%8A%D1%84%D0%B0-%D0%B8%D0%BD%D0%B2%D0%B0%D0%BB%D0%B8%D0%B4-%D0%B2-%D1%85%D0%B0%D1%81%D0%BA%D0%BE%D0%B2%D0%BE-news723455.html", "text": "Ротвайлер нахапа инвалид в Хасково, а 80-годишният му баща го спаси. Това съобщи 55-годишният Андрей Башев, който вече е преминал и през кабинета на съдебния лекар Христо Еленски. По случая работи и полицията в Хасково, предаде Дарик. Това е втори случай с нахапан от зло куче човек, след като вчера в пазарджишкото село Макрище, питбул уби 3-годишно момченце. Андрей Башев излязъл пред блока си да пие кафе със съседите си. С него било и домашното му куче. Два ротвайлера от фирма в жк. „Орфей” прескочили оградата и се спуснали към домашния любимец на Андрей. Той се опитал да ги разтърве. В този момент едното куче нахапало ръката му. Да му помогне се притекъл бащата на Андрей – Миша Михайлов на 80 години. Съседи извикали линейка. Спешните медици му оказали първа помощ, а след това на Андрей Башев му е направена операция. Съдебният лекар д-р Христо Еленски го е освидетелствал. Потърпевшият е решен да си търси правата по съдебен път. Той обаче ще ползва социален адвокат, защото няма пари да наеме защитник.От няколко месеца хасковските адвокати предлагат безплатни консултации за нуждаещи се хора. Днес такъв беше осигурен на Андрей. Бизнесменът, който отглежда ротвайлерите отказа да говори пред микрофон. Той заяви, че това не отговаря на истината и че не отглежда кучета от опасната порода. Съседите на пострадалия, които са станали преки свидетели на инцидента заявиха, че той лъже.", "date": "2018.01.30", "title": "Нова драма със зло куче! Ротвайлер наръфа инвалид в Хасково"}
{"url": "http://pik.bg/%D0%B3%D0%BE%D0%BB%D1%8F%D0%BC-%D1%88%D0%BB%D0%B5%D0%BC-%D0%BF%D0%B8%D1%8F%D0%BD-%D1%88%D0%BE%D1%84%D1%8C%D0%BE%D1%80-%D0%BF%D0%BE%D0%BC%D0%BB%D1%8F-%D0%BF%D0%BE%D1%80%D0%B5%D0%B4-%D0%BD%D0%B0-%D0%BD%D0%BE%D0%BC%D0%B5%D1%80%D0%B0%D1%82%D0%B0-%D1%81%D0%BF%D0%B8%D1%80%D0%BA%D0%B0-%D0%BA%D0%BE%D0%BB%D0%B0-%D0%B8-%D0%BA%D1%8A%D1%89%D0%B0-news723456.html", "text": "Областната дирекция на МВР – Габрово Водач с 2,21 промила алкохол се блъсна последователно в автобусна спирка, паркиран автомобил и къща в Плачковци, съобщиха от . Вчета в РУ Трявна е получен сигнал за пътнотранспотно произшествие в кв. „Боевци“ в Плачковци. На място полицейските служители установили, че лек автомобил „Форд Ескорт“, се е блъснал в автобусна спирка, в паркиран друг автомобил и в къща. При проверка на 31-годишния водач, техническото средство отчело 2,21 промила алкохол. Същият е привлечен като обвиняем за престъпление и му е взета мярка за неотклонение.", "date": "2018.01.30", "title": "ГОЛЯМ ШЛЕМ! Пиян шофьор помля поред на номерата спирка, кола и къща"}
{"url": "http://pik.bg/%D1%80%D0%B8%D0%B0%D0%BB%D0%B8%D1%82%D0%B8-%D0%BB%D1%8E%D0%B1%D0%BE%D0%B2-%D1%8F%D0%BD%D0%B8-%D0%BE%D1%82-%D1%84%D0%B5%D1%80%D0%BC%D0%B0%D1%82%D0%B0-%D0%B7%D0%B0%D0%B1%D0%B8-%D0%B2%D0%B4%D0%BE%D0%B2%D0%B8%D1%86%D0%B0-%D0%B4%D0%B0%D1%81%D0%BA%D0%B0%D0%BB%D1%8A%D1%82-%D0%BF%D0%BE-%D0%B8%D1%81%D1%82%D0%BE%D1%80%D0%B8%D1%8F-%D0%B2%D0%B8%D0%B4%D1%8F-%D0%BF%D1%80%D0%B0%D1%81%D0%BA%D0%BE%D0%B2%D0%BA%D0%B0%D1%82%D0%B0-%D0%BD%D0%B0-%D0%B2%D0%B8%D0%BE%D0%BB%D0%B5%D1%82%D0%B0--news723398.html", "text": "Победителят от последния сезон на \"Фермата\" Яни Андреев най-накрая успя да свали колежката си от шоуто Виолета Тодорова. Двамата с вдовицата се сваляха през голяма част от предаването, а Виолета така и не отвърна на чувствата му, но не ги и отхвърли. Месец и половина след края на предаването Яни успя да изпълни мечтата си - да види прасковката на Вили, както самият той се изрази в един от епизодите, писа \"Телеграф\". Във \"Фермата\" двамата имаха доста закачки, но не престъпиха границата, макар да осъществиха няколко целувки и масажи пред камерата. След победата си в шоуто Яни заяви: \"С Вили си прекарвах страхотно вътре и не мислехме непрекъснато за играта. Това направи престоя ни там много ползотворен и премина леко, без напрежение и битки. Отношенията ни в момента са чисто приятелски и 100% ще си останем такива и след предаването\". Очевидно вече приятелството им е преминало на по-висша фаза. За зрителите остана тайна какво мисли майката на Яни за Виолета, която е вдовица и има две малки деца. Влюбените си направиха романтична екскурзия до Берлин, където гостуваха на колегата им от шоуто Иван Гинчев и неговата съпруга. От щастливите снимки в социалните мрежи се вижда, че те са се наслаждавали максимално на времето си заедно и са обиколили някои от най-интересните места в града.", "date": "2018.01.30", "title": "РИАЛИТИ ЛЮБОВ! Яни от \"Фермата\" заби вдовица! Даскалът по история видя прасковката на Виолета (СНИМКИ)"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%81%D0%BE%D1%84%D0%B8%D0%B9%D1%81%D0%BA%D0%B0-%D0%B2%D0%BE%D0%B4%D0%B0-%D0%B2%D1%80%D1%8A%D1%82%D0%B2%D0%B0-%D0%BA%D1%80%D0%B0%D0%BD%D1%87%D0%B5%D1%82%D0%BE-%D0%B2-%D0%BD%D1%8F%D0%BA%D0%BE%D0%BB%D0%BA%D0%BE-%D0%BA%D0%B2%D0%B0%D1%80%D1%82%D0%B0%D0%BB%D0%B0-news723334.html", "text": "Софийска вода” временно ще прекъсне водоснабдяването в някои части на столицата днес, съобщиха от пресцентъра на водоснабдителното дружество. Във връзка с подмяна на сградно водопроводно отклонение на ул. „Деян Белишки“, жк. „Гоце Делчев“, се налага спиране на водоподаването от 10:00 до 16:00 часа на клиентите на „Софийска вода”, живеещи в района на: ул. „Деян Белишки“ от бул. „Тодор Каблешков“ до ул. „Силиврия“; ул. „Силиврия“ от ул. „Деян Белишки“ до ул. „Славовица“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Деян Белишки“ №40-42. Във връзка с изграждане на сградно водопроводно отклонение на ул. „Овче поле“, Център, се налага спиране на водоподаването от 10:00 до 18:00 часа на клиентите на „Софийска вода”, живеещи в района на ул. „Овче поле“ от бул. „Тодор Александров“ до бул. „Александър Стамболийски“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Овче поле“ и бул. „Тодор Александров“. Във връзка с монтаж на спирателен кран на ул. „Нарцис“, с. Лозен, се налага спиране на водоподаването от 9:00 до 17:00 часа на клиентите на „Софийска вода”, живеещи в района на: ул. „Съединение“, ул. „Кирил и Методий“, ул. „Ралица“; ул. „Ален мак“, ул. „Мусала“, ул. „Мургаш“, ул. „Нарцис“, ул. „Хризантема“, ул. „Латинка“, ул. „Незабравка“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Янко Панайотов“ ъгъла с ул. „Искра“. Във връзка с изпълнение на инвестиционен проект за реконструкция на уличен водопровод на ул. „Борова гора“ с. Кокаляне, се налага спиране на водоподаването от 9:00 до 21:00 часа на клиентите на „Софийска вода”, живеещи в района на: ул. \"Борова гора\", ул. \"Батийница\", ул. \"Люляк\" от ул. \"Падинето\" до ул. \"Батийница\"; ул. \"Явор\", ул. \"Латинка\", ул. \"Теменуга\" от ул. \"Батийница\" до ул. \"Борова гора\"; ул. \"Калина\" №15. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Димитър Гущанов“ ъгъла с ул. „Железопътна“. След възстановяване на водоснабдяването е възможно временно повишаване мътността на водата. След реализацията на този инвестиционен проект клиентите на „Софийска вода” живеещи в района ще почувстват значително подобреното качество на предоставяните услуги. Във връзка с изпълнение на инвестиционен проект за реконструкция на уличен водопровод и изграждане на битова канализация на ул. „Стара планина“ с. Войнеговци, се налага спиране на водоподаването от 9:00 до 21:00 часа на клиентите на „Софийска вода”, живеещи в района на ул. “Стара планина“ от ул. „Вършец“ до последната спирка на „Масов градски транспорт“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Стара планина“. След възстановяване на водоснабдяването е възможно временно повишаване мътността на водата. След реализацията на тези инвестиционни проекти клиентите на „Софийска вода” живеещи в района ще почувстват значително подобреното качество на предоставяните услуги. Във връзка с реконструкция на уличен водопровод на ул. „Княз Борис I“ , гр. Банкя , се налага спиране на водоподаването от 09:30 до 20:00 часа на клиентите на „Софийска вода”, живеещи в района на: ул. „Патриарх Евтимий“ от ул. „Трапезица“ до ул. „Княз Борис I“; ул. „Княз Борис I“ от ул. „Антим I“ до ул. „Трапезица“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Трапезица“ ъгъла с ул. „Патриарх Евтимий“. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx.", "date": "2018.01.30", "title": "ВАЖНО! \"Софийска вода\" врътва кранчето в няколко квартала"}
