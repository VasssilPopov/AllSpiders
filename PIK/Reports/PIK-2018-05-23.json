{"url": "http://pik.bg/%D0%B1%D0%B8%D0%B2%D1%88-%D1%80%D0%B5%D0%B9%D0%BD%D0%B4%D0%B6%D1%8A%D1%80-%D1%80%D1%83%D1%82%D0%B8-%D0%B4%D0%B6%D0%B0%D0%BC%D0%B8%D1%8F%D1%82%D0%B0-%D0%BD%D0%B0-%D1%81%D1%83%D0%BB%D1%82%D0%B0%D0%BD-%D0%BC%D0%B5%D1%85%D0%BC%D0%B5%D0%B4-ii-%D0%B7%D0%B0%D0%B2%D0%BE%D0%B5%D0%B2%D0%B0%D1%82%D0%B5%D0%BB%D1%8F-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-news752286.html", "text": "Полицията в Кюстендил арестува 50-годишен мъж, който започнал да руши джамията „Фатих Мехмед“ на главната улица „Цар Освободител“, която е паметник на културата. Случайно преминаващи граждани се впечатлили от това, че мъжът се опитвал да вади камъни от културно-историческия обект. Освен това на висок глас заплашвал, че ще я изравни със земята. „При нас постъпи сигнал за вандалски акт от страна на мъж. Веднага изпратихме автопатрул на мястото, който установи 50-годишния кюстендилец Димитър от село Слокощица“, казаха работещи по случая. Димитър е задържан за едно денонощие в ареста на полицейското управление, по случая е образувано досъдебно производство, съобщава Струма БГ. Жители от село Слокощица, разбрали за инцидента, си спомниха, че 50-годишният техен съселянин страдал от психично заболяване. Докарал си го след военна мисия в източна страна. Започнал да изпитва вид фобия конкретно към джамии и опитът му в полунощ да руши не бил епизодичен. 50-годишният мъж ще бъде освободен от ареста, тъй като негов роднина е представил медицински документ, в който се посочва, че страда от психическо заболяване. За случая вече е уведомен и дежурен прокурор. Джамията „Фатих Мехмед” е строена през 1531 г. и е архитектурен паметник на културата с решение на местния Общински съвет. Носи името на османския султан Мехмед II, наричан още Завоевателя. Преди време идеята на Регионалния исторически музей бе да превърне джамията в музей на религиите. Минарето й е високо 37 метра. Сподели:", "date": "2018.05.23", "title": "Бивш рейнджър рути джамията на султан Мехмед II Завоевателя в Кюстендил "}
{"url": "http://pik.bg/%D1%82%D0%BE%D1%82%D0%B0%D0%BB-%D1%89%D0%B5%D1%82%D0%B0-%D0%BC%D0%BB%D0%B0%D0%B4%D0%B0-%D1%88%D0%BE%D1%84%D1%8C%D0%BE%D1%80%D0%BA%D0%B0-%D0%BD%D0%B0%D1%86%D0%B5%D0%BB%D0%B8-%D1%81%D1%82%D1%8A%D0%BB%D0%B1-%D1%81-%D0%B1%D0%BC%D0%B2-news752410.html", "text": "28-годишна жена от село до Добрич блъсна лек автомобил БМВ челно в стълб. Жената е загубила контрол над превозното средство заради несъобразена скорост. Инцидентът е станал днес около 00,25 ч., по бул. 25 септември\" в Добрич, в близост до пътен възел Сердика, съобщиха от Областната дирекция на МВР. При удара на автомобила е нанесена тотална щета, казват още от полицията. Шофьорката е прегледана и освободена за домашно лечение с натъртвания и охлузвания по долните крайници, без опасност за живота. Пътнотранспортното произшествие е обслужено по административен ред, добавиха от полицията. Сподели:", "date": "2018.05.23", "title": "ТОТАЛ ЩЕТА! Млада шофьорка нацели стълб с БМВ"}
{"url": "http://pik.bg/%D1%80%D1%83%D1%81%D0%B8%D1%8F-%D0%B8-%D1%81%D0%B0%D1%89-%D0%B2-%D1%81%D0%B1%D0%BB%D1%8A%D1%81%D1%8A%D0%BA-%D0%B7%D0%B0-%D0%B8%D1%80%D0%B0%D0%BD-news752340.html", "text": "РИА Новости, цитирани от \"Фокус\". Опитите на САЩ да обявят Иран за основна заплаха за света на международните площадки са безперспективни, тъй като мнозинството от членовете на международната общност не са съгласни с това, заяви пред журналистите заместник-директорът на департамента по въпросите на новите предизвикателства и заплахи към Министерството на външните работи на Русия Дмитрий Феоктистов, цитиран от Във вторник руска делегация начело с Феоктистов проведе пореден кръг консултации с американските си колеги по въпросите на борбата с финансирането на тероризма и въпросите на сътрудничеството на площадката на международната Група за разработване на финансови мерки за борбата с прането на пари в руското постоянно представителство при ООН в Ню Йорк. Според думите на дипломата, в хода на консултациите руската страна се е поинтересувала, дали последните заявления на САЩ по адрес на Иран не означават промяна на техните приоритети в борбата с тероризма и дали Вашингтон не се опитва да промени темата на дискусиите в ООН от борбата с „Ислямска държава“ и „Ал Кайда“ към „старите нови врагове“. САЩ официално е прибавил Иран към „страните-спонсори на тероризма“. „Тук те нямат шансове. Това е (антииранска) политическа поръчка на действащата администрация (на САЩ) и американците (в ООН) са принудени да го отработват. В хода на днешните консултации те, не веднага, но признаха, че „Ислямска държава“ и „Ал Кайда“ са основната заплаха“, заяви Феокистов. Сподели:", "date": "2018.05.23", "title": "Русия и САЩ в сблъсък за Иран"}
{"url": "http://pik.bg/%D0%B0%D0%BD%D0%B0%D0%BB%D0%B8%D0%B7%D0%B8%D1%80%D0%B0%D0%B9-%D1%82%D0%BE%D0%B2%D0%B0-%D1%81%D0%B5%D0%BA%D1%81%D1%8A%D1%82-%D0%BF%D0%B0%D0%B7%D0%B8-%D0%BF%D0%B0%D0%BC%D0%B5%D1%82%D1%82%D0%B0-%D0%BD%D0%B0-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B8%D1%82%D0%B5-%D1%85%D0%BE%D1%80%D0%B0-news752378.html", "text": "Сексът може да помогне за съхраняване на паметта при възрастните хора. До този извод стигна австралийският психолог Марк Алън. Той е анализирал данните от интимния живот на над 6000 души на възраст над 50 години. Ученият е направил извода, че макар сексът да не подобрява паметта, той я поддържа на по-високо ниво. Освен това емоционалната връзка между партньорите също влияе положително на качеството на паметта. Установено е, че факторите на околната среда също помагат за запазването на ясния ум. Същото може да се каже и за социалните връзки. По-рано учени от Калифорнийския университет в Бъркли достигнаха до извода, че жените, които редовно карат колело, изпитват повишено сексуално влечение. Сподели:", "date": "2018.05.23", "title": "АНАЛИЗИРАЙ ТОВА! Сексът пази паметта на възрастните хора"}
{"url": "http://pik.bg/%D0%BC%D0%BB%D0%B0%D0%B4%D0%B0-%D0%B6%D0%B5%D0%BD%D0%B0-%D0%B5-%D0%BF%D0%B0%D0%B4%D0%BD%D0%B0%D0%BB%D0%B0%D1%82%D0%B0-%D0%BE%D1%82-%D1%82%D0%B5%D1%80%D0%B0%D1%81%D0%B0-%D0%BD%D0%B0-%D0%B1%D0%BB%D0%BE%D0%BA-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%B1%D1%83%D1%80%D0%B3%D0%B0%D1%81-news752452.html", "text": "29-годишната Диана С. е падналата от тераса на жилищен блок на ул. \"Цар Самуил\" в Бургас,  съобщава Флагман. Младата жена е откарана с линейка в Спешното отделение на УМБАЛ-Бургас. Тя е в съзнание, но състоянието ѝ тепърва ще се установи. Диана е излетяла от втория етаж на кооперацията, където живеела с мъжа си. По информация на съседи, двамата имали семейни драми. Малко преди инцидента дори са се скарали. 29-годишната бургазлийка се е засилила към терасата да пуши, когато мъжът ѝ отишъл при нея, той заварил балкона празен, а Диана лежала безпомощно в двора на кооперацията. Все още няма яснота дали става въпрос за нещастен случай или опит за самоубийство заради семейна драма. Сподели:", "date": "2018.05.23", "title": "Млада жена е падналата от тераса на блок в центъра на Бургас"}
{"url": "http://pik.bg/%D0%B2%D0%BD%D1%83%D0%BA%D1%8A%D1%82-%D0%BD%D0%B0-%D0%BC%D0%B0%D1%80%D0%BB%D0%BE%D0%BD-%D0%B1%D1%80%D0%B0%D0%BD%D0%B4%D0%BE-%D0%B0%D0%BF%D0%BB%D0%BE%D0%B4%D0%B8%D1%80%D0%B0-%D0%B7%D0%B0%D1%85%D0%B0%D1%80%D0%B8-%D0%B1%D0%B0%D1%85%D0%B0%D1%80%D0%BE%D0%B2-%D0%B2-%D0%BB%D0%BE%D0%BD%D0%B4%D0%BE%D0%BD-news752341.html", "text": "Майкъл Брандо - внукът на Марлон Брандо, който е актьор и режисьор, аплодира моноспектакъла на \"Театър 199\" \"Чамкория\" със Захари Бахаров. Хитовият актьор игра пред препълнената залата на прочутия \"Leicester Square Theatre\" в центъра на Лондон. Гостуването на постановката на Явор Гърдев по едноименния роман на Милен Русков - част от културната програма на българското европредседателство в английската столица, бе организирано от Българския културен институт в Лондон и българското посолство. Сред публиката бяха дипломати, актьори, режисьори, сценографи, театрални критици. Майкъл Брандо оцени \"Чамкория\" като върхово постижение на сцената. Театралният критик Филип Бергсън също изрази възхищението си от талантливата българска постановка, която се родее с най-добрите европейски театрални спектакли, предаде \"Монитор\". Сред официалните гости на проявата беше и председателят на парламентарната Комисия по култура и медии Вежди Рашидов. \"България трябва да се гордее с таланти като Явор Гърдев, Захари Бахаров и Милен Русков, които заедно с екипа на моноспектакъла показват, че за големите дарования няма граници. Горд съм, че ценителите от Лондон видяха един изключителен спектакъл\", заяви Рашидов. Той поздрави Светла Дионисиева, директор на Българския културен институт в Лондон, която направи възможно отварянето на най-големите сцени в английската столица за български изпълнители. Сподели:", "date": "2018.05.23", "title": "Внукът на Марлон Брандо аплодира Захари Бахаров в Лондон"}
{"url": "http://pik.bg/%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D1%83%D1%85%D0%B0%D0%B6%D0%B2%D0%B0-%D1%80%D0%BE%D0%B4%D0%B5%D0%BD-%D0%BD%D0%B0%D1%86%D0%B8%D0%BE%D0%BD%D0%B0%D0%BB---%D0%B5%D1%82%D0%BE-%D0%BA%D0%BE%D0%B9-%D0%B5-%D1%82%D0%BE%D0%B9-news752339.html", "text": "Георги Миланов е сред обсъжданите имена в Лудогорец за лятна селекция. През тази година в Разград наблягат на българското, като първо взеха Цветомир Панов от Ботев през февруари, а сега си върнаха Димо Бакалов. Успоредно с това се водят преговори и с Тодор Неделев. 26-годишният атакуващ халф е свободен агент, след като договорът му с ЦСКА (Москва) изтече. Той премина в гранда през 2013 г. като бе купен от Литекс. За армейците записа 145 мача и 6 гола във всички турнири. Техничарят стана веднъж шампион на Русия, а два пъти спечели Суперкупата на страната. Миланов вече има нов мениджър. До момента той бе представляван от Мирчо Димитров, докато сега вече личният му агент е чужденец. Желанието на Миланов е да продължи кариерата си в Западна Европа. Но пък в Лудогорец той ще има възможност да играе в групова фаза на някой от двата евротурнира, а и ще бъде титуляр, нещо което не бе факт в ЦСКА и се отрази на неговото развитие. Интерес към Георги Миланов е имало и от ЦСКА, но халфът не иска да работи отново с ръководството на червените. Предполага се, че ако той се разбере с Лудогорец, ще може да стане наследник на голямата звезда Марселиньо, който ще навърши 34 години, пише \"Меридиан Мач\". Сподели:", "date": "2018.05.23", "title": "Лудогорец ухажва роден национал - ето кой е той..."}
{"url": "http://pik.bg/%D0%B2%D1%8A%D1%82%D1%80%D0%B5%D1%88%D0%BD%D0%B8-%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D0%BE%D1%82%D0%BB%D0%BE%D0%B6%D0%B8%D1%85%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%84%D1%80%D0%B5%D0%BD%D1%81%D0%BA%D0%B8%D1%8F-%D0%BF%D1%80%D0%B5%D0%BC%D0%B8%D0%B5%D1%80-%D0%B2-%D0%B8%D0%B7%D1%80%D0%B0%D0%B5%D0%BB-news752416.html", "text": "Френският премиер Едуар Филип отмени свое посещение в Израел, планирано за 31 май и 1 юни, поради вътрешнополитически проблеми в близките дни, съобщи служител от кабинета на западноевропейската страна, цитиран от АФП. Чиновникът уточни, че решението не е свързано със сегашната обстановка в еврейската държава. Анулирането на визитата бе потвърдено от израелското външно министерство, което каза в кратко комюнике, че визитата е отменена по искане на Париж. Филип трябваше да се срещне с израелския си колега Бенямин Нетаняху в Ерусалим. Програмата на френския министър-председател включваше и посещения в Тел Авив и при палестинските власти в Рамала, на Западния бряг. Засега не са посочени нови дати за визитата. Сподели:", "date": "2018.05.23", "title": "Вътрешни проблеми отложиха посещението на френския премиер в Израел"}
{"url": "http://pik.bg/%D1%88%D0%B0%D1%88-%D0%BF%D0%B8%D1%8F%D0%BD-%D0%BC%D1%8A%D0%B6-%D0%BC%D0%B5%D1%82%D0%BD%D0%B0-%D0%BF%D1%80%D0%B5%D0%B7-6-%D0%B8%D1%8F-%D0%B5%D1%82%D0%B0%D0%B6-%D0%B0%D0%B2%D0%B5%D1%80%D0%B0-%D1%81%D0%B8-%D0%BF%D0%BE-%D1%87%D0%B0%D1%88%D0%BA%D0%B0-news752418.html", "text": "В Пенза 29-годишен местен жител случайно уби приятеля си по чашка. Както съобщава областното управление на Следствения комитет на Русия, инцидентът е станал на 2 май. Двамата мъже се скарали по време на разпивка у техен приятел. Страстите се нажежили, пияните мъже започнали да се обиждат и псуват. \"Обвиняемият решил да успокои потърпевшия, който се бил облегнал на остъкления балкон. Приближил се до него и го ударил с юмрук по лицето. Последният изгубил равновесие и паднал от 6-ия етаж\", уточняват от пресслужбата на ведомството. Домакинът извикал Бърза помощ, но 31-годишният мъж починал от раните си същия ден в болница. Мъжа, нанесъл фаталния удар с юмрук, го чакат до 2 години затвор. Разследването на случая продължава. Сподели:", "date": "2018.05.23", "title": "ШАШ! Пиян мъж метна през 6-ия етаж авера си по чашка "}
{"url": "http://pik.bg/%D0%B5%D1%81%D0%B8%D0%BB-%D0%B4%D1%8E%D1%80%D0%B0%D0%BD-%D1%81%D0%BF%D0%B8%D1%80%D0%B0-%D1%81-%D1%87%D0%B0%D0%BB%D0%B3%D0%B0%D1%82%D0%B0-news752292.html", "text": "Певицата, чиято музикална кариера в последните години сериозно буксува, обмисляла да се върне към джаза - стилът, с който преди време проходила в музиката, пише HotArena. Напоследък тя усилено записва класически джаз парчета и получава много комплименти за изпълненията си. Затова не изключвала възможността занапред да си вади хляба именно по този начин. Пайнерката е една от малкото в бранша, които могат да се похвалят с висше музикално образование. Тя е завършила специалност „ Поп и джаз пеене” и в зората на кариерата си работела точно това. Видяла обаче, че в чалгата има повече пари, затова се пренасочила. Сега джазът отново излиза на мода, а попфолкът все по-малко пасва на напредващата възраст на Есил Дюран. Ето защо певицата мислела да се върне към американския стил. Сподели:", "date": "2018.05.23", "title": "Есил Дюран спира с чалгата"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BA%D0%B0%D0%BC%D0%B0%D1%82%D0%B0-%D1%81%D0%BF%D0%B5%D1%88%D0%BD%D0%BE-%D0%B2-%D1%81%D0%B0%D1%89-%D0%B7%D0%B0%D1%80%D0%B0%D0%B4%D0%B8-%D1%89%D0%B5%D1%80%D0%BA%D0%B0-%D1%81%D0%B8---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D1%81%D1%8A%D1%81-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-news752160.html", "text": "Пепа Митова, тъщата на футболната легенда Христо Стоичков, окончателно се пренесе при семейството му в слънчевия американски щат Флорида, разбра \"Ретро\". Майката на Мариана Стоичкова прелетя океана дни след Нова година и все още е на гости на любимия си зет, като според запознати гостенката не е с двупосочен билет, а за постоянно. Последните години Пепа живееше в един от апартаментите на Камата - този в \"Бъкстон\". На стари години обаче самотата взела да ѝ тежи. Далеч от децата си и любимите си внучки, единственото ѝ разнообразие били следобедните срещи с наборките от квартала на по кафе и баница, на която Пепа е ненадмината майсторка. Посред зима обаче Митова изостави дружките си от столичния квартал и отлетя за Страната на неограничените възможности. В Маями тя сякаш се преродила. Не само климатът ѝ се отразил добре, но и ежедневната помощ в отглеждането на правнучката Миа, вместо да я изморява, ѝ давала сила и енергия и баба Пепа хвърчала като фурия из имението на зет си. Сега чаровната Миа растяла под любвеобилните грижи на три жени - майка си Мика, баба си Мариана и прабаба си. Еуфорията във фамилия Стоичкови от последните дни обаче е насочена към малката дъщеря на Камата - Христина. Тя се дипломира като магистър в университета \"Сейнт Едуард\" в Остин, щата Тексас, а баща ѝ от няколко дни не може да си намери място от радост. Образованието на дъщерите му винаги е било фикс идея за Стоичков. Даже благословията си за сватбата на Христина с хърватина Лука Белич Ицата даде чак след като тя взе тапия за бакалавър. \"Щастлив съм, че Христина вече е магистър. Дай боже, сега тя и зет ми Лука да ме направят дядо за втори път\", пожелава си футболната легенда. Сподели:", "date": "2018.05.23", "title": "САМО В ПИК И \"РЕТРО\"! Камата спешно в САЩ заради щерка си - ето какво се случва със семейството му в Маями"}
{"url": "http://pik.bg/%D1%88%D0%BE%D0%BA-%D1%80%D0%B0%D0%B7%D1%8F%D1%80%D0%B5%D0%BD-%D0%B1%D0%B8%D0%BA-%D1%83%D0%B1%D0%B8-%D0%BC%D1%8A%D0%B6-%D1%81%D0%BC%D0%B0%D1%87%D0%BA%D0%B0-%D0%B3%D0%BE-%D1%81-%D0%BA%D0%BE%D0%BF%D0%B8%D1%82%D0%B0-%D0%B8-%D0%B3%D0%BE-%D0%B2%D0%B4%D0%B8%D0%B3%D0%BD%D0%B0-%D0%BD%D0%B0-%D1%80%D0%BE%D0%B3%D0%B0%D1%82%D0%B0-%D1%81%D0%B8-news752408.html", "text": "В Татарстан разярен бик уби мъж, смаза го с копита и го вдигна на рогата си. Както съобщава регионалното управление на Следствения комитет на Руската федерация, инцидентът станал в село Михайловка, Арски район на републиката. По предварителни данни, мъжът искал да помогне на съседите си да изкарат стадото си на паша, по преди това решил да отиде при бика. Неочаквано животното го повалило на земята, стъпкало го с копита, качило го на рогата си и го метнало към оградата. От удара били избити няколко дъски и мъжът успял да се промуши през тях. Но той починал от раните си, преди да дойдат спешните медици. По случая е образувано досъдебно производство. Сподели:", "date": "2018.05.23", "title": "ШОК! Разярен бик уби мъж, смачка го с копита и го вдигна на рогата си "}
{"url": "http://pik.bg/%D0%BA%D1%80%D0%B8%D1%81%D1%82%D0%B8%D0%BD%D0%B0-%D0%B4%D0%B8%D0%BC%D0%B8%D1%82%D1%80%D0%BE%D0%B2%D0%B0-%D0%B8-%D0%B8%D1%81%D0%BA%D1%80%D0%B5%D0%BD-%D0%BF%D0%B5%D1%86%D0%BE%D0%B2-%D0%B2%D0%B7%D1%80%D0%B8%D0%B2%D1%8F%D0%B2%D0%B0%D1%82-%D0%BA%D1%83%D1%80%D0%BE%D1%80%D1%82%D0%B0-%D0%B0%D0%BB%D0%B1%D0%B5%D0%BD%D0%B0-news752385.html", "text": "В продължение на няколко вечери във вариете театър “Албена” ще се покажат елегантни облекла, заедно с изпълненията и шоуто на Айвън и балет „Максимус”, Кристина Димитрова, Начо Паскал, Джина Стоева, Ивена, известният испански латиноизпълнител Лукас Маскиано и др., а сутрин са ревютата на плажни и спортни костюми, аксесоари на атрактивните басейни в курорта. Традиционно, вече 18 години, водещ на фиестата е любимецът на всички Искрен Пецов. На модната фиеста традиционно ще видим и най-красивите мъже и жени на Бълтария – д-р Евгени Евтимов, собственик на агенция за модели и манекени, Мистър Менхънт Али Алиев – 7ми в света, Мистър Пловдив Стоян Димов и др. Елегантните облекла ще бъдат показани от Мисис България Бояна Йорданова, Мария Микаела, най-секси варненски модел Клавдия Караджова и др. Сподели:", "date": "2018.05.23", "title": "Кристина Димитрова и Искрен Пецов взривяват курорта Албена "}
{"url": "http://pik.bg/%D1%81%D0%BB%D0%B5%D0%B4-%D0%BC%D0%B5%D1%81%D0%B5%D1%86-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%B7%D0%B0%D0%B1%D1%80%D0%B0%D0%BD%D0%B8%D1%85%D0%B0-%D0%BD%D0%B0-%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BD%D0%B5%D0%BE%D1%84%D0%B8%D1%82-%D0%B4%D0%B0-%D1%81%D0%BB%D1%83%D0%B6%D0%B8-%D0%BF%D0%B0%D0%B7%D1%8F%D1%82-%D0%B3%D0%BE-%D0%BA%D0%B0%D1%82%D0%BE-%D0%BF%D0%B8%D1%81%D0%B0%D0%BD%D0%BE-%D1%8F%D0%B9%D1%86%D0%B5-%D0%B5%D1%82%D0%BE-%D1%80-news752288.html", "text": "След повече от месец престой в болницата, лекарят на патриарх Неофит е издал забрана да не отслужва литургии. За момента Негово светейшество е в заслужена почивка, като се пази за литургия, която ще отлужи на големия християнски празник Петдесетница в неделя. Проторей Николай Георгиев пък е на мнение, че патриархът вече няма търпение да се върне към задълженията си, но личният му лекар, който също е духовник го е посъветвал да се пази. Според духовници вероятно Негово светейшество ще присъства на важната литургия и ще черкува. Това ще бъда първа поява в Божия храм на духовния водач след влошаването на здравословното му състояние. Именно затова свещеници и миряни с нетърпение очакват завръщето на Неофит. За момента лекарите са се концентрирали в повдигане на имунитета му, тонуса и жизнените му сили. Препоръките са да яде свежи плодове и зеленчуци, както и само приросъобразна храна. Проторей Георгиев пък допълва, че това няма да е никакъв проблем, тъй като пратриархът е изкарвал повече от половин година на постна храна, като отделно от това стриктно спазва всеки пост. Припомняме, че на 18 април патриархът бе приет по спешност в частна столична болница заради симптоми, свързани с хроничното му сърдечно заболяване. Преди четири години Негово светейшество се подлага на сърдечна операция. Сподели:", "date": "2018.05.23", "title": "СЛЕД МЕСЕЦ В БОЛНИЦА: Забраниха на патриарх Неофит да служи, пазят го като писано яйце! Ето режима на Негово светейшество "}
{"url": "http://pik.bg/%D0%B8%D1%82%D0%B0%D0%BB%D0%B8%D1%8F-%D0%B8%D0%BC%D0%B0-%D0%BD%D0%BE%D0%B2-%D0%BF%D1%80%D0%B5%D0%BC%D0%B8%D0%B5%D1%80-news752445.html", "text": "Президентът на Италия Серджо Матарела даде мандат на новодошлия в политикат а Джузепе Конте да оглави коалиционно правителство на крайнодясната партия Лига и антисистемното Движение 5 звезди, предаде Ройтерс, цитирана от БТА. Конте, който е професор по право във Флоренция , трябва да състави списък от министри и да го представи за одобрение на президента , преди кабинетът да положи клетва. Самият Конте заяви, че ще потвърди ролята на Италия в Европа и в света ще бъде \"адвокат защитник на италианския народ\", предадоха АП и АФП. Сподели:", "date": "2018.05.23", "title": "Италия има нов премиер"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B0%D0%BD%D1%82%D0%B8%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%BF%D1%80%D0%BE%D0%B2%D0%BE%D0%BA%D0%B0%D1%86%D0%B8%D1%8F-%D1%82%D1%80%D0%B5%D1%81%D0%B5-%D0%BA%D1%8A%D1%80%D0%B4%D0%B6%D0%B0%D0%BB%D0%B8-%D0%B2-%D0%BD%D0%B0%D0%B2%D0%B5%D1%87%D0%B5%D1%80%D0%B8%D0%B5%D1%82%D0%BE-%D0%BD%D0%B0-24-%D0%BC%D0%B0%D0%B9-%D0%B0%D0%BD%D0%B3%D0%B5%D0%BB-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D0%B1%D0%B8-news752390.html", "text": "В навечерието на деня на българската писменост и култура в българския град Кърджали отново ставаме свидетели на антибългарска проява и грозна провокация. Това разпространи чрез страницата си във Фейсбук евродепутатът от ВМРО Ангел Джамбазки. Провокацията се случва само дни след като двете групи турски мекерета - ДПС и ДОСТ, отново се дърпаха публично за брадите в опит да се докажат по-близо до Ердоган. Лютви Местан не се посвети да нарече Турция „майката-родина“ - нещо, което винаги сме знаели. Както и знаем, че който нарича Турция „майката-родина“, е турски, н Снощи за трети пореден път информационната табелата с историческата справка за един от българските национални герой ген. Васил Делов бе счупена. Всеки един от нас може ясно да си даде сметка, че това не е просто вандалски или хулигански акт, а груба антибългарска проява. Време е да бъдат поставени ребром няколко въпроса на Местан и Карадайъ. Настояваме органите на местната и държавната власт в лицето на МВР, Valentin Radev, община Кърджали, ОД на МВР - Кърджали, РУП - Кърджали, областният управител на Кърджали да се се смятат за уведомени, \"сезирани\" и да вземат най-сетне необходимите мерки, които да спрат наглите антибългарски провокации. Ние, българските родолюбци, няма да оставим поруганата българска памет и веднага ще възстановим счупената табела. Историята с информационната табела за ген. Васил Делов Кърджали напомня много на случая с плочата на българската героиня Мара Бунева, която многократно бе поругавана в Скопие. Искам да уверя тези, които извършват тези грозни и провокативни антибългарски провокации, че паметта на българите към родните герои е много по-силна, делото им живее в душите и сърцата ни и не може да бъде „счупено“ и „разрушено“, както се прави с паметните значи. Ние помним нашите герои! През Балканска война (1912–1913) Васил Делов е началник на Хасковския отряд. В битката при Кърджали изтласква турците на юг от река Арда и осигурява тила на 2-ра Българска армия при Одрин. След това е назначен за началник на 11-та пехотна Сборна дивизия. През март 1913 г., като началник на Южния отдел на Източния сектор, участва в обсадата и щурма на Одринската крепост. о не и български патриот. Турският патриот не може да бъде и не е български патриот. Той е враг. Сподели:", "date": "2018.05.23", "title": "СКАНДАЛ! Антибългарска провокация тресе Кърджали в навечерието на 24 май! Ангел Джамбазки би тревога: Строшиха табелата на наш герой!"}
{"url": "http://pik.bg/%D0%BA%D1%83%D1%80%D0%B8%D0%BE%D0%B7-%D1%81%D0%B5%D0%BB%D0%BE-%D1%86%D1%8A%D1%80%D0%BA%D0%B2%D0%B0-%D1%81%D0%B5-%D0%BC%D0%BE%D0%BB%D0%B8-%D0%B7%D0%B0-%D1%86%D1%8A%D1%80%D0%BA%D0%B2%D0%B0-news752297.html", "text": "В балчишкото село Църква все още няма църква. Преди 4 години там беше изграден малък параклис, благодарение на средства, дарени от политическа партия. Хората от селото обаче все още чакат истинска църква, която да задоволи молитвените им нужди, съобщава БНТ. Село Църква се намира на 30 километра от Варна и е част от Община Балчик. Тук живеят около 400 души. И въпреки че нямаме църква, Господ ни пази, порои и градушки ни подминават, казват хората. „Аз откак се помня, то нямаше църква, ходихме в Оброчище. Някой път пеш“, разказва Марийка Панайотова. Манастирче имахме, но сега какво направиха - злато ли търсели, баш в него манастир и го развалиха, добавя Иринка Тодорова. Останала е единствено лечебната вода, която местните ползват за всякакви очни заболявания. И не пропускат да влязат в новия параклис, да запалят свещ. „На Света Богородица се молим да пази децата, внуците. После палим свещи за здраве“, казва Марийка Панайотова. Тя и съселяните й се надяват да доживеят да видят в селото истинска църква. Готови са да помагат с труд, със средства, доколкото могат. Няколко са версиите за предишното име на населеното място - Али Клисе. Според местните жители то означава Бяла черква. Според свещениците, които обслужват района, църква в село Църква ще може да се строи най-рано в края на годината, след като приключи изграждането на храма в близкото село Рогачево и след като всички документи бъдат оформени според канона на Светата ни църква. Сподели:", "date": "2018.05.23", "title": "КУРИОЗ! Село Църква се моли за... църква"}
{"url": "http://pik.bg/%D0%BF%D1%80%D0%B0%D0%B7%D0%BD%D0%B8%D0%BA-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%BF%D1%80%D0%BE%D1%81%D0%B2%D0%B5%D1%82%D0%B0-%D0%BA%D1%83%D0%BB%D1%82%D1%83%D1%80%D0%B0-%D0%B8-%D1%81%D0%BB%D0%B0%D0%B2%D1%8F%D0%BD%D1%81%D0%BA%D0%B0%D1%82%D0%B0-%D0%BF%D0%B8%D1%81%D0%BC%D0%B5%D0%BD%D0%BE%D1%81%D1%82-%D0%BD%D0%B0-24-%D0%BC%D0%B0%D0%B9-%D0%B2-%D0%BF%D0%B0%D1%80%D0%BA%D0%B0-%D0%B7%D0%B0%D0%B4-%D0%BD%D0%B4%D0%BA-news752306.html", "text": "За първи път пространството около НДК ще се превърне в сцена на празника на българската просвета, култура и славянската писменост. На 24 май от 17:00 часа в парка зад НДК започва празнична програма на открито с участието на музикалните състави на БНР, именити български музиканти, артисти и художници. Министерството за Българското председателство на Съвета на ЕС, Столичната община, Националният дворец на културата и Българското национално радио обединяват усилия за организацията на празника. Сред изпълнителите ще бъдат вокална група Радиодеца, Оркестърът за народна музика на БНР, Софийският духов оркестър и Биг бендът на БНР. Световноизвестният цигулар Веско Ешкенази ще изпълни специално за празника химна „Върви, народе възродени”. Автор на визията за празника е известният български художник и майстор на плаката проф. Божидар Йонов. Организаторите пък обещават, че готвят още много изненади за малките и големи зрители по време на празника на буквите, предава БНР. Сподели:", "date": "2018.05.23", "title": "Празник на българската просвета, култура и славянската писменост на 24 май в парка зад НДК"}
{"url": "http://pik.bg/%D1%85%D0%B8%D1%89%D0%BD%D0%B8-%D1%87%D0%B5%D1%80%D0%B2%D0%B5%D0%B8-%D0%BD%D0%B0%D0%BB%D0%B0%D0%B7%D0%B8%D1%85%D0%B0-%D1%84%D1%80%D0%B0%D0%BD%D1%86%D0%B8%D1%8F-news752393.html", "text": "Учените предупреждават, че безгръбначните животни унищожават местните земни червеи и други дребни животни и по този начин нарушават естествените екологични процеси. \"Сега успяхме да съберем всички доказателства, че инвазивните видове червеи са заловени във всички краища на Франция\", казва Жан-Луи Жустин от Националния природонаучен музей в Париж. Екологът признава, че първоначално е смятал снимките на огромните плоски червеи за фалшиви. Жустин и колегите му решиха да проверят информацията и отидоха в различни части на Франция, за да търсят колониите от безгръбначни. Гигантските червеи са започнали да проникват в страната преди почти 20 години и вече са се разпространили във Франция. Месоядни тропически червеи от семейството на планариите са плъзнали във Франция и заплашват сериозно екологията. Става въпрос на плоски червеи-хищници, които могат да достигнат до метър дължина, пише научното списание PeerJ. Сподели:", "date": "2018.05.23", "title": "Хищни червеи налазиха Франция"}
{"url": "http://pik.bg/%D0%B6%D0%B8%D0%BB%D1%8F%D1%82-%D0%BF%D0%BE-100-%D0%BD%D0%B0-%D0%B4%D0%B5%D0%BD-%D0%BF%D1%80%D0%B5%D0%B7-%D0%BC%D0%B5%D0%B9%D0%BB%D0%B0-news752310.html", "text": "Цифрите обаче сочат, че над 95% от делата, които е водило вътрешното ведомство са били срещу неизвестен извършител, а разкритите, в които влизат и такива от предходни години са 662. Измамниците са били основно мъже, но има заловени и 88 жени. Основните пострадали в графа „измами“ в отчетите на силовото министерство са били жертви, доверили се на писма в интернет. Една от последните тенденции, които заляха електронните пощи, беше със съобщения от различни институции – банки, НАП, енергоразпределителни дружества и фирми за бързи кредити. В уведомленията пишело, че собствениците на електронните пощи имат просрочени задължения и за да избегнат съдебни процедури, трябва да внесат определена сума на посочена сметка. Те превеждали парите, които в повечето случаи не надхвърляли 100 лева, след което посочените сметки били изпразвани и закривани. Само за ден 30 души са повярвали и са платили сумата. След това измамата се разрастнала заради стотиците хиляди изпратени съобщения, което повлякло след себе си и нова вълна от ужилени. За щастие с дребни суми. Служителите на ГДБОП веднага се активизирали и започнали да разследват фишинг атаката. Те установили, че тя идва от страни извън ЕС. Близо 100 души на ден в България горят от измами, като повечето от тях стават жертви в интернет. Това сочат данните на МВР за една календарна година, в която са регистрирани 2577 измами, останалите над 1000 са били с незначителна вреда и не попадат в статистиката, въпреки че по тях отново се е работило. Сподели:", "date": "2018.05.23", "title": "Жилят по 100 на ден през мейла"}
{"url": "http://pik.bg/%D1%81%D0%BB%D0%B5%D0%B4-%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%BD%D0%B0-%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-%D0%B5%D1%82%D0%BE-%D0%BA%D0%BE%D0%B9-%D0%B5-%D0%BD%D0%BE%D0%B2%D0%B8%D1%8F%D1%82-%D0%BD%D0%B0%D0%B9-%D0%B6%D0%B5%D0%BB%D0%B0%D0%BD-%D0%B5%D1%80%D0%B3%D0%B5%D0%BD-%D1%81%D1%8A%D1%81-%D1%81%D0%B8%D0%BD%D1%8F-%D0%BA%D1%80%D1%8A%D0%B2-%D1%81%D0%BD%D0%B8%D0%BC%D0%BA%D0%B0-news752294.html", "text": "Мечтата за принца на белия кон не свършва с брака на принц Хари и Меган Маркъл. Да, един от най-желаните ергени със синя кръв вече е зает, но пък по време на сватбата му изгря звездата на друг аристократ. Става въпрос за Луи Спенсър, който е син на Чарлз Спенсър, брат на покойната принцеса Даяна. Тоест, Луи е братовчед на Хари. Той е на 24 години, а на сватбата дойде без дама. Бе в ролята на кавалер на двете си сестри и майка си, разкрива \"Ева.бг\". Все още за Луи се знае твърде малко, освен, че няма приятелка или поне не е афиширал официално връзка. Имайки предвид статута му на новоизгряла звезда обаче, тепърва ще научаваме още много неща за него. Сподели:", "date": "2018.05.23", "title": "СЛЕД СВАТБАТА НА ПРИНЦ ХАРИ! Ето кой е новият най-желан ерген със синя кръв (СНИМКА)"}
{"url": "http://pik.bg/%D1%88%D0%BE%D0%BA-%D0%BB%D0%B0%D0%B9%D0%BC%D1%81%D0%BA%D0%B0%D1%82%D0%B0-%D0%B1%D0%BE%D0%BB%D0%B5%D1%81%D1%82-%D1%81%D0%B5-%D0%BA%D1%80%D0%B8%D0%B5-%D0%B2-%D0%BA%D1%80%D1%8A%D0%B2%D1%82%D0%B0-10-%D0%B3%D0%BE%D0%B4%D0%B8%D0%BD%D0%B8-news752326.html", "text": "е инфекциозно заболяване с ендемичен характер и се причинява от специфичен микроб, чиито преносители са кърлежите. Тя е известна на лекарите у нас, тъй като имаме случаи от години. Така че медиците я разпознават, особено в районите, за които е характерна най-вече. Лошото е, че първоначалните симптоми не са много изявени и това е най-коварното при заболяването. Протича скрито. Началният стадий не е чак толкова тежък и не предизвиква притеснение в хората. Не е изключена отпадналост, наличие на температура. Много типично е петното на мястото на ухапване от кърлежа. Мястото около червенината нараства, а пък центърът избледнява. Но това е в класическия случай, защото много често заболяването не се разпознава. В същото време болестта е лечима в този период. Ако една седмица пациентът приема антибиотици, в 95% от случаите се справя със заболяването. Но тъй като често това не се разпознава, една малка част от хората подценяват ухапването от кърлеж и смятат, че са се справили със заболяването, коментират специалисти. След около 10-15 години обаче има случаи и тогава започва вторият етап на заболяването, който е свързан с усложнения. Те могат да поразят всички органи и системи, но най-тежките са неврологични. Тогава вече лаймската болест е нелечима и според специалистите това я прави тежко социално заболяване. Освен че трябва да има данни за ухапване от кърлеж, диагнозата може да се постави след проведени изследвания. Ако пренебрегнем едно такова състояние, не е задължително да се развият тежки последици, но при една част от хората остават след няколко години. Важното е, че болният не е заразен и няма как да предаде болестта на други. Сподели:", "date": "2018.05.23", "title": "ШОК! Лаймската болест се крие в кръвта 10 години"}
{"url": "http://pik.bg/%D1%80%D1%83%D0%BC%D1%8F%D0%BD%D0%B0-%D0%BA%D0%BE%D0%BB%D0%B0%D1%80%D0%BE%D0%B2%D0%B0-%D1%81%D1%80%D0%B0%D0%B7%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%B7%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5%D1%82%D0%BE-%D0%BC%D1%83-%D0%B2-%D0%BC%D0%BE%D1%81%D0%BA%D0%B2%D0%B0-%D0%BE%D1%82-%D0%B2%D0%B8%D0%B7%D0%B8%D1%82%D0%B0%D1%82%D0%B0-%D0%BC%D1%83-%D0%BD%D0%B5-%D0%BF%D1%80%D0%BE%D0%B8%D0%B7%D1%82%D0%B8%D1%87%D0%B0-%D0%BD%D0%B8-news752434.html", "text": "До този момент няма реален резултат от визитата на президента Румен Радев в Москва, но не може и да се очаква такъв, ако се съди по делегацията, която формира държавният глава. В делегацията трябваше да се включат поне един министър и няколко зам.-министри. Това коментира съветничката на президента Росен Плевнелиев Румяна Коларова пред БНТ. Ясно трябва да отграничим параметрите на визитата на премиера в Русия и на президента там. В момента България председателства Съвета на ЕС и Борисов отива и като представител на ЕС. А президентът на държавата, която председателства ЕС, е никой в случая. Никой не казва, че Радев не може да отиде в Москва, но от тази визита нищо не произтича, също нищо не произтича от начина, по който е подготвена визитата, посочи Коларова. Повече от 25 години в отношенията си с Русия България е поставена в ситуация, в която ти дават нещо, но ти го взимат в последния момент, смята тя. По думите й, нелеп е етикетът \"Български поток\" в сферата на енергетиката. Сподели:", "date": "2018.05.23", "title": "Румяна Коларова срази президента за посещението му в Москва: От визитата му не произтича нищо!"}
{"url": "http://pik.bg/%D1%81%D0%B2%D0%B8%D1%85%D0%B0-4-%D0%B1%D0%BE%D0%BD%D0%B0-%D0%BE%D1%82-%D0%B8%D0%B7%D0%B1%D0%B0%D1%82%D0%B0-%D0%BD%D0%B0-%D0%BD%D0%B5%D0%B7%D0%B0%D0%BA%D0%BB%D1%8E%D1%87%D0%B5%D0%BD%D0%B0-%D1%81%D0%B5%D0%BB%D1%81%D0%BA%D0%B0-%D0%BA%D1%8A%D1%89%D0%B0-news752367.html", "text": "4000 лв. са откраднати от частен имот в село Светлен. Това съобщиха от ОДМВР - Търговище. Кражбата е извършена за времето от 9.00 часа до 15.00 часа на 21 май 2018 г. Неизвестен извършител е проникнал в помещение, пригодено за изба, в незаключена къща в село Светлен и е извършил кражба на сумата от 4000 лв. Имотът е собственост на 62-годишен мъж. По случая е образувано досъдебно производство по описа на РУ - Попово. Сподели:", "date": "2018.05.23", "title": "Свиха 4 бона от избата на незаключена селска къща"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F%D1%82%D0%B0-%D0%BE%D1%81%D1%82%D0%B0%D0%B2%D0%B0-%D0%BF%D1%80%D0%B5%D0%BA%D1%80%D0%B0%D1%82%D1%8F%D0%B2a%D1%82-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%BE%D0%BB%D0%B5%D1%82-mh370-news752375.html", "text": "Провеждащото се от американска компания на Малайзийските авиолинии ще бъде . Това съобщи транспортният министър на Малайзия, цитиран от агенция Ройтерс. Изчезването на самолета през Самолетът с 239 души на борда изчезна по време на полет от Куала Лумпур до Пекин на 8 март 2014 г. Малайзия се съгласи през януари тази година да плати на базираната в американския град Хюстън компания \"Оушън Инфинити\" 70 милиона долара, ако открие за период от 90 дни. Издирването на \"Боинг 777\" се очакваше да приключи в края на юни, тъй като 90-дневното споразумение не включва времето за зареждане на кораба \"Сийбед конструктор\" с гориво и провизии. Но компанията провери . Правителството на Малайзия е удовлетворило молбата до посочения срок. Решението да се ангажира \"Оушън Инфинити\" идва, след като за претърсване на 120 000 квадратни километра в Индийския океан. Корабът е покрил площ от 86 000 квадратни километра до момента. частно издирване на изчезналия пътнически самолет MH370 окончателно прекратено във вторник 2014 г. е една от най-големите мистерии в авиацията. самолета в южната част на Индийския океан зададения регион през април и поиска удължаване до 29 май Австралия, Китай и Малайзия похарчиха 160 милиона долара Сподели:", "date": "2018.05.23", "title": "МИСТЕРИЯТА ОСТАВА! Прекратявaт издирването на полет MH370"}
{"url": "http://pik.bg/%D0%BC%D0%B8%D0%B7%D0%B8%D1%8F-%D0%B8%D1%81%D0%BA%D0%B0-%D1%80%D0%B5%D0%B2%D0%B8%D0%B7%D0%B8%D1%8F-%D0%BD%D0%B0-%D0%BF%D0%B0%D1%80%D0%B8%D1%82%D0%B5-%D0%BE%D1%82%D0%BF%D1%83%D1%81%D0%BD%D0%B0%D1%82%D0%B8-%D0%BE%D1%82-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%B7%D0%B0-%D0%B1%D0%B5%D0%B4%D1%81%D1%82%D0%B2%D0%B8%D0%B5%D1%82%D0%BE-news752369.html", "text": "Жителите на Мизия настояват да бъде извършена проверка как са оползотворени средствата в размер на 1,7 млн. лева, отпуснати след бедствието. Това съобщиха от щаба на народния представител от ГЕРБ Петя Аврамова, която заедно с областния управител Малина Николова проведе приемна в потопения през 2014-та година град. Хората са оплакали и от лошото качество на питейната вода, като за решаване на проблема ще се търси съдействие на ВиК – Враца. Четири години след наводнението един от основните въпроси, поставяни от жителите на града продължава да е свързан с предприетите мерки, осигуряващи тяхната сигурност и безопасност. По време на приемния ден е обсъдена възможността за изграждането на помощен отводнителен канал, по който да се оттича водата от река Скът. Депутатът Петя Аврамова е поела ангажимент да проучи възможностите за финансиране на предложението. Сподели:", "date": "2018.05.23", "title": "Мизия иска ревизия на парите отпуснати от държавата за бедствието"}
{"url": "http://pik.bg/%D0%BF%D0%BE%D1%82%D1%8A%D0%BD%D0%B0-%D0%B2%D0%B4%D1%8A%D0%BD-%D0%B7%D0%B5%D0%BC%D1%8F-%D0%BB%D1%8E%D0%B1%D0%B0-%D0%B8%D0%B7%D1%87%D0%B5%D0%B7%D0%BD%D0%B0-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B2%D0%BE%D0%B5%D0%BD%D0%B5%D0%BD-%D1%83%D0%B1%D0%B8-%D0%BB%D1%8E%D0%B1%D0%BE%D0%B2%D0%BD%D0%B8%D0%BA%D0%B0-%D0%B9-%D1%87%D0%B5%D0%BD%D0%B3%D0%B5-news752290.html", "text": "Изчезнала от дома си е 32-годишната разследваща полицайка Люба Алексова, заради която ченге бе убито от военен в Пловдив. Младата жена не се е прибрала в апартамента си след касапницата, при която Ангел Желязков прободе с нож в сърцето полицая Добромир Лазаров в нощта на неделя срещу понеделник. Веднага след клането Люба е задържана и отведена в полицията. Полицайката била разпитвана два пъти по случая, пише столичен всекидневник. Тя не е отказала да дава показания пред разследващите. След приключване на следствените действия, Люба е освободена. На този етап спрямо нея не е повдигнато обвинение. Задържаният за клането Ангел Желязков е разпитан веднъж. От военноокръжна прокуратура му повдигнаха най-тежкото обвинение, което може да му донесе присъда доживот, ако издържи в съда. То е за умишлено убийство на полицая Добромир Лазаров. Престъплението е извършено с един удар в областта на сърцето, като: \"убийството е извършено по особено мъчителен за убития начин\", съобщават от военната прокуратура. Младши сержант Желязков е задържан за 72 часа, които изтичат на 24 май. Според запознати, единственият подведен под отговорност на този етап ще бъде именно сержантът от армията. Според тях обаче на Люба също може да бъде повдигната отговорност, защото заради нея се е стигнало до клането. Тя живеела с военния Ангел Желязков. Преди година започнала работа в РПУ-то в Карлово, където пък отдавна на служба бил Добромир Лазаров. Между двамата припламнала любов. В един момент Люба дори оставила военния и продължила връзката си с Добри. След това обаче отново се върнала при сержанта. От своя страна през цялото време Добромир живеел на семейни начала с детската учителка Сребрина. Малко преди убийството двамата ходили на екскурзия в Сърбия. Сподели:", "date": "2018.05.23", "title": "ПОТЪНА ВДЪН ЗЕМЯ! Люба изчезна, след като военен уби любовника й ченге"}
{"url": "http://pik.bg/%D0%BF%D0%BB%D0%BE%D0%B2%D0%B4%D0%B8%D0%B2-%D0%B8%D0%B7%D1%82%D1%8A%D1%80%D0%B2%D0%B0-25-%D0%BC%D0%B8%D0%BB%D0%B8%D0%BE%D0%BD%D0%B0-%D0%B7%D0%B0-%D1%87%D0%B8%D1%81%D1%82-%D0%B2%D1%8A%D0%B7%D0%B4%D1%83%D1%85-news752354.html", "text": "Община Пловдив е изпуснала възможността да кандидатсна по оперативна програма \"Околна среда\" за подобряване на атмосферния въздух. Това заяви днес на сесията на Общинския съвет Камен Шишманов, съветник от Патриотичен фронт, в питането си до кмета, съобщава \"Марица.бг\". Шишманов обясни, че за 7 града в България са предвидени общо 112 милиона лева като с тези пари общините трябва да закупят екологични печки и да ги раздадат на социално слаби семейства, които се отопляват на твърдо гориво. Както твърдят специалистите, подготвили общинската програма за по-чистия въздух, един от основните замърсители са печките на въглища и дърва. Пловдив можеше да вземе поне 25 милиона лева, счита съветникът. Зам-кметът по екология Розалин Петков коментира, че ще има още една възможност и общината ще кандидатства. Сподели:", "date": "2018.05.23", "title": "Пловдив изтърва 25 милиона за чист въздух"}
{"url": "http://pik.bg/%D1%82%D1%80%D1%8A%D0%BC%D0%BF-%D0%B3%D0%BE%D1%82%D0%B2%D0%B8-%D0%B6%D0%B5%D1%81%D1%82%D0%BE%D0%BA-%D1%83%D0%B4%D0%B0%D1%80-%D0%BF%D0%BE-%D0%B5%D0%B2%D1%80%D0%BE%D0%BF%D0%B0-news752271.html", "text": "Администрация президента на САЩ Доналд Тръмп подготвя мерки, целящи съкращаването на вноса на стомана и алуминий от страните от ЕС с 10%, пише \"Уолстрийт Джърнъл\". Изданието се позовава на европейски чиновници. Според публикацията Вашингтон е предложил на Брюксел 2 опции. Едната е за Евросъюза да бъде установена квота от 90% от износа им за САЩ през миналата година. Вторият вариант е въвеждането на вносни мита за доставките в щатите, които да доведат до планираното им съкращаване с една  десета. Според дипломатически източник от Брюксел обаче подобна мярка би била приета като незаконна от ЕС и няма да бъде приета. В края на март САЩ обявиха въвеждането на импортни мита за стоманата от 25% и за алуминия - от 10%, но отложиха влизането в сила за страните от ЕС до 1 юни. В момента Общността води преговори с щатите. Еврокомисията настоява за продукцията от всички страни от ЕС да няма вносни мита в САЩ. Сподели:", "date": "2018.05.23", "title": "Тръмп готви жесток удар по Европа"}
{"url": "http://pik.bg/%D0%B5%D1%81-%D0%B8-%D1%81%D0%B0%D1%89-%D0%BE%D0%B1%D1%81%D1%8A%D0%B4%D0%B8%D1%85%D0%B0-%D0%B1%D0%BE%D1%80%D0%B1%D0%B0%D1%82%D0%B0-%D1%81-%D1%82%D0%B5%D1%80%D0%BE%D1%80%D0%B8%D0%B7%D0%BC%D0%B0-news752439.html", "text": "На 22 и 23 май 2018 г. Българското председателство на Съвета на Европейския съюз бе домакин в София на министерска среща ЕС-САЩ в областта на правосъдието и вътрешните работи. Срещата затвърди дългогодишното ползотворно сътрудничество между Съединените американски щати и Европейския съюз по въпросите на правосъдието и вътрешните работи, както и важността на общия отговор на съвместни заплахи, свързани със сигурността. Съединените щати бяха представени от главния прокурор на САЩ, Джеф Сешънс, и от изпълняващата длъжността заместник-секретар по вътрешна сигурност, Клеър Грейди. Европейският съюз, който бе домакин на срещата, бе представен от комисаря по миграция, вътрешни работи и гражданство Димитрис Аврамопулос, комисаря по правосъдие, потребители и равенство на половете Вера Юрова, комисаря по сигурността на Съюза Джулиан Кинг, както и от българския министър на вътрешните работи Валентин Радев и българския министър на правосъдието Цецка Цачева , австрийския федерален министър на вътрешните работи Херберт Кикл и австрийския федерален министър за конституционни въпроси, реформите, дерегулацията и правосъдието Йозеф Мозер като настоящо и бъдещо председателства на Съвета на Европейския съюз. Европейският съюз и Съединените щати обсъдиха общите усилия за борба с тероризма, с акцент върху ефективното споделяне на информация, превенцията на радикализацията и употребата на Интернет за целите на тероризма, както и бдителността по отношение на авиационната сигурност и химичните, биологичните, радиологичните и ядрените заплахи и взривните вещества, особено във връзка с нарастващите химически заплахи във въздушния транспорт и на обществени места. По отношение на обмена на информация за резервационните данни на пътниците, участниците в срещата подчертаха важността на този обмен и отбелязаха предстоящото развитие в отделните дискусии по тази тема във формат ЕС-Канада. Участниците постигнаха съгласие да продължат обсъждането на темата за резервационните данни на пътниците по време на следващата министерска среща ЕС-САЩ, която ще се проведе през втората половина на 2018 г. в САЩ. Участниците обсъдиха и сътрудничеството между службите за сигурност и правоприлагащите органи в киберпространството, потвърждавайки колко е важно да бъде осигурен бърз достъп до електронни доказателства на правоприлагащите и съдебните органи, като същевременно се гарантират личната неприкосновеност и гражданските свободи. По подобен начин те подчертаха и необходимостта от запазване на сигурно, отворено и безопасно киберпространство за насърчаване на икономическото и социалното развитие и обмениха идеи как по най-добър начин да отговорят на това нарастващо предизвикателство. Европейският съюз и Съединените щати обмениха и информация за развитието на процесите в областите на миграцията, граничното управление и съответните визови политики. Европейският съюз предостави актуална информация за миграционните тенденции в Европа и текущите инициативи за укрепване на управлението на своите външни граници. Европейският съюз и Съединените щати направиха преглед на направеното до момента от страна на ЕС и САЩ, включително от петте заинтересовани държави членки на ЕС, по отношение на постигането на законоустановените изисквания на Програмата за безвизови пътувания, за да се разгледа тяхното включване. Двете страни отчетоха и необходимостта от засилване на оперативното сътрудничество, с цел ефективна превенция и премахване на контрабандата на мигранти и трафика на хора, и обсъдиха важното значение на системите за сигурна и законна имиграция, Накрая Съединените щати и Европейският съюз се спряха на важността от осигуряването на бърз обмен на финансова информация и подобряването на ефективността на финансовите разследвания. Европейският съюз и Съединените щати обсъдиха най-новите тенденции в тези области и споделиха добри практики, с цел засилване на общото противодействие на изпирането на пари и финансирането на тероризма. Подчертавайки напредъка в тези ключови области от взаимен интерес и изтъквайки отново, че за да се отговори на глобалните заплахи пред сигурността, са необходими общи решения, Европейският съюз и Съединените щати изразиха готовност да се срещнат отново през втората половина на 2018 г. във Вашингтон, окръг Колумбия. Сподели:", "date": "2018.05.23", "title": "ЕС и САЩ обсъдиха борбата с тероризма"}
{"url": "http://pik.bg/%D0%B2%D1%8A%D0%BF%D1%80%D0%B5%D0%BA%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D1%84%D0%B5%D1%81%D1%82%D0%B8%D0%B2%D0%B0%D0%BB-%D0%BD%D0%B0-%D1%80%D0%BE%D0%B7%D0%B0%D1%82%D0%B0-%D0%B2-%D0%BA%D0%B0%D0%B7%D0%B0%D0%BD%D0%BB%D1%8A%D1%88%D0%BA%D0%BE-news752368.html", "text": "Започна фестивалът на розата в Казанлъшко. Тази година има по-високи добиви на маслодайни рози, но за сметка на това изкупните цени са по-ниски. Въпреки зачестилите протести на розопроизводителите празненства ще има, съобщава Би Ти Ви. В сърцето на розовата долина розоберът е в разгара си. Берачите идват на нивите още в ранни зори. По традиция след беритба се избира и най-личната мома. Виктория Тотева е фаворитката тази година. Фестивалът на розите в Казанлъшко ще продължи до 3 юни. Сподели:", "date": "2018.05.23", "title": "Въпреки протестите: Фестивал на розата в Казанлъшко"}
{"url": "http://pik.bg/%D0%B2%D0%B8%D0%BA%D1%82%D0%BE%D1%80%D0%B8%D1%8F-%D1%81%D0%BA%D1%80%D0%B8%D0%BF%D0%B0%D0%BB-%D0%BE%D0%B1%D1%8F%D1%81%D0%BD%D0%B8-%D0%BF%D1%8A%D1%80%D0%B2%D0%B8%D1%82%D0%B5-%D0%B4%D1%83%D0%BC%D0%B8-%D0%BD%D0%B0-%D1%8E%D0%BB%D0%B8%D1%8F-%D1%81%D0%BB%D0%B5%D0%B4-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-%D0%B2-%D1%81%D0%BE%D0%BB%D1%81%D0%B1%D1%8A%D1%80%D0%B8-%D0%B2%D0%B8%D0%B4%D0%B5%D0%BE-news752444.html", "text": "Племенницата на бившия сътрудник на Главно разузнавателно управление на Русия (ГРУ) Сергей Скрипал - Виктория коментира първото видообръщение на Юлия Скрипал след инцидента в Солсбъри. Според Виктория, съчетанието на фрази на Юлия за нежеланието да приеме предложената помощ от руското посолство от една страна, с желанието да се върне в Русия, от друга, говори за много неща. \"Тя говори текст, който са й дали. Тя казва, че това е покушение за убийство и че не иска да приеме помощта на руското посолство. И в същото време тя казва, че иска да се върне в Русия. Но в Русия вече е образувано дело за нападението над тях. Може би тя не иска да се среща с руския консул, защото не й дават такава възможност. Направете си сами изводи\", заявява Виктория. Тя припомня, че в понеделник по федералния канал е излязло предаване за инцидента с отравянето на Сергей и Юлия Скрипал. В предаването неведнъж участниците говорят за това, че британската страна не им позволява да се срещнат с Юлия. \"Основният мотив, според мен, е следният: в понеделник излиза предаването, във вторник тя записва видеообръщението, в сряда го разпространяват\", коментира Виктория. Припомняме, че в разпространеното от Ройтерс видеообръщение Юлия Скрипал заявява, че иска да се върне в Русия. Тя отбелязва, че не иска да приеме помощта на руското посолство и в същото време благодари за това. Юлия Скрипал разказва, че е разбрала, че е била отровена, след като е излязла от 20-дневна кома, а лечението описва като \"болезнено и потискащо\". Сподели:", "date": "2018.05.23", "title": "Виктория Скрипал обясни първите думи на Юлия след инцидента в Солсбъри (ВИДЕО)"}
{"url": "http://pik.bg/%D0%BF%D0%BE%D0%B4-%D0%B7%D0%B0%D0%B2%D0%B8%D0%B2%D0%BA%D0%B8%D1%82%D0%B5-%D0%BA%D0%B0%D0%BA-%D0%B4%D0%B0-%D0%B7%D0%B0%D0%BC%D0%B0%D0%B6%D0%B5%D1%82%D0%B5-%D0%BD%D0%B5%D0%BB%D0%BE%D0%B2%D0%BA%D0%B8%D1%82%D0%B5-%D0%B3%D0%B0%D1%84%D0%BE%D0%B2%D0%B5-%D0%B2-%D1%81%D0%B5%D0%BA%D1%81%D0%B0-news752363.html", "text": "Независимо колко добре познавате партньора си – от 10 години или от 10 минути, няма никаква гаранция, че интимният ви живот ще следва предварително планиран сценарий. Понякога има ситуации, за които бихте искали да забравите час по-скоро. Ето как да се държите в подобни случаи. Да се признае за такъв проблем не е прието дори и преди най-близките, обаче, според анонимно проучване, 58% от жените се сблъскват с преждевременно газообразуване. И ако това вече се е случило, и за жалост и двамата сте станали свидетели, трябва да реагирате според ситуацията. Няма общоприето правило: игнорирайте въпроса сега, обсъдете го после. Понякога е по-добре да се посмеете и да превърнете конфузната случка в шега, след което страстта да се разгори с нова сила. А понякога просто е по-добре да не акцентира върху външните звуци. Прекалено често срещана ситуация, каквато, според допитването, признават 60% от жените. Жената изнемогва от желание и очаква проникването, но се оказва, че партньорът още не е готов. Подобна ситуация може да се окаже причина за огромен психологичен проблем, тъй като жените, които не са уверени в своята външност, възприемат ситуацията като свое фиаско. Затова най-разумно е да продължавате с ласките и да не концентрирате вниманието си върху факта, че той още не е готов. След секса обаче трябва да обсъдите ситуацията максимално деликатно и коректно. В противен случай подобни случаи могат да доведат партньора ти до „психологическа импотентност”. Над 35% от жените признават, че са изпитвали неловкост по време на половия акт, защото внезапно им е дошъл цикълът. Чувството на срам заради изцапаните чаршафи е често срещано в подобни ситуации. Естествените процеси в тялото ви не са нещо, от което трябва да се срамувате. Онези звуци, които се чуват заради попадането на въздух във вагината ви, възникват по време и веднага след секса. Това наистина е много неловко и може да понижи настроението дори и на най-уверената в сексуалната си привлекателност жена. За щастие на 69% от жените, които признават за такива ситуации, следва да заявим: мъжете не обръщат внимание на подобни неща, защото ги смятат за напълно естествени. Ако „звуковият съпровод” не ви дава мира, правете упражненията на Кегел няколко пъти седмично и малко преди да правите секс. Понякога има моменти, в които не можеш да сдържиш смеха си. Но твоята „жизнерадостност” не винаги се оценява правилно от партньора ти. Някои мъже могат да възприемат смеха за своя сметка и да се засегнат. Така че ако вие сте, както и други 21%, от жените, сте изпадала в подобна ситуация, не забравяйте, че е най-добре да обясните на партньора си защо се смеете, а след това да продължите с интимните си забавления. По-добре е да се посмеете заедно, отколкото да привличате недоумителни погледи и да се притеснявате от фантазията си. Сподели:", "date": "2018.05.23", "title": "ПОД ЗАВИВКИТЕ! Как да замажете неловките гафове в секса"}
{"url": "http://pik.bg/%D1%84%D1%80%D0%B0%D0%BD%D1%86%D0%B8%D1%8F-%D0%B2-%D0%BA%D1%80%D0%B8%D0%B7%D0%B0-%D1%81-%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%B8%D1%86%D0%B0%D1%82%D0%B0-news752307.html", "text": "Безработицата във Франция се повиши изненадващо през първото тримесечие на годината, което е пореден сигнал за забавяне на втората по големина икономика в еврозоната. Нивото на безработица нарасна през първото тримесечие до 9,2% от 9% в края на предишната година, докато очакванията на финансовите пазари бяха за негово понижение към 8,8%, показват данни на френската национална статистика Insee. Влошаването на френската безработица идва в момент, когато икономическият растеж се забави рязко в началото на годината след добрия възходящ импулс в края на 2017-а година. Поредицата слаби икономически данни и намаляващото бизнес доверие могат да увеличат несигурността относно това дали цялата еврозона се намира на прага на едно по-всеобхватно икономическо забавяне или регионът на единната валута просто си поема дъх, преди да възобнови добрата си експанзия, отчетена година по-рано. Въпреки днешните слаби обаче, безработицата в страната остава в своя низходящ тренд, след като през първото тримесечие на 2017-а година тя беше на ниво от 9,6 на сто. Френската статистика отбеляза, че нарастването на безработица е било особено силно в самото начало на 2018-а година, като в същото време нивото на младежката безработица остана над 20%. Безработицата само в рамките на Франция (изключвайки задграничните територии) нарасна през първото тримесечие до 8,9% от 8,6% в края на предходната година в резултат на увеличаване на броя на безработните французи с 83 хиляди до общо 2,5 милиона. Трудовата заетост сред хората в активна възраст (между 15 и 64 години) обаче стабилизира в началото на годината на нивото от последното тримесечие на 2017-а година от 65,7% - най-висока заетост от началото на 80-те години на миналия век. Сподели:", "date": "2018.05.23", "title": "Франция в криза с безработицата"}
{"url": "http://pik.bg/%D0%BD%D0%B5%D1%80%D0%B5%D0%B4%D0%BE%D0%B2%D0%BD%D0%B8%D1%82%D0%B5-%D0%B0%D0%B1%D0%BE%D0%BD%D0%B0%D1%82%D0%B8-%D1%89%D0%B5-%D0%BF%D0%BB%D0%B0%D1%89%D0%B0%D1%82-%D0%B7%D0%B0%D0%B3%D1%83%D0%B1%D0%B8%D1%82%D0%B5-%D0%BD%D0%B0-%D0%B2%D0%BE%D0%B4%D0%B0-news752308.html", "text": "Водните загуби в блока ще бъдат начислявани на нередовните абонати. Това може да стане факт до месец с промяна в наредбата за ВиК услугите, съобщи зам.-министърът на регионалното развитие и благоустройството Малина Крумова пред \"Телеграф\". \"Нередовни\", според наредбата се водят домакинствата без водомер, с повреден или с изтекъл срок на годност уред, както и неосигурилите достъп за отчет. Промените се правят на база жалби на граждани, предложения на ВиК операторите и потребителските организации, подчертава Крумова. След разпределянето на неотчетената вода се начислява според ползването на имота. Домакинствата с повече членове, които са консумирали и повече кубици получават по-голяма част от общите загуби и ползване на вода във входа, отколкото техен „нередовен“ съсед. В момента последните плащат вода на база по 5 кубика на човек. Сега идеята е тази несправедливост да бъде премахната. Предлага се и обратното – ако ползването на общия водомер е по-малко от сумата от показанията на индивидуалните водомери, разликата да се възстановява само на редовните абонати, обясняват от „Софийска вода“. Друга идея е да не се прави засичане на водомерите и изравняване на сметките на всеки три месеца, а веднъж годишно, каквато практика имат топлофикациите. Така щяло да има по-точно отчитане и разпределение на ползваната вода. Сподели:", "date": "2018.05.23", "title": "Нередовните абонати ще плащат загубите на вода"}
{"url": "http://pik.bg/%D1%83%D0%BD%D0%B8%D0%BA%D1%83%D0%BC-%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B0-%D0%BA%D0%B0%D1%86%D0%B0-%D0%BD%D0%B0-%D0%BB%D1%83%D0%BD%D0%B0%D1%82%D0%B0-%D0%B2%D0%B8%D0%B6%D1%82%D0%B5-%D0%BA%D0%BE%D1%8F-%D0%B5-%D0%BC%D0%B5%D1%80%D0%B0%D0%BA%D0%BB%D0%B8%D0%B9%D0%BA%D0%B0%D1%82%D0%B0-%D0%B4%D0%B0-%D0%BF%D0%BE%D0%BB%D0%B5%D1%82%D0%B8-%D0%B2-%D0%BA%D0%BE%D1%81%D0%BC%D0%BE%D1%81%D0%B0-%D1%81%D0%BD%D0%B8%D0%BC%D0%BA%D0%B8-news752361.html", "text": "Плеймейтката Анна-Мария Чернева е готова да стане първата жена БГ космонавт. Красавицата от малка мечтае за полет към звездите, но през последните години нейният интерес нараства. \"Бих се пробвала. Наясно съм колко е трудно да се оцелее. Малко ме е страх, че може да умра, но ако взема твърдо решение, ще се подложа на цялостна подготовка. Наясно съм колко е важно да се спортува\", добавя още тя. Чернева вече е започнала практическа подготовка по проучване на звездите. Тя планира през есента да запише магистратура Астрономия в Софийския университет. \"Четох програмата и видях, че няма да има чак толкова много формули и физика. Ще бъде по-лесно за усвояване\", самонадъхва се Анна-Мария. \"Когато бях на 5-6 години в стаята ми имаше светещи звезди. Сега често се редя на опашка в обсерваторията. За последно чаках до 12.30 часа, за да видя най-големия кратер на луната Тихо Брахе\", додава още тя. Именно естествения спътник на Земята е най-реалната цел на Чернева за нейното първо космическо пътешествие, пише \"Хотарена\". \"На Венера е много интересно, но няма как да оцелея, защото е далеч от Слънцето. А при Меркурий е обратното- много е топло\", споделя още Анна-Мария, която е убедена, че съществуват и извънземни. Сподели:", "date": "2018.05.23", "title": "УНИКУМ! Плеймейтка каца на Луната! Вижте коя е мераклийката да полети в Космоса (СНИМКИ)"}
{"url": "http://pik.bg/%D1%82%D1%8A%D1%80%D1%81%D0%B8-%D1%81%D0%B5-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B8%D0%B7%D0%B4%D0%B8%D1%80%D0%B2%D0%B0-%D1%82%D0%BE%D0%B7%D0%B8-%D0%BC%D0%BB%D0%B0%D0%B4-%D0%BC%D1%8A%D0%B6-%D1%81%D0%BD%D0%B8%D0%BC%D0%BA%D0%B0-news752426.html", "text": "ОДМВР- Шумен издирва по молба на близките му Осман Хикмет Осман, на 28 години, от град Шумен. Това съобщиха от пресцентъра на шуменската полиция. Тази сутрин мъжът е напуснал дома на своя дядо в село Хитрино и оттогава е в неизвестност. Бил е облечен с тениска с къс ръкав в жълто-бял цвят, обут с черно долнище на анцуг, носил е сиви обувки. Бил е облечен със тънко синьо яке. Мъжът е среден на ръст, с кафеви очи, продълговато лице, къса права кестенява коса. Умоляват се всички, които имат информация за местонахождението му да подадат сигнал чрез телефон 112. Сподели:", "date": "2018.05.23", "title": "ТЪРСИ СЕ! Полицията издирва този млад мъж (СНИМКА)"}
{"url": "http://pik.bg/%D0%BF%D0%B0%D0%B7%D0%B5%D1%82%D0%B5-%D1%81%D0%B5-%D0%B1%D0%B0%D0%B1%D0%B0-%D0%BA%D1%80%D0%B0%D0%B4%D0%B5%D1%86-%D1%88%D0%B0%D1%80%D0%B8-%D0%BF%D0%BE-%D0%BC%D0%B0%D0%B3%D0%B0%D0%B7%D0%B8%D0%BD%D0%B8%D1%82%D0%B5-%D0%B8%D0%B7-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BD%D0%B8%D0%BC%D0%BA%D0%B8-news752285.html", "text": "Достолепната дама ги крие под роклята си и си излиза от обекта, без да й мигне окото. Последният удар на бабата крадец е в магазин за преоценени стоки. Там тя успява да открадне четири артикула. Ударът й е записан от охранителните камери в обекта, разказаха пред Нова телевизия собственици на магазини. Възрастна жена задига различни вещи от магазини в Пловдив. Откраднатото от бабата крадец обикновено не надвишава една работна заплата, затова и случаят остава неразкрит. Сподели:", "date": "2018.05.23", "title": "Пазете се! Баба крадец шари по магазините из Пловдив (СНИМКИ)"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0%D0%BC%D0%B8%D0%BD%D0%B0%D0%B2%D0%B0-%D0%B7%D0%B0-%D1%80%D1%83%D1%81%D0%B8%D1%8F-%D0%BD%D0%B0-30-%D0%BC%D0%B0%D0%B9-news752419.html", "text": "Посещението на премиера на България Бойко Борисов в Русия ще се състои на 30 май. По-късно датата беше потвърдена и от ТАСС. Агенцията се позова на Юрий Ушаков, помощник на руския президент Владимир Путин. \"На 30 май очакваме работно посещение на премиера на България Бойко Борисов\", каза Ушаков пред журналисти, цитиран от БТА. Тази седмица визита в Русия направи  и българският президент Румен Радев, припомня ТАСС. Говорейки за международните контакти на Путин, Ушаков припомни, че на 5 юни руският президент ще е в Австрия, а в периода 8-10 юни ще бъде на държавно посещение в Китай и ще участва в срещата на високо равнище на Шанхайската организация за сътрудничество. Сподели:", "date": "2018.05.23", "title": "Борисов заминава за Русия на 30 май"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%8E%D0%BB%D0%B8%D1%8F-%D1%81%D0%BA%D1%80%D0%B8%D0%BF%D0%B0%D0%BB-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BF%D1%80%D1%8A%D0%B2-%D0%BF%D1%8A%D1%82-%D1%81%D0%BB%D0%B5%D0%B4-%D0%BE%D1%82%D1%80%D0%B0%D0%B2%D1%8F%D0%BD%D0%B5%D1%82%D0%BE-%D0%B8%D1%81%D0%BA%D0%B0-%D0%B4%D0%B0-%D1%81%D0%B5-%D0%B2%D1%8A%D1%80%D0%BD%D0%B5-%D0%B2-%D1%80%D1%83%D1%81%D0%B8%D1%8F-%D0%B2%D0%B8%D0%B4-news752440.html", "text": "Дъщерята на руския двоен агент Сергей Скрипал - Юлия, която бе отровена на 4 март заедно с баща си в британския град Солсбъри, записа първото си видеообръщение след инцидента. По думите й, след 20-дневна кома, тя е разбрала, че двамата са били отровени. Тя била шокирана от факта, че срещу нея и баща й е използвано нервно-паралитично вещество.\"На нас изключително ни провървя, че оцеляхме след това покушение за убийство\", отбелязва дъщерята на Скрипал. \"Процесът на оздравяване беше бавен и много болезнен. Няма да навлизам в детайли, но ще кажа само, че лечението бе инвазивно и много потискащо\", заявява тя. Юлия Скрипал благодари на всички, които са им оказали помощ - в самия ден на нападението и хората от болницата, които са й станали близки. Тя добавя, че най-важният приоритет за нея и баща й в момента е тяхното пълно оздравяване. \"Животът ми тотално се преобърна и сега се опитвам да се смиря с невероятните изменения - както физически, така и емоционални. Старая се да живея с днешния ден и искам да помогна на баща ми за неговото пълно оздравяване. По-нататък се надявам да се върна вкъщи, в моята страна\", отбелязва Юлия. Тя моли всички да уважават нейния личен живот и този на баща й. \"Нужно ни е време за пълното ни оздравяване и приемането на всичко, което се случи. Признателна съм на руското посолство за предложената помощ, но сега не съм готова и не искам да се възползвам от нея. Никой не може да говори за нас, освен нас самите\", заявява Юлия Скрипал. Сподели:", "date": "2018.05.23", "title": "ИЗВЪНРЕДНО! Юлия Скрипал проговори за пръв път след отравянето! Иска да се върне в Русия! (ВИДЕО) "}
{"url": "http://pik.bg/%D0%B0%D0%BD%D0%B4%D1%80%D0%B5%D0%B0-%D0%BD%D0%B5-%D0%BE%D1%81%D1%82%D0%B0%D0%B2%D0%B8-%D0%BD%D0%B8%D1%89%D0%BE-%D1%81%D0%BA%D1%80%D0%B8%D1%82%D0%BE-%D1%81%D0%BD%D0%B8%D0%BC%D0%BA%D0%B8-18-news752397.html", "text": "Полезното с приятното реши да съчетае фолкизпълнителката Андреа. Тя си подари почивка в Турция и вече може да се похвали със сериозен слънчев загар от басейна в хотел в Анталия. Сексбомбата заложи на черен бански, който не остава почти нищо скрито и на няколко пъти нагорещи феновете си в социалните мрежи с изкусителните кадри, съобщава \"Хотнюз\". Освен че събра тен, Андреа и поработи в един от местните хотели, където имаше участие заедно с турски звезди. Сподели:", "date": "2018.05.23", "title": "Андреа не остави нищо скрито (СНИМКИ 18+)"}
{"url": "http://pik.bg/%D0%BC%D0%B8%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2%D0%B5%D1%80%D0%BE%D0%BD%D0%B8%D0%BA%D0%B0-%D1%81%D1%82%D0%B5%D1%84%D0%B0%D0%BD%D0%BE%D0%B2%D0%B0-%D1%81%D0%B5-%D0%B3%D0%BE%D1%82%D0%B2%D0%B8-%D0%B7%D0%B0-%D0%B1%D1%83%D0%BB%D0%BA%D0%B0-news752382.html", "text": "Вероника Стефанова представи България на конкурса „Мис Свят” 2017 в Китай. Не се нареди сред финалистките, но остана забелязана освен с красотата и с каузата си - да помага на момичета в борбата им с анорексията и булимията. Това е много лична за нея кауза - самата тя е водила тази битка със себе си и успява да победи. След еуфория по сватбата на Мегън Маркъл с принц Хари, и то най-вече заради роклята на булката, и у нас се стяга звездна сватба. Мис България Вероника Стефанова направи приказна фотосесия, достойна за корица на Вог. „Разбира се, че искам да се видя като булка, коя жена не го иска, даже скоро очаквам предложение\", каза закачливо Вероника Стефанова, греейки в роклите на родната дизайнерка Радослава Лазарова. Сподели:", "date": "2018.05.23", "title": "Мис \"България\" Вероника Стефанова се готви за булка "}
{"url": "http://pik.bg/%D1%81%D0%BE%D1%84%D0%B8%D0%B9%D1%81%D0%BA%D0%B8-%D1%82%D0%B8%D1%80-%D1%81-%D0%BB%D0%B0%D1%82%D0%B5%D0%BA%D1%81-%D0%B4%D0%B0%D0%B4%D0%B5-%D0%B3%D0%B0%D0%B7-%D0%B8-%D1%81%D0%B5-%D0%BE%D0%B1%D1%8A%D1%80%D0%BD%D0%B0-%D0%BA%D1%80%D0%B0%D0%B9-%D0%B2%D1%80%D0%B0%D1%86%D0%B0-%D1%81%D0%BD%D0%B8%D0%BC%D0%BA%D0%B8-news752402.html", "text": "До злополуката се е стигнало след шофиране с несъобразена скорост, призна шофьорът, цитиран от \"БулНюз\". Камионът е превозвал латекс за София. ТИР \"Волво“ със софийска регистрация се обърна на обходния път на Враца. Тежката катастрофа е станала на завой малко след отбивката, която пренасочва движението от главен път Е-79 по обходния път. Полицаи регулират трафика, тъй като едното платно е напълно блокирано. В момента се очаква изтеглянето на тежкото возило. От полицията предупреждават пътуващите от Монтана в посока София да шофират внимателно в участъка заради затрудненото движение. Сподели:", "date": "2018.05.23", "title": "Софийски ТИР с латекс даде газ и се обърна край Враца (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8%D1%8F%D1%82-%D0%BA%D0%B0%D1%82%D0%B0%D0%B4%D0%B6%D0%B8%D1%8F-%D0%BE%D1%82-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%BF%D1%80%D0%B8%D0%BF%D0%B0%D0%B4%D0%BD%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D0%BA%D0%B0%D1%80%D0%B0%D1%82-%D0%B3%D0%BE-%D1%81%D0%BF%D0%B5%D1%88%D0%BD%D0%BE-%D0%B2-%D0%B1%D0%BE%D0%BB%D0%BD%D0%B8%D1%86-news752281.html", "text": "Арестуваният при акцията в КАТ – Благоевград бивш полицай Никола Доганджийски – Колевеца припадна в ареста. Той е в кардиология на общинската болница, след като му станало лошо в килията, съобщава Струма.бг. При акцията бе претърсено жилището на експолицая.  По първоначална информация Колевеца е задържан заради посредничество в схемата с продажбата на номера. Сподели:", "date": "2018.05.23", "title": "ИЗВЪНРЕДНО! Арестуваният катаджия от Благоевград припадна в ареста, карат го спешно в болницата"}
{"url": "http://pik.bg/%D0%B4%D0%B0%D1%80%D0%B0-%D0%B8-%D0%BA%D1%80%D0%B8%D1%81%D0%BA%D0%BE-%D0%BF%D0%BE%D0%B4%D0%B3%D1%80%D1%8F%D0%B2%D0%B0%D1%82-%D1%80%D0%B8%D1%82%D0%B0-%D0%BE%D1%80%D0%B0-%D1%88%D0%BE%D1%83%D1%82%D0%BE-%D0%BD%D0%B0-mtv-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D1%89%D0%B5-%D1%81%D1%82%D1%80%D1%83%D0%B2%D0%B0-2-%D0%BC%D0%BB%D0%BD-%D0%B5%D0%B2%D1%80%D0%BE-news752318.html", "text": "Дара и Криско са сред българските звезди, които ще излязат на сцената на \"MTV Presents Varna Beach\", часове преди тон за песен пред жителите и гостите на морската ни столица да даде Рита Ора. Родният екип от изпълнители се допълва още от дуото Павел и Венци Венц, Тита и победителките от последния сезон на \"Х Фактор\" - \"4 Magic\". Концертът на MTV ще се проведе на 12 август, а билети на цена от 40 лв. могат да бъдат закупени от мрежата на \"Ивентим\". За ентусиастите, които искат ВИП-пропуск за събитието, той ще струва 200 лв. Още световни звезди ще бъдат обявени следващата седмица, обещават организаторите. Само преди дни стана ясно, че във Варна ще пристигне и рапърът Redfoo, прочул се с инфантилно чаровния хит Wiggle Wiggle Wiggle. Единият от идеолозите на LMFAO за втора поредна година ще се включи във фестивала. За организацията този август постоянната комисия \"Култура и духовно развитие\" към Общинския съвет във Варна реши да отпусне 150 хиляди евро. Мащабното шоу на плажа се очаква да струва над 2 милиона евро. Дебютното издание на \"MTV Presents Varna Beach\" предизвика огромен интерес у меломаните в България. Сред изпълнителите, които дадоха тон за песен миналото лято, бяха носителят на \"Грами\" Тайни Темпа и Биби Рекса, напомня \"Монитор\". Сподели:", "date": "2018.05.23", "title": "Дара и Криско подгряват Рита Ора! Шоуто на MTV във Варна ще струва 2 млн. евро"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%81%D1%8A%D0%B4%D1%8A%D1%82-%D0%BE%D1%82%D1%81%D1%82%D1%80%D0%B0%D0%BD%D0%B8-%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D0%B8-%D0%B7%D0%B0%D0%BC%D0%B5%D1%81%D1%82%D0%BD%D0%B8%D1%87%D0%BA%D0%B0%D1%82%D0%B0-%D0%B9-%D0%BE%D1%82-%D0%BA%D0%BC%D0%B5%D1%82%D1%81%D0%BA%D0%B8-news752370.html", "text": "Специализираният съд отстрани от кметския пост заловената с подкуп от 70 000 евро кметица на \"Младост\" Десислава Иванчева и зам.-кметския нейната заместничка Биляна Петрова. Те ще освободят постовете си по искане на Столичния общински съвет в София. Решението на спецсъда може да бъде обжалвано в тридневен срок. Съдът не уважи искането на Иванчева да бъде пусната на свобода за спешни изследвания, тъй като има главобол. Кметицата е с образувание в главата и по думите на Петър Кърджилов й създавало здравословни проблеми в ареста. С посочения документ се освобождава лицето Русев без каквито и да е мотиви. Може да е с цел сплашване на служителя, а и на останалите в общината, свидетели по делото, допълни обвинителят. Всичко това е достатъчно да се счита, че двете биха въздействали на служители във връзка с дадените от тях показания. По тези съображения, моля да уважите искането за отстраняване на обвиняемите, заяви още той. а оставите искането на спецпрокура като неоснователно. Не съм съгласен с искането на спецпрокурора, при липса на каквито и да е доказателства, че тя може да възпрепятства разследването, посочи още Раев и допълни, че Румен Русев е бил разпитан много преди Иванчева да го освободи. Тогава за какъв опит за влияние над него и сплашване можело да става дума, посочи адвокатът и призова съда да не уважава искането на държавното обвинение. Иванчева се опита да кадрува от ареста, където е оставена за постоянно, кой да я наследи на поста. Тя посочи заместника си Владимир Клисуров за свой наследник, но той се отказа дори предварително в полза на другия  заместник - арх. Румен Русев. Въпреки това Общинският съвет избрлаа Клисуров, който се задържа като и.д. едва четири дни. След това Иванчева реши да бъде заместена от пиара си Петър Кърджилов, но по закон това е невъзможно, тъй като поста могат да наследяват само нейните заместници. Кметицата на \"Младост\" бе арестувана заедно с един от тях - Биляна Петрова. Преди близо година други двама заместници пък напуснаха постовете си в знак на протест срещу политиката на кметицата. Това е политическа атака. Нямам право да се защитя, Това е репресия, не мога да се свържа с външния свят, оплака се Иванчева в съда. Двете подавали сигнали до СДВР на телефон 112 за заплахи за физическа разправа още преди арестите, но нямало никаква реакция. ъвременно Белене, посочи Биляна Петрова и допълни, че мазилката падала от стените. Заместничката на кметицата имала рани по лицето, държали ги в клетка.  Кучетата ги държат при по-добри условия от нас, каза Петрова, която се оплака още, че имала по три минути на ден да се чуе със семейството си.  Дъщеря й била приета по спешност в болницата, но тя не знаела какво става с детето й. Надзирателите им казвали, че са там, за да се държат грубо. При тези думи Петрова отново се разплака в съдебната зала. Арестуваните жени са вече 40 дни в ареста.  И Петрова, и Иванчева призоваха съда да не уважават искането на държавното обвинение за отстраняването им от постовете в район \"Младост\". По-рано днес, в коридорите на спецсъда, обвинената в корупционни действия кметица на столичния район „Младост” Десислава Иванчева отрече да е управлявала общината от ареста. Абсолютна гавра е това с мен, отстраниха ме по този начин, за да  сложат този кмет (б.р.-става дума за Румен Русев, когото Иванчева се опита да отстрани със заповед от затвора). С Ваклин съм се виждала два пъти - веднъж се държеше като шефа на \"Младост\", после дойде да предлага детска площадка, каза Иванчева, която този път имаше директен достъп до журналистите. Парите са подхвърлени, няма отпечатъци наши, едва ли, ако карам с 50 хиляди евро на задната седалка, ще карам бавно и с отворен прозорец, отсече Иванчева. Заместничката й Биляна Петрова заяви, че няма представа защо е в съда, днес получила призовка. Съдът даде час почивка, за да се запознаят адвокатите с новите документи и заседанието ще продължи отново в 16 ч. В коридора изявление даде и пиарът на Иванчева Петър Кърджилов. Той посочи, че ще направи коментари след празниците. В момента г-жа Петрова отсъства и волята на Иванчева и Петрова е аз да поема мястото й. До днес, до заседанието на съда, Иванчева не е отстранена, което означава, че решенията й трябва да се зачитат. Тя си беше прекъскнала отпуската на 14, когято издаде заповед за мен, и на 21, когато е за освобождаването на Русев. Общината твърди, че заявленията, ако не са на официална бланка, не мажат, но техните юристи са им обяснили, че все пак това са документи, каза Кърджилов. По трудовия кодекс Иванчева има право да освобождава без основание и Русев е освободен без основание, допълни той. Иванчева и Петрова поискаха на 21 май да им бъде дадено правото на пресконференция. Те са поискали това от главния прокурор Сотир Цацаров, заяви още пиарът, който подчерта, че не е назначен все още за зам.-кмет. От събраните доказателства досега са налице достатъчно такива, подкрепящи повдигнатите обвинения - от показания на свидетели, разпити, претърсвания, обиски, изземвания. Служебното положение на двете и техните действия след задържането им може да попречи за разкриване на обективната истина, посочи прокурорът в началото на заседанието. Иванчева изпълнява функции, свързани с освобождаването на служители на община Младост, а именно Румен Русев. Считам, че е предприела действия за оказване на влияние варху него, а тя е запозната с неговите показания, каза прокурорът в залата след близо един час заседание. Защитникът на Иванчева Тервел Раев, който днес бе упълномощен от Марковски да я брани в съда контрира пред съда: Моля д Адвокатката на Биляна Петрова също призова искането на прокуратурата да бъде оставено без уважение, тъй като няма доказателства и опасност да  възпрепятства разследването чрез служебното си положение. Целта е да бъда оклеветена,  унищожена политически. В аферата нямам възможност дори за защита, камо ли за въздействие. Искат да ме съсъпят и да бъда унищожена физически. Имаше заплахи за отвличане и когато ме атакуваха полицаите, помислих че ме отвличат, заяви Биляна Петрова. Условията в ареста са с Преди заседанието стана ясно, че адвокат Марковски е уполномощил нов адвокат на Иванчева - Тервел Раев. Самата кметица пък поиска майка й да й бъде защитник.", "date": "2018.05.23", "title": "ИЗВЪНРЕДНО  И ПЪРВО В ПИК TV! Съдът отстрани Десислава Иванчева и заместничката й от кметските постове в \"Младост\" (ОБНОВЕНА/СНИМКИ)"}
{"url": "http://pik.bg/%D1%8F%D1%85%D1%82%D0%B0-%D0%BD%D0%B0-%D1%81%D0%B0%D0%B4%D0%B4%D0%B0%D0%BC-%D1%85%D1%8E%D1%81%D0%B5%D0%B8%D0%BD-%D1%81%D1%82%D0%B0%D0%BD%D0%B0-%D1%85%D0%BE%D1%82%D0%B5%D0%BB-%D1%81%D0%BD%D0%B8%D0%BC%D0%BA%D0%B8-news752392.html", "text": "Огромното легло в суперяхтата на Саддам Хюсеин е постлано, копринените пердета около него са дръпнати, а в съседство инкрустираната със злато баня и бръснарски стол чакат своя ползвател. Иракският диктатор обаче никога не се е качвал на 82-метровата яхта \"Басра бриз\" , построена за него през 1981 г., и на нейните удобства сега ще се радват лоцманите, които направляват навигацията към и от пристанището на Басра, главния град в Южен Ирак. Заедно с други съкровища, оставени от Саддам, свален от власт през 2003 г. при оглавената от САЩ интервенция в Ирак и обесен три години по-късно за престъпления срещу човечеството, правителството, което го наследи, се опитва да намери приложение на кораба . След като Ирак си го върна през 2010 г. след съдебна битка и три десетилетия одисея в чужбина, той повечето време е закотвен в Басра. Оборудван с президентски апартамент, състоящ се от личните покои на Саддам, гостни и спални , както и от 17 по-малки стаи за гости, 18 каюти за екипажа и клиника, богато екипираният и украсен кораб беше обявен за продан за 30 милиона долара . Правителството не успя да намери купувач и през последните две години \"Басра бриз\" се използва от Университета на Басра, служейки на изследователи при пътуванията им за изучаване на морския живот. Властите са решили сега да я закотвят за постоянно в южното пристанище, като хотел и място за отдих за лоцманите , много от които живеят в отдалечени градове. Построена в датска корабостроителница , докато Ирак бе във война с Иран, яхтата била прехвърлена в Саудитска Арабия, по онова време съюзник на Саддам, за да бъде защитена от въздушни удари срещу Басра, разказват служители, позволили на Ройтерс ексклузивна обиколка на плавателния съд. Кралството, което скъса със Саддам след иракското нахлуване в Кувейт през 1990 г. след това предало кораба на Йордания. По-нататъшната му съдба е неясна, докато Ирак не го откри във френското пристанище Ница , където съдът го иззе и го изпрати у дома. Сподели:", "date": "2018.05.23", "title": "Яхта на Саддам Хюсеин стана хотел (СНИМКИ)"}
{"url": "http://pik.bg/%D0%BB%D1%83%D0%B4-%D0%B5%D0%BA%D1%88%D1%8A%D0%BD-%D0%B2-%D1%81%D0%BE%D1%84%D0%B8%D1%8F-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%82%D1%80%D0%B8%D0%BC%D0%B0-%D1%81%D0%BB%D0%B5%D0%B4-%D0%B1%D1%8F%D1%81%D0%BD%D0%B0-%D0%B3%D0%BE%D0%BD%D0%BA%D0%B0-%D0%B6%D0%B0%D0%BD%D0%B4%D0%B0%D1%80%D0%BC%D0%B5%D1%80%D0%B8%D1%8F-%D0%B8-%D1%81%D0%BF%D0%B5%D1%86%D0%BF%D0%BE%D0%BB%D0%B8%D1%86%D0%B0%D0%B8-%D0%BF%D1%80%D0%B5%D1%81%D0%BB%D0%B5%D0%B4%D0%B2%D0%B0%D1%82-%D0%B4-news752407.html", "text": "Прокуратурата на Р България Софийска районна прокуратура задържа трима души лица, които бяха преследвани на територията на столицата от полицията снощи. Това съобщиха от пресцентъра на . Под ръководството и надзора на Софийска районна прокуратура е образувано и се води досъдебно производство за извършено престъпление по чл.346, ал. 1 НК, за това, че на 20 май 2018 г., противозаконно е бил отнет лек автомобил „Тойота“, модел „Рав4“, собственост на О. Ш., без нейно съгласие, с намерение да бъде използван. Инкриминираният автомобил е бил обявен за издирване. На 22 май 2018 г. вечерта, при провеждане на полицейска операция, описаният по-горе лек автомобил „Тойота“, модел „Рав4“ е установен в района на кв. „Княжево“. Непосредствено след него се е придвижвал лек автомобил „БМВ“. Водачите и на двете превозни средства не спрели при подаден сигнал от служители на МВР, поради което полицейски автомобили с включен звуков и светлинен сигнал потеглили след тях, насочвайки се към центъра на града. В операцията се включили специализирани полицейски отряди, автомобили на жандармерията и други служебни автомобили на МВР. В района на кв. „Факултета“ двата автомобила били обградени и движението им било преустановено принудително. Изяснена е самоличността на водача на автомобил „Тойота“, – Мирослав Георгиев и на намиращия се до него пасажер– Велизар Дангъров. Шофьорът на другия автомобил - „БМВ“, е установен с имената Иван Таков. И тримата са задържани, а по случая е образувано досъдебно производство за извършено престъпление по чл. 215, ал. 1, вр. чл. 18, ал. 1 НК (опит за вещно укривателство), под ръководството и надзора на Софийска районна прокуратура. Иван Таков, Мирослав Георгиев и Велизар Дангъров са привлечени в качеството на обвиняеми за извършено престъпление по чл. 215, ал. 1, вр. чл. 18, ал. 1 НК, при условията на съучастие, при което Таков е действал като помагач, а Георгиев и Дангъров – като извършители. Тримата са обвинени в това, че на 22 май 2018г., в гр. София, кв. „Княжево“, с цел да си набавят имотна облага, са направили опит умишлено да укрият чужда движима вещ - лек автомобил марка „Тойота“, модел „Рав 4“, собственост на О. Ш., за която предполагали, че е придобита от другиго чрез престъпление /същата била предмет на престъпление по чл.346, ал.1 от НК/. Деянието е останало недовършено поради независещи от дееца причини –лицата са задържани от служители на СДВР. Предвид високата обществена опасност на деянието и дееца, наблюдаващият прокурор е постановил задържане на тримата обвиняеми за срок до 72 часа, след изтичането на които е разпоредено привеждането им в сградата на Софийски районен съд – за разглеждане на искане за вземане спрямо тях на мярка за неотклонение „Задържане под стража“. Сподели:", "date": "2018.05.23", "title": "ЛУД ЕКШЪН В СОФИЯ! Арестуваха трима след бясна гонка! Жандармерия и спецполицаи преследват джамбази, свили джипа на дама"}
{"url": "http://pik.bg/%D1%87%D0%B5%D1%82%D0%B8%D1%80%D0%B8%D0%BC%D0%B0-%D1%85%D0%B0%D1%88%D0%BB%D0%B0%D1%86%D0%B8-%D0%BF%D1%80%D0%B5%D0%B1%D0%B8%D1%85%D0%B0-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D0%B2-%D0%BB%D1%8F%D1%81%D0%BA%D0%BE%D0%B2%D0%B5%D1%86-news752320.html", "text": "Вчера в полицейското управление в Горна Оряховица е получен сигнал от Спешна помощ в града за пристигнал при тях 58-годишен пациент с тежка коремна травма, след нанесен му побой. Пред униформените мъжът обяснил, че вечерта на 21 май в Лясковец непознати са му нанесли побой. От проведените действия по разследването е установено, че извършители на деянието са четири момчета на възраст 15 и 16 годни от Лясковец и Горна Оряховица. Четиримата са известни на полицията с предишни свои провинения. Те са направили самопризнания. Потърпевшият е настанен за лечение във великотърновската болница. Момчетата са предадени на родителите си. По случая е образувано досъдебно производство. Четири момчета на възраст 15 и 16 годни са нанесли побой на 58-годишен мъж в Лясковец, съобщават от ОД на МВР-Велико Търново. Сподели:", "date": "2018.05.23", "title": "Четирима хашлаци пребиха годишен мъж в Лясковец"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0-%D1%88%D0%BE%D1%84%D1%8C%D0%BE%D1%80%D0%B0-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D0%BB-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-news752423.html", "text": "Прокуратурата на Р България Софийска районна прокуратура задържа шофьора на товарния автомобил, станал причина за катастрофата на автомагистрала „Тракия“, съобщиха от . Под ръководството и надзора на Софийска районна прокуратура е образувано и се води досъдебно производство за извършено престъпление по повод настъпило ПТП около 7.20 часа днес на АМ „Тракия“, в района на 3-ти км., в пътното платно с посока София, между автобус на градския транспорт и товарен автомобил. В хода на производството е установено, че виновен за катастрофата е водачът на товарния автомобил –Гьокхан Кахриман, турски гражданин, който е нарушил правилата за движение по пътищата, като по този начин по непредпазливост е причинил телесни повреди на 12 лица, 7 от които за момента за установени като средни. Предвид високата обществена опасност на деянието, наблюдаващият прокурор е постановил задържане на Кахриман за срок до 72 часа, след изтичането на които е разпоредено привеждането му в сградата на СРС – за разглеждане на искане за вземане спрямо него на мярка за неотклонение „Задържане под стража“. Сподели:", "date": "2018.05.23", "title": "Прокуратурата арестува шофьора, предизвикал катастрофата на \"Тракия\""}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%B7%D0%B0%D0%B5%D0%B2-%D0%B7%D0%B0%D0%B5%D0%B4%D0%BD%D0%BE-%D0%BD%D0%B0-%D0%B3%D1%80%D0%BE%D0%B1%D0%B0-%D0%BD%D0%B0-%D1%81%D0%B2-%D0%BA%D0%B8%D1%80%D0%B8%D0%BB-%D0%B2-%D1%80%D0%B8%D0%BC-%D0%BD%D0%B0%D0%B2%D1%80%D1%8A%D1%85-24-%D0%BC%D0%B0%D0%B9-news752409.html", "text": "Министър-председателят Бойко Борисов ще бъде на посещение в Рим на 24 май и на аудиенция при главата на Римокатолическата църква Негово Светейшество папа Франциск на 25 май. Поводът е отбелязването на Деня на българската просвета и култура и на славянската писменост. Българската делегация, ръководена от премиера, включва в състава си представители на вероизповеданията у нас, на академичната общност и дейци на културата. На срещата с папа Франциск ще присъстват Западно и Средноевропейски митрополит на БПЦ Антоний, председателят на БАН акад. Юлиан Ревалски, ректорите на УНСС проф. Стати Статев и на ВТУ „Св. Св. Кирил и Методий“ проф. Христо Бонджолов, директорът на Института по исторически изследвания към БАН доц. Даниел Вачков, директорът на Софийската филхармония Найден Тодоров и ръководителят на националната школа по приложна математика Теодоси Теодосиев. Тяхното участие в аудиенцията е признание за постиженията им и е израз на значението, което българското правителство отдава на образованието, науката и културата. За първи път тази година традиционното поклонение пред гроба на Св. Кирил и посещението на базиликата „Санта Мария Маджоре“, където папа Адриан ІІ благославя славянската азбука и книги, ще бъде осъществено съвместно с делегацията на Република Македония, водена от министър-председателя Зоран Заев. Двете делегации ще участват и в официалния прием, даван в българското посолство в Италия по случай празника на духовността. Съвместното честване на исторически събития, значими за двете държави, и почитането на големи исторически личности, е символ на новия етап в отношенията между София и Скопие след подписването на договора за добросъседство на 1 август 2017 г. При посещението си в Рим българската делегация ще поднесе цветя на паметника на патриарха на българската литература Иван Вазов и ще присъства на молебен за здраве и успехи на българския народ, отслужен в храма „Св. Павел ала Регола“, в който черкуват членовете на Българската православна църковна община. „Аудиенцията във Ватикана е огромен жест на папата към българския народ, към изключителното дело на светите братя Кирил и Методий, към това, че сме дали писменост“, коментира премиерът Борисов при посещението си в Рим на 24 май 2015 г. Сподели:", "date": "2018.05.23", "title": "Борисов и Заев заедно на гроба на Св. Кирил в Рим навръх 24 май"}
{"url": "http://pik.bg/%D0%BF%D0%B0%D1%82%D1%80%D0%B8%D0%BE%D1%82%D1%8A%D1%82-%D0%BC%D0%B8%D0%BB%D0%B5%D0%BD-%D0%BC%D0%B8%D1%85%D0%BE%D0%B2-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B8%D0%B3%D0%BE-%D0%BB%D0%B8-%D0%B5-%D0%B1%D0%B8%D0%BB%D0%B0-%D0%BE%D1%81%D0%BC%D0%B0%D0%BD%D1%81%D0%BA%D0%B0%D1%82%D0%B0-%D0%B8%D0%BC%D0%BF%D0%B5%D1%80%D0%B8%D1%8F-%D0%B8%D0%BB%D0%B8-%D0%BF%D1%80%D0%B8%D1%81%D1%8A%D1%81%D1%82%D0%B2%D0%B8%D0%B5-news752421.html", "text": "Според мен в момента българската история се изучава като самостоятелна дисциплина в горния, гимназиалния клас. Часовете по история не са малко, но лично аз смятам, че до 7 клас българската история да се изучава в един клас самостоятелно. Това заяви пред Би Ти Ви депутатът от Обединени патриоти доц. Милен Михов. Той коментира също: \"Имаме нелоши учебници и нелоши преподаватели по история. Проблемът е в началния курс - до 4 клас, където се създават базисните разбирания за история, род, отечество, роден край. Там предметът история дори няма това название. Липсват основни елементи от исторически събития, които формират скалата на българската националност и там мисля, че трябва да бъдат коригирани нещата. Но това е дълбоко професионален спор\". Запитан дали Османското робство трябва да се изучава както преди или петвековното ни робство не ни създава национално самочувствие и трябва да се нарича \"присъствие\", той заяви: \"Трябва да кажем, че за българската интелигенция на 19 век това управление и това господство на Османската империя по българските земи се възприема като робство. И затова Иван Вазов пише романа си \"Под игото\", българската периодика изобилства с изрази за \"игото\". И в този смисъл този термин има своето историческо обяснение. В никакъв смисъл не може да се говори, че това ни е създало национални комплекси\". Сподели:", "date": "2018.05.23", "title": "Патриотът Милен Михов с коментар \"иго\" ли е била Османската империя или \"присъствие\""}
{"url": "http://pik.bg/%D0%BF%D0%B5%D1%88%D0%B5%D1%85%D0%BE%D0%B4%D1%86%D0%B8-%D0%BF%D0%BE%D1%81%D1%82%D1%80%D0%B0%D0%B4%D0%B0%D1%85%D0%B0-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B4%D0%BE-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B8%D1%82%D0%B5-%D1%81%D0%BE%D1%84%D0%B8%D0%B9%D1%81%D0%BA%D0%B8-%D0%B3%D1%80%D0%BE%D0%B1%D0%B8%D1%89%D0%B0-news752404.html", "text": "Двама пешеходци пострадаха при катастрофа в близост до Централните гробища в София. Два леки автомобила се удариха на ул. „История Славянобългарска“. Сигналът за инцидента е подаден в 13:50 ч., предаде бТВ. Един от автомобилите е ударил двама пешеходци на тротоара. Те са откарани в болница. Сподели:", "date": "2018.05.23", "title": "Пешеходци пострадаха при катастрофа до Централните софийски гробища"}
{"url": "http://pik.bg/%D1%80%D0%B0%D0%B7%D0%BA%D0%B0%D1%8F%D0%BD%D0%B8%D0%B5-%D0%BD%D0%B0%D0%B9-%D0%BC%D0%BB%D0%B0%D0%B4%D0%B8%D1%8F%D1%82-%D0%B8%D0%B3%D1%83%D0%BC%D0%B5%D0%BD-%D1%85%D0%B2%D0%B0%D0%BD%D0%B0%D1%82-%D0%B4%D0%B0-%D1%88%D0%BE%D1%84%D0%B8%D1%80%D0%B0-%D0%BF%D0%B8%D1%8F%D0%BD-%D0%B8-%D0%B1%D0%B5%D0%B7-%D0%BA%D0%BD%D0%B8%D0%B6%D0%BA%D0%B0-%D1%81%D1%8A%D0%B6%D0%B0%D0%BB%D1%8F%D0%B2%D0%B0%D0%BC-news752299.html", "text": "Човек греши, но когато греши, най-важното от грешката му е да си вземе поука, да разбере какво е направил, да осъзнае и да не го прави вече. Това каза по Нова телевизия хванатият да шофира пиян и без книжка йеромонах Спиридон - бивш игумен на Чипровския манастир. Пияният монах беше сгащен от пътни ченгета на Гергьовден, когато подкарал раздрънкания манастирски \"Мерцедес\" към светата обител. Заради провинението си и заради това, че се призна за виновен, вече бившият най-млад игумен у нас, отнесе условна присъда. \"Това се случи, поради така... лекомислието на младостта ми. Човек в младостта си греши най-много, но пък в младостта му има и най-много сили\", размишлява на глас 21-годишният монах. \"Изобличавам се като виновен. Изобличавам се затова, че съм направил това нещо. Човек, когато не мисли трезво, не върши делата си адекватно. Съжалявам!\", каза Спиридон. Но от всичко най-много съжалявал, че е станал причина за присмех и обиди към останалите свещеници и монаси. Сподели:", "date": "2018.05.23", "title": "РАЗКАЯНИЕ! Най-младият игумен, хванат да шофира пиян и без книжка: Съжалявам!"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%B0-%D0%B0%D0%B3%D1%80%D0%B5%D1%81%D0%B8%D1%8F-%D0%BC%D1%8A%D0%B6-%D0%BF%D0%BE%D1%82%D1%80%D0%BE%D1%88%D0%B8-%D1%81%D0%BF%D0%B5%D1%88%D0%BD%D0%BE%D1%82%D0%BE-%D0%B2-%D0%B4%D0%BE%D0%B1%D1%80%D0%B8%D1%87-%D0%B7%D0%B0%D0%BF%D0%BB%D0%B0%D1%88%D0%B2%D0%B0-%D0%BB%D0%B5%D0%BA%D0%B0%D1%80%D0%B8%D1%82%D0%B5-news752405.html", "text": "Мъж е буйствал и заплашвал лекарите в спешното отделение на болницата в Добрич. Адвокатът на лечебното заведение е завел иск за имуществени вреди и за наказателна отговорност за нападение над лекарски екип. Около 21.00 часа във вторник мъж, придружаващ съпругата си в спешното отделение в Добрич, е настоявал тя да бъде прегледана веднага, блъскал е по стъклените врати на шоковата зала, след което ги е счупил, съобмщава БНР. На мястото на инцидента веднага е пристигнал заместник-директорът на болницата д-р Бисер Ботев. \"Държал се е агресивно, със заплахи към дежурните екипи. Той е разбил стъклото. Това е всекидневие. Просто този път е с материална щета\", коментира д-р Ботев. Агресивният мъж е задържан за 24 часа. Образувано е досъдебно производство. Сподели:", "date": "2018.05.23", "title": "ПОРЕДНА АГРЕСИЯ! Мъж потроши спешното в Добрич, заплашва лекарите"}
{"url": "http://pik.bg/%D0%B2%D1%81%D1%81-%D0%BD%D0%B0%D0%BB%D0%BE%D0%B6%D0%B8-%D0%B4%D0%B8%D1%81%D1%86%D0%B8%D0%BF%D0%BB%D0%B8%D0%BD%D0%B0%D1%80%D0%BD%D0%B8-%D0%BD%D0%B0%D0%BA%D0%B0%D0%B7%D0%B0%D0%BD%D0%B8%D1%8F-%D0%B7%D0%B0-%D0%BD%D0%B0%D1%80%D1%83%D1%88%D0%B5%D0%BD%D0%B8%D1%8F-%D0%BD%D0%B0-%D0%BF%D0%B5%D1%82%D0%B8%D0%BC%D0%B0-%D0%BF%D1%80%D0%BE%D0%BA%D1%83%D1%80%D0%BE%D1%80%D0%B8-news752411.html", "text": "Прокурорската колегия, на основание чл. 316, ал. 2 от ЗСВ избра чрез жребий дисциплинарен състав: Светлана Бошнакова - председател и докладчик, Георги Кузманов и Калина Чапкънова. Дисциплинарното производство е образувано по предложение от Емилия Русинова – административен ръководител на Софийска градска прокуратура. Прокурорската колегия на ВСС, на основание чл. 316, ал. 1 от ЗСВ, образува дисциплинарно производство за налагане на дисциплинарно наказание и на Искра Николова Георгиева – следовател в Следствения отдел в Софийска градска прокуратура. Прокурорската колегия, на основание чл. 316, ал. 2 от ЗСВ избра чрез жребий дисциплинарен състав: Гергана Мутафова - председател и докладчик и Пламен Найденов и Даниела Машева. Дисциплинарното производство е образувано по предложение от Емилия Русинова – административен ръководител на Софийска градска прокуратура. Прокурорската колегия на Висшия съдебен съвет, на основание чл. 316, ал. 1 от ЗСВ, образува дисциплинарно производство за налагане на дисциплинарно наказание и на Бойко Йорданов Атанасов – следовател в Следствения отдел в Софийска градска прокуратура. Прокурорската колегия, на основание чл. 316, ал. 2 от ЗСВ избра чрез жребий дисциплинарен състав: Гергана Мутафова - председател и докладчик и Калина Чапкънова и Пламен Найденов. Дисциплинарното производство е образувано по предложение от Емилия Русинова – административен ръководител на Софийска градска прокуратура. Прокурорската колегия на ВСС наложи на Милена Боева Даскалова – прокурор в Районна прокуратура – Варна, а към момента на извършване на дисциплинарното нарушение, заместник на административния ръководител – заместник-районен прокурор на Районна прокуратура – Варна, дисциплинарно наказание по чл. 308, ал. 1, т. 2 от ЗСВ – „намаляване на основното трудово възнаграждение с 10 на сто за срок от една година“ за допуснато дисциплинарно нарушение по чл. 307, ал. 3, т. 3 от ЗСВ във вр. с чл. 4.4, чл. 5.5, чл. 5.6, чл. 5.7, чл. 5.8, както и специфично правило за етично поведение на административни ръководители с оглед заемана ръководна длъжност по чл. 8.6 от Кодекса за етично поведение на българските магистрати. Прокурорската колегия на ВСС наложи на Цветанка Тинкова Гетова – прокурор в Районна прокуратура – Варна, а към момента на извършване на дисциплинарното нарушение, административен ръководител – районен прокурор на Районна прокуратура – Варна, дисциплинарно наказание по чл. 308, ал. 1, т. 1 от ЗСВ – „забележка“ за допуснато дисциплинарно нарушение по чл. 307, ал. 3, т. 3 от ЗСВ във вр. чл. 4.4, чл. 5.5, чл. 5.6, чл. 5.7, чл. 5.8, както и специфично правило за етично поведение на административни ръководители, с оглед заемана ръководна длъжност по чл. 8.6 от Кодекса за етично поведение на българските магистрати. Сподели:", "date": "2018.05.23", "title": "ВСС наложи дисциплинарни наказания за нарушения на петима прокурори"}
{"url": "http://pik.bg/%D0%B2%D0%B8%D0%B4%D0%B5%D0%BD-%D0%B5%D0%B7%D0%B8%D0%BA%D0%BE%D0%B2%D0%B5%D0%B4-%D1%81%D0%BA%D0%BE%D1%87%D0%B8-%D0%BD%D0%B0-%D0%BC%D0%BE%D0%BD-%D0%B8%D0%B7%D0%BC%D0%B8%D1%81%D0%BB%D1%8F%D1%82-%D1%81%D0%B8-%D0%BD%D0%BE%D0%B2%D0%B0-%D0%B3%D1%80%D0%B0%D0%BC%D0%B0%D1%82%D0%B8%D0%BA%D0%B0-news752329.html", "text": "Трингов си измисля нова граматика, коментира доц. Георгиев. От Министерството на образованието и науката си измислят нова граматика, като казват че няма грешка в отговор Б на въпрос 7 от матурата по Български език и литература. Това каза езиковеда доц. Борислав Георгиев пред Би Ти Ви. Според мен е техническа грешка, която се прикрива с безумни доводи, посочи той. „Всеки, явил се на матура, трябва да получи на сгрешената задача по една точка“, подчерта доцентът. „Няма нарушено правило и затова нашето твърдение, че не е допусната грешка. Няма правило, което да изисква членуване на допълнение, което е употребено след глаголна форма в минало свършено време“, каза държавният експерт по български език Александър Трингов. Не може децата да тълкуват „какво е искал да каже авторът”, коментира и Цвета Брестничка, председателят на асоциация „Родители”. „Жалко е, че всека година по това време настава истерия покрай матурите, започваща с мерките по сигурността, дебненето на дванадесетокласниците, повече отколкото затворниците… Това предизвиква свръхреакция на зрелостниците и техните родители при подобни спорни моменти”, добави тя. 90% от българите не се справят с пълния и краткия член, посочи още доц. Георгиев в коментар за нивото на граматичните познания у нас. „Много хора не се справят,защото начинът, по който се преподава граматика и правопис е убийствен – така че да отврати децата, а не да има даде възможност да пише грамотно. Сподели:", "date": "2018.05.23", "title": "Виден езиковед скочи на МОН: Измислят си нова граматика"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5%D1%82%D0%BE-%D0%BD%D0%B0-%D0%BF%D0%B8%D0%BA-%D0%B7%D0%B0-%D0%B7%D0%B0%D0%B4%D0%BA%D1%83%D0%BB%D0%B8%D1%81%D0%BD%D0%B8%D1%82%D0%B5-%D1%81%D1%85%D0%B5%D0%BC%D0%B8-%D0%BD%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D0%BB%D1%8A%D1%81%D0%BD%D0%B0---%D0%BD%D0%B0%D0%B7%D0%BD%D0%B0%D1%87%D0%B8%D0%BB%D0%B0-%D0%B5-%D1%81%D0%BA%D0%B0%D0%BD%D0%B4-news752412.html", "text": "Разкритието на ПИК за задкулисните схеми на арестуваната кметица Десислава Иванчева лъсна с пълна сила днес в съда. Припомняме, че единствено медията ни още преди седмица - на 18 май, съобщи за аферите, които продължава да забърква от килията си скандалната Иванчева. ПИК разкри, че общинарката продължава да дерибейства и да командори, въпреки че от близо месец е арестувана и се намира в столичното следствие. Иванчева по неясни причини се ползвала с привилегиите на ВИП арестант и разполагала в килията си с мобилен телефон, чрез когото раздавала нареждания на служители в общината. На практика тя не е спирала да ръководи случващото се там, въпреки че официално е арестувана. Тогава разкрихме, че кметицата планира да назначи свой човек на мястото си, който да я замества в ролята на изпълняващ длъжността – дясната си ръка и пиар Петър Кърджилов, който се прочу като пълно куку покрай ареста на Иванчева. Пресаташето на общината подскачаше по улиците и обикаляше тв студиата, дерейки се в отчаяни опити да я защитава и да обяснява, че била чиста като сълза, въпреки напълно неоспоримите и солидни доказателства на разследващите срещу нея. Кърджилов за капак бил и далечен роднина на скандалната кметица и представлявал просто пионка в ръцете й. Затова опитната в аферите Иванчева е измислила хитра схема как да го постави на поста и.д. кмет на район „Младост”, научи ПИК. От ареста тя изпратила уведомление до Столична община, че прекратява отпуската си и ще управлява като кметица от килията си. Само така можела да назначи Кърджилов първо за зам.-кмет на мястото на също арестуваната Бояна Петрова, а след това да го сложи и на кметския пост, както се оказа, че е станало днес, когато Кърджилов се появи в специализирания съд и призна, че е вече изпълняващ длъжността кмет на район \"Младост\". Предстои да стане ясно до минути дали съдът ще отстрани Иванчева от поста и какво ще се случи с протежето й, което е сложила начело на общината. ОЧАКВАЙТЕ ПОДРОБНОСТИ В ПИК! Сподели:", "date": "2018.05.23", "title": "ЕКСКЛУЗИВНО! Разкритието на ПИК за задкулисните схеми на Иванчева лъсна - назначила е скандално пиара си за кмет на \"Младост\" (СНИМКА)"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B4%D0%B8%D0%BC%D0%BE%D0%B2-%E2%80%9E%D0%BD%D0%B0%D1%82%D1%83%D1%80%D0%B0-2000%E2%80%9C%D0%B4%D0%B0%D0%B2%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82-%D0%B7%D0%B5%D0%BC%D0%B5%D0%B4%D0%B5%D0%BB%D1%86%D0%B8%D1%82%D0%B5-%D0%B4%D0%B0-%D0%BF%D0%B5%D1%87%D0%B5%D0%BB%D1%8F%D1%82-%D0%BE%D1%82-%D0%BF%D1%80%D0%BE%D0%B4%D1%83%D0%BA%D1%82%D0%B8%D1%82%D0%B5-%D1%81%D0%B8-news752420.html", "text": "„Натура 2000” е възможност, а не е ограничение. Земеделската продукция, която се произвежда в зоните от мрежата, е чиста. Тя е с много добри качества и цена, което означава, че може да се печели от Натура 2000“. Това каза министърът на околната среда и водите Нено Димов, който заедно с министъра на земеделието, храните и горите Румен Порожанов  посети традиционния фермерски пазар, който днес беше посветен на Деня на „Натура 2000“. Двамата министри разгледаха щандовете и опитаха продукти, произведени в зоните от мрежата от защитени територии. На пазара 17 изложители от различни зони на „Натура 2000“ представиха млечни, зърнени и розови продукти, мед, зеленчуци, билки, ядки и други екологично чисти храни и напитки.  МОСВ  представи на свой информационен щанд възможностите на мрежата „Натура 2000“ и програма LIFE на ЕС.  Министър Димов  отбеляза, че традиционният пазар, който се провежда всяка сряда е много хубава инициатива на МЗХГ, където потребителите могат да опитат и продукти, които се произвеждат и в защитените територии. Защитените зони от мрежата „Натура 2000“ в България са общо 340, покриващи 34,4% от територията на страната. Това ни нарежда на едно от челните места в Европа. Европейският  празник на „Натура 2000“ беше отбелязан и с информационен ден в МОСВ, в който участваха представители на управляващите органи на европейските програми с представяне на мерките за подпомагане, свързани с мрежата. Сподели:", "date": "2018.05.23", "title": "Министър Димов: „Натура 2000“дава възможност земеделците да печелят от продуктите си"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BA%D0%B5%D0%B2%D1%80-%D0%BF%D0%B8%D1%82%D0%B5%D0%B9%D0%BD%D0%B0%D1%82%D0%B0-%D0%B2%D0%BE%D0%B4%D0%B0-%D0%B2-%D1%81%D0%BE%D1%84%D0%B8%D1%8F-%D0%B5-%D1%81%D1%80%D0%B5%D0%B4-%D0%BD%D0%B0%D0%B9-%D0%BA%D0%B0%D1%87%D0%B5%D1%81%D1%82%D0%B2%D0%B5%D0%BD%D0%B8%D1%82%D0%B5-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news752431.html", "text": "Питейната вода в София е една от най-качествените не само в България, но и между столиците в Европейския съюз. Това каза председателят на Комисията за енергийно и водно регулиране /КЕВР/ Иван Иванов на заседанието на постоянно действащата подкомисия за наблюдение на дейността на КЕВР към Комисията по енергетика по повод изявлението на депутата Таско Ерменков в социалните мрежи, че има проблем с качеството на водата в София. Иванов допълни, че гражданите на София не бива да имат абсолютно никакви притеснения по отношение на качеството на водата. Председателят на КЕВР посочи, че по този повод е поискал незабавно от \"Софийска вода\" да информира комисията за резултатите от измерването на качеството на питейната вода за град София. В отговор Иванов е получил категорично изявление, че никъде няма какъвто и да било проблем с качеството на питейната вода в столицата, като в доказателство на това е получил от изпълнителния директор на дружеството Арно Валто данните от всичките над 50 измервателни контролни точки. Освен това чрез сайта на \"Софийска вода\" всеки гражданин може на специална интерактивна карта да провери данните на всичките показатели, по които се определя качеството на питейната вода. Иван Иванов категорично заяви, че човекът, който е подал на Таско Ерменков сведенията, че има проблем с качеството на питейната вода в София, е \"един злонамерен лъжец\" и не трябва на основа на слухове да бъде стресирано населението на София и на България. Сподели:", "date": "2018.05.23", "title": "Шефът на КЕВР: Питейната вода в София е сред най-качествените в България"}
{"url": "http://pik.bg/%D0%B5%D1%82%D0%BE-%D0%B7%D0%B0%D1%89%D0%BE-%D0%BB%D0%B5%D0%BA%D0%B0%D1%80%D0%B8%D1%82%D0%B5-%D0%B2%D1%81%D0%B5-%D0%BF%D0%BE-%D1%87%D0%B5%D1%81%D1%82%D0%BE-%D0%B8%D0%B7%D0%BF%D1%83%D1%88%D0%B2%D0%B0%D1%82-news752283.html", "text": "Над 60% от страдащите от депресия лекари не търсят професионална помощ, а 1/4 от тях се самолекуват с алтернативни методи, информира националния консултант по психиатрия проф. Вихра Миланова пред България он ер. Коментарът е по повод инцидента в столична болница, при който анестезиолог отключи агресивно поведение и размаха пистолет към своите колеги. \"Депресията е малко по-честа при лекарите, отколкото в общата популация. Работата на лекаря изисква не само да прекарваш много време на работното място - поемаш много отговорности, взимаш много решения за кратко време. Като добавим несигурността на здравната системата, въвеждането на нови технологии, това е допълнителен стрес\", обясни проф. Миланова. Днес около 15 до 30% е по-голяма заболеваемостта от депресия сред младите лекари, отколкото сред останалите медици, стана ясно още от думите на проф. Вихра Миланова. Сподели:", "date": "2018.05.23", "title": "Ето защо лекарите все по-често изпушват"}
{"url": "http://pik.bg/%D0%B2-%D1%81%D0%BE%D1%84%D0%B8%D1%8F-%D1%80%D0%B0%D0%B7%D0%BA%D1%80%D0%B8%D0%B2%D0%B0%D1%82-%D0%BF%D1%83%D0%BD%D0%BA%D1%82-%D0%B7%D0%B0-%D1%81%D1%82%D0%B0%D1%80%D0%B8-%D0%B5%D0%BB%D0%B5%D0%BA%D1%82%D1%80%D0%B8%D1%87%D0%B5%D1%81%D0%BA%D0%B8-%D1%83%D1%80%D0%B5%D0%B4%D0%B8-news752348.html", "text": "съобщиха от пресцентъра на Столичната община. От 28 до 31 май между 12:00 часа и 14:00 часа мобилният пункт ще приема стари уреди, зарядни, кабели и други неща, които не са потребни, за да бъде в максимално улеснение на работещите и живеещите в района. От Столична община напомнят, че изхвърлянето на електрическо и електронно оборудване в контейнерите за смесени битови отпадъци е забранено. За улеснение на гражданите, Столична община има сключени договори с организации по оползотворяване на излязло от употреба електрическо и електронно оборудване. Всички граждани, които имат уреди за изхвърляне, могат да се обадят на телефон 0800 14 100 или 0885 77 00 41 и уредите им ще бъдат взети от дома безплатно. Правилното изхвърляне на този вид отпадъци е от изключително значение и има, както екологични, така и социални ефекти. Временен мобилен пункт за изземане на електрическо и електронно оборудване ще бъде разкрит в четири поредни дни близо до паметника на Васил Левски в София, Сподели:", "date": "2018.05.23", "title": "В София разкриват пункт за стари електрически уреди"}
{"url": "http://pik.bg/%D1%88%D0%BE%D0%BA-%D1%81%D1%83%D0%B7%D0%B0%D0%BD%D0%B8%D1%82%D0%B0-%D1%81%D1%82%D0%B0%D0%BD%D0%B0-%D1%81%D0%B2%D0%B8%D0%B4%D0%B5%D1%82%D0%B5%D0%BB-%D0%BD%D0%B0-%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89%D0%B0-%D0%B3%D0%BB%D0%B5%D0%B4%D0%BA%D0%B0-news752432.html", "text": "Cyзанита пoĸaзa, чe въпpeĸи cĸaндaлнaтa cи cлaвa, имa дoбpo cъpцe. Tя ce зaгpижи зa няĸoлĸo бeздoмници, живeeщи дo aпapтaмeнтa й в Πлoвдив. И пpизoвa фeнoвeтe cи дa ce oтнacят c дoбpo и paзбиpaнe ĸъм тaĸивa xopa. Ето какво написа тя в профила си във Фейсбук:. \"Моля за внимание ! Аз Сузанита бях свидетелка днес 22.05.2018 в 22:40 на една адски потресаваща гледка. Плюйте ме, мразете ме колкото искате, но се замислете поне в това. Точно преди малко в град Пловдив в кв. Кършияка пред кварталния нон стоп си седят 4ма бездомни - две жени и двама мъже. Повярвайте ми от 12 години живея тук и ги срещам всеки ден! Безгрижни, мили хорица ! Поздравяваме се постоянно и на никой нищо лошо не правят.Одеве ги видях всички бяха в кръв, даже единия мъж не можеше да се изправи от земята и ние му помогнахме. Попитах го да викнем ли линейка и полиция и той ми отвърна “Не, всяка вечер ни бият. Свикнали сме.”Искам да ви кажа едно. Моля ви бъдете добри хора преди всичко ! Защото един ден всичко се връща, ако не на вас, то на най милото .. Сега аз няма да мигна цяла вечер, понеже съм чувствителна от такива ситуации. Повярвайте ми може да съм малка и в очите ви да съм ви плячка, но имам голямо сърце. Обичам добри хора и усмивки покрай мен. Винаги съм помагала с каквото мога, помагайте и вие! Има хора финансово по-бедни и по-богати. Има хора в палати има и по тротоари и пейки. Има хора с бентлита има хора и с стари модели коли. Има хора със Chanel, Gucci i Loui Vuitton, но има хора които носят дрехи и от втора употреба. И КАКВО ОТ ТОВА ? Не трябва да живеят тези които не могат да си позволят по скъпи неща ли ? Трябва да ги мачкаме, защото те “не са хора”, а “бедни души” ли ? НЕ! Всички сме хора и всички сме еднакви. Богат, беден, ром, турчин,популярен или не - човек си ! Богат мога да нарека човек, който обича, който цени малките неща, който е щастлив от това което има. Богат е не този, който има, а този който дава. Лека вечер желая на всички ! И не знам за кой път ще повторя - БЪДЕТЕ ДОБРИ !\" Сподели:", "date": "2018.05.23", "title": "ШОК! Сузанита стана свидетел на потресаваща гледка"}
{"url": "http://pik.bg/%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%BE%D1%89%D0%B5-12-%D0%B1%D0%BE%D0%BB%D0%BD%D0%B8%D1%86%D0%B8-%D1%81%D0%B0-%D0%BF%D1%80%D0%B5%D0%B4-%D1%84%D0%B0%D0%BB%D0%B8%D1%82-news752413.html", "text": "Омбудсманът Мая Манолова призова здравното министерство да отдели средства за болниците, които са в тежко финансово състояние. Тя съобщи, че освен лечебните заведения във Враца и Ловеч още 12 болници са пред фалит. Манолова организира дискусия, посветена на проблемите в сектора, на която призова за безлимитно здравеопазване. Омбудсманът обобщи и жалбите, постъпили при нея от началото на годината. Според Мая Манолова най-много жалби са постъпили заради липса на достъп до медицинска помощ, както и до качествена медицинска помощ, заради липса на достъп до лекарства и до медицински изделия, както и за доплащане на тези лекарства и медицински изделия. Жалби при омбудсмана са постъпили от съсловните организации на личните лекари, на медицинските сестри, на болнични директори, като медицинските сестри и личните лекари, припомни Манолова, организираха протести заради ниски заплати и тежестта в работата. Манолова призова Националната здравноосигурителна каса да изплати 150-те милиона лева, натрупани от неизплатена надлимитна дейност за последните години, както и здравният министър най-сетне да представи пред обществеността новия здравен модел за управление. Сподели:", "date": "2018.05.23", "title": "Мая Манолова: Още 12 болници са пред фалит"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%B5%D1%82%D0%BE-%D0%BA%D0%BE%D0%B9-%D0%B5-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8%D1%8F%D1%82-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%BB%D0%BE%D0%B1%D0%B8%D1%80%D0%B0%D1%89-%D0%B7%D0%B0-%D0%BD%D0%B5%D0%B1%D0%BE%D1%81%D1%82%D1%8A%D1%80%D0%B3%D0%B0%D1%87%D0%B8%D1%82%D0%B5-%D0%B2-%D1%81%D0%BE%D1%84%D0%B8%D1%8F-%E2%80%93-%D1%81%D1%82%D0%BE%D0%B9%D1%87%D0%BE-news752422.html", "text": "Скандален прокурор от делото САПАРД стои зад съдебния екшън около строежа на небостъргачите в столичния квартал „Стрелбище”, научи ПИК. Припомняме, че главният архитект на София Здравко Здравков бе взет на мушка и срещу него стартира досъдебно производство, защото не е съгласен парк в столицата да бъде затрит с огромни строежи (ВИЖТЕ В ОЩЕ ПО ТЕМАТА). Магистратът от Софийската апелативна прокуратура Стойчо Ненков обаче без никаква фактическа обосновка е образувал досъдебно производство срещу главния архитект на Столична община Здравко Здравков за престъпление по чл. 296 НК, постанови днес зам.-главният прокурор Пенка Богданова. Този и още един негов акт бяха отменени и поради допуснати съществени нарушения на процесуалния закон, както ПИК съобщи. Заради това дори се появиха съмнения дали той познава актуалното законодателство и прокурор Богданова предлага на Апелативната прокуратура в София да прецени дали да не извърши извънредно атестиране на прокурор Ненков, което се прави при наличие на данни за трайно влошаване на качеството на работа на магистрата. Оказва се, че това далеч не е първият подобен казус в кариерата на Ненков, който още преди години е оплетен съмнително в скандалното дело САПАРД. Впоследствие той успя да излезе чист след като Висшият съдебен съвет (ВСС) решава да не го наказва за действията му в процеса срещу Людмил Стойков, Марио Николов, съпругата му Марияна, Ана Шаркова, Валентин Ангелов и Иван Иванов. Те бяха обвинени за пране на пари чрез източване на 7.5 млн. евро от европейската програма - бяха купили стари машини и ги бяха легализирали като нови. Срещу Ненков се водеше и разследване, което стана причина дисциплинарното производство да бъде спряно, после пък съветът го възобнови, но го влачи по неясни причини близо две години. Междувременно Николов, Стойков и компания бяха оправдани за втори път от Софийския апелативен съд, а апелативната прокуратура, където Ненков работи, обяви, че отново ще протестира пред Върховния касационен съд. Тогава се появиха куп съмнения, че ВСС нарочно бали решението по случая \"Ненков\", а накрая през 2014 г. възстанови прокурора на длъжност в Софийската апелативна прокуратура. В началото на 2013 г. шефовете на прокуратурата кипяха от възмущение по случая. Тогавашният и.д. главен прокурор Бойко Найденов неколкократно заяви, че извършеното от Ненков е престъпление и той е нарушил безогледно всички вътрешни правила в прокуратурата. Последва обвинение за престъпление срещу правосъдието, състоящо се в осуетяване на наказателното преследване. По предложение на новоизбрания главен прокурор Сотир Цацаров Ненков даже беше отстранен от длъжност. После настана тишина и през юли 2014 г. новосъздаденото звено за разследване на магистрати в към Софийската градска прокуратура прекрати тихомълком процедурите... поради липса на състав на престъпление. Гимнастиките по делото \"САПАРД\" са емблематични за липсата на правосъдие у нас. Но случаят \"Ненков\" е черешката на тортата, коментираха тогава юристи, цитирани от „Параграф 22”. През 2011 г. след куп направени по странен начин отводи - почти всички прокурори от Апелативна прокуратура - Ангел Илиев, Вичо Вичев и Емил Дангов си правят отвод, шумният случай попада в Ненков. Дадени са указания, че той е единственият свободен обвинител. Той поел случая на 5 октомври, но го прочел в първите три дни на следващата седмица - от 8 до 10 октомври. За надзорните прокурори от ВКП - Ваня Несторова и Петя Маринова, не останало време да четат, та обсъдили протеста на крак. На 8 октомври Стойчо Ненков бил извикан в кабинета на Несторова, където били още Маринова и Андрей Андреев. Несторова чела на глас мотивите на съдия Калин Калпакчиев към оправдателната присъда, а Маринова предлагала как да се формулират основанията в касационния протест. Крайно решение обаче не било взето и на 10 октомври Ненков докладвал устно на прекия си началник Ангел Илиев какво смята да прави. Илиев също се произнесъл устно, но после така и не обясни каква е била позицията му. Второто и последно съвещание с надзорните прокурори било направено в последния възможен момент - на 11 октомври в 16 часа. Обсъждането било обаче безсмислено, тъй като Ненков не само вече е изготвил изложението, с което оттегля протеста срещу оправдателните присъди, но и го е завел надлежно в деловодството на апелативната прокуратура. На срещата донесъл копие от изложението, но си затраял, че оригиналът вече пътува. Висшестоящите прокурорки пък до една се правят на ни лук яли, ни лук мирисали. Тонева твърди, че не е прочела изготвеното от Ненков изложение, Маринова - че не се е запознала със същината му, а само с отделни изрази. А Несторова просто казва, че не е разбрала за оттеглянето на протеста. От своя страна Ненков отказал да подпише предложените от тях корекции, знаейки, че няма и време да ги внесе. След което се оправда, че нямало как да има точна и ясна позиция за съдържанието на протеста, защото надзорните прокурори насрочили първото съвещание, без изобщо да са се запознали с материалите по делото. Затова не можел и да бъде упрекнат, че не е бил готов с критична позиция към този момент. В крайна сметка виновник излезе единствено факторът време и Ненков излезе чист от скандала. Това обаче далеч не може да се каже за последващите му дела и актуална кариера. Срещу Ненков има и текущо наказателно производство. Успоредно с това, по предложение на главния прокурор Сотир Цацаров, срещу него е образувано и дисциплинарно производство, което Висшият съдебен съвет успява да разгледа едва на 7 април 2016 г. От данните, с които разполагаме, а именно - извлечение от Протокол № 17 от заседание на ВСС на 7 април 2016 г., е видно, че дисциплинарният състав е с членове: Милка Итова - председател, и членове - Даниела Костова и Ясен Тодоров ). Те приемат, че прокурор Ненков не следва да получи дисциплинарно наказание, защото делото САПАРД не е било на специален надзор според тях. Нищо, че делото се следи от българската общественост и от Европейската комисия, а двама висши прокурори - Бойко Найденов и Сотир Цацаров, считат, че е недопустимо прокуратурата да не протестира оправдателните присъди. Същият дисциплинарен състав приема, че Ненков не е имал време да се запознае с делото, за да изготви протест срещу оправдателната присъда. Остават обаче сериозни съмнения, сред които главно е близкото приятелство на прокурор Ненков с бившия апелативен прокурор на София Иван Петров, прочул се в скандала с тефтерчето на Красимир Георгиев – Красьо Черния. Дружбата им лъсва и от факта, че Петров се явява като адвокат и при гореописаното дисциплинарно производство, и сега - при случая с главния архитект на София. Бившият апелативен прокурор на София Иван Петров бе дисциплинарно уволнен от съдебната система заради контактите си с Красьо от Плевен. Висшият съдебен съвет (ВСС) го отстрани и той стана вторият магистрат, \"изгорял\" заради безпрецедентния корупционен скандал в съдебната власт. Иван Петров е известна фигура в прокуратурата от ерата на бившия обвинител №1 Никола Филчев. Той попадна в разработка на ГДБОП срещу застреляния в Амстердам Костантин Димитров – Самоковеца, след като бяха засечени 40 разговора между двамата. Филчев първо заплаши, че ще предложи уволнението на прокурора, но впоследствие скандалът бе потулен. Тогава апелативният прокурор на София заяви, че е възможно да е говорил със Самоковеца, защото искал да кара ски в Боровец и е помолил да му намерят инструктор. През 2000 г. Софийската апелативна прокуратура оттегля без мотиви протеста срещу оправдаването на Самоковеца по дело за грабеж и делото така и не тръгва на втора инстанция.\" От описаните случаи става видно,че Иван Петров и аверът му и клиент Стойчо Ненков имат влечение към случаи с огромен финансов интерес. Любопитна е колаборацията между настоящ държавен обвинител - Стойчо Ненков, и уволнен от системата на прокуратурата заради подозрения в корупция, при това скандално - Иван Петров. Факт е обаче, че въпреки възмущението на българската общественост и намесата на двама висши прокурори - Бойко Найденов и Сотир Цацаров, Ненков продължава да е недосегаем, защото Висшият съдебен съвет не намира нищо неприемливо в поведението му. Това налага съмнения дали изобщо Красьо Черния си е тръгвал от съдебната система и кой и кога трябва да изчисти подобни \"безценни кадри\". Ако в последното постановление на прокурор Ненков не беше намесен главният архитект на София, никой нямаше да разбере за актовете, които този магистрат продуцира. Всъщност така се установи, че и той е неграмотен и не познава Наказателно-процесуалния кодекс, каквито са констатациите на заместник-главния прокурор Пенка Богданова. Сподели:", "date": "2018.05.23", "title": "РАЗКРИТИЕ НА ПИК! Ето кой е скандалният прокурор, лобиращ за небостъргачите в София – Стойчо Ненков изплува в аферите САПАРД и с тефтерчето на Красьо Черния"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D1%8A%D0%BC-%D0%B5%D1%81-%D0%B2%D1%8A%D1%80%D0%B2%D0%B5%D1%82%D0%B5-%D0%BF%D0%BE-%D0%B4%D1%8F%D0%B2%D0%BE%D0%BB%D0%B8%D1%82%D0%B5-news752342.html", "text": "Министърът на енергетиката на Израел Ювал Щайниц атакува Европейския съюз, изтъквайки, че ЕС може да \"върви по дяволите\" заради призива му да се разследва бруталността на израелската полиция срещу палестинците. Само преди две седмици Щайниц приветства отношенията на Израел с ЕС по време на празненствата на 9 май, посветени на Деня на Европа, израелския национален ден за отбелязване на победата над нацистите, в резиденцията на посланика на ЕС в Израел. ЕС вчера осъди репресиите на израелската полиция срещу протестиращи палестинци в Хайфа, след като те протестираха срещу многото палестински жертви на границата между Израел и Газа. В изявлението ЕС подчерта, че е важно Израел да проведе \"бързо разследване на обстоятелствата около събитията през миналата седмица в Хайфа, които са довели до сериозно наранявания на Джафар Фарах, директор на неправителствената организация Мосауа, Център за застъпничество за арабски граждани в Израел\". \"Нека да вървят по дяволите\", изтъкна Щайниц пред израелско радио, като същевременно разкритикува остро ЕС като лицемерен. \"Сега ЕС се подмазва на Иран и ще помогне (на Техеран) срещу санкциите на САЩ\", изтъкна той. Щайниц се оплака, че Европейският съюз \"тормози\" Израел, докато \"Иран извършва екзекуции, изтезава хомосексуалисти, нарушава правата на жените, подкрепя тероризма и Асад, който използва химически оръжия срещу своя народ\". Той посочи, че Фарах, който обвини полицията, че е счупила коляното му след арестуването му, вече е разследване от Министерството на правосъдието. Щайниц коментира, че изпраща Европейския съюз \"да върви по дяволите, който всъщност не представлява европейските страни. Това е организация, която никого не ръководи и е по-малко приятелски настроена към Израел от самите европейски страни\". ЕС е един от най-големите търговски партньори на Израел, като общата стойност на търговията помежду им е 36 млрд. евро годишно. Сподели:", "date": "2018.05.23", "title": "Израелски министър към ЕС: Вървете по дяволите!"}
{"url": "http://pik.bg/%D1%87%D1%83%D0%B6%D0%B4%D0%B8-%D1%84%D0%B8%D1%80%D0%BC%D0%B8-%D0%B8%D0%BC%D0%B0%D1%82-%D0%B8%D0%BD%D1%82%D0%B5%D1%80%D0%B5%D1%81-%D0%BA%D1%8A%D0%BC-%D0%B8%D0%B7%D0%B3%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D1%83%D0%BD%D0%B0%D0%B2-%D0%BC%D0%BE%D1%81%D1%82-3-news752399.html", "text": "М инистърът на регионалното развитие и благоустройството Николай Нанков съобщи по време на парламентарния контрол, че има проявен инвеститорски интерес от няколко чуждестранни фирми към проекта за Дунав мост 3 при Силистра - Кълъраш. Българската и румънската общини работят активно за н овото мостово съоръжение , което е включено в градоустройствения план на Силистра. На 29 юни в България ще пристигне румънският колега на министър Нанков и тогава се очаква да бъда т подновени разговорите по тази и други теми , като сред детайлите в разговорите ще е и създаването на българо-румънска проектна компания по аналогия с проекта за Дунав мост 2, съобщава БТА. Тогава ще се разгледат и заявените намерения от международни финансови институции и компании за реализирането на проекта, допълни министърът и отбеляза, че анализ на трафиците доказва жизнеспособността и икономическата обосновка на проекта и от гледна точка на бъдещото му концесиониране. Министърът посочи, че основният проблем пред строителството на подобни съоръжения е осигуряването на финансиране за изграждането им и състоянието на довеждащата инфраструктура . Средства не могат да се осигурят от оперативните програми \"Транспорт\" и \"Региони в растеж\", както и по механизма за свързана Европа. Това не може да стане и по програмата за трансгранично сътрудничество с Румъния, заради ограничения й бюджет. Това означава, че финансиране може да се търси чрез частни стратегически инвеститори чрез публично-частно партньорство , допълни министърът. Сподели:", "date": "2018.05.23", "title": "Чужди фирми имат интерес към изграждането на Дунав мост 3"}
{"url": "http://pik.bg/%D0%BD%D0%BE%D0%B2%D0%B8-%D0%B0%D1%80%D0%B5%D1%81%D1%82%D0%B8-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%BF%D0%BE%D0%BB%D0%B8%D1%86%D0%B0%D0%B8-%D0%BF%D1%80%D0%B5%D1%81%D0%BB%D0%B5%D0%B4%D0%B2%D0%B0%D1%82-%D0%BF%D0%B5%D1%80%D0%BD%D0%B8%D1%88%D0%BA%D0%B8-%D0%B3%D0%BE%D0%BB%D1%84-%D0%B4%D0%B2%D0%B0%D0%BC%D0%B0-%D0%B7%D0%B0%D0%BA%D0%BE%D0%BF%D1%87%D0%B0%D0%BD%D0%B8-%D0%BF%D0%BE%D1%81%D1%80%D0%B5%D0%B4-%D0%B1%D1%8F%D0%BB-%D0%B4%D0%B5%D0%BD-news752415.html", "text": "Двама бяха задържани днес посред бял ден в района на Трето училище в Благоевград, полицейски автомобил с мръсна газ преследваше пернишки \"Фолксваген Голф\", който бе засечен край училището и спрян, предаде струма.ком. Полицаите извадиха от колата двама, сложиха им белезници и започнаха тараш в автомобила. По първоначални данни, полицаите са имали оперативна информация, че с такава кола ще влязат в Благоевград дилъри на дрога. Какво откриха и кои са спрените с \"Голфа\", ще съобщим по-късно. Сподели:", "date": "2018.05.23", "title": "Нови арести в Благоевград! Полицаи преследват пернишки \"Голф\", двама закопчани посред бял ден"}
{"url": "http://pik.bg/%D1%81%D0%BA%D1%8A%D1%81%D0%B0%D0%BD%D0%B8-%D0%BA%D0%B0%D0%B1%D0%B5%D0%BB%D0%B8-%D0%BE%D1%81%D1%82%D0%B0%D0%B2%D0%B8%D1%85%D0%B0-%D1%81%D1%82%D0%BE%D0%BB%D0%B8%D1%87%D0%B0%D0%BD%D0%B8-%D0%B1%D0%B5%D0%B7-%D1%82%D0%BE%D0%BA-news752353.html", "text": "Рано тази сутрин несъобразени изкопни работи станаха причина за прекъсване на електрозахранването в централните градски части на София и Враца. В 08.24 часа при изкопни работи бе скъсан кабел 10 киловолта, собственост на „ЧЕЗ Разпределение България“ АД, в резултат на което в продължение на 45 минути без електрозахранване останаха около 800 клиенти в идеалния център на град София по улиците „Георги С. Раковски“, „11-ти август“, „Врабча“, „Аксаков“. В 09.55 часа също вследствие на аварийни изкопни работи бе скъсан кабел средно напрежение във Враца, в резултат на което без електрозахранване в продължение на 25 минути бяха 2582 клиенти на ЧЕЗ в централната част на града. И при двата инцидента са съставени констативни протоколи за причинените щети. „За пореден път сме свидетели как несъобразени изкопни дейности причиняват неудобства на нашите клиенти особено в такъв важен ден, когато се провеждат матурите за 7 и 12 клас. Не спираме да призоваваме строителните фирми да спазват процедурите и да съгласуват своевременно ремонтите“, каза Васил Василев, директор „Експлоатация и поддържане“ в „ЧЕЗ Разпределение България“ АД. Два скъсани кабела оставиха без електричество 3000 клиенти на ЧЕЗ Разпределение. Това съобщиха от пресцентъра на ЧЕЗ. Сподели:", "date": "2018.05.23", "title": "Скъсани кабели оставиха столичани без ток"}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D0%B1%D0%B0%D0%BB%D1%8A%D0%BA%D0%BE%D0%B2-%D0%BD%D0%B0-%D1%81%D1%80%D0%B5%D1%89%D0%B0-%D1%81-%D0%B3%D1%80%D0%B8%D1%88%D0%B0-%D0%B3%D0%B0%D0%BD%D1%87%D0%B5%D0%B2-%D0%B7%D0%B0-%D1%86%D1%81%D0%BA%D0%B0-%D0%BF%D0%B5%D1%87%D0%B5-%D1%81%D0%B5-%D0%B3%D0%BE%D1%80%D0%B5%D1%89%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%BD%D0%BE%D0%B2%D0%B8%D1%8F-%D1%82%D1%80%D0%B5%D0%BD-news752280.html", "text": "Собственикът на ЦСКА Гриша Ганчев е имал среща с треньора на Етър Красимир Балъков, съобщава Нова телевизия. \"Червените\" продължават да търсят специалист, който да води тима през новия сезон и Бала е един от вариантите за поста. Има вероятност обаче той да получи и друга функция на \"Армията\", а именно като главен мениджър, а треньор да е сърбинът Ненад Лалатович. Балъков почти сигурно ще се раздели с Етър след края на сезона, въпреки че успя да спаси отбора от изпадане, печелейки баража с Дунав за 11-ото място в крайното класиране. Неясната финансова ситуация при \"болярите\" обаче не се харесва на 4-ия в света и това е причината той да си тръгне от стадион \"Ивайло\". Междувременно бившият наставник на Левски и Литекс Люпко Петрович заяви, че в България би водил само и единствено \"сините\" и \"оранжевите\". Името на известния сръбски специалист бе замесено в слух за евентуално негово назначение начело на ЦСКА. В момента Петрович работи в Руанда. \"Ако всичко е наред, мога да остана в Руанда. С Гриша Ганчев се чуваме често, но си говорим за съвсем други неща, а не обсъждаме възможността да застана начело на ЦСКА. Чета за варианти като Владан Милоевич, Любослав Пенев, Христо Янев, Красимир Балъков. Мен г-н Ганчев никога не ме е канил за треньор на ЦСКА. Дали бих поел \"червените\"? В България ще водя само Левски и Литекс\", каза носителят на КЕШ с Цървена звезда пред \"Лайвспорт\". Сподели:", "date": "2018.05.23", "title": "ФУТБОЛНА БОМБА! Балъков на среща с Гриша Ганчев за ЦСКА! Пече се гореща новина за новия треньор на \"Армията\""}
{"url": "http://pik.bg/%D0%BD%D1%8F%D0%BC%D0%B0-%D0%BF%D1%80%D0%BE%D1%88%D0%BA%D0%B0-%D1%82%D0%BE%D0%BF%D0%BB%D0%BE%D1%84%D0%B8%D0%BA%D0%B0%D1%86%D0%B8%D1%8F-%D0%BE%D1%81%D1%8A%D0%B4%D0%B8-%D0%B0%D0%BD%D1%82%D0%BE%D0%BD-%D1%80%D0%B0%D0%B4%D0%B8%D1%87%D0%B5%D0%B2-news752344.html", "text": "Големият актьор Антон Радичев, когото в гилдията наричат Баба Тонка, е осъден от парното, пише вестник \"Телеграф\". Делото е образувано още през 2016 г., а решението е на Софийски районен съд от 14 февруари 2018 г. Става дума за натрупани сметки за тръбите в наследствения апартамент в столичния квартал \"Младост 3\", който е собственик на 70-годишният комик, брат му Здравко,който му е батко с 4 лета, и 49-годишния му племенник Игнат. Тримата Радичеви са осъдени да  платят 261, 72 лв. главница заедно с лихвата върху нея до 27 януари 2016 г. за доставена топлинна енергия в периода декември 2012 - април 2014 г. В присъдата пише, че трябва да доплатят още една лихва за забавяне в периода 1 януари 2013 година - 12 декември 2015 г. от 58,28 лв. Тези суми се делят на три между актьора и роднините му. Отделно от това баткото и неговият син са осъдени да заплатят 343,62 лв. разноски по делото. Актьорът не веднъж с тъга е споделял в свои интервюта, че трудно покрива сметките си. \"Актьорската заплата в Народния театър не стига нито да си платя парното, нито за тока, за телефона, камо ли да налея бензин в колата. Цифрите са просто смешни и аз не го крия. Знаете ли, че когато излизаме в чужбина на участия и колегите там ни питат какви заплати взимаме, ние удвояваме, даже утрояваме сумата. Лъжем ги от срам, въпреки това тяхната реакция е \"Ама как е възможно толкова малко да ви плащат!\", споделя с горчивина Радичев. Сподели:", "date": "2018.05.23", "title": "НЯМА ПРОШКА! \"Топлофикация\" осъди Антон Радичев"}
{"url": "http://pik.bg/%D0%B2%D0%B7%D0%B5%D0%BC%D0%B5%D1%82%D0%B5-%D0%B7%D0%B0-24-%D0%BC%D0%B0%D0%B9-3-%D1%85%D1%83%D0%B1%D0%B0%D0%B2%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BA%D0%BD%D0%B8%D0%B3%D0%B8-%D1%81%D0%B0%D0%BC%D0%BE-%D0%BF%D0%BE-5-%D0%BB%D0%B5%D0%B2%D0%B0-news752337.html", "text": "Търсете на вестникарските павилиони Празникът на българската писменост и култура 24 май е повод да си подарим не само приятна почивка и дълъг уикенд на спа или на море, както е модерно, а и да се докоснем отново до някои от интригуващите творбите на нашата литература и да отбележим този ден с нова книга в библиотеката си. По този повод тиражира 3 интересни заглавия на български автори на вестинкарските павилиони, където тези книги са максимално достъпни за всички читатели. Днес ще ги откриете само в София, а Романът разкрива една истинска любовна история от края на 60-те години на миналия век, която носи силни автобиографични елементи. Тази любов ще ви накара да се усминете и да изпитате носталгия, ще ви трогне и развълнува. Романът ни пренася във времената преди Разпятието, а всъщност ни казва много и за днешното ни време. След като главата на Йоан Кръстител пада отсечена, рави Йонатан е притеснен за бъдещето на юдейския народ. Бързо трябва да намери или да измисли някое чудо, което да окуражи хората и да ги обедини. Племенникът на Йонатан - Юда, споделя с чичо си, че има един по-особен приятел измежду познатите си. Това е Йешуа, който скоро ще бъде провъзгласен за Месията... Александър Томов е автор на десетки книги и киносценарии и е признат за най-скандалния български писател заради умелите алюзии с реални личности и събития от годините на прехода. Специално за този роман той създава нов литературен жанр, с който чертае мрачни прогнози за обществото ни. В поетичния сборник ще откриете 36 стихотворения на Недялко Йорданов, в които той се обръща с оптимизъм към битието ни и ни помага да открием нещата, заради които си струва да се борим и да търсим щастието: Сподели:", "date": "2018.05.23", "title": "Вземете за 24 май 3 хубави български книги само по 5 лева"}
{"url": "http://pik.bg/%D0%BE%D0%B1%D0%BB%D0%B0%D1%81%D1%82%D0%BD%D0%B8%D1%8F%D1%82-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D1%81%D0%BE%D1%84%D0%B8%D1%8F-%D0%B8%D0%BB%D0%B8%D0%B0%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D0%B1%D0%B5%D1%88%D0%B5-%D0%BE%D1%84%D0%B8%D1%86%D0%B8%D0%B0%D0%BB%D0%B5%D0%BD-%D0%B3%D0%BE%D1%81%D1%82-%D0%BD%D0%B0-%D0%BF%D1%80%D0%B0%D0%B7%D0%BD%D0%B8%D0%BA%D0%B0-%D0%BD%D0%B0-%D0%B0%D0%B7%D0%B5%D1%80%D0%B1%D0%B0%D0%B9%D0%B4%D0%B6%D0%B0%D0%BD-news752332.html", "text": "Областният управител на Софийска област Илиан Тодоров беше официален гост на посланика на Република Азербайджан Н.Пр. Наргиз Гурбанова по повод националния празник на Република Азербайджан и 100-годишнината от образуването на Азербайджанската демократична република. Тодоров и Гурбанова изразиха задоволство от традиционно добрите отношения между България и Азербайджан и си пожелаха бъдещо ползотворно сътрудничество между страните както на национално, така и на регионално ниво. Сподели:", "date": "2018.05.23", "title": "Областният управител на София Илиан Тодоров беше официален гост на празника на Азербайджан"}
{"url": "http://pik.bg/%D0%BF%D0%B5%D1%82-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%B0-%D1%81%D0%BB%D0%B0%D0%B3%D0%B0%D1%82-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D0%BD%D0%BE%D0%B2%D0%B8%D1%8F-%D0%BF%D1%80%D0%BE%D0%B3%D1%80%D0%B0%D0%BC%D0%B5%D0%BD-%D0%BF%D0%B5%D1%80%D0%B8%D0%BE%D0%B4-%D0%BD%D0%B0-%D0%B5%D0%B2%D1%80%D0%BE%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0%D0%BD%D0%B5-news752256.html", "text": "В София в присъствието на вицепремиера Томислав Дончев и държавния секретар на Кралство Норвегия Ингвилд Стуб ще бъдат подписани споразумения за четири програми от новия период. Споразуменията са в областта на културата, сигурността, образованието и правосъдието. В началото на май стартира и програмата към министерството на околната среда и водите. Четирите програми, които стартират днес, са с общ бюджет над 113 милиона и половина евро. Пет министерства слагат началото на новия програмен период по Финансовия механизъм на Европейското икономическо пространство и Норвежкия финансов механизъм 2014-2021 г. Сподели:", "date": "2018.05.23", "title": "Пет министерства слагат началото на новия програмен период на еврофинансиране"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B0%D1%82%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0-%D0%B8%D1%81%D0%BA%D0%B0-%D0%B5%D0%BA%D1%81%D1%82%D1%80%D0%B0%D0%B4%D0%B8%D1%86%D0%B8%D1%8F%D1%82%D0%B0-%D0%BD%D0%B0-%D0%BF%D1%83%D1%87%D0%B4%D0%B5%D0%BC%D0%BE%D0%BD-news752263.html", "text": "Германската прокуратура подготвя искане за екстрадиция на бившия каталунски лидер Карлес Пучдемон в Испания по обвинения в организиране на метеж и нарушаване на обществения ред, заявиха от ведомството във вторник, пише Politico, цитирани от \"Фокус\". Все пак, отново във вторник германският съд реши, че Пучдемон, който бе арестуван от местната полиция през март, може да остане на свободата, тъй като няма риск да се укрие. Районният съд в провинция Шлезвиг-Холщайн по-рано отреди, че бившият каталунски лидер не може да бъде екстрадиран по обвинението в организиране на метеж, тъй като няма достатъчно доказателства за „употребено насилие“, но ще разгледа искането за екстрадиция по обвинение за злоупотреба с обществени средства. Но сега германските обвинители искат да изпратят Пучдемон обратно в Испания на основата на нов видео запис, който показва „насилие срещу испанската полиция“. Сподели:", "date": "2018.05.23", "title": "Германската прокуратура иска екстрадицията на Пучдемон"}
{"url": "http://pik.bg/%D1%81%D1%8A%D0%B4%D1%8F%D1%82-%D0%BE%D1%81%D0%B5%D0%BC-%D1%84%D0%B5%D0%BD%D0%B0-%D0%BD%D0%B0-%D0%BB%D0%BE%D0%BA%D0%BE-%D0%BF%D0%B4-%D0%B8-%D1%86%D1%81%D0%BA%D0%B0-%D0%B7%D0%B0-%D0%B1%D0%BE%D1%8F-%D0%B2-%D0%B7%D0%B0%D0%BB%D0%B0-%D0%BA%D0%BE%D0%BB%D0%BE%D0%B4%D1%80%D1%83%D0%BC%D0%B0-news752355.html", "text": "Районна прокуратура-Пловдив внесе в съда осем бързи производства за хулиганство по повод сбиването между футболни фенове в зала \"Колодрума“ на 19 май. Разследването по делата е приключи в рамките на разпореденото от наблюдаващите прокурори 72-часово задържане на осемте обвиняеми. В този срок бяха разпитани множество свидетели, приобщени записи от видеокамери и извършени други процесуално следствени действия. Предстои Районен съд-Пловдив да заседава по делата срещу осемте обвиняеми лица. 8 души бяха арестувани след сбиване по време на бойно шоу в зала „Колодрума“ в Пловдив на 19 май. Сигналът за инцидента е получен към 23:30 часа. Екипи на специализирани полицейски сили са се намесили, за да предотвратят ескалация на напрежението. Участниците в сбиването са били футболни фенове на Локо и ЦСКА. Сподели:", "date": "2018.05.23", "title": "Съдят осем фена на Локо (Пд) и ЦСКА за боя в зала \"Колодрума\""}
{"url": "http://pik.bg/%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D1%87%D1%83%D0%BA%D0%B0%D1%80%D0%B8%D1%87%D0%BA%D0%B8-%D1%80%D0%B0%D0%B7%D0%BA%D1%80%D0%B8-%D0%B4%D0%B0%D0%BB%D0%B8-%D0%B5-%D1%82%D1%8A%D1%80%D1%81%D0%B5%D0%BD-%D0%BE%D1%82-%D1%86%D1%81%D0%BA%D0%B0-news752338.html", "text": "Сръбският треньор Ненад Лалатович призна за интерес от страна на към него. Той обаче отрече да е водил лично разговори и да е бил вчера в София, каквато информация се появи. Лалатович добави, че за него би било чест да води тим като . \"Тема спорт\" успя да се свърже с 40-годишния специалист след няколко неуспешни опита. Почти цял ден телефонът му бе изключен. Даде сигнал за свободно след 18:00 часа, а 30 минути по-късно вдигна. \"Не съм говорил с никого от . За това разбрах от медиите. Един мой приятел ми каза за интереса. С мен лично още никой нищо не е говорил. Не съм идвал в България. В момента съм в Белград, почивам си от сезона. Току-що завърши първенството и сега съм се отдал малко на семейството си. Мой приятел, който работи с мен и ми движи нещата, е говорил с . Него са го търсили. Но пак казвам, мен никой не ме е търсил. Да, има интерес от . Но не искам да говоря глупости, след като с мен не е разговарял никой. Така че не мога да споделя нищо повече, след като не е сигурно на сто процента. Тепърва очаквам да ме търсят. е велик клуб. Като Цървена звезда и Партизан у нас. Всеки би искал да е треньор на такъв голям клуб. Но е още много рано да говорим за това. Голяма чест е да водиш отбори като Цървена звезда, Партизан и \", сподели доскорошният треньор на Чукарички, който е сред най-перспективните специалисти в родината си. Сподели:", "date": "2018.05.23", "title": "ПРОГОВОРИ! Треньорът на Чукарички разкри дали е търсен от ЦСКА"}
{"url": "http://pik.bg/%D1%81%D1%82%D1%80%D0%B0%D1%85%D0%BE%D1%82%D0%B5%D0%BD-%D0%B4%D0%B5%D0%BD-%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D1%81%D0%B5-%D0%BD%D0%B0%D1%80%D0%B5%D0%B6%D0%B4%D0%B0%D1%82-%D0%BF%D0%B5%D1%80%D1%84%D0%B5%D0%BA%D1%82%D0%BD%D0%BE-%D1%81%D0%BC%D0%B5%D0%BB%D0%B8%D1%82%D0%B5-%D0%B8%D0%BC%D0%B0%D1%82-%D1%88%D0%B0%D0%BD%D1%81-%D0%B4%D0%B0-%D0%BF%D1%80%D0%BE%D0%BC%D0%B5%D0%BD%D1%8F%D1%82-%D0%B6%D0%B8%D0%B2%D0%BE%D1%82%D0%B0-%D1%81%D0%B8-news752244.html", "text": "4-ят слънчев ден се счита за тежък и напрегнат. Време за изпълнение на дълга. Ден на активните занимания и на риска. Рискът е благородно дело и е оправдан сега, пише в хороскопа си за днес астрологът Ивелина Пенчева. Само не участвайте в хазартни игри, може да останете без имущество, предупреждава тя. \"Препоръчват се занимания с физически практики. Благоприятно е за спортни съревнования и за занимания с бойни изкуства. Денят е подходящ само за нови начинания, не е за завършване на стари дела“, добавя астрологът. \"Ден на милосърдието и за защита на слабите и беззащитните. Трябва да се застъпвате за тези, които са бити и унижени. Борете се за правдата, защитавайте честа и достойнството на другите хора, оказвайте помощ на близки, приятели или просто познати! Старайте се да разрешавате всяка заплетена ситуация, но го правете без да влагате излишни страсти и емоции, в рамките на допустимото и закона“, съветва Ивелина Пенчева. \"Учете се да преодолявате всички страхове  и не проявявайте слабост и малодушие пред лицето на опасността! Смело вървете към победата и тогава ще ви се предостави щастливият шанс, способен много да промени живота ви! Денят е добър за начало на нови перспективни дела“, добавя тя. \"Не бива да бъдете пасивни, да стоите и да чакате щастливият случай сам да дойде. Не трябва днес да изпадате в униние, да се разстройвате и да бъдете тъжни. Не се поддавайте на емоциите и гнева! Не изоставяйте работата си и не бягайте от отговорности“, предупреждава астрологът. \"Не се препоръчва да се яде месна храна. Да се пият повече течности! Храната да бъде пикантна, а алкохолът е нежелателен“, добавя тя. \"Отдайте предпочитание на розовото и червеното в облеклото! Избягвайте зеленото“, съветва Ивелина Пенчева. \"Добре е да имате динамичен сън и вие да бъдете активни. Да се видите с къса коса или че се подстригвате, означава, че скоро ще се избавите от това, което ви спира. Зелена трева и изобщо всякаква зеленина е знак за тъга, неудачност. Водата пък е за клюки. Лошо е да се видите в огледало“, добавя астрологът. Сподели:", "date": "2018.05.23", "title": "СТРАХОТЕН ДЕН! Звездите се нареждат перфектно! Смелите имат шанс да променят живота си"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA-%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D1%83%D0%BD%D0%B8%D0%B2%D0%B5%D1%80%D1%81%D0%B8%D0%B0%D0%B4%D0%B0-news752449.html", "text": "Левски Лукойл и Балкан Ботевград ще доиграват утре мач №2 от финалната серия в мъжкото баскетболно първенство. Двубоят беше прекратен в 37-ата минута при резултат 66:59 за \"сините\". Напрежението ескалира, след като от агитката на столичния тим започнаха да хвърлят предмети по пейката на Балкан. Част от гостите също отвърнаха с рязко поведение и феновете тръгнаха да търсят саморазправа. Те едвам бяха удържани от стюардите. В акцията за успокояване на ексцесиите се включиха Константин Папазов, асистентът му Димитър Ангелов и някои от играчите на Левски Лукойл. Условието срещата да продължи беше зрителите да напуснат залата. Агитката на гостите обаче категорично отказа да излезе от съоръжението при създадената ситуация и след като мина един час, както е по правилник, беше взето решение, оставащите три минути да се доиграят утре от 18,00 часа отново в з. \"Универсиада\", но без публика, пише \"Новспорт\". Тимът от Ботевград води с 1:0 победи в серията. Сподели:", "date": "2018.05.23", "title": "Жесток скандал в \"Универсиада\"!"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BC%D0%BE%D0%BD-%D0%BE%D1%82%D0%BC%D0%B5%D0%BD%D1%8F-%D0%B3%D1%80%D0%B5%D1%88%D0%BD%D0%B8%D1%8F-%D0%B2%D1%8A%D0%BF%D1%80%D0%BE%D1%81-%D0%BE%D1%82-%D0%BC%D0%B0%D1%82%D1%83%D1%80%D0%B8%D1%82%D0%B5-news752345.html", "text": "Министерството на образованието и науката отменя грешния въпрос от матурата. Това научи ПИК от източници в министерството. След дълго умуване как да постъпи и след като не поискаха да си признаят грешката, министър Красимир Вълчев е решил все пак да постъпи честно и да отмени въпроса, както ПИК призова по-рано днес. Припомняме, че след бурен скандал стана ясно, че в един от въпросите на матурата по български език бе допусната грешка, която не само подвежда учениците, но и прави самия въпрос невалиден. От БАН заявиха, че въпросът е грешен, видни езиковеди и учители също потвърдиха това, но във вчерашния ден чиновници от МОН се опитаха да извадят от сто кладенеца вода, за да не си признаят грешката. Така въпросът в крайна сметка няма да бъде зачетен и няма да повлияе на явилите се на матурата ученици. Радваме се, че министерството и министър Вълчев откликнаха на призива на агенция ПИК и отмениха грешния въпрос (ВИЖТЕ В ОЩЕ ПО ТЕМАТА). Все пак никога не е късно, човек да се поправи. Сподели:", "date": "2018.05.23", "title": "ПЪРВО В ПИК! МОН отменя грешния въпрос от матурите"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D0%B5%D1%82%D0%BA%D0%BE%D0%B2-%D1%81-%D0%B2%D0%B0%D0%B6%D0%BD%D0%B0-%D0%BD%D0%BE%D0%B2%D0%B8%D0%BD%D0%B0---%D0%B5%D1%82%D0%BE-%D0%BA%D0%BE%D0%B3%D0%B0-%D0%B8-%D1%81-%D0%BA%D0%BE%D0%BB%D0%BA%D0%BE-%D0%B2%D0%B4%D0%B8%D0%B3%D0%B0%D1%82-%D0%BF%D0%B5%D0%BD%D1%81%D0%B8%D0%B8%D1%82%D0%B5-news752267.html", "text": "След 6-я пореден протест на майки на деца с увреждания и провеждане на среща с техни представители, поискахме да бъде изготвен нов закон за хората с увреждания. Не само националните представителства, но и протестиращите имаха възможност да участват в работната група по изготвянето му. В него се предвижда лична помощ. Тя се финансира за първи път със 70 милиона от бюджета. Средствата ще се управляват по-ефективно. Това каза социалният министър Бисер Петков в ефира на Би Ти Ви. „Средствата, които се насочват към хората с уреждания не е достатъчен, но е голям. Целта е така да се преструктурира подкрепата на държавата, че ефектът да е по-голям“, подчерта той. По думите им системата се променя така, за да помага на хората с увреждания, да ги подкрепя и да им дава по-добър живот. Той коментира и промените в ТЕЛК, които пряко ще се отразят върху инвалидните пенсии. „Реформа има и в момента. Министерство на здравеопазването е публикувало промени в правилника за работата на медицинската експертиза. Предвижда се да се въведе по-голям контрол. Целта е да се разграничи увреждането от неработоспособността. Това пречи на интеграцията на лицата. Целта на реформата е не да се спестят пари, а системата да стане по-справедлива“, подчерта социалният министър. Петков съобщи още, че от 1 юли предстои ново увеличение на пенсиите. „Актуализацията на пенсиите през тази година е значително по-висока. Предвидена е актуализация на нетрудовите пенсии. Социалната пенсия за старост ще нарасне с 3,8% и да се увеличи на 125,58 лева. Минималната пенсия се увеличава на 207,60 лева. Средното увеличение е с около 14 лева“. Сподели:", "date": "2018.05.23", "title": "ЕКСКЛУЗИВНО! Министър Петков с важна новина - ето кога и с колко вдигат пенсиите"}
{"url": "http://pik.bg/%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%B7%D0%B0%D0%BF%D0%BB%D0%B0%D1%88%D0%B5%D0%BD%D0%B0-%D1%81%D1%8A%D1%81-%D1%81%D0%B0%D0%BD%D0%BA%D1%86%D0%B8%D0%B8-%D0%B7%D0%B0-%D0%BC%D0%B8%D0%BB%D0%B8%D0%B0%D1%80%D0%B4%D0%B8-%D0%BF%D0%BE-%D0%B0%D1%80%D0%B1%D0%B8%D1%82%D1%80%D0%B0%D0%B6%D0%B8-%D0%BE%D0%BA%D0%BE%D0%BB%D0%BE-%D0%B5%D1%80%D0%BF-%D1%82%D0%B0%D1%82%D0%B0-news752357.html", "text": "Галина Александрова, цитирана от Фокус. Милиарди ще струват на държавата, т.е. на българските данъкоплатци, непремислените политически решения в енергетиката. Проблемите в сектора продължават трето десетилетие и макар през последните две години да има добри стъпки към финансова стабилизация и ускорена либерализация, средата за бизнес на енергийните фирми остава трудна. Показва го продължаващото оттегляне на големите чуждестранни инвеститори, както и множеството арбитражни дела на частни енергийни компании срещу държавата заради нарушени бизнес интереси. Това посочва енергийният експерт „Сумата само за консултантските услуги по международните арбитражни дела към края на 2016 г. е за близо 36 млн. лв., според тогавашния отчет на финансовото министерство. Отделно и многократно по-големи са санкциите за държавата при загуба на арбитража, което е правилото, поне досега. Това са огромни разходи, които плащаме всички ние - като потребители на енергия и като данъкоплатци“, отбеляза още енергийният експерт. Сподели:", "date": "2018.05.23", "title": "Държавата заплашена със санкции за милиарди по арбитражи около ЕРП-тата"}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D0%B7%D0%B0%D0%BD%D0%B5%D1%81%D0%BB%D0%B0-%D0%BE%D1%82-%D0%BA%D0%B8%D0%BB%D0%B8%D1%8F%D1%82%D0%B0-%D0%B7%D0%B0%D0%BF%D0%BE%D0%B2%D0%B5%D0%B4-%D0%B7%D0%B0-%D1%83%D0%B2%D0%BE%D0%BB%D0%BD%D0%B5%D0%BD%D0%B8%D0%B5-%D0%BD%D0%B0-%D1%80%D1%83%D0%BC%D0%B5%D0%BD-%D1%80%D1%83%D1%81%D0%B5%D0%B2--news752373.html", "text": "Любка Иванчева – майката на арестуваната за подкуп кметица на “Младост” Десислава Иванчева, е занесла в общината заповед за уволнение на заместник-кмета Румен Русев, който доскоро беше изпълняващ длъжността кмет. Това е станало на 21 май малко преди 18 ч., съобщкава “Труд”. По-рано тази сутрин прокуратурата поиска отстраняване от длъжност на Иванчева. “Установено е, че в арестното помещение, където изтърпява мярка за неотклонение, е изготвяла документи в качеството си на кмет, предавала ги е на лица с разрешен достъп за свиждане, след което те са достигали до общинската администрация. По този начин тя е осъществявала от следствения арест действия, насочени към реално упражняване на правомощията на кмет на район, въпреки задържането й под стража”, обясниха от държавното обвинение. “Не знам за какво уволнение говорите. Появи се някаква заповед на хвърчащ лист, подписана от Десислава Иванчева, но тя не може да ме освободи”, коментира пред вестника заместник-кметът на столичния район “Младост” архитект Румен Русев. Русев обясни, че веднага е попитал Столична община какво да прави, а оттам му отговорили, че той не може да бъде махнат от длъжност от Десислава Иванчева, защото тя е в ареста и по последни данни е в платен годишен отпуск. Попитан изненадан ли е от действията на Иванчева, Русев каза: “Тя вече с нищо не може да ме изненада”. Сегашният пиар на района Петър Кърджилов миналата седмица е входирал искане да бъде назначен за заместник-кмет. От ареста, чрез майка си Любка, Иванчева резюлирала с “Да” молбата, посочва още изданието. Когато отишъл в отдел “Човешки ресурси” с листа, с който назначението му е одобрено, на Кърджилов било обяснено, че няма как по закон да стане зам.-кмет, защото титулярката е в отпуск и е зад решетките. Сподели:", "date": "2018.05.23", "title": "НОВИ РАЗКРИТИЯ! Майката на Иванчева занесла от килията заповед за уволнение на Румен Русев! Зам.-кметът: Не може да ме махне с хвърчащи листи"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B4%D0%B2%D0%B0%D0%BC%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D0%BD%D0%B0-%D0%BF%D1%80%D0%BE%D0%BC%D0%B0%D1%85%D0%BE%D0%BD-news752360.html", "text": "Гръцката полиция арестува двама българи на граничния пункт \"Промахон\". Единият от българите е мъж на 39 години, за когото има издадена заповед за арест от прокуратурата в град Лариса. Той е обвинен в нанасяне на тежка телесна повреда. Арестувана е също българка на 40 години, издирвана със заповед за арест от властите в Солун. Обвиненията срещу нея са за кражби. Двамата задържани български граждани са предадени на властите. Недоумение буди сред полицаите защо издирваните лица се връщат отново в Гърция. \"Явно са подценили възможностите на гранична полиция\", коментират полицаите, извършили ареста и признават, че подобен случай не са имали, предава БНР. Проверките на граничния пункт \"Промахон\" са денонощни, посочват властите и предупреждават да не се пренасят акцизни стоки. Сподели:", "date": "2018.05.23", "title": "ИЗВЪНРЕДНО! Арестуваха двама българи на Промахон"}
{"url": "http://pik.bg/%D1%86%D0%B2%D0%B5%D1%82%D0%B5%D0%BD-%D0%B4%D1%8A%D0%B6%D0%B4-%D0%BF%D0%B0%D0%BD%D0%B0%D0%B3%D1%8E%D1%80%D0%B8%D1%89%D0%B5-%D0%B4%D0%BE%D0%BC%D0%B0%D0%BA%D0%B8%D0%BD-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE-%D0%BF%D0%BE-%D1%84%D0%BE%D0%B9%D0%B5%D1%80%D0%B2%D0%B5%D1%80%D0%BA%D0%B8-news752295.html", "text": "За шеста поредна година жителите и гостите на Панагюрище ще могат да се насладят на цветна феерия в нощното небе на града. Между 25-ти и 27-ми май сили в майсторството да направят най-красива заря ще премерят различни отбори. Участници през тази година ще са миналогодишните победители в състезанието Казахстан, както и отбори от Украйна и Норвегия. Тържественото откриване на фестивала е от 20 часа на 25 май. Веднага след него гостите на феерията ще бъдат подгрети с музикален концерт и заря от българската компания, съорганизатор на събитието в партньорство с община Панагюрище. След това посетителите ще могат да се насладят на свободното и на състезателното шоу на миналогодшините победители от Казахстан, предава \"travelbulgarianews\". На 26 май са предвидени музикални концерти и шоуто на отбора от Норвегия, а 27 май какво могат да сътворят в небето над българския град ще покажат състезателите от Украйна. Награждаването на победителите ще от 22.30 часа на 27 май. Фестивалът ще завърши отново с музикален концерт. Сподели:", "date": "2018.05.23", "title": "ЦВЕТЕН ДЪЖД! Панагюрище домакин на световно първенство по фойерверки"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%B8%D0%B3%D0%BD%D0%B0%D0%BB-%D0%B7%D0%B0-%D0%B1%D0%BE%D0%BC%D0%B1%D0%B0-%D0%B2-%D1%80%D0%B8%D0%BC-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%82-%D1%85%D0%BE%D1%80%D0%B0%D1%82%D0%B0-news752371.html", "text": "Полицията в Рим евакуира клона на банка Credito Artigiano, разположен в центъра на града, поради анонимно обаждане за бомба, съобщиха италианските медии. Няколко полицейски служители са пристигнали на място. Те са отцепили периметъра и са в очакване на пристигането на кучета и сапьори. Сподели:", "date": "2018.05.23", "title": "ИЗВЪНРЕДНО! Сигнал за бомба в Рим, евакуират хората"}
{"url": "http://pik.bg/%D0%BC%D0%BE%D0%BD-%D0%BD%D1%8F%D0%BC%D0%B0-%D0%B8%D0%B7%D1%82%D0%B8%D1%87%D0%B0%D0%BD%D0%B5-%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%BF%D1%80%D0%B8-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%BC%D0%B0%D1%82%D1%83%D1%80%D0%B8%D1%82%D0%B5-news752364.html", "text": "Бих искала да не оставя с негативен привкус организацията на матурите, при която нямаше изтичане на информация. Това каза зам.-министърът на образованието Таня Михайлова на брифинг в МОН във връзка с матурата по български език и литература . „Никой преди матурите нямаше информация, нито за характера на тестовите въпроси, нито за това какво ще съдържа втората част, нито за темата, по която ще се пише, да не говорим за автора“, заяви тя. „Учениците ни трябва да бъдат спокойни, да няма и най-малко съмнение за това как протича един изпит“, посочи зам.-министърът. Сподели:", "date": "2018.05.23", "title": "МОН: Няма изтичане на информация при организацията на матурите"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%82%D0%B0%D1%81%D0%BA%D0%BE-%D0%B5%D1%80%D0%BC%D0%B5%D0%BD%D0%BA%D0%BE%D0%B2-%D0%B8%D0%B7%D0%B1%D1%83%D1%85%D0%BD%D0%B0-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D0%B2%D0%BE%D0%B4%D0%B0%D1%82%D0%B0-%D0%B7%D0%B0%D1%89%D0%BE-%D0%B4%D0%B0-%D0%BC%D0%B5-%D0%B5-%D1%81%D1%80%D0%B0%D0%BC-%D1%87%D0%B5-%D0%BF%D0%B0%D0%B7%D1%8F-%D0%B3-news752346.html", "text": "ГЕРБ внесе сигнал в прокуратурата срещу депутата Таско Ерменков заради публикация на страницата му във Фейсбук, в която той алармира за слухове за отравяне на водата в София и иска институциите официално да потвърдят или да опровергаят евентуалния риск. ИНТЕРВЮ НА СИМО РУСЕВ - Точно такава беше позицията ми – че в София цяла седмица хората са притеснени заради твърдения за отравяне на питейната вода. Аз бях из страната. Чак в събота (19 май - бел.ред.) си отворих фейсбука, видях съобщения, обадиха ми се и по телефона. Това, което направих, не беше да създавам паника, а защото притесненията сред гражданите бяха факт, поисках институциите да го опровергаят, ако е фалшива новина. Написах го с големи букви. Такъв беше смисълът на написаното от мен – не да тиражирам фалшиви новини, нито да създавам паника. То и паника нямаше – не съм видял да има опашки за вода. - Според мен това е кризисен пиар на ГЕРБ във връзка с това, че вече имаме премиер, осъден на първа инстанция от Елена Йончева. И сега, за да замажем възможността да му викат, че е лъжец, търсим измислени скандали за отклоняване на вниманието. Само така си го обяснявам, иначе не мога да разбера защо е тази атака. - Защо да ме е срам, защото съм изразил гражданска позиция и притесненията на хората ли? А в резултат на тези притеснения най-накрая има позиция и становища на компетентните органи без РИОСВ. Затова ли трябва да се срамувам? - Трябва да ги е срам институциите, че цяла седмица са мълчали, въпреки че, както ме информира председателят на ДАНС, са имали достъп до тези твърдения от самото начало на разпространяването им. И според мен съвсем нормално е тези институции не да чакат една седмица, а веднага да излязат с позиция и да кажат: В София се разпространява фалшива новина, има слухове за отровена и радиоактивна вода, те не са верни. И с това въпросът можеше да е приключил. Но когато една седмица институциите мълчат, някой все пак трябва да ги ръгне, за да си свършат работата. И трябва да ви кажа, че въобще не ме е срам. Радвам се, че благодарение на този пост в крайна сметка тези институции се задействаха и излязоха със становище, което трябваше да излезе предишния понеделник, а не в неделя. - Не е моя работа да знам откъде са тръгнали тези притеснения. Нека ДАНС си свърши работата и да стане ясно дали това е злонамерена акция за дестабилизиране на обстановката. И тези, които са я провокирали, да си понесат съответното наказание. Аз като народен представител съм длъжен да се грижа за здравето на хората и съм длъжен да накарам институциите да излязат и да кажат какво се случва, защото става въпрос не за криви краставици и домати, а за водата на София. И ако прокурорът все пак реши да извърши своите процесуални действия по този сигнал, може да сте сигурни, че няма да се крия зад депутатския си имунитет. Сподели:", "date": "2018.05.23", "title": "САМО В ПИК И \"РЕТРО\"! Таско Ерменков избухна за скандала с водата: Защо да ме е срам, че пазя гражданите?! Това е атака и кризисен пиар на ГЕРБ"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BE%D1%82-%D0%BA%D1%80%D0%B5%D0%BC%D1%8A%D0%BB-%D0%BF%D1%83%D1%82%D0%B8%D0%BD-%D0%B8-%D1%80%D0%B0%D0%B4%D0%B5%D0%B2-%D0%BD%D0%B5-%D1%81%D0%B0-%D1%81%D0%B5-%D0%BE%D0%BF%D0%B8%D1%82%D0%B2%D0%B0%D0%BB%D0%B8-%D0%B4%D0%B0-%D0%B4%D0%BE%D0%B3%D0%BE%D0%B2%D0%B0%D1%80%D1%8F%D1%82-%D0%B4%D0%BE%D1%81%D1%82%D0%B0%D0%B2%D0%BA%D0%B8-%D0%BD%D0%B0-%D0%B3%D0%B0%D0%B7-news752362.html", "text": "\"Вчера нямаше задача да се договорят за газа, всъщност никой не се и опита\", каза той пред журналисти. Песков припомни констатацията на двамата лидери, че \"след проточила се пауза е бил подновен контактът на най-високо равнище, който ще бъде продължен\". Русия и България имат \"много общи теми за икономическо сътрудничество, също както преди, личи интересът на България да бъде съпричастна към големи международни енергийни проекти, но това е отделна тема, изискваща гаранции от българска страна\", заяви говорителят на Путин. Знаете, че има проекти, които се осъществяват в момента, личи известен интерес от българска страна, но вчера не са водени никакви конкретни разговори по въпроса, добави Песков. По време на вчерашните си преговори президентът на Русия Владимир Путин и българският му колега Румен Радев не са си поставяли задача да договорят доставки на газ. Това заяви днес говорителят на Кремъл Дмитрий Песков, цитиран от ТАСС. Сподели:", "date": "2018.05.23", "title": "ОФИЦИАЛНО ОТ КРЕМЪЛ! Путин и Радев не са се опитвали да договарят доставки на газ"}
{"url": "http://pik.bg/%D0%BF%D0%BE%D0%B6%D0%B0%D1%80-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%BC%D1%8A%D0%B6-%D0%BF%D0%BE%D1%81%D1%82%D1%80%D0%B0%D0%B4%D0%B0-%D0%BE%D1%82-%D0%BF%D0%BB%D0%B0%D0%BC%D0%BD%D0%B0%D0%BB%D0%B0-%D0%BC%D0%B0%D0%B7%D0%BD%D0%B8%D0%BD%D0%B0-%D0%B7%D0%B0-%D0%B3%D0%BE%D1%82%D0%B2%D0%B5%D0%BD%D0%B5-news752377.html", "text": "ОДМВР - Варна 52-годишен мъж е пострадал при пожар в апартамент на ул. \"Отец Паисий\". Това съобщиха от . Инцидентът е станал на 22 май т.г., около 18.45 часа. Пожарът е възникнал на терасата на апартамент, намиращ се във Варна, на ул. \"Отец Паисий\". Причината за инцидента е самозапалване на мазнина за готвене. Унищожени са мебели, домашно имущество, котлон и аспиратор, ПВЦ прозорец, опушени са 20 кв. м стени. При пожара е пострадал 52-годишен мъж, който е опитал да изгаси огъня. Сподели:", "date": "2018.05.23", "title": "Пожар във Варна! Мъж пострада от пламнала мазнина за готвене"}
{"url": "http://pik.bg/%D0%BB%D0%BE%D1%88%D0%B0-%D0%BD%D0%BE%D0%B2%D0%B8%D0%BD%D0%B0-%D0%BE%D1%82-%D0%B1%D1%80%D1%8E%D0%BA%D1%81%D0%B5%D0%BB-%D0%B4%D0%BE%D0%BA%D0%BB%D0%B0%D0%B4-%D0%BD%D0%B0-%D0%B5%D0%BA-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B5-%D0%B5-%D0%B3%D0%BE%D1%82%D0%BE%D0%B2%D0%B0-%D0%B7%D0%B0-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-news752379.html", "text": "България не е готова да влезе в еврозоната, отчита доклад на Европейската комисия, който се публикува веднъж на две години. В документа се посочва, че страната ни, както и останалите 6 държави-кандидатки, не са готови да приемат еврото, предава БНР. Документът посочва, че страната ни покрива три икономически критерия - за ценова стабилност, публични финанси и дългосрочни лихви. България обаче не отговаря на изискванията за валутно-обменния механизъм и законодателството не е напълно съвместимо с договора за функционирането на Европейския съюз. По-рано Ройтерс обяви, че сред констатациите в доклада са липса на независимост на централната банка у нас и притеснения, че корупционната среда заплашва стабилността на банковия сектор в България. Сподели:", "date": "2018.05.23", "title": "ЛОША НОВИНА ОТ БРЮКСЕЛ! Доклад на ЕК: България не е готова за еврозоната"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%81%D0%BF%D1%80%D1%8F%D1%85%D0%B0-%D0%B4%D0%BE%D1%81%D1%8A%D0%B4%D0%B5%D0%B1%D0%BD%D0%BE%D1%82%D0%BE-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE-%D1%81%D1%80%D0%B5%D1%89%D1%83-%D0%B3%D0%BB%D0%B0%D0%B2%D0%BD%D0%B8%D1%8F-%D0%B0%D1%80%D1%85%D0%B8%D1%82%D0%B5%D0%BA%D1%82-%D0%BD%D0%B0-%D1%81%D0%BE%D1%84%D0%B8%D1%8F-%D0%B7%D0%B0-%D0%BD%D0%B5%D0%B1%D0%BE%D1%81%D1%82-news752374.html", "text": "Зам.-главният прокурор Пенка Богданова отмени постановлението на прокурор Стойчо Ненков от Апелативна прокуратура София, с което е образувано досъдебно производство срещу главния архитект на Столична община Здравко Здравков за престъпление по чл. 296 НК. Наказателното производство срещу Здравков беше заради отказа му да изпълни съдебно решение, което дава зелена светлина за строителството на небостъргач в столичния квартал „Стрелбище”. След анализ на събраните материали е установено, че апелативната прокуратура се е произнесла при неизяснена фактическа обстановка, която не позволява да бъде направен обоснован извод относно това, налице ли е вече наложено административно наказание за същото деяние. Затова зам.-главният прокурор е указал на Софийската района прокуратура да извърши допълнителна проверка по случая. Постановлението на прокурор Ненков, както и още един негов акт са отменени и поради допуснати съществени нарушения на процесуалния закон, изразяващи се в следното: – въпреки че от 09.08.2016 г. разпоредбата на чл. 213, ал. 2 НПК е отменена и горестоящ прокурор няма право да указва на по-ниска по степен прокуратура да образува досъдебно производство, с постановление от 11.04.18 г., той е разпоредил на СРП да образува дело. – въпреки че от 05.11.2017 г. действа новата разпоредба на чл. 214, ал. 3 НПК, според която в акта за образуване на досъдебно производство не се посочват имената на лицето (а само престъплението), с постановлението от 09.05.2018 г., прокурорът от АП София е образувал делото срещу конкретно лице. Тъй като тези пропуски поставят въпроса дали е налице задълбочено познаване на актуалното законодателство, прокурор Богданова в предлага на Апелативната прокуратура в София да прецени дали да не извърши извънредно атестиране на прокурор Ненков, което се прави при наличие на данни за трайно влошаване на качеството на работа на магистрата. Сподели:", "date": "2018.05.23", "title": "ИЗВЪНРЕДНО В ПИК! Спряха досъдебното производство срещу главния архитект на София за небостъргача в \"Стрелбище\""}
{"url": "http://pik.bg/%D0%BF%D0%BE%D0%BA%D0%B0%D0%B7%D0%B5%D0%BD-%D1%80%D0%B0%D0%B7%D1%81%D1%82%D1%80%D0%B5%D0%BB-%D1%83%D0%B1%D0%B8%D1%85%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA-%D0%BD%D0%B0-%D0%B8%D0%B7%D0%B2%D0%B5%D1%81%D1%82%D0%BD%D0%B0-%D0%B4%D0%B8%D1%81%D0%BA%D0%BE%D1%82%D0%B5%D0%BA%D0%B0-%D0%BF%D1%80%D0%B8-%D0%BF%D0%BE%D0%BA%D1%83%D1%88%D0%B5%D0%BD%D0%B8%D0%B5%D1%82%D0%BE-%D0%BF%D0%BE%D1%81%D1%82%D1%80%D0%B0%D0%B4%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-news752383.html", "text": "Собственикът на известната дискотека “Бигъл” Миодраг Крушчич /49/ беше убит снощи в Подгорица, докато седял в градината на ресторант “Палата” с журналистката от в. “Виести” Йелена Йованович, пише сръбският в. “Блиц”. Висок, едър, облечен в черно с качулка и силиконова маска на лицето мъж се доближил към Крушчич откъм гърба му и изстрелял срещу него няколко куршума. Ранен, Крушчич се опитал да избяга, но след два-три метра паднал на тревата. Убиецът се приближил до него и отново изстрелял още няколко куршума, след това успял да избяга. Журналистката е леко ранена в главата от счупено стъкло. След убийството специалните части за борба с тероризма започнаха да контролират входовете и изходите от Подгорица към Цетине, Никшич, Зета и Златица. Специалните части претърсват автомобили, проверяват лица от интерес за службите за сигурност и извършнват засилен контрол на движението. Полицията смята, че Крушчич е убит в разчистване на сметки между два черногорски престъпни клана. Крушчич е смятан за близък до “шкалярския клан”, който е в конфликт с “кавачкия клан”. Затова представители на “кавачкия клан” бяха разпитани веднага след убийството. Сподели:", "date": "2018.05.23", "title": "ПОКАЗЕН РАЗСТРЕЛ! Убиха собственик на известна дискотека! При покушението пострада журналистка"}
{"url": "http://pik.bg/%D0%B1%D0%BB%D0%BE%D0%BD%D0%B4%D0%B8%D0%BD%D0%BA%D0%B0%D1%82%D0%B0-%D0%B4%D0%B6%D0%B5%D0%BD%D0%B0-%D1%80%D0%B0%D0%BF%D0%B8%D1%80%D0%B0-%D0%B2-%D0%BD%D0%BE%D0%B2%D0%B8%D1%8F-%D1%81%D0%B8-%D0%BA%D0%BB%D0%B8%D0%BF-%D0%B2%D0%B8%D0%B4%D0%B5%D0%BE-news752381.html", "text": "Джена запя рап в най-новия си проект, озаглавен \"Хулиган\". Този проект не само носи промяна в стила на певицата, но също така разчупва рамки и клишета както в музикално, така и във визуално отношение. Сингълът изцяло е в модерната в момента арендби вълна и излиза извън рамките на поп-фолка с характерните за жанра дълги отсвири, инструменти и мелодии. Те са заменени от модерен ритъм и вокали, следващи актуалното западно звучене. \"Отдавна подготвям този проект, защото исках да е нещо наистина различно. В последните години все повече се налага тенденцията да няма делене на стилове и жанрове. Музиката или ще е хубава, или не\", споделя Джена за своето решение да заложи на нещо ново и различно за лятото. Музиката и аранжиментът са на Велислав Драганински, а текстът е на Анастасия Мавродиева. Видеоклипът също следва тази линия и предлага един нов поглед на стила на Джена. Певицата сменя коренно визията с - този път тя е руса, цветна, енергична, свежа и пълна с поглед към бъдещето. Стайлингът е на Стоян Апостолов, а тоалетите са на водещи модни брандове. Гримът е на Никола Иванов, а косите на Здравко Куманов. Лентата е реализирана от режисьора Георги Марков на три локации в София, една от които е ресторант \"Bulgar\" в хотел \"Маринела\". Заедно със снимките на видеоклипа Джена засне и нова фотосесия с фотографа Виктория Сиракова. Сподели:", "date": "2018.05.23", "title": "Блондинката Джена рапира в новия си клип (ВИДЕО)"}
{"url": "http://pik.bg/%D1%81%D0%BE%D1%86%D0%B8%D0%B0%D0%BB%D0%B4%D0%B5%D0%BC%D0%BE%D0%BA%D1%80%D0%B0%D1%82%D1%8A%D1%82-%D0%B3%D0%B5%D0%BE%D1%80%D0%B3%D0%B8-%D0%B0%D0%BD%D0%B0%D1%81%D1%82%D0%B0%D1%81%D0%BE%D0%B2-%D0%BC%D0%B8%D1%82%D0%B8%D0%BD%D0%B3%D1%8A%D1%82-%D0%B7%D0%B0-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0-%D0%B0%D0%B5%D1%86-%D0%B1%D0%B5%D0%BB%D0%B5%D0%BD%D0%B5-%D0%B1%D0%B5-%D0%B1%D0%B8%D1%82%D0%BA%D0%B0--news752347.html", "text": "България тъне в руините на съсипаната икономика, на разрушените производствени предприятия. За първи след 10 ноември 1989 година се появи един лъч на надеждата, а той е единство в мисленето на опозиция и управляващи – рестарт на стратегическия за БЪЛГАРИЯ инвестиционен проект АЕЦ „Белене“. И президентът Румен Радев, и министър-председателят Бойко Борисов за първи път след януари 2017 година са на едно мнение – рестарт на АЕЦ „Белене“. Всички прогресивни Българи приемат с надежда, че ще започне възраждането на България. За да стане това реалност трябва да има реална работеща Българска икономика, а силна икономика без мощни енергийни мощности не може да има. Вчера, 22 май 2018 година по инициатива на АБВ и по тяхна изрична покана, Българските социалдемократи взеха участие в митинг в подкрепа на изграждането на АЕЦ „Белене“ и Южен поток. Паралелно на нашия митинг, пред Президентството се бяха събрали група хора, които са против изграждането на АЕЦ „Белене“.Организаторите му потъпкаха грубо и арогантно законите в България. Те нямаха разрешение за този така наречен „контра-протест“. Това щеше да е най-малкото зло. Какво видяха българите, непредубеденият българин. Едно озлобено мнозинство, нямащо нищо общо с „младите“ и „красиви“ Българи. Едни озверяли физиономии, които бяха така настървени, че  действията и реакциите им излъчваха жажда за кръв и мъст. Те бяха на въоръжение с дюдюкане, освиркване, скандирания на цинизми, близки до тези на фашизоидните формации от 30-те години на миналия век. Да, между тях имаше възрастни хора, мнозинство от възрастни хора, които не участваха в тази свирепа ожесточеност. Силно вярвам, че тези възрастни хора вътрешно не одобряваха поведението на тези хулиганстващи няколко десетки младежи и неколцина на средна възраст. Дали тези млади хора са платени или не, оставям на съвестта и морала, ако имат такъв, на организаторите и на самите младежи. Грозно и страшно е, защото те, тези които бяха пред президентството твърдят, че са за „истинска“ демокрация?!? Това ли разбирате под „истинска“ демокрация, дами и господа? Сцените на неостаряващите анти-герои, правещи избори, Бай Ганьо, Гочоолу, Дочоолу и Данко Хаирсъзина на големия български  писател Алеко Константинов ли искат да върнете в БЪЛГАРИЯ? Питам, Вие като не искате старт на големи инвестиционни проекти, какво предлагате в замяна? Може би Вие искате българинът  да бъде обслужващ персонал в Европейския съюз? Правилно сте си избрали името „Да, България“ – защото на всичко, което Ви поискат от чужбина, Вие казвате – „Yes“, т.е. „Да“. Не случайно госпожа „Yes“ бе част от Вашето „реформаторско“ обединение. Вие, сте тези, които ликвидирахте СДС. Това СДС, което ние създадохме през 1989 година с цел да променим България към една по добра държава, като запазим социалната политика на родината ни, като дадем шанс на всеки  българин според ума, възможностите си и таланта си да живее нормално и щастливо. За съжаление Вашите предшественици начело с  тогавашния лидер и премиер 1997-2001, както и Вие, техните наследници, се подиграхте с надеждите, вярата и ентусиазма на милиони българи. На Вашата омраза, ние противопоставихме сериозни аргументи, човечност и призив за нормален диалог, който да доведе до едно общо, национално решение за добруването на българите и просперитета на България. Този призив за диалогичност и политически консенсус прозвуча от думите на президента на Република България (2002-2012) година Георги Първанов, на лидера на Българските социалдемократи Александра Христова, както и от всички останали оратори. Нито една дума от тях не беше конфронтационна, нито една дума или жест не бяха обидни към когото и да е било. От всички ни лъхаше добронамереност, загриженост за България и позитивност. Или с едно изречение вчерашното събитие може да се оприличи като: Доброто  срещу   Злото. Затова е нашият председателят на Българските социалдемократи Александра Христова ясно заяви от трибуната пред Министерския съвет: „Здравейте БЪЛГАРСКИ СОЦИАЛДЕМОКРАТИ, Здравейте АБВ, Здравейте БЪЛГАРИ, Ние днес сме се събрали, за да решим: БЪЛГАРИЯ енергиен център ли ще бъде Или БЪЛГАРИЯ ще бъде нарко-център! Питам: В може да има , В може да се строи до , Но БЪЛГАРИЯ не трябва да има силна енергетика, така ли? БЪЛГАРИЯ трябва да има силна и работеща икономика, Ние, БЪЛГАРСКИТЕ СОЦИАЛДЕМОКРАТИ, сме убедени, че за да се реализира нашата кауза: Всеки Българин да има работа и доходи, които да му гарантират: - ДОМ - ХРАНА - ОБЛЕКЛО - ОБРАЗОВАНИЕ - ЗДРАВЕОПАЗВАНЕ Трябва да сме: За  АЕЦ „БЕЛЕНЕ“ За  Южен поток За   БЪЛГАРИЯ!“ Сподели:", "date": "2018.05.23", "title": "Социалдемократът Георги Анастасов: Митингът \"за\" решението на Борисов за АЕЦ \"Белене\" бе битка на доброто срещу злото, пръскано от бившите \"млади и красии\", станали арогантни и озверели"}
{"url": "http://pik.bg/%D1%88%D0%BE%D0%BA-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB-%D0%BF%D1%80%D0%B8-%D1%82%D0%B5%D0%B6%D0%BA%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D1%81-%D1%83%D0%B6%D0%B0%D1%81%D1%8F%D0%B2%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-news752333.html", "text": "Един турски гражданин ни удари със 100 км/ч, заяви пред Канал 3 Йордан, един от пътниците в блъснатия от турски ТИР автобус №7 на АМ Тракия тази сутрин. Той бе приет в \"Света Анна\" с травма в главата при катастрофата, и след като лекарите се погрижиха за раната му Йордан бе освободен за домашно лечение. \"Пътувахме си и един турски гражданин ни удари със 100 км/ч в канавката. Шофьорът ни караше бавно, дори в аварийната лента. Той овладя рейса\", разказа Йордан, пред журналисти. \"После имаше жена с избити зъби, един човек лежеше до вратата - не знам жив ли е или не. Ние започнахме да си помагаме да излезем от рейса\". \"Буквално минути след катастрофата докараха първите тежко пострадали пациенти. От спешното отделение блестящо са се справили - буквално за един час са извършили всички процедури, при това става дума за 7 пациенти\", разказа д-р Луков пред \"канал 3\". \"Останалите са получили тежък стрес, при тях проблемът в тялото може  да мине по-бързо от проблема в главата\", изрази опасения лекарят. Двама от тях са в достатъчно тежко състояние, добави той, като прогнозира дълго лечение за тях. Един от мъжете е със сериозна черепно-мозъчна травма. Средната възраст на пострадалите от катастрофата, които са транспортирани в \"Света Анна\", е към 50 г., отбеляза д-р Луков. Сподели:", "date": "2018.05.23", "title": "ШОК! Пострадал при тежката катастрофа на \"Тракия\" с ужасяващи разкрития"}
{"url": "http://pik.bg/%D0%B8%D0%B3%D1%80%D0%B0%D1%87%D0%BA%D0%B0-%D0%BF%D0%BB%D0%B0%D1%87%D0%BA%D0%B0-%D0%B4%D0%B5%D1%82%D0%B5-%D0%B7%D0%B0%D0%BF%D0%B0%D0%BB%D0%B8-%D0%B4%D0%B6%D0%B8%D0%BF-%D0%B1%D0%B8%D0%BB%D0%BE-%D0%BC%D1%83-%D1%81%D1%82%D1%83%D0%B4%D0%B5%D0%BD%D0%BE-%D1%81%D0%BD%D0%B8%D0%BC%D0%BA%D0%B0-news752380.html", "text": "Момче на 11 години е подпалило джип на паркинг в центъра на Шумен през нощта срещу вторник. Пожарът вдигна на крак огнеборците в 01:57, а бързата им намеса успяла да предотврати пълното изгаряне на колата. В сряда сутринта говорителят на ОДМВР Ася Йорданова съобщи, че пожарът е бил умишлен, а подпалвачът е малолетно дете, съобщава \"Монитор\". Огънят в купето на \"Ленд Ровър Дискавъри\" с табели от Търговище бил забелязан на паркинг до високите блокове на \"Черноризец Храбър\" между бул. \"Велики Преслав\" и ул. \"Преслав\". Когато пристигнали пожарникарите видели, че пламъците са вътре в автомобила, а най-силно гори предната дясна седалка. Успели да загасят всичко бързо. Огледът показал, че най-вероятно има външна намеса в пожара. Никой обаче не подозирал кой може да е подпалвачът. Оказало се, че 11-годишно момче от Центъра за настаняване от семеен тип на деца и младежи без увреждания най-вероятно е избягало от \"дома\" и докато скита по улиците е успяло да влезе в една от колите на паркинга. Късно през нощта му станало студено и поискало да се стопли. Намерило в купето на джипа някакви вестници и ги подпалило, без да се замисли, че може да изгори заедно с тях в колата. Детето не е познавало 72-годишния шуменец, собственик на \"Ленд Ровъра\", не е имало и някакъв конфликт с него, нямало и умисъл  за палеж. По случая обаче е образувано бързо производство за по чл. 330 от НК за подпалваненето на джипа. На самото момче не може да се търси наказателна отговорност, тъй като няма навършени 14 години и срещу него може да се използват единствено специални мерки, с възпитателна и поправителна функция за малолетни и непълнолетни. \"В понеделник вечерта децата са вечеряли и излезли да играят на площадката навън. Това момче не се е прибрало във времето, определено по правилник до 21:30 и колегите се обадили по телефона на дежурния полицай и по утвърдена процедура го обявили, че не се е върнал. Междувременно и по-големи деца обиколили района, но не го открили.\" - разказа пред \"Агенция Монитор\" директорът на центъра Иван Калоянов. На сутринта дежурната докладвала на директора и тръгнала да носи в полицията писмено заявление със снимката на детето за да го обявят за издирване. Точно в този момент хлапакът се появил на входа - чистичък, спретнат и спокоен. Питали го къде е спал, излъгал, че се разхождал по улиците, нещо такова успял да пробута и на социалната работничка от \"Закрила на детето\". По обяд след като се обадили от полицията да кажат, че го подозират за палежа, си разказал всичко чистосърдечно. Пробвал различни коли, джипът бил отключен и затова влязъл в него. \"Не е от проблемните деца, за първи път изчезва, не е имал и сблъсък със закона досега.\" - допълни Калоянов. Сподели:", "date": "2018.05.23", "title": "Играчка-плачка! Дете запали джип, било му студено (СНИМКА)"}
{"url": "http://pik.bg/%D0%B3%D1%80%D0%B0%D0%BD%D0%B4%D0%B8%D0%BE%D0%B7%D0%B5%D0%BD-%D1%81%D0%BF%D0%B5%D0%BA%D1%82%D0%B0%D0%BA%D1%8A%D0%BB-%D1%81-%D1%82%D0%B0%D0%B9%D0%BD%D0%B8-%D0%BE%D1%82-%D0%BA%D1%83%D0%BB%D1%82%D1%83%D1%80%D0%BD%D0%B0%D1%82%D0%B0-%D0%BD%D0%B8-%D1%81%D1%8A%D0%BA%D1%80%D0%BE%D0%B2%D0%B8%D1%89%D0%BD%D0%B8%D1%86%D0%B0-%D0%B7%D0%B0%D0%BA%D1%80%D0%B8%D0%B2%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news752311.html", "text": "Апотеозен и мащабен концерт-спектакъл с невиждани до момента на сцена тайни от българската културна съкровищница е едно от последните събития в културната програма на българското европредседателство. Грандиозното събитие ще впечатли публиката тази събота в зала 1 на НДК от 19 ч. и ще събере на една сцена над 200 изпълнители в уникално по рода си представление. Концерт-спектакълът „Първо любе“ съчетава музика, танц, традиции и тайни ритуали от фолклорната битност на българите в Югозападна България и Западните Родопи в една необичайна симбиоза, невиждана досега на голяма сцена. Една приказка за любовта, създадена да плени всички сетива на зрителите – от красотата на пъстрите и бликащи от живот народни носии, през катарзис във всяка изпята с дъга от емоции песен до магнетичните и изпълнени със символика танци, демонстриращи силата, нежността и непреходността на българския дух. Спектакълът, режисиран от доц. Георги Гаров, ръководител катедра \"Хореография\" в ЮЗУ „Неофит Рилски“ - Благоевград, е впечатляващ не само за незапознатите с родните традиции чужденци и гости на европредседателството, но и за всеки българин, който ще открие неподозирани тайни от живота на предците ни, запазени по чудо през вековете в уникални и непознати ритуали. В най-голямата зала в НДК те ще бъдат пресъздадени в невиждан мащаб от над 200 танцьори – ансамбъл при ЮЗУ „Неофит Рилски“ – Благоевград и Клуб за хорà и народни танци „На Мегдана“ – София. Специфично и непоказвано ще е и тяхното облекло. На толкова голяма сцена за пръв път ще могат да се видят напълно автентични носии на българските помаци от Западните Родопи, които впечатляват и изненадват със своята пищност. Уникална е и музиката към спектакъла, която е дело на един от най-добрите ни фолклорни композитори - Петьо Кръстев. Тя съчетава автентични песни от региона, които обаче до момента са слабо познати на масовата аудитория и заживяват нов живот, благодарение на съвременния аранжимент, като същевременно е запазено тяхното традиционно звучене с типични за Югозападна България инструменти. Вокалните изпълнения са на едни от най-ярките млади звезди на родния фолклор – Милко Бошнаков, Кинче Вълчева, Карамфил Божиков и Румяна Филкова. Пик в концерт-спектакъла „Първо любе“ несъмнено обаче са танците под хореографията на проф. Николай Цветков, също от Югозападния университет. На сцената на НДК, като част от културната програма на българското европредседателство, бележитият съвременен фолклорист качва изцяло авторски танцови композиции, запечатали най-ярките хора и ритуали от Югозападна България и Западните Родопи. Много от тях ще бъдат видени за първи път от широката публика, тъй като типичните танци и обреди от региона, включващи и много помашки традиции, в голямата си част досега са оставали скрити сред красивата планинска природа на китните селца. Музиката и танцът са вплетени в няколко сюжетно-тематични линии, обединени от вечната тема за любовта и предлагат своеобразен „коментар“ към съдържанието на изпълняваните песни, като обогатяват техните послания и ги разгръщат във въздействащи картини. В програмата са включени и сюжетни танцови произведения, които по нов начин представят малко познати страни от някогашната житейска и обредна практика. Тези уникални тайни на българската културна съкровищница не само са запазени благодарение на дълогодишните усилията на екипа зад спектакъла, но сега ще бъдат показани и на родната публика, и на гостите на София премиерно на грандиозния спектакъл. Интересът за присъствие в зала 1 на НДК в събота от 19 ч. вече е огромен и спектакълът е подкрепен от над 3000 желаещи да присъстват на премиерата. Ако и вие искате да изживеете тази магическа българска фолклорна приказка - посетете официалния адрес на събитието - . Кампанията за подпомагане на проекта тече и в момента и срещу дарение зрителите получават диск на изпълнителите и покана с гарантирано място. Можете на получите своето място в зала 1 и на място в деня на концерта в централното фоайе на НДК – до старта на премиерата в 19 ч. „Първо любе“ ще представи културната ни идентичност пред лицето на Европейски съюз, благодарение на ръководителя на проекта и продуцент Даниел Костов - Клуб за хорà и народни танци „На Мегдана“ – София. Спектакълът е подкрепен и от Национален фонд „Култура“ към Министерство на културата, като е представителен културен проект, свързан с Българско председателство на Съвета на ЕС. Сподели:", "date": "2018.05.23", "title": "Грандиозен спектакъл с тайни от културната ни съкровищница закрива европредседателството"}
{"url": "http://pik.bg/%D0%B1%D0%B8%D0%B2%D1%88-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%80%D0%B0%D0%B7%D0%B1%D0%B8-%D0%BD%D0%B0-%D0%BF%D1%83%D1%85-%D0%B8-%D0%BF%D1%80%D0%B0%D1%85-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-%D1%81-%D0%BC%D0%B0%D1%82%D1%83%D1%80%D0%B8%D1%82%D0%B5-news752260.html", "text": "Споровете около въпросите на матурите са в резултат от полунаправената реформа. Това коментира пред БНТ бившият министър на образованието проф. Тодор Танев. \"Матурите трябва да се променят. Ако това не стане, всяка година ще има сеир и ще чакаме новите грешки\", подчерта той. \"Българското училище е така направено, че произвежда един типов продукт. Ако излизаме от училище с различни професии, естествено е да се явяваме на различни изпити при завършване. Нормално е да има няколко дати за явяване. Учениците трябва да бъдат стимулирани да научат нещо, за да спечелят точки на изпита. В момента учениците учат за точки, а не за знания\", заяви проф. Танев. \"Родителите и външни експерти трябва да имат своето място, когато се определя учебното съдържание. Училищата трябва да бъдат профилирани. Учебният материал е много натоварен, а всяка година увеличаваме броят на часовете. Така доникъде не се стига\", каза още бившият образователен министър. Сподели:", "date": "2018.05.23", "title": "Бивш министър разби на пух и прах системата с матурите"}
{"url": "http://pik.bg/%D0%B2%D0%B0%D0%B6%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B0%D1%80%D1%8F%D1%82-%D0%BF%D0%BE-%D0%BC%D0%B8%D0%B3%D1%80%D0%B0%D1%86%D0%B8%D1%8F%D1%82%D0%B0-%D0%B4%D0%B0%D0%B2%D0%B0-%D0%B7%D0%B5%D0%BB%D0%B5%D0%BD%D0%B0-%D1%81%D0%B2%D0%B5%D1%82%D0%BB%D0%B8%D0%BD%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0-%D1%88%D0%B5%D0%BD%D0%B3%D0%B5%D0%BD-news752278.html", "text": "България е напълно готова да влезе в Шенген, заяви еврокомисарят за миграцията, вътрешните работи и гражданството Димитрис Аврамопулос пред БНТ. По думите му, България отдавна е изпълнила всички критерии за членство. Аврамопулос изрази надежда, че реформата на т.н. \"Дъблински регламент\", който определя разпределението на мигранти в Европа, да бъде реформиран до края на юни, какъвто е крайният срок. Доколкото говорим за България, вярвам, че страната е пред прага на Шенгенската зона. България е изпълнила всички изисквания, страната по-добре управлява външните граници и същевременно направихте толкова много неща. Нашите американски приятели трябва да знаят, че ЕС започна много инициативи и установи много по-ефикасна система за управление на границите: имаме входно-изходната система, имаме ЕТИАС - Европейската система за информация за пътуванията, която ще бъде финализирана тази година, и имаме много добро взаимодействие между страните членки. Обменяме повече информация, всички точки са свързани, нещо, което допреди 3 години не се случваше. Отбелязахме прогрес и, разбира се, България е част от нашата обща стратегия за повече сигурност и по-добро управление на границите. Не мисля, че има каквито и да било пречки не само петте страни да влязат в Механизма за визова реципрочност на САЩ, но България и Румъния скоро да бъдат приети и в Шенген, заяви Аврамопулос. От момента, в който станеш член на Шенгенската зона, една от отговорностите ти е да пазиш по-добре общите ни европейски граници, което е задължение за всички страни. И, както съм казвал преди, България е изпълнила всички изисквания и вярвам, че много скоро ще можем да идваме в България, без да показваме паспортите си на границата и българите ще се радват на свободното пътуване в Европа, посочи еврокомисарят. Сподели:", "date": "2018.05.23", "title": "ВАЖНА НОВИНА! Еврокомисарят по миграцията дава зелена светлина на България за Шенген"}
{"url": "http://pik.bg/%D0%B0%D0%BD%D1%82%D1%8A%D0%BD%D0%B8-%D1%85%D0%BE%D0%BF%D0%BA%D0%B8%D0%BD%D1%81-%D0%B6%D0%B5%D1%81%D1%82%D0%BE%D0%BA%D0%BE-%D1%81%D0%BA%D0%B0%D1%80%D0%B0%D0%BD-%D1%81-%D0%B4%D1%8A%D1%89%D0%B5%D1%80%D1%8F-%D1%81%D0%B8---%D0%BD%D0%B5-%D0%B9-%D0%B5-%D0%BF%D1%80%D0%BE%D0%B4%D1%83%D0%BC%D0%B0%D0%BB-%D0%BE%D1%82-20-%D0%B3%D0%BE%D0%B4%D0%B8%D0%BD%D0%B8-news752289.html", "text": "Сър Антъни Хопкинс може и да е станал дядо, но самият той не знае това, защото не говори с дъщеря си. 80-годишният актьор сам призна това в едно доста странно и откровено изказване. Той не е общувал с единственото си дете Абигейл от две десетилетия. Тя е на 48 години и използва друга фамилия - Харисън. Съвсем нарочно я сменя, защото иска да гради собствена кариера, независимо от баща си. На въпроса дали Абигейл има някакви деца отговорът на Антъни Хопкинс бе следният: \"Нямам никаква представа. Хората се разделят, семействата се разпадат и всеки продължава по своя път. Хората имат право на избор и го правят. Така или иначе изобщо не ме интересува. Звучи коравосърдечно и студено, знам. Но животът е коравосърдечен и студен\". Абигейл е дете от първата съпруга на актьора - Петронела Бейкър. Двамата се развеждат, когато дъщеря им е на четири и тя е отгледана от майка си. През 90-те години двамата подновяват за кратко отношенията си, като Абигейл дори се снима в няколко негови филма. Много бързо обаче отново се отчуждават и в момента Антъни Хопкинс не само, че не знае дали пък не е станал вече дядо, но и няма никаква представа къде живее дъщеря му, пише \"Ева.бг\". Сподели:", "date": "2018.05.23", "title": "Антъни Хопкинс жестоко скаран с дъщеря си - не й е продумал от 20 години"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B2%D1%8A%D0%BB%D1%87%D0%B5%D0%B2-%D0%B8%D0%B7%D0%B2%D0%B8%D0%BD%D0%B5%D1%82%D0%B5-%D1%81%D0%B5-%D1%81%D0%BF%D0%B5%D1%88%D0%BD%D0%BE-%D0%B7%D0%B0-%D0%BC%D0%B0%D1%82%D1%83%D1%80%D0%B0%D1%82%D0%B0-%D0%BF%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8%D1%8F%D1%82-%D0%B2%D1%8A%D0%BF%D1%80%D0%BE%D1%81-%D0%B4%D0%B0-%D0%BD%D0%B5-%D1%81%D0%B5-%D0%B7%D0%B0-news752291.html", "text": "Неизличим е тъпоумният инат на българското чиновничество да не си признава грешките. И да ни обръща на маймуни, по байганьовски. Два дни поред образователното министерство се чуди как да каже на черното бяло, от девет кладенеца вода събира, за да замаже нелепия гаф с матурата по български. \"Комисия\" можело и да не се членува, не било граматически неправилно. Не знам граматически, но смислово е пълен нонсенс. От БАН също смятат така, но не - в министерството са по-велики от БАН, не лягат по гръб. Излезте и се извинете, бе хора, далеч по-честно е. Кажете \"сбъркахме, грешка, технически пропуск\", вместо да вадите някакви пишман-експерти, които да защитават незащитими тези и допълнително да нагнетяват напрежението сред родителите и зрелостниците. Убеден съм, че още днес министър Вълчев трябва да признае гафа и да обяви, че скандалният въпрос няма да се зачита при изчисляването на общия резултат. А експертите му да си заврат дипломите в...някое по-дълбоко чекмедже. Сподели:", "date": "2018.05.23", "title": "Министър Вълчев, извинете се спешно за матурата по български! Скандалният въпрос да не се зачита"}
{"url": "http://pik.bg/%D0%BD%D0%B5%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%B5%D0%BD%D0%B8-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D0%B8-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D1%82-%D0%B7%D0%B0%D0%BA%D0%BE%D0%BD%D0%B8%D1%82%D0%B5-%D0%BD%D0%B0-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-news752322.html", "text": "Неправителствени организации подкрепиха необходимостта от дискусия за промени в Закона за хазарта и излязоха с конкретни предложения в становище до вносителите на промените – народният представител Христиан Митев и неговите колеги от НФСБ. Становището е подписано от 15 НПО, сред които Български дарителски форум, Български център за нестопанско право, Българска асоциация за семейно планиране и сексуално здраве, Национална мрежа за децата. „Според нас е изключително важно да се предвиди увеличаване на средствата за хазарт за общественополезни инициативи, предвидени по чл.10а от Закона за хазарта в съответствие с Европейската препоръка 2014/478/ЕС, както и за подобряване на механизмите за разпределението им“, се казва в становището. От неправителствените организации посочват, че в последните години отделянето на финансов ресурс от организаторите на хазартни игри е практика, която се прилага в редица европейски страни. Въведено е и понятието „благотворителна лотария“, включително е създадена и Асоциация на благотворителните лотарии в ЕС, чиито членове предоставят 40 % от приходите си за неправителствени организации. В становището се посочват добри практики, като тази в Швеция, където средствата от лотарии финансират неправителствени организации, работещи в сферата на здравеопазването, сътрудничеството за развитие /помощ за развитието на други страни/, детските и човешки права и опазването на природата. В Холандия лотариите подкрепят организации, работещи за култура, човешки права, социално включване, природозащита и сътрудничество за развитие, посочват в становището си неправителствените организации. В Черна гора средствата от лотарията се отделят за социални и хуманитарни дейности, хора с увреждания, спорт, култура, неформално образование и борба срещу наркотици и други форми на пристрастяване. От 15-те НПО посочват, че въпреки, че в България от 2015 г. организаторите на хазартни игри също са задължени да внасят годишни вноски за социална отговорност и е предвидена нормативно ясна процедура, средствата, предвидени за проекти за младежки дейности не са били разпределени достатъчно ефективно, за да постигнат целите си. По тази причина те предлагат промяна в текстовете на чл. 10а от Закона за хазарта за увеличаване на вноските за социално отговорен хазарт, сформиране на работна група към Министерството на младежта и спорта за прецизиране на правилата за разпределение на средствата, както и включването на експерти по зависимости и представители на НПО в комисията за оценка на проектите. Сподели:", "date": "2018.05.23", "title": "Неправителствени организации подкрепят законите на Валери Симеонов"}
{"url": "http://pik.bg/%D0%BD%D0%B5%D1%80%D0%B2%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2---%D0%BF%D0%B0%D0%BA-%D0%B7%D0%B0%D1%82%D0%B2%D0%B0%D1%80%D1%8F%D1%82-%D0%BA%D0%BE%D0%BC%D0%B0%D1%82%D0%B5%D0%B2%D1%81%D0%BA%D0%BE-%D1%88%D0%BE%D1%81%D0%B5-news752246.html", "text": "Коматевско шосе отново ще бъде затворено, но за кратко, за да могат строителите от фирма \"Щрабаг\" да положат последен, тъй наречения запечатващ пласт асфалт. Движението ще се спре, след като уточним временната организация с КАТ, обясни вчера главният инженер на община Пловдив Йордан Калев. Табелите с надписи, че пътят е затворен за ремонт и шофьорите трябва да ползват обходни маршрути, предвидливо не са махнати от пътя, макар че трафикът по Коматевско от бул. \"Александър Стамболийски\" до входа в квартала беше възобновен през миналата есен след гневни протести на коматевци, пише \"Марица\". От \"Щрабаг\" предполагат, че булевардът ще бъде затворен през другата седмица и че един ден ще е достатъчен, за да го асфалтират от началото докрай. Маркировката ще се нанася по-късно, тъй като настилката трябва да изсъхне добре, за да не цапа. Колите, както и градският транспорт ще се изнасят, както и преди, по ул. \"Димитър Талев\" и околовръстното шосе. Строителите изравняваха вчера настилката в района на \"Филкаб\", което предизвика съмнения сред живеещите в съседство, че новият булевард отново се разкопава. Само преди няколко дни коматевци бяха втрещени, че току-що положеният на тротоара черен асфалт се кърти и мястото се запълва с цветен, с който се обозначават велоалеите. Работниците от \"Щрабаг\" обаче увериха, че машините минават по целия булевард и където има неравности, заглаждат нивото. На някои места, където асфалтополагащата машина е спирала, се получили бабуни. Изравняваме настилката, за да подготвим пътя за окончателното асфалтиране, обясни бригадирът. Това потвърди и главният инженер Йордан Калев. Строителната техника, завърнала се на булеварда, предизвика задръстване. Там, където работеха машините, се наложи да регулират движението. С палка спираха колите в едната лента, докато се изниже насрещната колона. По-нетърпеливите шофьори се възмущаваха, че новият булевард е по-тесен от предишния паваж. Коматевско шосе е в ремонт от юли 2016 г. Работниците продължават да довършват тротоарите, които на места са на чакъл. Сподели:", "date": "2018.05.23", "title": "Нерви в Пловдив - пак затварят Коматевско шосе"}
{"url": "http://pik.bg/%D0%B2%D0%BE%D0%B5%D0%BD%D0%BD%D0%B8-%D0%BC%D0%B0%D0%BD%D0%B5%D0%B2%D1%80%D0%B8-%D1%80%D1%83%D1%81%D0%B8%D1%8F-%D0%B8%D0%B7%D1%81%D1%82%D1%80%D0%B5%D0%BB%D1%8F-4-%D1%80%D0%B0%D0%BA%D0%B5%D1%82%D0%B8-%D0%BE%D1%82-%D1%8F%D0%B4%D1%80%D0%B5%D0%BD%D0%B0-%D0%BF%D0%BE%D0%B4%D0%B2%D0%BE%D0%B4%D0%BD%D0%B8%D1%86%D0%B0-news752264.html", "text": "Русия успешно изстреля четири междуконтинентални балистични ракети \"Булава\" от ядрената подводница \"Юрий Долгоруки\", съобщи пресслужбата на руския Северен флот, цитирана от ТАСС и Франс прес. Подводницата е извършила подводно изстрелване в Бяло море. Ракетите са ударили военен полигон на полуостров Камчатка. Това е първи случай, в който руските ВМС изстрелват толкова много ракети от този тип подводница. Подводницата клас \"Борей\" \"Юрий Долгоруки\" е създадена специално за този тип ракета. Ракетата \"Булава\" (натовска класификация СС-ЕнХикс-30) е разработена от ракетата земя-земя \"Топол-М\" (СС-27 в класификацията на НАТО). Тя е с обхват 8000 км и може да носи до десет ядрени бойни глави. Сподели:", "date": "2018.05.23", "title": "ВОЕННИ МАНЕВРИ! Русия изстреля 4 ракети от ядрена подводница"}
{"url": "http://pik.bg/%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%BF%D0%BE%D0%B4%D1%85%D0%B2%D0%B0%D1%89%D0%B0-%D0%B8-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5%D1%82%D0%BE-news752272.html", "text": "Омбудсманът Мая Манолова организира обществена дискусия по проблемите на здравеопазването. Форумът ще се състои днес, 23 май 2018 г., от 11.00 часа в институцията на омбудсмана – ул. „Георг Вашингтон“ № 22, съобщиха от пресцентъра на омбудсмана. Поводът са десетките жалби на граждани, съсловни, професионални и пациентски организации, които сигнализират за системен недостиг на финансови средства в сектора, което се отразява негативно върху достъпа и качеството на предлаганите медицинските услуги у нас. Напрежението в системата поражда скандали, протести и фалити на лечебни заведения, а потърпевши от тези негативни тенденции са както гражданите като пациенти и здравноосигурени лица, така и работещите в сектора, чиито трудови права са застрашени. Поканени за участие в дискусията са народни представители, всички отговорни държавни институции, министърът на здравеопазването, управителят и членовете на НС на НЗОК, експерти и граждани, Български лекарски съюз, Национално сдружение на общопрактикуващите лекари, Асоциация на областните болници, Национално сдружение на частните болници, Българска болнична асоциация, Сдружение на общинските болници, Българска асоциация на професионалистите по здравни грижи, Българска стопанска камера, Център за защита на правата в здравеопазването и други съсловни, професионални и пациентски организации. Сподели:", "date": "2018.05.23", "title": "Мая Манолова подхваща и здравеопазването"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D0%B8%D1%80%D0%BE%D0%B3%D0%BE%D0%B2-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-news752284.html", "text": "Четимрима души са откарани в спешното отделение на \"Пиротов\" след тежката катастрофа на магистрала \"Тракия\" тази сутрин. Това съобщиха от пресцентъра на болницата. Сред пострадалите е и 4-годишно дете и неговата майка, който на този етап няма нужда от прегледи. \"Всички пострадали са в съзнаие, контактни и адекватни. Нито един от тях не е в противошокова зала на \"Пирогов\". Всички преминават посробни прегледи и изследвания\", допълват от \"Пирогов\". Сподели:", "date": "2018.05.23", "title": "ОТ ПОСЛЕДНИТЕ МИНУТИ! \"Пирогов\" с последни подробности за пострадалите на магистрала \"Тракия\""}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D1%81%D1%82%D0%BE%D1%82%D0%B8%D1%86%D0%B8-%D0%B8%D0%B7%D0%BF%D1%80%D0%B0%D1%89%D0%B0%D1%82-%D0%BE%D0%BF%D0%B5%D1%80%D0%BD%D0%B0%D1%82%D0%B0-%D0%BF%D1%80%D0%B8%D0%BC%D0%B0-%D1%85%D1%80%D0%B8%D1%81%D1%82%D0%B8%D0%BD%D0%B0-%D0%B0%D0%BD%D0%B3%D0%B5%D0%BB%D0%B0%D0%BA%D0%BE%D0%B2%D0%B0-%D1%81%D0%BD%D0%B8%D0%BC%D0%BA%D0%B8--%D0%B2%D0%B8%D0%B4%D0%B5%D0%BE-news752300.html", "text": "Неутешима скръб изпълни фоайето на Софийската опера, където днес близки и приятели изпратиха оперната певица Христина Ангелакова. Стотици поклонници извиха опашка пред входа на операта, за да се сбогуват с една от най-добрите ни оперни певици, пяла на най-големите световни сцени. Дойдоха да изкажат почитта си бившият културен министър Георги Йорданов, балерината Силвия Томова, гениалният цигулар Минчо Минчев и други. Да окаже почит пред Ангелакова беше забелязан и депутатът от БСП Антон Кутев. Неутешимо край тленните останки на майка си ридаеше нейната дъщеря Росана Дачева. Между майка и дъщеря имаше силна връзка. За детето си оперната прима обачаше да казва: \"Имам прекрасно момиче - Росана. Тя е съществото, което направи живота ми още по-смислен\". Ангелакова почина на 20 май на 73 години. Неотдавна претърпяла операция на коляното и й предстояла рехабилитация. Сподели:", "date": "2018.05.23", "title": "ЕКСКЛУЗИВНО В ПИК TV! Стотици изпращат оперната прима Христина Ангелакова (СНИМКИ + ВИДЕО)"}
{"url": "http://pik.bg/%D1%87%D0%B8%D1%81%D1%82%D0%BA%D0%B0-%D0%BC%D0%B0%D1%81%D0%BE%D0%B2%D0%B8-%D1%83%D0%B2%D0%BE%D0%BB%D0%BD%D0%B5%D0%BD%D0%B8%D1%8F-%D0%BD%D0%B0-%D1%88%D0%BE%D1%84%D1%8C%D0%BE%D1%80%D0%B8-%D0%B2-%D1%8E%D0%BD%D0%B8%D0%BE%D0%BD-%D0%B8%D0%B2%D0%BA%D0%BE%D0%BD%D0%B8-85-%D0%B8%D0%B7%D0%B3%D0%BE%D1%80%D1%8F%D1%85%D0%B0-%D0%B7%D0%B0-%D0%BD%D0%B0%D1%80%D1%83%D1%88%D0%B5%D0%BD%D0%B8%D1%8F-news752257.html", "text": "85 шофьори от \"Юнион-Ивкони\" са освободени заради нарушения през 2017 г. Това каза пред Нова телевизия управителят на фирмата Георги Атанасов. Той сподели, че не му е никак приятно да коментира изпратени от зрителите сигнали за шофьори на автобуси, които карат с превишена скорост, но изтъкна, че е възможно километражите на автомобилите, от които са снимани клиповете, да са развалени. „Автобусите ни са снабдени с дигитални тахографи и скорост ограничители, които са сертифицирани и работят безотказно. Конкретните автобуси са купени през 2007 или 2008 година. Разбира се, че при 700 шофьори и 350 автобуса ежедневно, водачите ни имат нарушения на правилата за движение по пътищата, които ежедневно се докладват и се взимат съответните адекватни мерки”, каза още Георги Атанасов. Сподели:", "date": "2018.05.23", "title": "ЧИСТКА! Масови уволнения на шофьори в \"Юнион Ивкони\"! 85 изгоряха за нарушения"}
{"url": "http://pik.bg/%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B4%D0%B5%D0%BD%D0%B8%D1%86%D0%B0-%D1%81%D0%B0%D1%87%D0%B5%D0%B2%D0%B0-%D0%B2-%D0%B1%D1%80%D1%8E%D0%BA%D1%81%D0%B5%D0%BB-%D0%BA%D0%B8%D1%80%D0%B8%D0%BB%D0%B8%D1%86%D0%B0%D1%82%D0%B0-%D0%B5-%D0%BF%D1%80%D0%B8%D0%BD%D0%BE%D1%81%D1%8A%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B4%D0%B0-%D0%B4%D1%83%D1%85%D0%BE%D0%B2%D0%BD%D0%BE%D1%82%D0%BE-%D1%80%D0%B0%D0%B7%D0%B2%D0%B8%D1%82-news752301.html", "text": "„Българската азбука – кирилицата, е изключителният принос на България за духовното развитие на Европа, културното богатство и творчеството. Днес почти 300 млн. души и 70 езика на два континента я използват“. Това каза заместник-министърът на образованието и науката Деница Сачева при откриването на кръгла маса на тема „Многоезичието – обединени в многообразието“, която се провежда в Брюксел в навечерието на 24 май – Денят на българската просвета и култура и славянската писменост. С влизането на България в Европейския съюз през 2007г. кирилицата стана третата официална азбука след латинската и гръцката. „Векове преди да станем председатели на Съвета на ЕС българите сме строили духовни мостове за обединение и сме се борили за усъвършенстване чрез знание и култура”, посочи Сачева. По думите й езиците могат да обединят хората, да направят другите страни и култури достъпни и да дадат възможност гражданите не само в България, но и в целия ЕС, да се разбират по-добре. „Езиковото разнообразие има голямо значение за запазването на европейската идентичност. Колкото по-добре европейските граждани познават историята си, езиците, уважават културите си и умеят да общуват, толкова по-здрав, устойчив, икономически и културно проспериращ ще бъде ЕС“, каза още заместник-министър Сачева. Тя допълни, че многоезичието допринася за развиването на творчеството като предоставя достъп до други начини на мислене, възприемане на света и изразяване на въображението. Българската образователна система дава възможност за изучаване на 25 чужди езика. По данни на ЕК 97% от европейските граждани изучават английски език. Близо 87% са изучавали чужд език, но смятат, че имат нужда от допълнителни уроци. С 10% по-малко са онези, които посочват, че искат на всяка цена да изучават чужд език. 9% от 15-годишните младежи в училищата в ЕС говорят на различен език от майчиния си. В дискусиите на днешната кръгла маса се включиха български и чуждестранни писатели и преводачи, които разказаха за удоволствието и предизвикателствата на превода от и на български език и за това, четат ли се български автори в Европа. По време на честванията на 24 май в Брюксел ще бъде показан първият препис на „История Славянобългарска“, направен от Софроний Врачански. Той е част от изложбата на старопечатни книги „Книги, посоки, публики“ и 3D визуализация на развитието на кирилицата. Сподели:", "date": "2018.05.23", "title": "Зам.-министър Деница Сачева в Брюксел: Кирилицата е приносът на България да духовното развитие на Европа"}
{"url": "http://pik.bg/%D1%88%D0%BE%D0%BA-%D0%BE%D1%82%D0%BA%D1%80%D0%B8%D1%85%D0%B0-%D0%BF%D0%BE%D0%BB%D1%83%D1%80%D0%B0%D0%B7%D0%BB%D0%BE%D0%B6%D0%B5%D0%BD-%D1%82%D1%80%D1%83%D0%BF-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-news752304.html", "text": "Снощи в РУ Кюстендил е постъпил сигнал за намерен полуразложен труп на мъж в изоставена постройка в близост до бившия обувен завод в града. При извършения оглед на място следи от насилие не са установени, трупът е закаран за аутопсия в кюстендилската болница, по случая е започнато досъдебно производство, съобщава Струма БГ. Уведомен е дежурен прокурор. Сподели:", "date": "2018.05.23", "title": "ШОК! Откриха полуразложен труп в Кюстендил"}
{"url": "http://pik.bg/%D0%BF%D0%BE%D0%BB%D0%B5%D0%B7%D0%BD%D0%BE-%D0%B5%D1%82%D0%BE-%D0%BD%D1%8F%D0%BA%D0%BE%D0%BB%D0%BA%D0%BE-%D0%B1%D1%8A%D1%80%D0%B7%D0%B8-%D0%B8%D0%B4%D0%B5%D0%B8-%D0%B7%D0%B0-%D0%B7%D0%B4%D1%80%D0%B0%D0%B2%D0%BE%D1%81%D0%BB%D0%BE%D0%B2%D0%BD%D0%B0-%D0%B7%D0%B0%D0%BA%D1%83%D1%81%D0%BA%D0%B0-news752258.html", "text": "Всички сме чували, че закуската е най-важното хранене за деня, но въпреки това голяма част от нас я пропускат поради една или друга причина. Някои нямат време сутрин, други смятат, че ако не закусват, ще отслабнат, трети пък нямат идея какво да закусят – хем да е бързо, хем да е здравословно, хем да ги засити. Закуската сутрин ни осигурява необходимата енергия и хранителни вещества за нормално протичане на метаболитните процеси и за осъществяване на физическата и умствена дейност. Пълноценната закуска подобрява паметта, вниманието, концентрацията, повишава ефективността на работата, която вършим. За да бъде по-свежи и енергични през целия ден е важно освен кога ядем и какво ядем. Предлагаме ви няколко чудесни идеи за бърза и здравословна закуска: Класика в жанра – сусамов тахан с мед. Съотношението е хубаво да е 1:1 и. Тази закуска зарежда с енергия за целия ден, внася в организма незаменими аминокиселини, полезни мазнини, укрепва антиоксидантната защита. Действа великолепно на стомашно-чревния тракт. Може да хапвате тази чудна комбинация направо с лъжицата от буркана – но може да бъде и добавка към препечена филийка. Ако имаме нужда от нещо, което да ни засити за цялата сутрин... Киселото мляко е подходяща закуска, която ще ни зареди с много енергия, защото съдържа до 18 г протеини в 200 г мляко. Освен това една порция ни доставя само 100 калории и 0 г мазнини. Ако го поръсим с малко бадеми и богати на фибри плодове като пресни круши, киселото мляко ще ни засити за дълго. Закуската, която съдържа яйца, увеличава усещането за ситост, намалява количеството храна, приета при следващото хранене, и спомага за поддържането на нивата на кръвната захар и инсулина. Яйцата са незаменим източник на протеин и винамин D, и лесно се комбинират с други полезни храни като пълнозърнест хляб, спанак, авокадо и домати. Ако не обичате жълтъци, не бързайте да изключвате яйцето като вариант. В такъв случай може да си приготвяте белтъчни омлети. Ако искате да контролирате кръвната си захар, кръвното налягане и същевременно да се борите с излишните килограми, хапвайте яйца Киселото мляко е полезен, вкусен и хранителен източник на белтъчини, което го прави чудесен избор за закуска. Белтъчините намаляват усещането за глад. Млякото е пълноценна, подходяща за деца и възрастни храна. Можете да добавите към него плодове, мед, ядки, чия, овесени ядки или да си го хапнете чисто. Суровите ядки са полезни и вкусни – а освен това и страхотно допълнение към закуската, защото ядките са засищащи и спомагат за предотвратяването на натрупване на излишни килограми. В редица изследвания е установено, че редовната консумация на ядки може да намали риска от сърдечносъдови заболявания, инсулинова резистентност и възпалителни процеси. Ядките са и богати на магнезий, калий и полезните мононенаситени мазнини. Хубаво е преди да ги консумирате, да ги накиснете за няколко часа във вода. Ядките са богати на полезни мазнини, минерали и антиоксиданти, които са полезни за сърцето Семената чия ускоряват метаболизма, снабдяват организма с полезни вещества и помагат за балансиране на теглото. В своята „черупка” те имат гъсто съдържание на хранителни вещества, много малко калории и са пълни с протеини, фибри, антиоксиданти, калций и трудните за набавяне омега-3 киселини. Ако се чудите как да ги комбинирате – развихрете въображението си. Накиснете ги вечерта в мляко, сок или вода, добавете овесени ядки, подсладете ги с мед и плодове. Овесените ядки са сочени за една от най-полезните за здравето закуски и храни като цяло. Те са изключително достъпни, приготвят се лесно и имат доказан ефект за намаляване на холестерола и подобряване на метаболизма. Може да ги смесите с вода, прясно мляко, кисело мляко, соево мляко – хубаво е да ги накиснете още от вечерта, да ги овкусите с мед и канела, да им добавите плодове или ядки. Между две тънки филийки пълнозърнест хляб можете да сложите парченце нискомаслено сирене, домати и едно нарязано сварено яйце. Така приготвен сандвичът ще ви предостави необходимите хранителни вещества и енергия. Ако искате да се поглезите през уикенда с вкусна, но същевременно здравославна закуска, предлагаме ви да направите бананови палачинки. Необходими продукти: 2 банана 2 яйца ½ чаена лъжичка канела ½ чаена лъжичка ванилов екстрат Намачкайте с вилица бананите и ги сложете в купа. Към тях прибавете яйцата, канелата и ваниловия екстракт. Разбъркайте добре. Трябва да се получи немного гъста каша. В загрят тиган с незалепващо покритие (но за по-голяма сигурност, за да не залепнат палачинките го намажете с малко мазнина) с помощта на супена лъжица оформете малки кръгчета, сипвайки от сместа. Сусамов тахан с мед Яйца Кисело мляко Ядки Чиа Овесени ядки Пълнозърнест хляб Бонус: Бананови палачинки Сподели:", "date": "2018.05.23", "title": "ПОЛЕЗНО! Ето няколко бързи идеи за здравословна закуска"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%BD%D0%BE%D1%81%D0%B8%D1%82%D0%B5%D0%BB%D1%8F%D1%82-%D0%BD%D0%B0-%D0%BF%D1%83%D0%BB%D0%B8%D1%86%D1%8A%D1%80-%D1%84%D0%B8%D0%BB%D0%B8%D0%BF-%D1%80%D0%BE%D1%82-news752261.html", "text": "На 85 години почина американският писател Филип Рот. Кончината на писателя бе потвърдена от литературния му агент Андрю Уайли, който заяви, че Рот е починал през изминалата нощ от конгестивна сърдечна недостатъчност, предаде Асошиейтед прес. Рот е носител на наградата \"Пулицър\" през 1998 г. за романа си \"Американски пасторал\". Той е написал над 30 книги, сред които са романите \"Синдромът Портной\", \"Писателят призрак\", \"Човешкото петно\", \"Призракът излиза\" и \"Животът ми като мъж\". Роденият в Нюарк, щата Ню Джърси Рот беше прозорлив наблюдател на американското общество и недостатъците му. Той многократно бе споменаван сред фаворитите за Нобеловата награда по литература, но така и не я получи, отбелязва АФП. Сподели:", "date": "2018.05.23", "title": "Почина носителят на \"Пулицър\" Филип Рот"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D1%82%D0%B5%D0%B6%D1%8A%D0%BA-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B0%D0%B5%D1%86-%D0%B1%D0%B5%D0%BB%D0%B5%D0%BD%D0%B5-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D1%81%D0%BA%D0%BE%D1%87%D0%B8-%D0%BD%D0%B0-%D0%BA%D1%80%D0%B8%D1%82%D0%B8%D1%86%D0%B8%D1%82%D0%B5-%D0%BA%D0%B0%D0%BA%D0%B2%D0%B0-%D0%B5-news752233.html", "text": "\"Когато ви попитат кажете, че сте един добър стопанин. Ако ще ги пращаме в музей, трябва да правим специален такъв и ще е най-скъпия в света за над 3,5 млрд. Ако седнем да говорим нормално, всеки ще ви каже, че след време ще има натиск да бъдат затваряни реактори от АЕЦ \"Козлодуй\". Представете си как ще се справим - да останем само на въглища, нещо за което водим война с Брюксел\", каза още министър-председателя, като подчерта, че след 10 години този, който ще стои на неговото място ще запита защо нищо не е направено по-рано и ще трябва да се внасят ток. Борисов допълни, че хипотезата, че реакторите са негодни и много скъпи се е оказала невярна, нещо което самият той е казал, но сега разбира, че не е бил прав. Премиерът не вижда причина да има протест срещу него, че ще се вижда с руската страна, при положение, че в същото време президентът е в Москва. \"Той е в Москва, а протестът е срещу мен\", изрази недоумение Борисов. Той призова министрите да не коментират посещението на Румен Радев и да защитават срещата на лидерите в България, защото няма нужда. \"Всеки видя и знае, че срещата беше успешна. Тачи беше рамо до рамо с Вучич, Заев и Ципрас. Заговориха за магистрали, което е добре и за нас\", допълни Борисов. Борисов заяви, че освен с Путин ще има среща и с президента на Украйна, защото трябва да има добри отношения и с двамата. Той припомни и срещата с главния прокурор на САЩ, а министър Цачева и Валентин Радев преговарят да паднат визите за европейци за САЩ, което иска и България. \"Не коментирайте негативно, опитайте се да разсъждавате, че всичко е добре за държавата\", завърши Борисов. На редовното си заседание днес Министерският съвет награждава изтъкнати български учени и творци и избира зам.-шеф на ДАНС. Премиерът Бойко Борисов затвори устата на критиците с остър коментар за АЕЦ \"Белене\" на днешното заседание на Министерски съвет. \"Какви ли не теории чух за АЕЦ \"Белене\". В момента имаме стока и площадка, в която българския данъкоплатец е вложил 3,5 млрд. лева и ние не трябва да ги губим. Това не са домати и краставици, а ядрени реактори. Така от милиарди ще станат милиони. Излизането на САЩ от ядреното споразумение води до това, че не може и на Иран да продаваме. Държавата си е извела поуките за закупуването на тока от ядрените централи, имаме негативен опит и ни струва стотици милиони\", заяви Борисов като даде за пример американските централи. Той допълни, че няма да позволи да се издава документ за държавна гаранция и да плащаме. \"Ние можем да участваме в съвместно дружество, след като се отпишат активите в рамките на това, което сме похарчили до момента. При налачие на мораториум не можем да преговаряме. Трябва ли да унищожим инвестиция за милиарди, за да се харесаме политически на един или на друг. Отнасяме се със загриженост към това, което българският данъкоплатец вече е платил\", заяви Борисов и допълни, че не може да изпрати министрите си без да се вдигне мораториума. Премиерът допълни, че няма обяснение за тази истерия. \"Тук няма Русия, Америка и Европа. Това не е старата наша позиция, когато някои казваха, че няма реактори и ето сега ги изпратиха, а може би забравихте, че имаше 90 млн. лихви за тях\", допълни още той. Преди него премиерът Борисов имаше среща с комисаря по миграцията Димитрис Аврамопулос. Двамата са обсъдили миграционната реформа, както и борбата с тероризма. Борисов е подчертал, че България се справя отлично охраната на външната граница на ЕС. От своя страна Авромопулос е уверил, че страната ни има пълна подкрепа за членство в Шенген. Сподели:", "date": "2018.05.23", "title": "ПЪРВО В ПИК TV! Борисов с тежък коментар за АЕЦ \"Белене\"! Премиерът скочи на критиците: Каква е тази истерия - тук няма Русия, Америка и Европа (ОБНОВЕНА)"}
{"url": "http://pik.bg/%D0%BF%D0%BE%D0%BB%D0%BA-%D1%80%D0%B0%D0%B4%D0%BE%D1%81%D1%82%D0%B8%D0%BD-%D0%B8%D0%BB%D0%B8%D0%B5%D0%B2-%D0%B5-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD-%D0%B7%D0%B0-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D1%89%D0%B0%D0%B1%D0%B0-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-news752313.html", "text": "Правителството предлага на президента на Република България да назначи полк. Радостин Илиев за директор на Щаба на отбраната и да го удостои със званието бригаден генерал. Полк. Илиев в момента е заместник военен представител във Военния комитет на ЕС в постоянното представителство на България в Брюксел. Като директор на Щаба на отбраната той ще координира дейността на административните му звена и ще организира взаимодействието с останалите административни структури от Министерството на отбраната. Сподели:", "date": "2018.05.23", "title": "Полк. Радостин Илиев е предложен за директор на Щаба на отбраната"}
{"url": "http://pik.bg/%D0%B1%D1%83%D1%82%D0%BD%D0%B0%D1%85%D0%B0-%D1%80%D0%BE%D0%BC%D1%81%D0%BA%D0%B8%D1%8F-%D1%86%D0%B8%D0%BA-%D0%B2-%D1%81%D1%82%D0%BE%D0%BB%D0%B8%D0%BF%D0%B8%D0%BD%D0%BE%D0%B2%D0%BE-news752253.html", "text": "Една голяма столипиновска легенда си отиде завинаги вчера. Незаконното заведение на Орхан, което се намираше на тротоара на ул. „Крайна”, бе един от 25-те търговски обекта, които кметството на „Източен” е отредило за събаряне. Освен тях започна бутането и на две незаконни къщи. В едната е Роза, чието семейство живее в близкия блок, но тя решила да си вдигне къщичка пред блока. Акцията по бутането не е само днес, а ще продължи до 15 юни, съобщама \"Марица.бг\". Орхан, който лежи в затвора, издигнал заведението си преди години. Налял много пари в него и както разказа брат му Йовко, тук махалата се събира преди местни или парламентарни избори, за да решава за кого ще гласува. Йовко действаше като пълномощник на Орхан. Той бе подпалил мощно моторетката на гнева и за малко да скочи на бой на чиновник, който отказа да забави бутането, докато работниците му свалят алуминиевата дограма. „Всички незаконни обекти са надлежно предупредени в срок за бутането”, подчерта кметът на „Източен” Николай Чунчуков. Йовко обясни, че вчера бил зает да обикаля службите в кметството и затова не могъл да свали дограмата. И припомни, че пак идат избори. „Гледай какви дивани, и каква дограма! Бива ли така! Орхан губи 20-30 хиляди лева тук. Няма да давам рушвет сега”, зарече се Йовко. Признава, че обектът е незаконен, но затова не бил виновен брат му, а чиновниците. „Той ще тръгне ли да строи всичко това, ако чиновниците не са му обещали да не го пипат”, попита той. Пневматичният чук превърна в прах първо бетонната стълба на заведението. Тя показва, че Орхан е смятал да надгражда с перспектива обекта си. Една от двете незаконни къщи планирани за бутане, бе на Роза, майка на четири деца. Семейството живее в съседния блок, а тя решила да си направи и къща пред него. Бившият съпруг живее също в блока. Малкият дом със зелен покрив спешно бе изпразнен, бригада чевръсти роми опитваше да свали алуминиевата дограма. Бутането мина тихо, като се изключат заканите, че пак идат избори. Според местните, всички незаконни търговски обекти са за „продажба на лимонада”. Простата сметка показа, че на ул. „Крайна” лимонадата се търгува през 15 метра. Другият, който остана без постройка, бе водопроводчикът Кирил Рашков. Адашът на циганския цар Киро има метална барака пред входа на блок 4002. В нея държи лопатите и кирките си. „Живея на 8-ия етаж - как да качвам всичко това горе? Иначе работа има - няма ден, дето да не съм на обект”, похвали се той. Водопроводчикът смело бе заградил и някогашната градинка пред блока. Рязаха половин час телената ограда, а там изникна малка чешма. Според живеещите във входа това била единствената им течаща вода. Кметът Николай Чунчуков показа циментовите основи от бутнати преди това незаконни обекти. Само пред блок 4002 те бяха 4 или 5. В другия блок се жалваха от мръсотията на съседите си. „В блок 4002 са най-мръсните роми от квартала - хвърлят си боклука направо през терасите”, обясни Анка и показа половинметровия слой найлонови торби със смет. За да започне бутането на къщата на Роза, дойде фадрома, която да го разчисти. Пред нейния блок не било такава мръсотия. „Вярно е - мятат си боклука през терасите”, потвърди живеещ в нарочения блок мъж. Защо? Вдигна рамене и не каза нищо. За оправдание обясни, че живее в другия край на блока на мърлячите. Сподели:", "date": "2018.05.23", "title": "Бутнаха ромския ЦИК в Столипиново"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D0%BF%D0%B5%D1%86%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D0%BE%D0%B8%D1%81%D0%BA%D0%B0-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D0%BA%D0%B0%D1%82%D0%BE-%D0%BA%D0%BC%D0%B5%D1%82-%D0%BD%D0%B0-%D0%BC%D0%BB%D0%B0%D0%B4%D0%BE%D1%81%D1%82-news752296.html", "text": "Специализираната прокуратура внесе в Специализирания наказателен съд искане за отстраняване от длъжност на кмета на столичния район „Младост“ Десислава Иванчева, задържана по обвинение за получаване на подкуп в особено големи размери. Установено е, че в арестното помещение, където изтърпява мярка за неотклонение, е изготвяла документи в качеството си на кмет, предавала ги е на лица с разрешен достъп за свиждане, след което те са достигали до общинската администрация. По този начин тя е осъществявала от следствения арест действия, насочени към реално упражняване на правомощията на кмет на район, въпреки задържането й под стража. Сподели:", "date": "2018.05.23", "title": "ПЪРВО В ПИК! Спецпрокуратурата поиска главата на Иванчева като кмет на \"Младост\""}
{"url": "http://pik.bg/%D0%B3%D0%BE%D1%80%D0%B4%D0%BE%D1%81%D1%82%D1%82%D0%B0-%D0%BD%D0%B0-%D0%BC%D0%B0%D0%BC%D0%B0-%D0%BC%D0%B0%D1%80%D0%B0%D1%8F-%D0%BD%D0%B0-%D0%BC%D0%B0%D1%80%D0%B8%D1%8F-%D0%B5-%D0%B8%D1%81%D1%82%D0%B8%D0%BD%D1%81%D0%BA%D0%B8-%D0%B3%D0%B5%D0%BD%D0%B8%D0%B9---%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D1%84%D0%BE%D0%BB%D0%BA%D0%B4%D0%B8%D0%B2%D0%B0%D1%82%D0%B0-%D0%B6%D1%8A%D0%BD%D0%B5-%D1%83%D1%81%D0%BF%D0%B5%D1%85%D0%B8-%D0%BF%D0%BE%D1%81-news752121.html", "text": "Дъщерята на фолкдивата Мария стана шампион по шахмат. За успехите на чаровната Маряе е похвали 36-годишната певица в социалните мрежи. \"Нашите медали по шах\", лаконична бе гордата майка към кадър на щерка си с цели 3 отличия. Изпълнителката на \"Болна тема си за мен\" често усмихва последователите си със снимки и новини около наследницата си, пише \"Монитор\". Сподели:", "date": "2018.05.23", "title": "ГОРДОСТТА НА МАМА! Марая на Мария е истински гений - дъщерята на фолкдивата жъне успехи по...(СНИМКА)"}
{"url": "http://pik.bg/%D0%B8%D0%B7%D0%BB%D0%B8%D0%B7%D0%B0%D1%82-%D0%BF%D1%80%D0%BE%D0%B1%D0%B8%D1%82%D0%B5-%D0%BD%D0%B0-%D0%B2%D0%BE%D0%B4%D0%B0%D1%82%D0%B0-%D0%B2-%D1%81%D0%BE%D1%84%D0%B8%D1%8F-news752237.html", "text": "Има ли отровни химикали и годна ли е водата за пиене в София? Отговорът на този въпрос се очаква да стане ясен днес след като излязат резултатите от  изследваните проби води. Съмнения за качеството на чешмяната вода в столицата се породиха през социалните мрежи през последните дни. Сподели:", "date": "2018.05.23", "title": "Излизат пробите на водата в София"}
{"url": "http://pik.bg/%D0%B7%D0%B0%D0%BF%D0%BB%D0%B0%D1%85%D0%B8%D1%82%D0%B5-%D0%BD%D0%B0-%D1%82%D1%80%D1%8A%D0%BC%D0%BF-%D0%BF%D1%80%D0%B0%D0%B2%D1%8F%D1%82-%D0%B2%D1%80%D0%B0%D0%B3%D0%BE%D0%B2%D0%B5%D1%82%D0%B5-%D0%BC%D1%83-%D0%BF%D0%BE-%D1%81%D0%B8%D0%BB%D0%BD%D0%B8-news752222.html", "text": "Заплахите на Доналд Тръмп правят враговете му по-силни, пише британският вестник The Times, цитиран от Фокус. Американска финансова огнева мощ се очаква да бъде насочена срещу две страни от „Оста на Дизела“ – Иран и Венецуела. Държавният секретар на САЩ Майк Помпео постави 12 условия на Техеран и заплаши, че ако не ги изпълнят могат да очакват най-тежките санкции в историята> Той изисква пълна капитулация, изоставяне на „Хизбула“ , незабавен достъп до иранските военни полигони и пълно оттегляне от Сирия. Или какво, пита вестника. Заплахите за икономическа война не са изобретение на Доналд Тръмп, но много често те не постигат очакваните ефекти. Санкциите срещу Иран и Венецуела обаче неминуемо ще повлияят на цената на петрола и ще доведат до нейното повишение.От това обаче ще се възползва Русия, ще увеличи възможностите на Кремъл да маневрира и ще неутрализира в известна степен санкциите наложени върху Русия. Сподели:", "date": "2018.05.23", "title": "Заплахите на Тръмп правят враговете му по-силни"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB-%D0%BD%D0%B0%D0%BD%D0%B5%D1%81%D0%B5-%D0%BD%D0%BE%D0%B2%D0%B8-%D0%B2%D1%8A%D0%B7%D0%B4%D1%83%D1%88%D0%BD%D0%B8-%D1%83%D0%B4%D0%B0%D1%80%D0%B8-%D0%BF%D0%BE-%D0%BE%D0%B1%D0%B5%D0%BA%D1%82%D0%B8-%D0%BD%D0%B0-%D1%85%D0%B0%D0%BC%D0%B0%D1%81-%D0%BD%D0%B0-%D0%B8%D0%B2%D0%B8%D1%86%D0%B0%D1%82%D0%B0-%D0%B3%D0%B0%D0%B7%D0%B0-news752236.html", "text": "Израелски самолети нанесоха удари по подземни цели на „Хамас“ в Ивицата Газа и по две цели на морската полиция на движението в отговор на нарушение на границата и запалване на граничен пост, предава TACC, цитиран от Фокус. „Преди малко самолети на Военновъздушните сили на Израел нанесоха удари по подземната инфраструктура на „Хамас“ в северната част на Ивицата Газа, а също и по два допълнителни обекта, принадлежащи на военно-морските сили на терористичната организация „Хамас“. Ударите бяха нанесени в отговор на проникване вторник сутринта на няколко терориста в Израел и запалване на военен пост“, се казва в изявление на израелската армия. Сподели:", "date": "2018.05.23", "title": "Израел нанесе нови въздушни удари по обекти на ХАМАС на Ивицата Газа"}
{"url": "http://pik.bg/%D0%B7%D1%83%D0%BA%D1%8A%D1%80%D0%B1%D1%8A%D1%80%D0%B3-%D1%80%D0%B8%D1%81%D0%BA%D1%83%D0%B2%D0%B0%D0%BB-%D0%B4%D0%B0-%D0%B1%D1%8A%D0%B4%D0%B5-%D0%B7%D0%B0%D0%BF%D0%BE%D0%BC%D0%BD%D0%B5%D0%BD-%D0%BA%D0%B0%D1%82%D0%BE-%D0%B3%D0%B5%D0%BD%D0%B8%D1%8F%D1%82-%D1%81%D1%8A%D0%B7%D0%B4%D0%B0%D0%BB-%D0%B4%D0%B8%D0%B3%D0%B8%D1%82%D0%B0%D0%BB%D0%BD%D0%BE-%D1%87%D1%83%D0%B4%D0%BE%D0%B2%D0%B8%D1%89%D0%B5-news752225.html", "text": "Марк Зукърбърг рискува да бъде запомнен като геният, създал дигитално чудовище по думите на високопоставен евродепутат в Европейския парламент, където основателят и изпълнителен директор на социалната мрежа „Фейсбук“ отговаря на въпроси за допуснатото изтичане на данни, засегнало милиони потребители в Европа, пише британският вестник The Independent, цитиран от Фокус. Ги Верховстад заявява, е единственият начин скандалите около компанията да затихнат е услугите й да бъдат разделени. Според него „Фейсбук“ трябва да бъде разделен от „Фейсбук Месинджър“. Германският евродепутат Махфред Вебер, казва, че е време да се обсъди разбиването на монопола на „Фейсбук“. Сподели:", "date": "2018.05.23", "title": "Зукърбърг рискувал да бъде запомнен като геният, създал дигитално чудовище"}
{"url": "http://pik.bg/%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8%D1%82%D0%B5-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%B5%D1%81-%D1%81-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-%D0%B8-%D0%BD%D0%BE%D0%B2%D0%B0-%D0%B7%D0%B5%D0%BB%D0%B0%D0%BD%D0%B4%D0%B8%D1%8F---%D1%83%D0%B4%D0%B0%D1%80-%D0%BF%D0%BE-%D0%BF%D0%BB%D0%B0%D0%BD%D0%BE%D0%B2%D0%B5%D1%82%D0%B5-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0-news752223.html", "text": "Търговските преговори на Европейския съюз с Австралия и Нова Зеландия са удар по плановете на Великобритания за преговори за свободна търговия с двете страни след Брекзит, пише британският вестник The Guradian, цитиран от Фокус. Според изданието има голяма вероятност Европейския съюз да постигне по-добри условия с двете страни от Общността на нациите в сравнение с Великобритания. Разговорите между ЕС и двете страни ще започнат след няколко седмици. Имайки предвид намерението на Тереза Мей Обединеното кралство да напусне митническия съюз и да води самостоятелна търговска политика, може да се окаже, че ЕС ще успее да постигне по-добри условия, отколкото Великобритания. По думите на новозеландския министър на търговията напускането на Великобритания няма да намали по никакъв начин търговския потенциал на съюза. За сметка на това Обединеното кралство няма да може да започне да води преговори преди 30 март 2019, а ЕС ще започне преговорите с двете страни до 31 октомври тази година. Сподели:", "date": "2018.05.23", "title": "Търговските преговори на ЕС с Австралия и Нова Зеландия - удар по плановете на Великобритания"}
{"url": "http://pik.bg/54-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D0%BB%D1%8E%D0%BB%D1%8F-%D0%B8%D0%B7%D1%82%D0%BE%D1%87%D0%BD%D0%B8%D1%8F-%D0%B1%D1%80%D1%8F%D0%B3-%D0%BD%D0%B0-%D0%BF%D0%BE%D0%BB%D1%83%D0%BE%D1%81%D1%82%D1%80%D0%BE%D0%B2-%D0%BA%D0%B0%D0%BC%D1%87%D0%B0%D1%82%D0%BA%D0%B0-news752238.html", "text": "Регистрирано е земетресение с магнитуд 5.4 край източния бряг на полуостров Камчатка, съобщава страницата на Европейския средиземноморски сеизмологичен център, цитира Фокус. Земетресението е станало в 4:37 българско време на 222 километра източно от град Есо в Русия на дълбочина 60 километра. Няма данни за пострадали хора и материални щети. Не е обявявана тревога за цунами. Камчатка е вулканичен и земетръсен район и там подобни трусове не са рядкост. Сподели:", "date": "2018.05.23", "title": " 5.4 по Рихтер разлюля източния бряг на полуостров Камчатка"}
{"url": "http://pik.bg/%D0%BB%D0%B8%D0%B2%D0%B0%D0%BD%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D1%89%D0%B5-%D1%80%D0%B0%D0%B1%D0%BE%D1%82%D0%B8-%D0%BA%D0%B0%D1%82%D0%BE-%D1%81%D0%BB%D1%83%D0%B6%D0%B5%D0%B1%D0%BD%D0%BE-news752226.html", "text": "Anadolu Agency,цитирана от Фокус. Ливанският президент Мишел Аун възложи на премиера на страната Саад Харири да продължи да води кабинета си до избора на ново правителство, предава В изявление Мишел Аун благодари на Харири и министрите му, за това че остават на поста си до избора на ново правителство след изборите на 6 май. Новоизбраният парламент трябва да се събере на първо заседание в сряда, когато се очаква депутатите да си изберат председател. Съгласно конституцията новият парламент трябва да избере нов президент и министър-председател. Сподели:", "date": "2018.05.23", "title": "Ливанското правителство ще работи като служебно"}
{"url": "http://pik.bg/%D1%80%D0%B0%D0%B7%D0%B2%D1%80%D1%8A%D0%B7%D0%BA%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B8%D1%82%D0%B5-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BC%D0%BE%D0%BC%D0%B8%D1%87%D0%B5%D1%82%D0%B0-%D0%B2-%D0%B0%D0%BC%D0%B5%D1%80%D0%B8%D0%BA%D0%B0-%D1%81%D0%B5-%D0%B2%D1%8A%D1%80%D0%BD%D0%B0%D1%85%D0%B0-%D1%83-%D0%B4%D0%BE%D0%BC%D0%B0-news752239.html", "text": "Двете момичета, които изчезнаха преди близо две седмици от чикагското предградие Арлингтън хайтс са вече у дома. Това съобщи бащата на 18-годишната Велина Делчо Шентов. Тя и 16-годишната Натали Наскова изчезнаха миналия вторник и сряда от училище и от тогава родителите и полицията ги търсеха. Изглежда, че двете момичета са избягали от дома и не са били замесени в криминални сюжети. В началото на разследването полицията разпита бивше гадже на Натали , който е бил член на латино бандата Latin Kings. Момчето обаче казало, че не са заедно с нея от година и не знае нищо за изчезването. \"Върнаха се преди час и половина, добре са, сега хапват и се успокояват\", каза Делчо Шентов. В момента властите работят по премахването на името на Велина от списъка на изчезналите, за да може да се прибере в България за абитуриентския бал със съучениците си там. Тя имаше билет за днес. \"Аз го отмених, но купихме друг за вдругиден и ще лети. Най-важното е, че те са живи и здрави\", каза щастливия баща В момента детективи разпитват момичетата, а изглежда, че те са решили да се върнат след като имената и снимките им са били обявени в телевизионното шоу за изчезнали по FOX Crime. Двете са ученички в Rolling Medows High School и последно са били видени там - Натали във вторник, 8 май, Велина в сряда, 9 май. От дома на Натали липсваха дрехи и зелената й карта, въпреки че тя е на 16-години и не може да пътува в чужбина. Велина обаче не беше взела нищо със себе си, а семейството й беше шокирано от нейното изчезване, защото тя имаше купен билет за България за 22 май където да празнува абитуриентския си бал. Нейният приятел Тихомир, който живее в Лондон, разказа за bg-voice.com, че Велина имала рокля, час за фризьор и маникюр. Сподели:", "date": "2018.05.23", "title": "РАЗВРЪЗКА! Изчезналите български момичета в Америка се върнаха у дома"}
{"url": "http://pik.bg/%D0%B5%D1%81-%D1%81%D1%82%D0%B0%D1%80%D1%82%D0%B8%D1%80%D0%B0-%D0%BF%D0%B8%D0%BB%D0%BE%D1%82%D0%BD%D0%B8-%D0%BF%D1%80%D0%BE%D0%B5%D0%BA%D1%82%D0%B8-%D0%B7%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82%D0%B8-news752228.html", "text": "ЕС ще стартира от догодина пилотни проекти за Европейски университети - мрежи от учебни заведения, в които може да се получи диплома с комбиниране на следване в различни страни от ЕС, обявиха българското председателство на ЕС и Европейската комисия, цитирани от Франс прес. Европейската комисия иска да лансира пилотни проекти през 2019 и 2020 г. в рамките на програмата \"Еразъм\", обявиха те след заседание на 28-те министри на образованието от ЕС в Брюксел. Пълното разгръщане на инициативата ще е през 2021 г. след анализ на пилотните проекти и при следващата многогодишна бюджетна рамка на ЕС, предава БНР. Европейските университети ще са групирания на съществуващи висши учебни заведения. Те ще позволят укрепване на трансграничното сътрудничество благодарение на дългосрочни институционни стратегии, заяви Европейската комисия. \"Те ще насърчат иновацията и отличните резултати, ще повишат мобилността на студентите и преподавателите и ще улеснят изучаването на езици. Това би трябвало да подобри конкурентоспособността в европейското висше образование\", добавя ЕК. Целта е до 2024 г. да съществуват около 20 такива университети. Мрежите може да се създават по различни признаци - географски, академичен (високи резултати в дадена дисциплина) или тематичен (енергетика, борба с глобалното затопляне и т.н.). В една мрежа трябва да участват най-малко три държави и три до шест висши учебни заведения. Сподели:", "date": "2018.05.23", "title": "ЕС стартира пилотни проекти за европейски университети"}
{"url": "http://pik.bg/%D0%B2%D1%80%D0%B5%D0%BC%D0%B5%D1%82%D0%BE-%D0%BF%D0%BE%D0%BB%D1%83%D0%B4%D1%8F-%D0%B2%D0%B8%D1%81%D0%BE%D0%BA%D0%B8-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8-%D0%B8-%D0%B4%D1%8A%D0%B6%D0%B4-%D0%B3%D1%80%D0%B0%D0%B4%D1%83%D1%81%D0%B8%D1%82%D0%B5-%D1%81%D0%BA%D0%B0%D1%87%D0%B0%D1%82-%D0%B4%D0%BE-30-news752209.html", "text": "Днес ще бъде слънчево. След обяд над западните райони от страната ще се развива купеста и купесто-дъждовна облачност и на много места там ще превали, възможно е и да прегърми. Ще духа до умерен вятър от източната четвърт. Максималните температури ще са между 25 и 30 градуса. В планините ще преобладава слънчево време. Около обяд в масивите от Западна България ще се развива купеста и купесто-дъждовна облачност и главно в следобедните часове ще има краткотрайни валежи с гръмотевици, в отделни райони - значителни. Ще духа умерен вятър от източната четвърт. Максималната температура на височина 1200 метра ще е около 18 градуса, на 2000 метра – около 11 градуса. По Черноморието ще бъде предимно слънчево. Ще духа слаб до умерен вятър от източната четвърт. Максималните температури ще са 21 - 23 градуса. Температурата на морската вода е 19 - 23 градуса. Вълнението на морето ще бъде 2 – 3 бала. На 23.05.2018 слънцето ще изгрее в 05:57 часа и ще залезе в 20:50 часа. Продължителност на деня 14:53 часа. На 23.05.2018 луната ще изгрее в 14:21 часа и ще залезе в 02:59 часа. Осветеност на диска в 0h UT 60 %. Фаза на луната: след първа четвърт преди пълнолуние. Сподели:", "date": "2018.05.23", "title": "ВРЕМЕТО ПОЛУДЯ! Високи температури и дъжд, градусите скачат до 30 "}
{"url": "http://pik.bg/%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BD%D0%B0-%D0%BB%D0%B8%D0%B3%D0%B0%D1%82%D0%B0-%D0%B2-%D0%B8%D1%82%D0%B0%D0%BB%D0%B8%D1%8F-%D1%81-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%BA%D1%8A%D0%BC-%D1%84%D1%80%D0%B0%D0%BD%D1%86%D0%B8%D1%8F-news752227.html", "text": "Лидерите на Лигата в Италия предупреждават Франция „да си гледа работата“ на фона на предупреждения от френския финансов министър за стабилността на еврозоната, пише британският вестник Daily Express, цитиран от Фокус. Финансовият министър на Франция Бруно льо Мер призова лидерите на новата евроскептична коалиция в Италия да продължат усилията за редуциране на гигантския дълг на страната съгласно фискалните правила на Европейския съюз. Лидерът на Лигата Матео Салвини написа в социалната мрежа „Туитър“ : „Френски министър „предупреди“ бъдещото правителство – не променяйте нищо или ще имате проблеми. Още една неприемлива намеса в чужда територия. Аз не призовах хората да гласуват за да продължа да вървя по пътя към бедността, нестабилността и имиграцията – Италианците на първо място!“ Льо Мер заяви в интервю пред няколко френски медии:“ Ако новото правителство поеме риска да не спазва задълженията за дълга и дефицита, чистата банкова система и финансовата стабилност ще бъде заплашена цялата Еврозона“. Сподели:", "date": "2018.05.23", "title": " Лидерите на Лигата в Италия с предупреждение към Франция "}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%85%D0%B0%D0%BE%D1%81%D0%B0-%D0%B2-%D0%BC%D0%BB%D0%B0%D0%B4%D0%BE%D1%81%D1%82-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D0%B5-%D0%B2-%D0%BE%D1%82%D0%BF%D1%83%D1%81-news752266.html", "text": "Фандъкова обясни, че договорите с фирмите, изпълняващи пътните ремонти в София, са изключително строги. \"Гаранционните договори са минимум 5 години. При най-знаковия ремонт за това лято – на ул. \"Граф Игнатиев\", гаранционният срок е 8 години. Започнахме работа и на квартални улици с цялостна реконструкция. Надявам се това да накара фирмите да работят прецизно\", каза още столичният кмет. Екипът на госпожа Иванчева трябва да успокои ситуацията в район \"Младост\". Има жалби за неизвършени дейности. Надявам се, кметът на района да се мобилизира и да реши проблемите там. Това каза пред БНТ столичният кмет Йорпданка Фандъкова. \"В момента госпожа Иванчева е в отпуск, тази ситуация не може да продължава, защото се отразява на работата в общината и в администрацията там. Гражданите са силно притеснени\", коментира Фандъкова. Сподели:", "date": "2018.05.23", "title": "ГОРЕЩА ТЕМА! Фандъкова с остър коментар за хаоса в \"Младост\"! Иванчева продължава да е в отпуск (ОБНОВЕНА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D0%BB%D0%B5%D0%B4-%D0%B6%D0%B5%D1%81%D1%82%D0%BE%D0%BA%D0%BE%D1%82%D0%BE-%D0%BC%D0%B5%D0%BB%D0%B5-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-news752265.html", "text": "Четирима души са настанени в болница след тежката катастрофа между автобус по линия №5 и турски ТИР на магистрала \"Тракия\" на входа на София. Най-сериозно е състоянието на мъж, който е в болница \"Света Анна\" с травма на главата. Две жени са получили наранявания по крайниците, а 4-годишно дете е със силна уплаха и също е в болница. В автобуса са пътували 25 души. Катастрофата е станала в 7:12 часа, а в 7:21 първата линейка е била на мястото на катастрофата. Сподели:", "date": "2018.05.23", "title": "ИЗВЪНРЕДНО! Четирима в болница след жестокото меле на магистрала \"Тракия\""}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-12-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%B0%D0%B4%D1%81%D0%BA%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news752255.html", "text": "\"12 души са ранени, като един е тежко пострадал, откаран е в \"Пирогов\". На всички пътници е оказана бърза медицинска помощ\". Това заяви пред Би Ти Ви шефът на кризисния център Красимир Димитров, който е на мястото на тежката катастрофа на магистрала \"Тракия. По първоначални данни ТИР с турска регистрация е блъснал отзад автобус на магистрала \"Тракия\" на 3 километра в посока София. Това е станало по линията Лозен - София. Движението се регулира от екипи на КАТ. Автобусът е по линия номер 7 на градския транспорт За щастие няма загинали, а работата по изясняване на случая продължават. ОЧАКВАЙТЕ ПОДРОБНОСТИ В ПИК! Сподели:", "date": "2018.05.23", "title": "ОТ ПОСЛЕДНИТЕ МИНУТИ! 12 ранени при адската катастрофа на \"Тракия\" (СНИМКИ)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B3%D0%BE%D0%B2%D0%BE%D1%80%D0%B8%D1%82%D0%B5%D0%BB%D0%BA%D0%B0%D1%82%D0%B0-%D0%BD%D0%B0-%D1%86%D0%B0%D1%86%D0%B0%D1%80%D0%BE%D0%B2-%D1%81-%D0%B3%D0%BE%D1%80%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B0%D1%80%D0%B5%D1%81%D1%82%D0%B0-%D0%BD%D0%B0-%D0%BF%D0%BE%D0%B4%D0%BA%D1%83%D0%BF%D0%BD%D0%B8%D1%8F-%D1%88%D0%B5%D1%84-%D0%BD%D0%B0-%D0%BA%D0%B0%D1%82--news752250.html", "text": "Сигналът дойде от Вътрешна сигурност. Човекът, който вчера гледахме, ще бъде поканен и ще бъде разпитан като свидетел. Този човек разказва схемата, която ние сме разкрили. Става въпрос за корупционна схема за искане и получаваме на подкупи. Това каза пред Нова телевизия говорителката на главния прокурор Румяна Арнаудова. Припомняме, че вчера в КАТ-Благоевград се проведе спецакция, при която беше задържан началникът му Даниел Стоицов и четирима негови подчинени. Според прокуратурата, те са искали са и са получавани средства за бърза регистрация и за специални номера с еднакви и поредни цифри. \"Според данните, дейността е продължила повече от 4 месеца, но може и да е действала и повече. В тези 4-5 месеца, в които лицето е било на контрол, са установени лицата, възползвали се от тази услуга, за да получат бързата регистрация или специалните номера. Чрез посредници началникът на КАТ е получавал паричните средства. 5300 лв. бяха открити в служебната му каса, както и незаконен пистолет \"Макаров\"\", разказа още за престъпната схема Арнаудова. 16 следователи от НСС са били вчера в Благоевград, водени лично от началника си Борислав Сарафов. Присъствието им там е било разпоредено лично от главния прокурор Сотир Цацаров, каза още Румяна Арнаудова. Сподели:", "date": "2018.05.23", "title": "ЕКСКЛУЗИВНО! Говорителката на Цацаров с горещи разкрития за ареста на подкупния шеф на КАТ-Благоевград, спипали го с незаконен пистолет и пари"}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BE%D0%B1%D1%81%D1%8A%D0%B6%D0%B4%D0%B0%D1%82-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%BA%D0%BE%D0%B4%D0%B5%D0%BA%D1%81%D0%B0-%D0%B7%D0%B0-%D1%81%D0%BE%D1%86%D0%B8%D0%B0%D0%BB%D0%BD%D0%BE-%D0%BE%D1%81%D0%B8%D0%B3%D1%83%D1%80%D1%8F%D0%B2%D0%B0%D0%BD%D0%B5-news752230.html", "text": "Промените предвиждат равнопоставеност на лицата, постъпващи на работа в друга държава от ЕС. С обсъждане на второ четене на промени в Кодекса за социално осигуряване започват своята работа народните представители. Промените предвиждат равнопоставеност на лицата, постъпващи на работа в друга държава от ЕС. Предвиден е 6-месечен максимален срок, в който работодателите да започнат да осигуряват във фонд за доброволно пенсионно осигуряване новопостъпилите служители. Работодателите и пенсионно-осигурителните дружества ще бъдат задължени да предоставят ясна писмена информация в разумни срокове за условията за придобиване на допълнителни пенсионни права, както и за размера на полагащите се средства на наследниците на починало осигурено лице или на самия пенсионер. Парламентарният контрол ще започне с разисквания по питане на народните представители от БСП Антон Кутев и Михаил Христов към министъра на труда и социалната политика Бисер Петков относно политиката за интеграция на хората с увреждания. Трима министри ще отговарят на въпроси на депутати - на околната среда и водите Нено Димов, на земеделието Румен Порожанов и на регионалното развитие Николай Нанков. Парламентарният контрол се провежда в сряда, защото на 25 май, петък, народните представители почиват. Сподели:", "date": "2018.05.23", "title": "Депутатите обсъждат промени в Кодекса за социално осигуряване "}
{"url": "http://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B8%D0%B7%D0%B1%D0%B8%D1%80%D0%B0-%D0%B7%D0%B0%D0%BC-%D1%88%D0%B5%D1%84-%D0%BD%D0%B0-%D0%B4%D0%B0%D0%BD%D1%81-news752229.html", "text": "Министърът на здравеопазването ще предложи на правителството да се осигурят средствата за дължимите от февруари до април заплатите в болниците във Враца и Ловеч. Близо 2 милиона лева са необходимите средства, а за намирането на механизъм, по който те да се платят, настоя преди седмица лично премиерът Бойко Борисов. Той смята, че медицинският персонал няма вина за действия или бездействия на ръководствата на двете болници, които са със запорирани сметки от кредитори. На заседанието на Министерския съвет днес правителството ще реши кой да е заместник-председател на ДАНС. Ще бъде прието постановление за българските неделни училища, и ще се определи и размерът на държавната гаранция по Закона за кредитиране на студентите и докторантите. Министрите ще обсъждат и промени в законите за опазване на околната среда и за управление на отпадъците. Сподели:", "date": "2018.05.23", "title": "Правителството избира зам.-шеф на ДАНС"}
{"url": "http://pik.bg/%D0%B2%D0%B0%D1%80%D0%B8%D0%B0%D0%BD%D1%82-1-%D1%81%D0%B5-%D0%BF%D0%B0%D0%B4%D0%BD%D0%B0-%D0%BD%D0%B0-%D0%B2%D1%82%D0%BE%D1%80%D0%B0%D1%82%D0%B0-%D0%BC%D0%B0%D1%82%D1%83%D1%80%D0%B0-%D0%BF%D0%BE-%D0%BF%D1%80%D0%B5%D0%B4%D0%BC%D0%B5%D1%82-%D0%BF%D0%BE-%D0%B8%D0%B7%D0%B1%D0%BE%D1%80-news752251.html", "text": "Изпитният вapиaнт зa втopия зaдължитeлeн зpeлocтeн изпит пo избop мeждy 13 yчeбни пpeдмeтa беше изтеглен в 6.30 ч. в Mиниcтepcтвoтo нa oбpaзoвaниeтo. Изтeглeният нoмep вaжи зa вceки пpeдмeт. Изпитът зaпoчвa в 8.00 чaca и пpoдължaвa 4 acтpoнoмичecки чaca. Зpeлocтницитe тpябвa дa зaeмaт мecтaтa cи нaй-къcнo дo 7.45 чaca и дa пишaт c чepeн xимиaл. Haд 55 000 двaнaйceтoклacници се oчaвa дa ce явят нa втopaтa зaдължитeлнa мaтypa. B 9.00 чaca щe бъдe изтeглeн изпитният вapиaнт зa нaциoнaлнo външнo oцeнявaнe пo мaтeмaтикa зa ceдмoклacницитe. Изпитът щe зaпoчнe в 10.00 чaca. Toй се cъcтoи oт 2 мoдyлa. Πpoдължитeлнocттa мy e 60 минyти, a мacимaлният бpoй тoчи, кoйтo мoгaт дa пoлyчaт yчeницитe, e 65. Сподели:", "date": "2018.05.23", "title": "Вариант 1 се падна на втората матура по предмет по избор"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B0%D0%B4%D1%81%D0%BA%D0%BE-%D0%B7%D0%B0%D0%B4%D1%80%D1%8A%D1%81%D1%82%D0%B2%D0%B0%D0%BD%D0%B5-%D0%BD%D0%B0-%D0%B2%D1%85%D0%BE%D0%B4%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D1%82%D0%B5%D0%B6%D0%BA%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%BC%D0%B0%D0%B3%D0%B8-news752254.html", "text": "Километрична опашка се е образувала на входа на София! \"Задръстване на АМ \"Тракия\" посока София турски тир е блъснал реис заобикаляйте през село Лозен\", пише във Фейсбук хванат в капана на задръстването шофьор. Според първоначалната информация, автобусът е бил застигнат и блъснат отзад от турския камион. Сподели:", "date": "2018.05.23", "title": "ОТ ПОСЛЕДНИТЕ МИНУТИ! Адско задръстване на входа на София заради тежката катастрофа на магистрала \"Тракия\" (СНИМКА)"}
{"url": "http://pik.bg/%D0%B2%D0%BE%D0%B9%D0%BD%D0%B0-%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82%D0%B8-%D1%83%D0%B4%D0%B0%D1%80%D0%B8%D1%85%D0%B0-%D1%86%D0%B5%D0%BB%D0%B8-%D0%BD%D0%B0-%E2%80%9E%D1%85%D0%B0%D0%BC%D0%B0%D1%81%E2%80%9C-news752240.html", "text": "TACC, цитирани от \"Фокус\". Израелски самолети нанесоха удари по подземни цели на „Хамас“ в Ивицата Газа и по две цели на морската полиция на движението в отговор на нарушение на границата и запалване на граничен пост, предава „Преди малко самолети на Военновъздушните сили на Израел нанесоха удари по подземната инфраструктура на „Хамас“ в северната част на Ивицата Газа, а също и по два допълнителни обекта, принадлежащи на военно-морските сили на терористичната организация „Хамас“. Ударите бяха нанесени в отговор на проникване вторник сутринта на няколко терориста в Израел и запалване на военен пост“, се казва в изявление на израелската армия. Сподели:", "date": "2018.05.23", "title": "ВОЙНА! Израелски самолети удариха цели на „Хамас“"}
{"url": "http://pik.bg/7-%D1%82%D0%B8%D0%BF%D0%B0-%D0%BC%D1%8A%D0%B6%D0%B5-%D0%BA%D0%BE%D0%B8%D1%82%D0%BE-%D0%BE%D1%82%D0%B1%D0%BB%D1%8A%D1%81%D0%BA%D0%B2%D0%B0%D1%82-%D0%B6%D0%B5%D0%BD%D0%B8%D1%82%D0%B5-news752231.html", "text": "Всички ние далеч не сме идеални. Но когато говорим за любов, обикновено филтрираме хората и в това няма нищо лошо. Що се отнася до жените, за тях има няколко типажи мъже, които им действат отблъскващо, дори понякога деликатната им природа да не го показва така ясно. Сред нежеланите господа са стиснатият, момчето на мама, миризливецът, този с лошите обноски и страхливецът. Всичките му мисли са насочени към една цел и той абсолютно не го крие, напротив. Въпреки мачовците да си мислят, че са привлекателни за дамите, всъщност може да се окаже, че те са повече отблъскващи. Единственото, което го интересува е да вкара жената в леглото си, но не само това. След сексуалното преживяване няма да постъпи като джентълмен, а е готов да разкаже на целия свят за него, до най-малките подробности. Езикът на тялото винаги показва отношението ни към другия, ето защо трябва да го използваме разумно. Но мъжът тип „лепка“ не се съобразява с него. Той няма да пропусне възможността да докосне жената, която харесва, без значение дали тя е показала интерес към него. Не зачита личното пространство, дори пренебрегва всички опити на дамата да му покаже, че не желае да се нарушават границите ѝ. Не, това не е онзи поглед, който събужда женското внимание, създава трепет и приятно усещане. Това е вторачването на мъжа с настойчив поглед, който на всяка цена иска да бъде забелязан, погледите да се засекат и гледа така жената, сякаш е куче пред сочна пържола. Господа, наистина не е необходимо да гледате по този начин дама, привлякла вниманието ви. Действа отблъскващо. Той изглежда перфектен – бели зъби, кожа с лек загар, отворен поглед. Постоянно търси повод да се снима, да сподели снимките си в социалните мрежи. Селфитата са задължителна част от неговото ежедневие. Нарцистичната природа не спира да се обажда в този типаж, а това определено не се харесва на дамите, защото някак не намират и нищо мъжкарско в този вид позьорство Този типаж мъж е типичния неудачник и жените определено не са привлечени от него. Всичките разговори се свеждат до факта колко е нещастен, уморен от работа, че никой не го цени и разбира. Като цяло целта му е да предизвиква съжаление, но понякога зад тази стратегия може да се крие лицето на един добър манипулатор. Освен че знае само да се оплаква, рядко се интересува от проблемите на жената до него. Този тип, който определено отблъсква жените, може да се появи в ресторанта и със собствени прибори. Започне ли връзка, винаги ще напомня на партньорката си, че тя не може да пие от неговата чаша, да ползва слушалките му, да си взима от чинията му, ще следи дали всичко е щателно почистено. Това е типът мъж, който е пълен с абсурдни идеи и разсъждения. Той е готов да цитира класиците и философите и винаги има отговор на всеки въпрос. Може би не е лошо, но освен всичко останало, никога няма да пропусне възможността да ви научи какво и как да правите, пише \"Аз, жената\". Сподели:", "date": "2018.05.23", "title": "7 типа мъже, които отблъскват жените"}
{"url": "http://pik.bg/%D0%B1%D1%83%D1%80%D0%B3%D0%B0%D1%81%D0%BA%D0%B8%D1%82%D0%B5-%D1%87%D0%B5%D0%BD%D0%B3%D0%B5%D1%82%D0%B0-%D1%81%D0%BF%D0%B8%D0%BF%D0%B0%D1%85%D0%B0-%D0%B7%D0%B0%D1%82%D0%B2%D0%BE%D1%80%D0%BD%D0%B8%D0%BA-%D0%B8%D0%B7%D0%BB%D1%8F%D0%B7%D1%8A%D0%BB-%D0%B2-%D0%BE%D1%82%D0%BF%D1%83%D1%81%D0%BA-%D0%B8-%D0%BD%D0%B5-%D1%81%D0%B5-%D0%B2%D1%8A%D1%80%D0%BD%D0%B0%D0%BB-news752207.html", "text": "Пандизчията Пламен Ванев от Бургаския затвор, изтърпяващ присъда за грабежи от 2015 г., излезе в отпуск и не се върна. 30-годишният мъж е задържан тази вечер от служители на Четвърто РУП. Престъпникът е приведен обратно в панделата за доизтърпяване на присъдата. Сподели:", "date": "2018.05.23", "title": "Бургаските ченгета спипаха затворник, излязъл в отпуск и не се върнал"}
{"url": "http://pik.bg/%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BD%D0%B5-%D0%B1%D0%B8%D0%BB%D0%B8-%D0%B4%D0%BE%D0%B2%D0%BE%D0%BB%D0%BD%D0%B8-%D0%BE%D1%82-%D0%BE%D0%B1%D1%8F%D1%81%D0%BD%D0%B5%D0%BD%D0%B8%D1%8F%D1%82%D0%B0-%D0%BD%D0%B0-%D0%BC%D0%B0%D1%80%D0%BA-%D0%B7%D1%83%D0%BA%D1%8A%D1%80%D0%B1%D1%8A%D1%80%D0%B3-news752200.html", "text": "Евродепутатите не са доволни от обясненията на основателя и собственик на „Фейсбук“ Марк Зукърбърг, дадени пред Европарламента във връзка със скандала заради злоупотребата с лични данни на над три милиона европейски потребители на социалната мрежа от фирмата „Кеймбридж Аналитика“ по време на кампанията за президентските избори в САЩ, предава BBC, цитиран от Фокус. Според някои евродепутати Зукърбърг е избягвал определени въпроси и е отговарял избирателно. Водещ британски политик заяви, че изслушването е било една „пропусната възможност“. „За съжаление форматът на изслушването позволяваше на Зукърбърг да подбира въпроситеи да не отговаря на всеки индивидуално-зададен въпрос“, каза Деймиън Колинс, председател на Комисията за цифрови медии и спорт към британския парламент. Форматът на изслушването беше много по-различен от този, когато Зукърбърг даваше обяснения пред американските законодатели през април. Докато американските политици разпитваха индивидуално Зукърбърг и получаваха индивидуални отговори, тук лидерите на отделните политически групи в Европейския парламент задаваха въпросите си по няколко едновременно. Марк Зукърбърг не отговори на въпросите дали „Фейсбук“ е монопол и как смята да използва данните от приложението WhatsApp. Не отговори и на въпроса дали трябва да се събират данни н алица, които нямат профили в социалната мрежа „Фейсбук“. Сподели:", "date": "2018.05.23", "title": "Евродепутатите не били доволни от обясненията на Марк Зукърбърг"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D1%81%D0%BD%D0%B8%D0%BC%D0%BA%D0%B8%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news752252.html", "text": "Тежка катастрофа на магистрала \"Тракия\" на входа на София е станала преди минути! Ударили са се автобус на градския транспорт и турски тир. От удара рейсът е изхвърчал в канавката, като е помел обезопасителната ограда край аутобана. Той се е движил по линия №5 село Лозен - София. Тежко пострадали са двама души. Линейки пътуват към мястото на тежкия пътен инцидент. Според първоначалната информация, автобусът е бил застигнат и блъснат отзад от турския камион. Сподели:", "date": "2018.05.23", "title": "ИЗВЪНРЕДНО! Тежка катастрофа на \"Тракия\", има ранени (СНИМКИ/ОБНОВЕНА)"}
{"url": "http://pik.bg/%D0%B0%D0%BB%D0%BF%D0%B8%D0%BD%D0%B8%D1%81%D1%82%D1%8A%D1%82-%D0%B0%D1%82%D0%B0%D0%BD%D0%B0%D1%81-%D1%81%D0%BA%D0%B0%D1%82%D0%BE%D0%B2-%D1%81%D0%B5-%D0%B7%D0%B0%D0%B2%D1%8A%D1%80%D0%BD%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news752201.html", "text": "След като покори без кислород и шерпи шестия по височина връх на планетата Чо О-йю, българският алпинист Атанас Скатов се върна в родината. До момента той е изкачил 6 от осемхилядниците. Два пъти е стигал и до най-високия връх - Еверест. А по план тези дни трябваше да направи трети опит. Този път без шерпи и кислород. \"Имах разрешително за соло изкачване, но след инцидента не ми разрешиха и казаха: втори българин тази година не! И не ми дадоха\", каза той, цитиран от Нова. Сподели:", "date": "2018.05.23", "title": "Алпинистът Атанас Скатов се завърна в България"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BF%D0%B0%D1%80%D1%82%D0%B8-%D0%B0%D0%BD%D0%B4%D1%80%D0%B5%D0%B9-%D0%BF%D0%BE%D0%BB%D1%8F-%D0%B1%D0%B5%D0%B1%D0%B5%D1%82%D0%BE-%D1%81-%D1%83%D1%82%D0%B8-%D0%B1%D1%8A%D1%87%D0%B2%D0%B0%D1%80%D0%BE%D0%B2-%D0%B8-%D1%81%D0%B0%D0%BD%D0%BE-%D1%81%D0%BD%D0%B8%D0%BC%D0%BA%D0%B0-news752155.html", "text": "Андрей Арнаудов поля първата си рожба в компанията на актьора Александър Сано и кулинарния гуру Ути Бъчваров. Както ПИК съобщи преди всички, вчера тв водещият и продуцент бе дарен със син - Васил, от своята съпруга - манекенката Емануела Толева. Че тримата вдигна наздравица с бира и коктейли за бебето, което проплака в столична болница, стана ясно от социалните мрежи. \"Празнуваме раждането на Васил Андреев Арнаудов! Да е жив и здрав на мама и татко!\", написа Сано към кадър на татковците. Сано и Бъчваров ще дават родителски съвети на продуцента, тъй като вече имат опит. Актьорът стана баща на малката Ава през 2009 г., а водещият на \"Вкусно\" гушна близначките Далия и Ружа миналия август, напомня \"Монитор\". Васил бе кръстен на дядо си - хоровия диригент и дългогодишен ръководител на Софийския камерен хор Васил Арнаудов. Сподели:", "date": "2018.05.23", "title": "ГОРЕЩО ПАРТИ! Андрей поля бебето с Ути Бъчваров и Сано (СНИМКА)"}
{"url": "http://pik.bg/%D1%80%D0%B0%D0%BC%D1%83%D1%88-%D1%85%D0%B0%D1%80%D0%B0%D0%B4%D0%B8%D0%BD%D0%B0%D0%B9-%D0%BF%D0%BE%D0%B8%D1%81%D0%BA%D0%B0-%D0%B8-%D0%B2%D0%B0%D1%82%D0%B8%D0%BA%D0%B0%D0%BD%D0%B0-%D0%B4%D0%B0-%D0%BF%D1%80%D0%B8%D0%B7%D0%BD%D0%B0%D0%B5-%D0%BA%D0%BE%D1%81%D0%BE%D0%B2%D0%BE-news752202.html", "text": "Премиерът на Косово Рамуш Харадинай е на официално посещение във Ватикана, където във вторник се срещна с държавния секретар Пиетро Паролин, предава скопският телевизионен канал „Сител“, цитира Фокус. Както съобщи кореспондентът на МИА в Прищина, след срещата Харадинай е обявил, че е поискал от Светия престол да признае Косово като независима държава. „Косово търси дипломатическо партньорство с Ватикана и за тази цел е нужно признание от Светия престол“, написа от Харадинай в профила си във „Фейсбук“. В своето послание той подчертава религиозните свободи и евроатлантическата ориентация като неоспорими ценности на Косово. „Косовската държава е важен фактор за мира и стабилността и насърчава добросъседските отношения. Днешното посещение и официалния прием при кардинал Паролин са доказателство за нашата ориентация в посока на създаване на стратегическо партньорство с Ватикана“, пише Харадинай, като добавя, че е бил \"окуражен да продължи по евроатлантическия път\" от външния министър на Ватикана. Кабинетът на Харадинай съобщи вчера, че по време на престоя си във Ватикана той ще бъде приет на аудиенция при главата на Католическата църква – папа Франциск. Сподели:", "date": "2018.05.23", "title": "Рамуш Харадинай поиска и Ватикана да признае Косово"}
{"url": "http://pik.bg/%D0%B2-%D1%83%D0%BA%D1%80%D0%B0%D0%B9%D0%BD%D0%B0-%D0%BF%D1%80%D0%BE%D0%B2%D0%B5%D0%B4%D0%BE%D1%85%D0%B0-%D0%BF%D1%8A%D1%80%D0%B2%D0%B8-%D0%B8%D0%B7%D0%BF%D0%B8%D1%82%D0%B0%D0%BD%D0%B8%D1%8F-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D1%80%D0%B0%D0%BA%D0%B5%D1%82%D0%B8-%E2%80%9E%D0%B4%D0%B6%D0%B0%D0%B2%D0%B5%D0%BB%D0%B8%D0%BD%E2%80%9C-news752204.html", "text": "В Украйна са се състояли първите изпитания на американските противотанкови ракетни системи „Джавелин“, съобщи пресслужбата на президента на страната, предава РИА Новости, цитира Фокус. „Пред държавния глава бяха демонстрирани контролни изстрели по наземни цели, изпълнени от украинските военнослужещи. Всички цели бяха поразени успешно“, гласи съобщението. Според думите на украинския президент Петро Порошенко, благодарение на „Джавелин“, бойните възможности на „подразделенията на ракетните войски и артилерията нараснаха значително“. Освен това, държавният глава отбеляза, че ракетните системи са нужни за отбрана. Порошенко добави, че изпитанията на „Джавелин“ са „символ на сътрудничеството с американските партньори“. През 2017-а година американската администрация одобри доставката на смъртоносни оръжия на Киев, коментира руската агенция. Сред тях са преносимите противотанкови ракетни комплекси „Джавелин“. В края на април официален представител на Държавния департамент на САЩ съобщи, че този вид оръжия вече са доставени на Украйна. При това Вашингтон подчерта, че Киев не може да използва системите на линията на съприкосновение в Донбас. Фактори в самопровъзгласената Донецка народна република заявиха, че доставката на смъртоносно американско оръжие в Украйна може да доведе до изостряне на ситуацията в източната част на страната. Сподели:", "date": "2018.05.23", "title": "В Украйна проведоха първи изпитания на американските ракети „Джавелин“"}
{"url": "http://pik.bg/16-%D0%B3%D0%BE%D0%B4%D0%B8%D1%88%D0%BD%D0%B8%D1%82%D0%B5-%D0%B2%D1%8A%D0%B2-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D1%89%D0%B5-%D0%BC%D0%BE%D0%B3%D0%B0%D1%82-%D0%B4%D0%B0-%D0%B3%D0%BB%D0%B0%D1%81%D1%83%D0%B2%D0%B0%D1%82-news752205.html", "text": "Готвят намаляване на електоралната възраст в столицата Вашингтон на 16 години, предава радио Voice of America, цитира Фокус. Повече от половината от членовете на градския съвет са склонни да подкрепят закон, който ще намали електоралната възраст, като по този начин, ако бъде приет този закон Вашингтон ще стане първия град, в който 16-годишните ще гласуват на местните и федерални избори. Тийнейджърите в града настояват за промяната. Сподели:", "date": "2018.05.23", "title": "16-годишните във Вашингтон ще могат да гласуват "}
{"url": "http://pik.bg/%D0%B4%D0%B6%D0%B5%D0%BD%D0%B0-%D0%BE%D1%82%D0%BA%D1%80%D0%B8-%D1%84%D0%BE%D1%80%D0%BC%D1%83%D0%BB%D0%B0%D1%82%D0%B0-%D1%82%D0%BE%D0%BF%D0%B8-%D0%BC%D0%B0%D0%B7%D0%BD%D0%B8%D0%BD%D0%B8-%D1%81-%D0%BA%D1%80%D0%B5%D0%B2%D0%B0%D1%82%D0%BD%D0%B8-%D0%BB%D0%B0%D1%81%D0%BA%D0%B8-news752212.html", "text": "Джена се появи на участие в клуб доста променена. От доста години се славеше като една от най-едрите пайнерки, но явно е успяла да се пребори с излишните килограми. Близки до изпълнителката на „Диагноза: Ти“ не спират да й правят комплименти за външния вид и да питат каква е рецептата. Тя пък ги шашнала с отговора си, че топи килца с редовен секс. Половинката Атанас Стоев – младши е виновен за перфектната фигура. Спокойно можем да отбележим, че Джена се намира в най-добрия си период и въобще не й личи, че само преди година и няколко месеца стана майка, пише седмичник. Сподели:", "date": "2018.05.23", "title": "ДЖЕНА ОТКРИ ФОРМУЛАТА! Топи мазнини с креватни ласки "}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA-%D0%B4%D0%B0-%D1%80%D0%B0%D0%B7%D0%B1%D0%B5%D1%80%D0%B5%D0%BC-%D1%87%D0%B5-%D0%B3%D0%B0%D0%B4%D0%B6%D0%B5%D1%82%D0%BE-%D0%BD%D0%B8-%D0%B5-%D1%81-%D0%BD%D0%B0%D1%81-%D0%B7%D0%B0%D1%80%D0%B0%D0%B4%D0%B8-%D0%BF%D0%B0%D1%80%D0%B8%D1%82%D0%B5-news752194.html", "text": "Случва ли се тя постоянно да иска нещо от теб, подаръци, дрехи? Винаги ли ти плащаш сметките? Тя сърди ли се, ако ѝ кажеш, че няма да ходите никъде през уикенда и ще си останете у дома? Ако имаш съмнение, че гаджето ти обича повече портфейла ти, отколкото теб, тогава трябва да прочетеш тази статия. Отивате на кино, на по кафе или се събирате да играете билярд с приятели. Където и да ходите, гаджето ти никога не иска да плаща нищо. Тя просто очаква, че щом ти си момче, трябва да покриваш всички сметки. Свикнала е така и няма намерение тя да плаща каквото и да е. Сам разбираш, че тя няма финансови проблеми, но когато е с теб, не смята за нужно да си плаща разходите. Определено има за какво да се съмняваш. Момичетата обожават подаръци и е прието гаджетата им често да правят жестове. Разбира се, тези подаръци не винаги опират до пари. Можеш да направиш картичка, да ѝ подариш колаж с ваши снимки или малко плюшено мече. Проблемът идва, когато тя настоява да ѝ купуваш подаръци и иска скъпи, луксозни неща. Ако тя ти се цупи, когато ѝ вземеш нещо дребно или евтино, помисли си дали те обича наистина. Случвало ли ти се е тя да те разпитва с какво се занимават родителите ти или с колко пари разполагаш? Забелязал ли си тя да се впечатлява от скъпи вещи, които притежаваш, например смартфона ти, кола (ако имаш такава). Това са важни фактори, които отначало може да не си забелязал, но по-късно да ти направят впечатление. Помисли си как се държи тя с теб. Ако забележиш, че става много по-мила и любеобвилна, когато получава скъпи подаръци от теб, значи я интересуват само парите ти. Ако през останалото време ти се цупи, но бързо забравя, когато я поглезиш, значи има нещо гнило. Ти искаш да си починеш малко и да останеш вкъщи събота и неделя. Но тя иска да я водиш на дискотека, на почивка или на ресторант. Ако ѝ кажеш, че нямаш възможност в момента, тя полудява и държи да се видите и да я заведеш на хубаво място, пише ТийнПроблем. Сподели:", "date": "2018.05.23", "title": "Ето как да разберем, че гаджето ни е с нас заради парите"}
{"url": "http://pik.bg/%D0%B8%D1%80%D0%B0%D0%BD-%D1%81%D0%B5-%D0%B3%D0%BE%D1%82%D0%B2%D0%B8-%D0%B4%D0%B0-%D0%B7%D0%B0%D0%BF%D0%BE%D1%87%D0%BD%D0%B5-%D0%BE%D0%B1%D0%BE%D0%B3%D0%B0%D1%82%D1%8F%D0%B2%D0%B0%D0%BD%D0%B5-%D0%BD%D0%B0-%D1%83%D1%80%D0%B0%D0%BD-%D0%B4%D0%BE-%D0%BD%D0%B0%D0%B9-%D0%B2%D0%B8%D1%81%D0%BE%D0%BA%D0%BE%D1%82%D0%BE-%D0%BD%D0%B8%D0%B2%D0%BE-news752206.html", "text": "Техеран провежда подготовка да обогатява уран на най-високо ниво. Това заяви председателят на Организацията за атомна енергия на Иран Али Акбар Салихи по време на заседание на парламентарна Комисия по технологиите, образованието и изследванията, съобщи иранската информационна агенция Mehr, предава Anadolu Agency, цитирана от \"Фокус\". Иран е готов да възобнови ядрената си програма, действаща да сключването на ядрената сделка, съобщи Салихи след края на срещата. Според неговите думи, в страната безпрепятствено продължава работата в ядрената сфера за търговски цели, според рамките на споразумението, подписано през 2015-а година. „В случай, че възникне необходимост за връщане към съществуващата до сключването на сделката ситуация или поискаме да обогатяваме уран до най-високо ниво, ние сме провели подготвителни работи в тази посока. Надявам се никога да не възникне такава необходимост“, заяви той. Сподели:", "date": "2018.05.23", "title": "Иран се готви да започне обогатяване на уран до най-високото ниво"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%B7%D0%B2%D0%B5%D1%80%D1%81%D1%82%D0%B2%D0%BE-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80-%D1%83%D0%B1%D0%B8-22-%D0%BC%D0%B5%D1%81%D0%B5%D1%87%D0%BD%D0%BE-%D0%B1%D0%B5%D0%B1%D0%B5-news752109.html", "text": "Тийнейджър е арестуван по подозрение, че е убил 22-месечно момиченце. Детето, чието име не се споменава в полицейските хроники, е починало в ранните часове на 22 май, предава \"Мирър\". Органите на реда съобщават, че малкото момиче е имало наранявания на главата, за които се предполага, че не са случайни. Бебето е откарано в болница от дома си в Шефилд, но по-късно почива в лечебното заведение. За бруталното деяние е арестуван 19-годишен младеж. Към момента не се съобщават допълнителни подробности за убийството. Младежът остава в полицията в английския град Шефилд, където органите на реда продължават да го разпитват. Сподели:", "date": "2018.05.23", "title": "БРУТАЛНО ЗВЕРСТВО! Тийнейджър уби 22-месечно бебе"}
{"url": "http://pik.bg/%D1%82%D1%83%D1%80%D1%81%D0%BA%D0%B8%D1%8F%D1%82-%D1%81%D1%8A%D0%B4-%D0%BE%D1%82%D1%85%D0%B2%D1%8A%D1%80%D0%BB%D0%B8-%D0%B8%D1%81%D0%BA%D0%B0%D0%BD%D0%B5%D1%82%D0%BE-%D0%B7%D0%B0-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B0%D0%B2%D0%B0%D0%BD%D0%B5-%D0%BD%D0%B0-%D0%B3%D1%80%D1%8A%D1%86%D0%BA%D0%B8%D1%82%D0%B5-%D0%B2%D0%BE%D0%B9%D0%BD%D0%B8%D1%86%D0%B8-%D0%B7%D0%B0-%D0%BF%D0%BE%D1%80%D0%B5%D0%B4%D0%B5%D0%BD-%D0%BF%D1%8A%D1%82-news752198.html", "text": "Турският съд отхвърли във вторник за трети път искането за освобождаване на гръцките граничари, задържани след случайно според тях преминаване на турска територия, пише гръцкото електронно издание Ekathimerini, цитира Фокус. Според турските медии съдът се е позовал, както и предните пъти, на причината, че задържаните нямат постоянен адрес на територията на Турция и могат да избягат. Решението означава, че задържаните войници ще останат в ареста, до началото на процеса, чиято дата предстои да бъде насрочена. Изданието припомня, че лейтенант Ангелос Митретодис и сержант Димитрис Куклацис са задържани в продължение на 83 дни в силно охранявания затвор в Одрин. До сега не са им повдигнати обвинения. Сподели:", "date": "2018.05.23", "title": "Турският съд отхвърли искането за освобождаване на гръцките войници за пореден път"}
{"url": "http://pik.bg/%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BF%D1%80%D0%B8%D0%BD%D1%83%D0%B4%D0%B5%D0%BD%D0%B0-%D0%B4%D0%B0-%D0%B4%D0%B0%D0%B4%D0%B5-%D0%B2%D0%B8%D0%B7%D0%B0-%D0%BD%D0%B0-%D1%80%D0%BE%D0%BC%D0%B0%D0%BD-%D0%B0%D0%B1%D1%80%D0%B0%D0%BC%D0%BE%D0%B2%D0%B8%D1%87-news752213.html", "text": "Великобритания ще бъде принудена да даде виза на Роман Абрамович, пише руският ежедневник “Взгляд“, цитиран от Фокус. Изданието си задава въпроса дали Лондон ще посмее да посегне на най-святото си – Рома Абрамович, който от години живее в английската столица. От известно време стана ясно, че руският милиардер не може да получи бизнес-виза. Според вестника това е напълно неочаквано въпреки предупреждението на Лондон, че ще се започне проверки на произхода на средствата на живеещите в Великобритания около 700 богати руснаци. Преди няколко месеца, развивайки русофобската линия след случая със Сергей Скрипал, правителството на Тереза Мей се закани да ожесточи борбата с „прането на пари“. Отчитайки репутацията на Великобритания като световен център на прането на пари от корупция и укриване на средства от мошениците от цял свят, според изданието. Пита се дали действията срещу Абрамович са демонстративна акция, тъй като той се е превърнал в символ не само на руските, но въобще на чуждестранните новозабогатяли милиардери. На него ще му се наложи да доказва произхода на парите си, но дори и всичко да му е законно, то близостта му с Владимир Путин може да се яви основна пречка за получаване на британска виза. Сподели:", "date": "2018.05.23", "title": "Великобритания принудена да даде виза на Роман Абрамович"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B0%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-%D0%BD%D0%B0-%D0%B4%D0%B5%D1%82%D1%81%D0%BA%D0%B0-%D0%BF%D0%BB%D0%BE%D1%89%D0%B0%D0%B4%D0%BA%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news752208.html", "text": "Наркотици са били открити на детска площадка зад  пловдивски клуб на бул. \"Васил Априлов\" през уикенда. Полицаи, които патрулирали в района забелязали няколко съмнителни лица в парка зад заведението и ги спрели за проверка, предава ТрафикНюз. След това огледали района и открили няколко пакетчета с марихуана в пясъчника на площадката, както и електронна везна. Експертизата установила, че откритата марихуана е близо 4 грама. Образувано е досъдебно производство. Полицията установява съпричастността на лицата към открития наркотик. Сподели:", "date": "2018.05.23", "title": "Полицаи откриха наркотици на детска площадка в Пловдив"}
{"url": "http://pik.bg/%D0%B7%D0%B0-%D0%BF%D1%80%D0%B8%D0%BC%D0%B5%D1%80-%D0%B0%D1%80%D0%B0%D0%B1%D1%81%D0%BA%D0%B8-%D1%88%D0%B5%D0%B9%D1%85-%D0%BF%D0%BB%D0%B0%D1%82%D0%B8-%D0%B4%D1%8A%D0%BB%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D0%B2%D1%81%D0%B8%D1%87%D0%BA%D0%B8-%D1%84%D1%83%D1%82%D0%B1%D0%BE%D0%BB%D0%BD%D0%B8-%D0%BA%D0%BB%D1%83%D0%B1%D0%BE%D0%B2%D0%B5-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news752175.html", "text": "Невероятен жест към футбола в Саудитска Арабия направи принц Мохамед бин Салман. Шейхът се трогнал от проблемите на местните отбори и покрил дълговете на всички плюс разходите им за следващия сезон, което му струвало \"скромните\" 340 милиона долара. През изминалата година във ФИФА постъпиха 107 жалби на неизплатени заплати от играчи на арабски клубове, което би могло да доведе до наказания за отборите, а с това да бъде накърнен имиджа на страната. \"Много сме благодарни на негово височество за щедрата инициатива. Това ще помогне на нас и останалите отбори за създаване на солидна основа за бъдещи успехи\", коментира президентът на един от най-големите отбори в страната Ал Итихад - Наваф Ал Мукарн, чийто клуб покри дълг от 82 милиона долара. Финансовата подкрепа идва с условие за реформи, като клубовете ще трябва да ограничат до 70% от приходите си за разходи за заплати, да намалят броя на играчите от 33 на 28, а петима от да са на възраст до 23 години. Сподели:", "date": "2018.05.23", "title": "ЗА ПРИМЕР! Арабски шейх плати дълговете на всички футболни клубове в страната"}