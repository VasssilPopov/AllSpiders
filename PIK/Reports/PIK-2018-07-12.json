{"url": "http://pik.bg/%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%BE-%D0%BC%D0%BE%D0%B6%D0%B5-%D0%B4%D0%B0-%D1%81%D0%B2%D0%B8%D0%B5%D1%82%D0%B5-%D0%BE%D1%82-%D1%85%D0%BE%D1%82%D0%B5%D0%BB%D0%B0-news764869.html", "text": "Хотелиерският бранш изготви списък на предметите, които можем спокойно да си откраднем от хотелите, без това да ни тежи на съвестта, пише в. \"Дейли мейл\". Сред нещата, които можем да отнесем със себе си, фигурират различни бутилчици с шампоани, гелове за душ, кремове и др. Без угризение можем да си мушнем в куфара и чехлите за еднократна употреба. Хотелиерите уверяват, че те никога не ги предлагат втори път на своите клиенти. Някои хотели позволяват посетителите да си тръгнат с предлаганите от тях чадъри, без да бъдат глобени за това. \"Да носиш по улиците чадър с нашето лого е добър маркетингов ход\", уверяват от хотел \"Браунс\". Същото важало за брандираните писалки и бележници, които ползваме в хотелските стаи. Но строго забранено остава изнасянето на възглавници. Същото важи за батерийките от дистанционното, Библията, тоалетната хартия, кърпите и хавлиите. Сподели:", "date": "2018.07.12", "title": "Вижте какво може да свиете от хотела"}
{"url": "http://pik.bg/%D0%BD%D0%B0%D0%B4-2-%D0%BC%D0%BB%D0%BD-%D0%BB%D0%B5%D0%B2%D0%B0-%D0%B8%D0%B7%D0%BF%D0%BB%D0%B0%D1%82%D0%B5%D0%BD%D0%B8-%D0%BD%D0%B0-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8-%D0%BE%D1%82-%D1%84%D0%B0%D0%BB%D0%B8%D1%80%D0%B0%D0%BB%D0%B8-%D1%84%D0%B8%D1%80%D0%BC%D0%B8-news765190.html", "text": "2 218 млн. лева на 1041 работници от 172 фалирали фирми е изплатил Фондът за гарантирани вземания само за първите шест месеца на 2018 г. Средното обезщетение за гарантирано вземане за този период е било в размер на 2131 лв.. Директорът на фонда Ваня Борисова обясни пред „Монитор“, че концентрация на банкрутирали дружества от даден сектор не се наблюдавала. Обезщетения получавали служители от отраслите енергетика, транспорт, металургия, лека и хранителна промишленост. Дори и в сферата на медиите доскоро се извършвали плащания от фонда, който разполага с бюджет от 257 млн. лв. „Преди да започне процедурата по изплащане, първо се проверява дали фирмата в действителност е в несъстоятелност, след което в продължение на месец ревизорите правят проверка в самото предприятие“, обясни Ваня Борисова. Едва след това се съставят констативните протоколи, на чиято база се преценявало за всяко отделно лице дали има законово основание да получи съответната сума. При обявяване на несъстоятелност на работодателя служителите могат да кандидатстват за компенсация от фонда, като имат право на последните шест начислени, но неизплатени заплати и обезщетения от последните години преди решението за откриване на процедура по несъстоятелност. „Фондът ежедневно извършва плащания на заплати тогава, когато има основание. Получаваме заявления от всички градове, защото дори и седалището на фирмата да е в столицата, например, тя има дъщерни дружества и в други населени места в страната ни“, казва Борисова. Отказ за изплащане са получили 1714 служители на закъсали или фалирали дружества. Една от най-честите причини за отказите е, че дружеството работодател е работещо и срещу него няма производство по несъстоятелност. Случвало се молби да подават и служители, чиито неизплатени заплати и обезщетения са за периоди повече от 3 години. Имало дори заявления за получаване на гарантирани вземани от лица, които нямат неизплатени възнаграждения или обезщетения. Във фонда от началото на годината са подадени над 6000 заявления, като половината от тях все още се обработват. От края на март тази година Инспекцията по труда също има право да инициира откриване на производство по несъстоятелност за фирми, които не са плащали заплатите на минимум една трета от работниците си, за период от поне два месеца. За три месеца от инспекцията са подали 27 искови молби за 700 засегнати служители. До момента все още няма съдебно решение по нито една от молбите. Сподели:", "date": "2018.07.12", "title": "Над 2 млн. лева изплатени на работници от фалирали фирми"}
{"url": "http://pik.bg/%D0%BE%D0%BD%D0%BA%D0%BE%D0%BB%D0%BE%D0%B7%D0%B8-%D0%BF%D1%80%D0%B5%D0%B3%D0%BB%D0%B5%D0%B4%D0%B0%D1%85%D0%B0-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%BE-%D0%BD%D0%B0%D0%B4-200-%D0%B4%D1%83%D1%88%D0%B8-%D0%B2-%D0%BD%D0%B5%D0%B4%D0%B5%D0%BB%D0%B8%D0%BD%D0%BE-news765139.html", "text": "Над 200 души от Неделино прегледаха безплатно специалистите от Комплексния онкологичен център в Пловдив. Това е второто посещение в родопския град и е част от програмата на КОЦ за откриване на злокачествени тумори в труднодостъпните райони. Прегледани са 110 души за карцином за гърдата, 60 - за гиниталиите. 30 са преминалите за кожни тумори, от които за вторични прегледи ще бъдат 12 души, а за операция - 9. Първите, които подлежат на хирургическа интервенция, вече са приети за лечение в Онкоцентъра и ще бъдат оперирани от специалистите по възможно най-бързия начин, независимо от наложените лимити от Здравната каса и за сметка на болница. Медиците не са се натъкнали на такава фрапантна патология като в Ивайловград, където профилактични прегледи не са правени 20 години. Наблюдаваните и лекуваните от Пловдивска, Пазарджишка и Смолянска област в един от най-големите Онкоцентрове в страната са над 48 000 души. Помощ от специализираното лечебно заведение все повече търсят не само хора от трите региона, но и от цялата страна. Не са малко болните от районите на Хасково, Чирпан, Кърджали, Ямбол, дори от населени места в Северна България, пише още за акцията \"Марица\". Сподели:", "date": "2018.07.12", "title": "Онколози прегледаха безплатно над 200 души в Неделино"}
{"url": "http://pik.bg/%D0%BF%D1%83%D1%82%D0%B8%D0%BD-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D0%B4%D0%B5%D0%B9%D1%81%D1%82%D0%B2%D0%B8%D0%B5%D1%82%D0%BE-%D0%BD%D0%B0-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-2019-%D0%B3-news765144.html", "text": "РИА Новости. Владимир Путин продължи действието на ограничителните мерки спрямо страни, приели антируски санкции. Съответстващият указ е публикуван на официалния интернет-портал за юридическа информация, предава Фокус, като цитира Ограниченията ще бъдат в сила до края на 2019 година. Правителството е получило инструкции да предприеме всички необходими мерки за реализацията на указа. Документът влиза сила моментално – от 12 юли. Както отбелязват експертите, тази мярка ще се отрази на цените и инфлацията в Русия. РИА припомня, че през август 2014 година Путин подписа указ, с който забрани вноса в Русия на някои видове селскостопанска продукция, суровини и продоволствия от страни, въвели санкции срещу Русия: САЩ, страните-членки на Европейския съюз, Канада, Австралия и Норвегия. Под санкциите попаднаха: месо, колбаси, морски продукти, зеленчуци, плодове и млечни продукти. Сподели:", "date": "2018.07.12", "title": "Путин продължи действието на санкциите до края на 2019 г."}
{"url": "http://pik.bg/%D0%BF%D1%80%D0%BE%D0%BC%D0%B5%D0%BD%D1%8F%D1%82-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B8-%D0%BF%D0%B0%D1%80%D0%BA%D0%B8%D1%80%D0%B0%D0%BD%D0%B5%D1%82%D0%BE-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-news765140.html", "text": "Организацията на движението и паркирането в центъра ще претърпи промяна, заяви днес кметът на Пловдив Иван Тотев. \"Проблемът е, че гостите на Пловдив няма къде да паркират и често са в нарушение. \"80% от скобите, които слагаме са на коли, които не са с пловдивска регистрация. Това означава, че гостите на града имат проблеми, тъй като ограничихме паркирането в центъра. Затова паркинга на Понеделник пазара остава и ще бъде платен почасово, ще се влиза с бариера и ще има служител на общината денонощно\", допълни той, предава \"Пловдив24\". \"Освен това имаме идея да направим улица \"Митрополит Панарет\" еднопосочна, за да може да се паркира от едната страна\", обясни идеята си градоначалникът. Сподели:", "date": "2018.07.12", "title": "Променят организацията на движението и паркирането в центъра на Пловдив"}
{"url": "http://pik.bg/%D1%81%D0%B0%D0%BC%D0%BE-%D0%B7%D0%B0-%D0%B6%D0%B5%D0%BD%D0%B8-%D1%82%D0%B5%D0%B7%D0%B8-5-%D1%87%D0%B5%D1%80%D1%82%D0%B8-%D0%BE%D1%82-%D1%85%D0%B0%D1%80%D0%B0%D0%BA%D1%82%D0%B5%D1%80%D0%B0-%D0%BC%D1%83-%D0%B8%D0%B7%D0%B4%D0%B0%D0%B2%D0%B0%D1%82-%D1%87%D0%B5-%D0%BD%D1%8F%D0%BC%D0%B0-%D0%BD%D0%B8%D0%BA%D0%BE%D0%B3%D0%B0-%D0%BD%D1%8F%D0%BC%D0%B0-%D0%B4%D0%B0-%D0%B5-%D0%B4%D0%BE%D0%B1%D1%8A%D1%80-%D1%81%D1%8A%D0%BF%D1%80%D1%83%D0%B3-news765017.html", "text": "Уморили сте се от връзки еднодневки и мечтаете най-сетне да намерите мъжа, с когото да прекарате остатъка от живота си? На пръв поглед тази задача изглежда прекалено трудна! Перспективата да изгубите още много време в търсенето на идеалния съпруг вече не е опция за вас! Днес ще ви разкрием няколко малки тайни, с които може да разберете дали поредният мъж в живота ви може да бъде прекрасен съпруг. Достатъчно е да се вгледате в него по-внимателно и да видите дали притежава някой от долуизброените навици. Ако не откриете нито един от тях - честито! Това е човекът, който ще бъде вашия надежден спътник в живота. Такъв мъж не пропуска нито едно огледало. Вероятно и сега водите съревнование на тема кой от двама ви е по-хубав. Помислете си само какво ще бъде след сватбата! За съжаление, представител на силния пол от този тип никога няма да ви обича повече от себе си! Този навик обикновено означава, че мъжът много обича вниманието. Той обожава да комуникира с приятели, да ходи на купони и да бъде в центъра на събитията. В това няма нищо лошо. Освен че в един момент просто може да пропусне рождения ден на детето ви заради поредната \"важна\" компания. Мъжът \"спасител\" винаги е обкръжен от много жени. Това са колежки от университета, съученички, далечни роднини, сестри на приятелки... На пръв поглед поведението му изглежда благородно. Но е напълно вероятно докато ти раждаш, той отново да се втурне да \"спасява света\". Такива мъже се опитват да свалят вината от себе си. Те са свикнали за всичко да е виновен някой друг. В семейния живот такъв човек по-скоро ще заеме женската роля, вместо да се грижи за благополучието на семейството. Типичното \"мамино синче\", за което нито една жена не може да измести майка му от първото място. Когато такъв мъж сключи брак, съпругата му моментално става по-голяма сестра. А когато му се роди дете - неговата роля ще бъде на по-малък брат или сестричка. Такъв тип мъже се наричат \"танкисти\". Те провеждат голяма част от времето си във виртуални битки. В такъв момент е невъзможно да привлечеш вниманието им, защото сякаш наистина се намират в танк. Когато такъв човек встъпи в брак, той ще се интересува само от това пред себе си да има топла и вкусна храна. Едва ли мечтата на живота ти е била да се превърнеш в нечия персонална готвачка. Сподели:", "date": "2018.07.12", "title": "САМО ЗА ЖЕНИ! Тези 5 черти от характера му издават, че няма никога няма да е добър съпруг"}
{"url": "http://pik.bg/%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%BF%D1%80%D0%B0%D1%82%D0%B8%D0%BB-%D0%BF%D0%B8%D1%81%D0%BC%D0%BE-%D0%BD%D0%B0-%D1%82%D1%80%D1%8A%D0%BC%D0%BF-news765195.html", "text": "\"Много добра бележка от Председателя Ким на Северна Корея. \"Постига се голям напредък!\", писа Тръмп в Туитър, прибавяйки снимка от писмото с превод на текста на английски език. В писмото Ким благодари на Тръмп за работата му по \"точното изпълнение на общата декларация\" на двамата лидери след срещата им в Сингапур. \"Твърдо вярвам, че силната воля, искрените усилия и уникалния подход от моя страна и на Ваше Превъзходителство, г-н Президент, насочени към откриване на ново бъдеще в отношения между КНДР и САЩ, със сигурност ще донесат плодове\", се казва в писмото, като се добавя, че има \"епохален прогрес\" в подобряването на отношенията. Като обръща внимание на датата на изпращането - 6 юли, ДПА отбелязва, че това е станало по време на посещението в Пхенян на американския държавен секретар Майк Помпейо. Ким не се срещна с Помпейо, а съобщенията за тази визита сочат, че тя не е е преминала добре. Северна Корея обвини САЩ, че се опитват да й наложат едностранна денуклеаризация, а неин високопоставен представител, цитиран в държавните медии, каза, че разговорите на Помпейо в Пхенян били \"много разочароващи\". Президентът на САЩ Доналд Тръмп съобщи днес, че е получил писмо от севернокорейския лидер Ким Чен-ун с дата 6 юли, в което Ким изразява увереност, че съвместните им усилия да подобрят отношенията ще успеят, предаде Ройтерс. Сподели:", "date": "2018.07.12", "title": "Ким Чен-ун пратил писмо на Тръмп"}
{"url": "http://pik.bg/%D0%BD%D0%B0-%D0%B5%D0%B4%D0%BD%D0%B0-%D1%80%D0%B0%D0%BA%D0%B8%D1%8F-%D0%BE%D1%82-%D1%80%D0%B5%D0%BA%D0%BE%D1%80%D0%B4%D0%B0-%D1%81%D0%BF%D0%B8%D0%BF%D0%B0%D1%85%D0%B0-%D0%B8%D0%B2%D0%B0%D0%BD-%D0%B7%D0%B0%D0%B4-%D0%B2%D0%BE%D0%BB%D0%B0%D0%BD%D0%B0-%D0%BD%D0%B0-%D0%B0%D1%81%D1%82%D1%80%D0%B0-%D1%81%D0%BB%D0%B5%D0%B4-%D1%83%D0%B1%D0%B8%D0%B9%D1%81%D1%82%D0%B2%D0%B5%D0%BD-%D1%81%D1%80%D0%B5%D0%B4%D0%BD%D0%BE%D1%89%D0%B5%D0%BD-%D0%B7%D0%B0%D0%BF%D0%BE%D0%B9-news765196.html", "text": "Тежък битов алкохолизъм – това е диагнозата за ненормалните пияници зад волана, Около 23:20 ч. служители от РУП-Малко Търново спрели за проверка л.а. „Опел Астра“ около с. Граматиково, който видно криволичел по пътя. Шофьорът се оказал млад мъж от с. Гълъбово – 28-годишният Иван И. Той бил във видимо нетрезво състояние, разказва \"Флагман\". Проверка на личните му документи показала, че младежът е с предходна влязла в сила присъда за шофиране след употреба на алкохол. Последвалият полеви тест показал, че той е седнал зад волана след изключително сериозен запой – дрегерът отчел 3.02 промила, количество, което на практика е само една малка ракия от това да счупи тазгодишния рекорд за областта. Иван е задържан за 24 часа, а по случая е образувано досъдебно производство. Почти със сигурност възрастният мъж този път няма да размине затвора. Сподели:", "date": "2018.07.12", "title": "На една ракия от рекорда! Спипаха Иван зад волана на Астра след убийствен среднощен запой"}
{"url": "http://pik.bg/120-%D1%85%D0%B8%D0%BB%D1%8F%D0%B4%D0%B8-%D0%BF%D0%BE%D1%81%D0%B5%D1%89%D0%B5%D0%BD%D0%B8%D1%8F-%D0%B5-%D0%BE%D1%82%D1%87%D0%B5%D0%BB-%D0%BD%D0%B0%D1%80%D0%BE%D0%B4%D0%BD%D0%B8%D1%8F%D1%82-%D1%82%D0%B5%D0%B0%D1%82%D1%8A%D1%80-%D0%B7%D0%B0-%D0%B8%D0%B7%D0%BC%D0%B8%D0%BD%D0%B0%D0%BB%D0%B8%D1%8F-%D1%81%D0%B5%D0%B7%D0%BE%D0%BD-news765141.html", "text": "10 са били премиерите, като толкова се очаква да бъдат и през новия сезон, каза директорът на театър Мариус Донкин и уточни, че пет ще са българските заглавия. Новият сезон на Народния театър ще започне на 11 септември, а първата премиера ще се играе на голямата сцена на 27 септември, като заглавието е \"Един безумен ден\" по Бомарше. 120 хиляди зрители са посетили Народния театър \"Иван Вазов\" през изминалия сезон, а изиграните представления са близо 600, отчетоха от трупатар, информира БНР. Сподели:", "date": "2018.07.12", "title": "120 хиляди посещения е отчел Народният театър за изминалия сезон"}
{"url": "http://pik.bg/%D0%BD%D1%81%D0%B8-%D1%83%D0%B2%D0%BB%D0%B8%D1%87%D0%B0%D0%B2%D0%B0-%D1%81%D0%B5-%D0%B8%D0%B7%D0%BD%D0%BE%D1%81%D1%8A%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0-%D1%81%D1%82%D1%80%D0%B0%D0%BD%D0%B8%D1%82%D0%B5-%D0%BE%D1%82-%D0%B5%D1%81-news765147.html", "text": "Националния статистически институт. През периода януари - април 2018 г. износът на България за ЕС се увеличава с 13.8% спрямо същия период на 2017 г. и е в размер на 11 859.3 млн. лева. Основни търговски партньори на България са Германия, Италия, Румъния, Гърция, Франция и Белгия, които формират 68.8% от износа за държавите - членки на ЕС. През април 2018 г. износът за ЕС нараства с 16.1% спрямо същия месец на предходната година и е в размер на 2 898.6 млн. лева. Това сочи статистика на При износа на България за ЕС, разпределен според Стандартната външнотърговска класификация, през периода януари - април 2018 г. в сравнение със същия период на предходната година най-голям ръст е отбелязан в секторите „Храни и живи животни“ (48.0%) и „Необработени (сурови) материали, негодни за консумация (изкл. горивата)“ (31.4%). Спад се наблюдава в сектор „Минерални горива, масла и подобни продукти“ (28.0%). Вносът на България от ЕС през периода януари - април 2018 г. се увеличава с 10.5% спрямо същия период на 2017 г. и е на стойност 13 021.1 млн. лв. по цени CIF. Най-голям е стойностният обем на стоките, внесени от Германия, Италия, Румъния, Испания и Гърция. През април 2018 г. вносът на България от държавите - членки на ЕС, нараства с 8.1% спрямо същия месец на предходната година и е в размер на 3 217.6 млн. лева. При вноса от ЕС, разпределен според Стандартната външнотърговска класификация, през периода януари - април 2018 г. в сравнение със същия период на 2017 г. най-голямо процентно увеличение е отчетено в сектор „Необработени (сурови) материали, негодни за консумация (изкл. горивата)“ (31.0%), а най-голямо намаление се наблюдава в сектор „Мазнини, масла и восъци от животински и растителен произход“ (12.9%). Външнотърговското салдо (износ FOB - внос CIF) на България с ЕС за периода януари - април 2018 г. е отрицателно и е на стойност 1 161.8 млн. лева. По цени FOB/FOB (след елиминиране на разходите за транспорт и застраховки при внос на стоки) салдото също е отрицателно и е в размер на 361.2 млн. лева. Сподели:", "date": "2018.07.12", "title": "НСИ: Увличава се износът на България за страните от ЕС"}
{"url": "http://pik.bg/1200-%D1%87%D1%83%D0%B6%D0%B4%D0%B5%D0%BD%D1%86%D0%B8-%D1%80%D0%B0%D0%B1%D0%BE%D1%82%D1%8F%D1%82-%D0%BF%D0%BE-%D0%BC%D0%BE%D1%80%D0%B5%D1%82%D0%BE-%D0%BA%D1%80%D0%B0%D0%B9-%D0%B2%D0%B0%D1%80%D0%BD%D0%B0-news765149.html", "text": "Броят на наетите чуждестранни работници от трети страни във Варна е динамичен, като в началото на юли те са над 1200 души. За цялата минала година наетите чуждестранни работници от трети страни са били под 1000 души. Прави впечатление, че над 100% е ръста на наетите чужденци, за които работодателите уведомяват Инспекцията по труда във Варна, коментира нейният директор, инж. Иван Иванов. Той отбеляза още, че ежечасно постъпват данни за наемането на нови работници, информира \"Монитор\". Според инж. Иванов, част от хотелите в курортите край Варна продължават набирането на персонал за летни сезон. „Те разчитат и на непълнолетни ученици, които са приключили учебните занятия и вече могат пълноценно да се включат в работата, както и на  чуждестранни работници. Чужденците са главно от Украйна, Беларус и Молдова. Това са основно страните, от които бизнесът във Варна предпочита да наема работна ръка, която им излиза сравнително евтино. Има сериозен ръст на тези две категории работници, категоричен е инж. Иванов. Сподели:", "date": "2018.07.12", "title": "1200 чужденци работят по морето край Варна"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D0%B3%D0%BD%D0%B5%D0%BD-%D0%B0%D0%B4-%D0%BD%D0%B0-%D1%85%D0%B5%D0%BC%D1%83%D1%81---%D0%BA%D0%BE%D0%BB%D0%B0-%D0%B8%D0%B7%D0%B3%D0%BE%D1%80%D1%8F-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B8-news765189.html", "text": "Лек автомобил изгоря напълно при пожар на 2 километра от изхода на автомагистрала \"Хемус\" край Шумен, разказват уплашени очевидци на инцидента. По първоначална информация няма пострадали хора. Произшествието е станало минути преди 20:00. Ванът, който е с търговищки номера, пламнал в движение. Събрани на мястото шофьори имаха свои предположения за причините - проблеми с газова инсталация или пламнала в движение гума, разказва за огнения ад \"Монитор\". Черният дим над магистралата се виждаше от Шумен, а в близост до мястото се чували гърмежи на гумите. \"В един момент пламъците се усилиха, предполагам, че колата е с газова инсталация и може да е изпуснала бутилката\" - разказа от мястото на инцидента очевидец. Шофьори сами блокираха трафика към горящия автомобил, а камион препречи по диагонал платното от Варна към София да не би някой много бързащ да се засили към огъня. В момента в който пламъците намаляха, колоната, която се образува по пътя от Варна все пак тръгна напред преди да дочака полиция и пожарна, разказаха още очевидците. Сподели:", "date": "2018.07.12", "title": "ИЗВЪНРЕДНО! Огнен ад на \"Хемус\" - кола изгоря на магистралата (СНИМКИ)"}
{"url": "http://pik.bg/%D1%84%D0%B0%D0%BA%D1%82-%D0%B6%D0%B5%D0%BD%D0%B8%D1%82%D0%B5-%D0%BD%D0%B0-%D0%B3%D1%80%D0%BE%D0%B7%D0%BD%D0%B8%D1%82%D0%B5-%D0%BC%D1%8A%D0%B6%D0%B5-%D1%85%D0%B0%D1%80%D1%87%D0%B0%D1%82-%D0%BF%D0%BE%D0%B2%D0%B5%D1%87%D0%B5-%D0%BE%D1%82-%D0%BF%D0%B0%D1%80%D0%B8%D1%82%D0%B5-%D0%B8%D0%BC-news765015.html", "text": "Учени от университета в Западен Орегон установиха, че дамите, омъжени за грозновати мъже, им харчат повече пари и безмилостно изпразват портфейлите им, пише в. \"Дейли мейл\". Представителките на нежния пол по този начин търсят компенсация за това, че половинките им изглеждат неатрактивно. В експериментите взели участие 590 души, на които били показани фотографии на няколко мъже, които потенциално ставали за женитба. Установено било, че мъжете, които изглеждали в очите на дамите грозновати, трябвало да правят годежните си предложения с по-големи и скъпи пръстени.Това било нещо като откуп за незадоволителния им външен вид. В рамките на експериментите било установено, че жените, считащи се за красавици, очаквали по-скъпи подаръци и по-зрелищни постъпки за ухажване от страна на мъжете. Външността на партньора бързо била забравяна, стига стойността на пръстена да е равна на две годишни заплати на претендента. Сподели:", "date": "2018.07.12", "title": "ФАКТ! Жените на грозните мъже харчат повече от парите им"}
{"url": "http://pik.bg/%D0%B1%D1%80%D0%B0%D0%B2%D0%BE-%D0%B2-%D0%BB%D0%B8%D0%B3%D0%B0-%D0%B5%D0%B2%D1%80%D0%BE%D0%BF%D0%B0---%D0%B1%D0%B5%D0%BB%D0%B8%D1%82%D0%B5-%D1%81%D1%8A%D1%81-%D1%81%D1%82%D1%80%D0%B0%D1%85%D0%BE%D1%82%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-news765192.html", "text": "След 54 години Славия отново спечели като гост в Европа. \"Белите\" победиха с 1:0 Илвес Тампере и направиха голяма крачка към класиране във втория квалификациенен кръг на Лига Европа. Ревъншът с финландците е след седмица в София. \"Белите\" нямаха успех при гостуване в турнирите от далечната 1964 година. Тогава Славия надви с 2:0 Корк Селтик в Ейре и се класира на осминафиналите за КНК.  В следващите 23 мача извън България тимът беше записал едва 3 равенства и цели 20 загуби. Славия изигра много добро първо полувреме, в което превъзхождаше тотално съперника си. \"Белите\" удариха греда, а гол на Милен Гамаков беше отменен. Тимът на Златомир Загорчич заслужаваше да се прибере с аванс на почивката, но това не се случи. Първата сериозна опасност беше пред вратата на \"белите\". В 12-ата минута Мариус Нубиси беше изведен само срещу вратаря, но Петков успя да избие в ъглов удар. 120 секунди по-късно Момчил Цветанов комбинира с Карабельов, който стреля, но топката срещна страничния стълб. В 26-ата минута топката се озова в мрежата зад вратаря на Илвес. Голът на Милен Гамаков обаче не беше зачетен заради засада. На повторенията не се видя ясно дали съдията е взел правилното решение. Малко преди края на полувремето на Георги Петков му се наложи два пъти да демонстрира високата си класа. Веднъж, след опасно изпълнение на корнер, а след това и при удар отблизо на Таминен, макар в последствие съдията да маркира засада. След почивката домакините натиснаха.  Най-сериозното положение дойде след грешка на Гамаков в средата на терена, но при последвалото разбъркване Александров изчисти далеч от вратата. Последва серия от корнери пред вратата на Петков, който обаче беше много сигурен в своето поле. В 55-ата минута Сира, а след това и Нубиси обаче пропуснаха да вкарат. В 62-ата Нубиси стреля от близо, но Георги Петков извади топката с крак и опази вратата си суха. Славия дочака звездния си момент и в 80-ата минута откри резултата. Галин Иванов пусна извеждащ пас към Цветанов, който стреля покрай вратаря за 0:1. До края на мача Славия действаше предпазливо и не позволи на съперника да застраши Петков, акцентира \"Новспорт\". Сподели:", "date": "2018.07.12", "title": "БРАВО! В Лига Европа - \"белите\" със страхотна победа"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B1%D0%B5%D0%BB%D0%B3%D0%B8%D0%B9%D1%81%D0%BA%D0%B8%D1%82%D0%B5-%D1%81%D0%BA%D0%B0%D1%83%D1%82%D0%B8-%D0%B7%D0%B0%D0%B1%D1%8A%D1%80%D0%BA%D0%B0%D1%85%D0%B0-%D0%BD%D0%BE%D0%B2%D0%B0-%D0%BA%D0%B0%D1%88%D0%B0-%D0%B2-%D0%BF%D0%BB%D0%B0%D0%BD%D0%B8%D0%BD%D0%B0%D1%82%D0%B0-news765187.html", "text": "Планински спасители от Благоевград провеждат тежка операция по спасяването на 17-годишен белгийски скаут в Рила. Това съобщиха от ПСС-Благоевград. Група от 27 души на възраст 17-18 години са се движили по маршрута от Рилския манастир до Рилски езера. При изкачването си на 900 м. над Рилския манастир един е от скаутитте е получил хипертонична криза. В момента спасителите от ПСС-Благоевград провеждат акцията, която най-вероятно ще продължи до сутринта, ако се наложи транспортиране на младежа, разказва \"Фокус\". Това е същата група от белгисйки скаути, които които изоставиха 18-годишно момче на 8 срещу 9 юли при Додов връх. Сподели:", "date": "2018.07.12", "title": "ОТ ПОСЛЕДНИТЕ МИНУТИ! Белгийските скаути забъркаха нова каша в планината"}
{"url": "http://pik.bg/%D0%B8%D1%82%D0%B0%D0%BB%D0%B8%D1%8F-%D0%BA%D0%B0%D0%B7%D0%B2%D0%B0-%D1%81%D0%B1%D0%BE%D0%B3%D0%BE%D0%BC%E2%80%9C-%D0%BD%D0%B0-%D0%B7%D0%BB%D0%B0%D1%82%D0%BD%D0%B8%D1%82%D0%B5-%D0%BF%D0%B5%D0%BD%D1%81%D0%B8%D0%B8%E2%80%9C-news765133.html", "text": "Инициативата за тази отдавна желана от обикновените жители на Апенините стъпка е на вицепремиера и министър на икономиката, труда и социалното дело Луиджи ди Майо, който определи решението като „историческо“. Мярката ще засегне повече от десет хиляди души на възраст над 60 години – предимно хора, работили в миналото като свободни професионалисти – архитекти, адвокати, съдии, журналисти и т.н., мениджъри на държавни предприятия, лекари и шефове на болници, университетски преподаватели и др. Все пак пенсии, но не много над 4000 евро, в бъдеще ще продължават да получават малко от засегнатите от парламентарното решение лица, просто защото по време на трудовата си дейност са плащали необходимите за съответната сума вноски, уточнява \"Монитор\". Луиджи Де Майо, който е и лидер на управляващото движение „Пет звезди“, освен „златните пенсии“ удари и т.нар. привилeгировани пенсии, тоест въведените през 1953 г. пожизнените бонуси за бившите народни избраници, давани им досега дори за ден престой в кресло на Парламента. Става дума за над 1300 души, които в бъдеще ще получават единствено пенсиите, за които са правили вноски на работните си места извън органа на законодателната власт. Ако пък са внасяли пари и докато са били парламентаристи, те ще могат да получават занапред възнаграждания въз основа единствено на издължените на пенсионния фонд суми, а не само заради това, че са били народни избраници. Сред засегнатите от мярката е порнозвездата на всички времена Илона Сталер или Чичолина, която бе депутатка в края на осемдесетте години на миналия век от Радикалната партия. Родената през 1951, г. в Будапеща все още хващаща окото унгарка занапред ще получава пенсия от 1088 евро, а не както досега 3118 евро. \"Златните пенсии“ или раздаваните в Италия понякога петцифрени пожизнени месечни възнаграждения да бъдат орязани в полза на държавата до 4000 евро, постанови днес парламентът на страната. Сподели:", "date": "2018.07.12", "title": "Италия казва \"Сбогом!“ на \"златните пенсии“"}
{"url": "http://pik.bg/%D0%B7%D0%B0%D0%B2%D0%B0%D0%BB%D1%8F%D1%85%D0%B0-%D1%87%D0%B5%D1%81%D1%82%D0%B8%D1%82%D0%BA%D0%B8-%D0%B7%D0%B0-%D0%BD%D0%B5%D0%BF%D1%80%D0%B0%D0%B2%D0%B8%D0%BB%D0%BD%D0%BE-%D0%BF%D0%B0%D1%80%D0%BA%D0%B8%D1%80%D0%B0%D0%BD%D0%B5-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news765145.html", "text": "Синята зона“ във Варна стартира от вчера. Обособени са 2603 паркоместа в карето между бул. “Христо Ботев“, бул. “Мария Луиза“, бул. “Осми приморски полк“, бул. “Цар Освободител“, бул. “Приморски“ и ул. “Девня“. Работното време на зоната е от 9 ч. до 19 ч. В едномесечен срок /до 12 август/ при констатиране на неплащане такса за престой в зоната няма да бъдат поставяни скоби. За неправилно паркираните коли обаче ще се налагат санкции, съгласно Закона за движение по пътищата. Масирана акция срещу неправилното паркиране на служители от \"Общинска полиция\" и ОД МВР тече по варненските улици в обхвата на \"синята зона\". Униформените пишат фишове и глобяват според нарушението на Закона за движение по пътищата всеки, който е паркирал на място, което не е маркирано в обхвата на \"синята зона\". Днес масово \"честитки\" се поставяха по ул. \"Любен Каравелов\" под Художествената галерия, на Шишковата градинка на още много места в центъра на Варна. От сутринта досега от смс-и за паркиране са постъпили 300 лв., а вчера в първия ден на зоната приходите са били 500 лв., коментира пред \"Варна24\" шефът на ОП \"Паркинги и синя зона\" Младен Иванов. \" Паркирането в \"синята зона“ е разрешено до 3 часа. При достигане на максималния период системата няма да приема и таксува опити за последващи заплащания и клиентът трябва да премести своя автомобил извън обхвата на зоната. Нов тричасов престой може да започне, след като изминат 30 минути от изтичане на предходния. При нарушение, на автомобилите ще бъде поставяно техническо средство тип \"скоба“, а санкцията за премахването й е в размер на 20 лв., съгласно наредба на Общинския съвет. След края на работното време, \"закопчаните“ автомобили ще бъдат репатрирани, а собствениците им ще заплащат глобата и за скобата, и за репатрирането. Сподели:", "date": "2018.07.12", "title": "Заваляха \"честитки\" за неправилно паркиране във Варна"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B1%D0%B0%D0%B3%D0%B5%D1%80-%D0%BF%D1%80%D0%BE%D0%BF%D0%B0%D0%B4%D0%BD%D0%B0-%D0%B2-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%8F-%D0%B8%D0%B7%D0%BA%D0%BE%D0%BF-%D0%B2-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-news765112.html", "text": "Багер пропадна в собствения си изкоп. Инцидентът стана на ул. “Пирин” в Сандански. Улицата е затворена от няколко дни, заради авария на спукана тръба и по нея се извършват ремонтни дейности, информира Струма.бг. Не е ясно как шофьорът е допуснал преобръщането на тежката машина. За да бъде преместен багера, който тежи около 25 тона, се чака кран. За щастие пострадали няма. Сподели:", "date": "2018.07.12", "title": "ИНЦИДЕНТ! Багер пропадна в собствения изкоп в Сандански"}
{"url": "http://pik.bg/%D0%BE%D1%82%D0%BF%D1%83%D1%81%D0%BD%D0%B0%D1%85%D0%B0-%D0%BF%D0%B0%D1%80%D0%B8-%D0%BD%D0%B0-%D0%B1%D1%83%D0%BD%D1%82%D1%83%D0%B2%D0%B0%D1%89%D0%B8-%D1%81%D0%B5-%D0%B6%D0%B8%D0%B2%D0%BE%D1%82%D0%BD%D0%BE%D0%B2%D1%8A%D0%B4%D0%B8-news765188.html", "text": "Ден преди обявения от животновъдите национален протест, Държавен фонд \"Земеделие\" обяви, че отпуска 8 милиона лева за стопаните на овце и кози, които изпитват затруднения заради ниската изкупна цена на млякото. Над 1 милион лева се отпускат на фермерите от Ямболско, които не могат да продават овче мляко заради чумата по животните. Помощта се равнява на 25 лева на животно, уточнява БНР. Сподели:", "date": "2018.07.12", "title": "Отпуснаха пари на бунтуващи се животновъди"}
{"url": "http://pik.bg/%D0%B2%D0%B0%D0%BD%D1%8F-%D0%B4%D0%B6%D0%B0%D1%84%D0%B5%D1%80%D0%BE%D0%B2%D0%B8%D1%87-%D0%BF%D0%BE%D0%BB%D0%B5%D1%82%D1%8F-%D1%81%D1%82%D0%B8%D1%81%D0%BA%D0%B0-%D0%BF%D0%B0%D0%BB%D1%86%D0%B8-%D0%B7%D0%B0-%D1%85%D1%8A%D1%80%D0%B2%D0%B0%D1%82%D0%B8%D1%82%D0%B5-news765122.html", "text": "Известният футболист и сървайвър Ваня Джаферович полетя на медицинския хеликоптер на „Лев Инс“ в подкрепа на борбата с тежките инциденти на пътя. Той използва полета над облаците, за да се помоли и за любимия си национален отбор, този на Хърватска, които ще се изправят на финала за световната купа срещу Франция. Броени часове преди хърватите да детронират отбора на Англия, Джаферович се качи на борда на въздушната линейка, за да подкрепи каузата на „Лев Инс“ за преодоляване на последствия от инциденти на пътя. Дружеството разполага със спешен безплатен телефон – 0800 10 200, чрез който осигурява пълно съдействие при произшествия, а при необходимост изпраща и медицински хеликоптер. „При инциденти на пътя е много важна първата реакция на хората, не само пострадалите, но и очевидците. Те трябва веднага да потърсят адекватна помощ. Това, че „Лев Инс“ изпраща на пострадалите хеликоптер е животоспасяващо при по-тежки ситуации“, коментира победителят от Сървайвър Камбоджа. Присъствието на Джаферович истински изненада негов фен, който спечели играта във Фейсбук, свързана със Спешния телефон – 18-годишният Петър Николов. И двамата признаха, че за тях се е сбъднала една мечта – да полетят с хеликоптер.  „От високо всичко се вижда, видяхме Витоша, къщи с басейни. Сега осъзнах какво предимство е хеликоптера, особено когато трябва да се окаже навременна помощ. За него няма задръствания, няма препятствия и е бърз“, с ентусиазъм разказа Петър. На изпроводяк Джаферович направи и прогноза за финала, като естествено заложи на Хърватска, прогноза, която той е направил много преди старта на Световното първенство. Сподели:", "date": "2018.07.12", "title": "Ваня Джаферович полетя, стиска палци за хърватите "}
{"url": "http://pik.bg/4-%D1%85-600-%D0%BF%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8%D1%8F-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-news765130.html", "text": "Четири пълни шестици на редовния изпит по български език и литература изненадаха комисията това лято. Обикновено по-добрите кандидат-студенти се явяват в предварителната кампания, обясни председателят на комисията доц. Теофана Гайдарова. Тази година тогава обаче проверяващите писаха само едно пълно 6. На редовната дата има още 51 отлични оценки, което прави 6% от писмените работи. Петиците са 183, знанията за толкова са показали 20 на сто от кандидатите. Добра оценка са получили 28% от явилите се на редовния изпит. С тройка в кампанията участват 217 души, което е 24 на сто от държалите български език и литература, пише \"Марица\". Всеки пети се е провалил - 198 кандидат-студенти са скъсани, в резултат на което 22 на сто от държалите редовния изпит отпаднаха от битката за местата в специалностите, за които той е вход. Броят на двойките е обичаен и дори по-малък в сравнение с минали години - в някои кампании делът им е стигал над 25 на сто. Темата за есето в последната задача - „Да разбираш всичко, означава да прощаваш всичко”, е провокирала различни гледни точки. Позициите варират от това да не прощаваме до избора да проявим разбиране и пълно великодушие, коментира доц. Теофана Гайдарова. Често в изпитните работи е застъпена тезата, че не винаги, когато разбереш другия, трябва да му простиш. В много есета кандидат-студентите са направили препратки към Библията. Други са се сетили за празника Сирни заговезни. Някои извеждат тезата, че прошката не бива да се дава и получава само в един ден. Сподели:", "date": "2018.07.12", "title": "4 х 6.00 по български в Пловдивския университет"}
{"url": "http://pik.bg/%D0%BF%D0%BE%D1%82%D0%B2%D1%8A%D1%80%D0%B4%D0%B5%D0%BD%D0%BE-%D0%B3%D1%80%D1%83%D0%B7%D0%B8%D1%8F-%D1%89%D0%B5-%D1%81%D0%B5-%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD%D0%B8-%D0%BA%D1%8A%D0%BC-%D0%BD%D0%B0%D1%82%D0%BE-news765065.html", "text": "НАТО потвърди готовността си да приеме Грузия в алианса, съобщи генералният секретар на организацията Йенс  Столтенберг. Той отбеляза, че пактът държи Грузия да съществува в международно признатите граници, включително с регионите Абхазия и Южна Осетия. Грузия ще се присъедини към НАТО, вчера съюзниците го потвърдиха, добави генералният секретар. Столтенберг заяви, че съюзниците са впечатлени от размаха на грузинските реформи и очакват те да продължат. Напълно подкрепяме евроатлантическите стремежи на Грузия, допълни той. Генералният секретар нарече Грузия \"доверен приятел\" и благодари за приноса на страната към мисията на алианса в Афганистан. Той отбеляза, че преди 10 години бе първото заседание на комисията НАТО-Грузия. Сподели:", "date": "2018.07.12", "title": "ПОТВЪРДЕНО! Грузия ще се присъедини към НАТО"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BC%D0%BE%D0%B3%D0%B0-%D0%B8-%D1%81%D0%B0%D0%BC-%D0%B4%D0%B0-%D0%B2%D0%B7%D0%B5%D0%BC%D0%B0-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%B8%D0%B7%D0%BB%D0%B8%D0%B7%D0%B0%D0%BD%D0%B5-%D0%BD%D0%B0-%D1%81%D0%B0%D1%89-%D0%BE%D1%82-%D0%BD%D0%B0%D1%82%D0%BE-%D0%BD%D0%BE-%D0%BD%D0%B5-%D0%B5-%D0%BD%D1%83%D0%B6%D0%BD%D0%BE-news765119.html", "text": "Американският президент Доналд Тръмп може да вземе решение за изтеглянето на САЩ от НАТО и без подкрепата на американския Конгрес, но не смята това за необходимо, заяви той на пресконференция в Брюксел. „Мисля, че мога, вероятно, да направя това. Но това не е нужно“, каза Тръмп отговаряйки на въпрос заплашвал ли е той досега съюзниците си в НАТО с изтеглянето на САЩ от алианса и може ли да вземе сам това решение, без подкрепата на Конгреса, предава БГНЕС. Американският президент Доналд Тръмс приветства \"огромния\" напредък по ангажиментите на НАТО за отбранителни разходи. \"Днес постигнахме огромен напредък\", каза Тръмп след спешни разговори с колегите си лидери на НАТО, подтикнати от исканията му към съюзници да увеличат незабавно военните бюджети. Американският президент Доналд Тръмп заяви в четвъртък, че все още е ангажиран с НАТО, въпреки жестоките критики към съюзниците по отношение на ангажиментите им за отбрана. \"Отношението към САЩ не беше правилно, но ето ни сега. Вярвам в НАТО\", каза Тръмп на пресконференция след напрегнатата среща на върха на НАТО в Брюксел. Тръмп отбеляза още, че „Путин е конкурент, не е враг“. „Не е въпросът в това той приятел ли е или враг. Путин представлява Русия, а аз представлявам Америка“, отбеляза Тръмп. “Той ми е конкурент, вече го казах. Но може би някога ще ми стане приятел.“ Той допълни, че на срещата си с руския президент в Хелзинки двамата ще обсъдят ситуацията в Сирия, в Украйна и също приписваната на Русия намеса в американските избори. Американският президент каза, че не очаква много от тези разговори. Освен това Тръмп предупреди съюзниците си от НАТО, че „имиграцията превзема Европа“. Сподели:", "date": "2018.07.12", "title": "Тръмп: Мога и сам да взема решението за излизане на САЩ от НАТО, но не е нужно"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D1%8A%D1%80%D0%B2%D0%B8-%D0%BA%D0%B0%D0%B4%D1%80%D0%B8-%D0%BE%D1%82-%D1%83%D0%BD%D0%B8%D0%BA%D0%B0%D0%BB%D0%BD%D0%B0%D1%82%D0%B0-%D1%81%D0%B2%D0%B0%D1%82%D0%B1%D0%B0-%D0%BD%D0%B0-%D1%81%D0%B2%D0%B5%D1%82%D0%BB%D0%B0%D0%BD%D0%B0-%D0%B8-%D1%85%D1%80%D0%B8%D1%81%D1%82%D0%B8%D1%8F%D0%BD-%D0%B3%D1%83%D1%89%D0%B5%D1%80%D0%BE%D0%B2%D0%B8-%D1%81%D0%BD%D0%B8%D0%BC%D0%BA%D0%B8%D0%B2%D0%B8%D0%B4%D0%B5%D0%BE-news765186.html", "text": "Най-близките приятели и роднини събраха днес Светлана и Християн Гущерови в столичния хотел \"Шератон\", за да отбележат по вълнуващ начин сватбата си. Двамата подписаха официално на 1 юли, но днес избраха да направят партито за щастливия повод. Новото семейство почете традиционните български ритуали и Светлана ритна менчето с цветя, от което стана ясно от какъв пол ще е първата им рожба. Червеното цвете, което излезе първо, издаде че бебето, което ще се появи като № 1 на бял свят, ще е момиченце. Златка Райкова и Моника Валериева бяха сред 100-те гости на именитата сватба. Сподели:", "date": "2018.07.12", "title": "САМО В ПИК! ПЪРВИ КАДРИ от уникалната сватба на Светлана и Християн Гущерови (СНИМКИ/ВИДЕО)"}
{"url": "http://pik.bg/%D0%B4%D1%80%D0%B0%D0%BC%D0%B0-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%BF%D0%BE%D1%87%D0%B8%D0%BD%D0%B0%D0%BB-%D0%BE%D1%82-%D1%81%D1%82%D1%80%D0%B5%D1%81-news764743.html", "text": "Елена Йончева рядко говори за родителите си, но признава, че в годините на активна журналистическа кариера им е причинила много безсънни нощи и ядове. Непрекъснатото напрежение, на което били подложени заради пътуванията ѝ до горещите точки по света, се оказало фатално за нейния баща. Никола Йончев починал вследствие на стреса, а в последните им разговори ѝ споделил, че тежко преживял командировката ѝ в Ирак. Тогава настоящата депутатка от БСП имала сблъсък с хората на „Ал Кайда“, но не физически. По време на снимки те минали с коли, които отгоре имали монтирани автомати. Влезли в бой с бунтовниците, които Йончева интервюирала. „Тогава усетих как сърцето ми щеше да изскочи! Всичко пулсираше в мен. Стреснах се много, бях вцепенена, ужасена, но разбирах всичко, което се случваше. Затова и успях да реагирам адекватно. Когато човекът, който крещеше, застана и насочи автомат срещу мен, се стараех да не го гледам в очите. Да не го предизвиквам...“, разказва за страховития момент журналистката. Въпреки че още тогава гледала да щади родителите си и не им разказвала какво се случва с нея и как, те виждали зловещата картина по света, а след като я посрещнели жива и здрава, водели дълги разговори, в които я убеждавали да се оттегли и да се захване с нещо друго. С майка ѝ Лариса и до ден днешен имали разногласия относно професионалния ѝ път. Тя винаги ѝ казвала, че е крайно време да започне нормална работа – от 10 до 18 ч. „Опитва да ми обяснява колко хубави и прекрасни други неща могат да се правят. Тя много иска аз да стана пиар някъде – работата да е спокойна, доходите – гарантирани. Казва ми: „Защо не станеш един пиар, няма значение къде?“, споделя Елена. Социалистката обаче продължавала да бъде своенравна, а майка ѝ не се съгласявала и с част от решенията, които взимала и по отношение на личния си живот. Възрастната дама се противопоставила на идеята на Елена и настоящия ѝ мъж Пламен да отглеждат детето си в компанията на две големи кучета, разтревожена, че малкият Тео може да развие алергия, а и да му се случат редица други нелепи инциденти по вина на животните. На същото мнение били и родителите на архитекта, но той и Йончева категорично се разграничавали от съветите и желанията им и отглеждали сина си както смятат за добре. Сподели:", "date": "2018.07.12", "title": "ДРАМА В ПИК И \"РЕТРО\"! Бащата на Елена Йончева починал от стрес"}
{"url": "http://pik.bg/%D1%80%D0%B0%D0%B7%D1%80%D0%B0%D1%81%D1%82%D0%B2%D0%B0%D0%BD%D0%B5-%D0%B4%D0%BE%D0%BC%D0%B5%D0%B9%D0%BD%D0%B8%D1%82%D0%B5-%D0%BD%D0%B0-%D0%BA%D0%B8%D1%80%D0%B8%D0%BB%D0%B8%D1%86%D0%B0-%D0%B2%D0%B5%D1%87%D0%B5-%D1%81%D0%B0-3000-news765090.html", "text": "Има около 2000 регистрирани .ею домейни, откакто са пуснати на пазара през 2016-а. Това прави около 3000 домейна на кирилица, защото има и 1000, завършващи с .eu на латиница. Това каза пред БНР Пламена Аржант – ръководител на българския пазар в организацията, която отговаря за европейските домейни. „Усилията на регистъра не приключват с пускането на домейна и регистрацията. Целта ни не е да регистрираме десетки хиляди домейни на годината, а да увеличим знанието на хората, че интернет започва да говори на техния език. Случва се бавно и славно. От Международната организация за домейн имена работят интернет да започне да приема все повече езици и все по-лесно. Проблем евентуално може да има понякога, когато се свързват e-mail клиентите. Понякога за хората представлява трудност да разберат точно техническите параметри за това. Продължаваме да работим\", обяви Аржант. Домейн на кирилица регистрират основно българи, но има и сериозен интерес от известни международни фирми, които се регистрират, за да защитят своята марка и да не позволят на злоупотреба с него и имитации. „Няма как да знаем за тяхната стратегия, но със сигурност големите сайтове говорят различни езици, така че е нещо, което може да се случи в бъдеще – да си свържат кирилическия си сайт със сайта на български, така че да позволят на българските си клиенти най-лесно да достигат до тях“. Български фирми регистрират по два домейна с .eu и .ею. Хората пък обичат да регистрират и личните си имена, за да подсигурят, че този домейн си е техен, ако решат да развиват сайт.\" „Българският пазар е един от най-добре разрастващите се пазари за 2017-а. Той се активизира, което за нас е добър знак, че и .eю домейнът на български ще продължи“. Сподели:", "date": "2018.07.12", "title": "РАЗРАСТВАНЕ! Домейните на кирилица вече са 3000"}
{"url": "http://pik.bg/%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-17-%D0%B3%D0%BE%D0%B4%D0%B8%D1%88%D0%B5%D0%BD-%D1%83%D0%B1%D0%B8%D0%B5%D1%86-%D0%BF%D1%80%D0%B5%D0%B1%D0%B8%D0%BB-%D0%B4%D0%BE-%D1%81%D0%BC%D1%8A%D1%80%D1%82-%D1%81%D0%B2%D0%BE%D1%8F-%D0%BF%D0%BE%D0%B7%D0%BD%D0%B0%D1%82%D0%B0-news765094.html", "text": "На 8 юни срещу 9 юни 2018 г. 17-годишният обвиняем, заедно с пострадалата Е.Р., и други свидетели по делото се събрали в дома на мъж от село Лятно. Почерпили се с алкохол, след което домакинът изгонил пострадалата. Жената отишла до селския магазин, после се върнала отново в къщата. Появата ѝ била забелязана от обвиняемия. Той излязъл на улицата и ѝ нанесъл побой с ритници и юмруци, като я повалил на земята. Е.Р. била настанена в болница, но на 26 юни починала вследствие на жестокия побой. След деянието 17-годишният И.И. и майка му се преместили да живеят в Силистренско. Той е съпричастен и към друго досъдебно производство за нанесена телесна повреда. Окръжната прокуратура в Шумен ще внесе искане в Шуменския окръжен съд за вземане на постоянна мярка за неотклонение \"Задържане под стража\" спрямо И.И. Окръжната прокуратура в Шумен задържа за срок до 72 часа непълнолетния И.И., след като е бил привлечен като обвиняем по досъдебно производство за умишлено убийство по член 115, във връзка с член 63, ал. 2, т. 1 от НК. Това съобщават от пресцентъра на Апелативна прокуратура – Варна. Сподели:", "date": "2018.07.12", "title": "БЕЛЕЗНИЦИ! Задържаха 17-годишен убиец, пребил до смърт своя позната "}
{"url": "http://pik.bg/%D1%88%D0%B5%D1%81%D1%82-%D0%BA%D0%BE%D0%BB%D0%B8-%D0%BE%D1%81%D1%82%D0%B0%D0%BD%D0%B0%D1%85%D0%B0-%D0%B1%D0%B5%D0%B7-%D0%B3%D0%BE%D1%80%D0%B8%D0%B2%D0%BE-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B0%D0%BF%D0%B0%D1%88%D0%B8-%D0%BF%D1%80%D0%BE%D0%B1%D0%B8%D0%BB%D0%B8-%D1%80%D0%B5%D0%B7%D0%B5%D1%80%D0%B2%D0%BE%D0%B0%D1%80%D0%B8%D1%82%D0%B5-news765095.html", "text": "Шест коли, паркирани в съседство на бул. „Източен“ в Пловдив, са станали обекти на посегателства вчера. Според предварителната информация, за времето от 2.00 ч. до 7.00 ч. били пробити резервоарите на колите и източени около 100 литра дизелово гориво, съобщава ТрафикНюз. Съща така, след счупване на стъкла, били отнети три акумулатора и комплект музикални тонколони. На място са извършени огледи от експертна група. Случаят се разследва в рамките на досъдебно производство. Сподели:", "date": "2018.07.12", "title": "Шест коли останаха без гориво в Пловдив! Апаши пробили резервоарите"}
{"url": "http://pik.bg/%D0%BB%D0%BE%D1%88%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D1%81%D0%B8%D0%BD%D0%BE%D0%BF%D1%82%D0%B8%D1%86%D0%B8%D1%82%D0%B5-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B0%D0%B2%D0%B0%D1%82-%D1%80%D0%B0%D0%B4%D0%B2%D0%B0%D0%B9%D1%82%D0%B5-%D1%81%D0%B5-%D0%BD%D0%B0-%D1%85%D1%83%D0%B1%D0%B0%D0%B2%D0%BE%D1%82%D0%BE-%D0%B2%D1%80%D0%B5%D0%BC%D0%B5-%D1%87%D0%B5-%D0%BE%D1%82-%D1%83%D1%82%D1%80%D0%B5-%D1%81%D0%B5-%D0%B7%D0%B0%D0%B4%D0%B0%D0%B2-news765089.html", "text": "Слънчев летен ден ще е днес. В най-горещите часове термометърът ще се колебае между 28 и 34 градуса. В късния следобед е възможно слънцето да се скрие зад облаци в планинските части на Западна България, но валежи са малко вероятни. По крайбрежието ще има приятен морски бриз, който ще държи максималните температури около 28-31 градуса. На север след обяд е възможно да се появят облаци, но няма да вали, съобщава Нова телевизия В следобедните часове с временни увеличения на облачността, но само на отделни места в планинските райони ще превали и прегърми. Ще духа слаб северозападен вятър. Над планините ще е слънчево. По-значителна облачност е възможна след обяд. Ако има валежи, те ще са кратки. Максималната температура на височина 1200 метра ще бъде около 24 градуса, а в по-високите части – около 16 градуса. В пострадалите части на Северозападна България – Мизия, Хайредин и Борован, времето ще е слънчево през следващите дни с максимални температури около 30 градуса. Калта по улиците и в дворовете ще може да изсъхне по-бързо, което ще помогне на хората да се съвземат след пороите, а институциите да почистят уличната мрежа по-лесно. ​До края на седмицата времето ще е повече слънчево, отколкото дъждовно. Кратко захлаждане предстои в петък следобед и през уикенда. Максималните температури ще паднат с 2-3 градуса. Облачността ще се увеличи в Североизточна България и по планините. Сподели:", "date": "2018.07.12", "title": "ЛОША ПРОГНОЗА! Синоптиците предупреждават: Радвайте се на хубавото време, че от утре се задава..."}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D1%80%D0%B5%D0%BB%D0%B8%D1%89%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BF%D1%80%D0%B5%D0%B4-%D0%B1%D1%83%D1%80%D0%B3%D0%B0%D1%81%D0%BA%D0%BE-%D1%83%D1%87%D0%B8%D0%BB%D0%B8%D1%89%D0%B5-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%B2%D0%BB%D0%B5%D1%82%D1%8F-%D0%B2-%D0%BC%D0%B0%D0%B3%D0%B0%D0%B7%D0%B8%D0%BD-news765206.html", "text": "Зрелищна катастрофа стана преди няколко минути на кръстовището на бул. \"Стефан Стамболов\" и ул. \"Дунав\" - до Механотехникума и ТОХ-а. Лек автомобил Тойота с бургаска регистрация буквално влетя в един от магазините на булеварда, разби витрината и потроши инвентара, а малко преди това отнесе предницата на друг автомобил - Пежо 206, предава Флагман. Цяло чудо е, че при катастрофата няма тежко пострадали. Очевидната причина е висока скорост на водача на Тойотата. Той е извадил голям късмет, защото се е разминал между два стълба и забил във витрината на магазина за китайски обувки от 10 лева. Излязъл е от колата без нито една драскотина. Бул. \"Стефан Стамболов\" вечер често се превръща в автомобила писта, особено в района на бар \"Кашмир\". Сподели:", "date": "2018.07.12", "title": "ИЗВЪНРЕДНО! Зрелищна катастрофа пред бургаско училище, автомобил влетя в магазин "}
{"url": "http://pik.bg/%D1%82%D1%80%D1%8A%D0%BC%D0%BF-%D0%BE%D0%B1%D1%8F%D0%B2%D0%B8-%D0%BB%D0%B8%D1%87%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%B2-%D0%BD%D0%B0%D1%82%D0%BE-news765156.html", "text": "Reuters. Президентът на САЩ Доналд Тръмп обяви лична победа на срещата на върха на НАТО в четвъртък, като заяви, че съюзниците са обещали да увеличат чувствително разходите си за отбрана, след като той е провокирал кризисна сесия чрез тирада към европейските лидери, предава „Казах им, че ще съм изключително недоволен ако не увеличат приноса си“, заяви щасливият президент пред репортерите след втория ден на форума на НАТО, когато лидерите на страните-членки клекнаха пред американския държавен глава, за да избегнат задълбочаване на кризата, както коментира американската агенция. „Дадох им да разберат, че съм изключително недоволен“, заяви Тръмп, но призна, че разговорите са приключили при възможно най-добрите условия. „Всичко си дойде на мястото накрая. Беше трудничко за малко“. Официални лица, присъствали на срещата, заявиха, както пише „Ройтерс“, че Тръмп е шокирал присъстващите и е нарушил дипломатическия протокол като се е обърнал към германския канцлер Меркел с първото й име: „Ангела, трябва да направите нещо по този въпрос“. Другите присъстващи, сред които изнервеният от перспективата за руска агресия литовски президент, отрекоха американският президент да е заплашвал да се оттегли от Алианса. Попитан относно това, Тръмп заяви, че може да го направи без одобрението на Конгреса, но засега не се е стигнало до там, предава Фокус. Сподели:", "date": "2018.07.12", "title": "Тръмп обяви лична победа на срещата в НАТО"}
{"url": "http://pik.bg/%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D0%BF%D0%BE%D0%BB%D1%83%D1%87%D0%B8-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BF%D0%BE%D0%BA%D0%B0%D0%BD%D0%B0%D1%82%D0%B0-%D0%B7%D0%B0-%D0%BD%D0%B0%D1%82%D0%BE-%D1%81%D0%BD%D0%B8%D0%BC%D0%BA%D0%B0-news765161.html", "text": "македонската агенция „Макфакс“, цитирана от Фокус. Република Македония получи официално покана за започване на преговори за членство в НАТО. Генералният секретар на Алианса Йенс Столтенберг връчи поканата на премиера на страната Зоран Заев и му честити политическата храброст, предава „Честитя за политическата храброст и отдадеността за по-добро бъдеще“, заяви Столтенберг. „След като бъдат завършени вътрешните процедури и бъде ратифициран договорът, ще седите на една маса със съюзниците и ще имате еднакъв глас с тях“, добави още генералният секретар. Според неговите думи, този ден е празник за Македония. Сподели:", "date": "2018.07.12", "title": "Зоран Заев получи официално поканата за НАТО (СНИМКА)"}
{"url": "http://pik.bg/%D0%B1%D0%BB%D0%BE%D0%BA%D0%B0%D0%B4%D0%B0-%D1%81%D1%82%D0%B0%D1%87%D0%BA%D0%B0-%D0%B2-%D0%B0%D1%82%D0%B8%D0%BD%D1%81%D0%BA%D0%BE%D1%82%D0%BE-%D0%BC%D0%B5%D1%82%D1%80%D0%BE-%D0%B7%D0%B0%D0%B4%D1%80%D1%8A%D1%81%D1%82%D0%B8-%D0%B3%D1%80%D1%8A%D1%86%D0%BA%D0%B0%D1%82%D0%B0-%D1%81%D1%82%D0%BE%D0%BB%D0%B8%D1%86%D0%B0-news765086.html", "text": "Проблеми с транспорта в Гърция в разгара на туристическия сезон. Днес Атина е без метро, което предизвиква огромни задръствания, а железничарите не се отказват от протестите през ден, съобщава БНР. Синдикатите блокираха движението на метрото за 6 часа, за да проведат Общо събрание на работещите. Обсъждат се проблемите с липса на достатъчно служители, ниското заплащане и се очаква да фиксират дата за 24-часова стачка. Работниците в метрото обвиняват ръководството на компанията, че отказва преговори със синдиката. Проблемите в железопътния транспорт също доведоха до протести на железничарите. Те стачкуват през ден, като спират влаковете през три часа. Всички желаещи да пътуват в Гърция с влак до 21 юли са принудени да променят резервации, съобразно часовете и дните на стачните действия. Сподели:", "date": "2018.07.12", "title": "БЛОКАДА! Стачка в атинското метро задръсти гръцката столица"}
{"url": "http://pik.bg/%D0%BA%D0%BE%D0%BB%D0%B0-%D0%BF%D0%BB%D0%B0%D0%BC%D0%BD%D0%B0-%D0%BD%D0%B0-%D0%BF%D1%80%D0%B5%D0%B4%D0%B5%D0%BB%D0%B0-news765150.html", "text": "Лек автомобил се е запалил в района на Предел. Към мястото на инцидента пътува екип на пожарната. По първоначална информация няма пострадали при инцидента. Сподели:", "date": "2018.07.12", "title": "Кола пламна на Предела"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BE%D1%82%D0%BA%D1%80%D0%BE%D0%B2%D0%B5%D0%BD%D0%BE-%D0%BA%D0%B0%D0%B7%D0%B0%D1%85-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%B5%D1%80%D0%B4%D0%BE%D0%B3%D0%B0%D0%BD-%D1%87%D0%B5-%D1%82%D1%83%D1%80%D1%86%D0%B8%D1%8F-%D0%B7%D0%B0-%D0%BD%D0%B0%D1%81-%D0%B5-%D0%B2%D0%B0%D0%B6%D0%B5%D0%BD-%D1%81%D1%8A%D1%81%D0%B5%D0%B4-%D0%BF%D0%B0%D1%80%D1%82%D0%BD%D1%8C%D0%BE%D1%80--news765151.html", "text": "Президентите на България Румен Радев и на Турция Реджеп Ердоган са разговаряли днес в кулоарите на срещата на върха на НАТО в Брюксел. След разговора президентът Радев определи срещата като интересна и продуктивна пред български журналисти. Залогът за нашите добри отношения е взаимното уважение към вътрешнополитическия процес, касаещ дейността на партии и избори. Това за мен остава много ясно условие с Турция да имаме добри отношения, поясни държавният глава, предаде БТА. Той съобщи, че разговорът е засегнал въпроса за газопровода \"Турски поток\". Считам, че България е естественото продължение на тази тръба. Затова двете правителства трябва да работят в конструктивен дух, тъй като Турция е един от факторите, които взимат решения, поясни президентът. Той е запознал своя колега с последните проекти за промяна на закона за вероизповеданията у нас. Още от встъпването ми в длъжност настоявам да има такъв закон, посочи Радев. По неговите думи Ердоган е приел това с добра нагласа. Трябва да работим така, че всички изповедания в България да бъдат удовлетворени от резултатите от този закон, отбеляза Радев. Откровено казах на президента Ердоган, че Турция за нас е важен съсед, партньор и съюзник. Искаме да развиваме добри отношения с Турция и точно затова настоявам между нас да не остават открити въпроси. Затова призовах по възможно най-бързия начин, ред е на Турция да покани за съвместната българо-турска работна група по имуществено-социални въпроси, която да разгледа въпроса с компенсацията на тракийските бежанци, добави той. По повод коментари около участието му в церемонията в Анкара по встъпването в длъжност на Ердоган за пореден мандат президентът Радев посочи, че е избран на поста си от българския народ и действа от негово име, взима решения от негово име. Моят мандат не се дава нито от Европейската комисия, нито съм избиран от българското правителство, добави държавният глава. Сподели:", "date": "2018.07.12", "title": "Румен Радев: Откровено казах на президента Ердоган, че Турция за нас е важен съсед, партньор и съюзник"}
{"url": "http://pik.bg/%D0%B3%D0%BE%D0%BB%D1%8F%D0%BC-%D1%83%D0%B4%D0%B0%D1%80-%D0%BD%D0%B0-%D0%BC%D0%B8%D1%82%D0%BD%D0%B8%D1%87%D0%B0%D1%80%D0%B8%D1%82%D0%B5-%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%BE-%D0%BE%D1%82%D0%BA%D1%80%D0%B8%D1%85%D0%B0-%D0%B7%D0%B0-%D0%BD%D0%B0%D0%B4-100-000-%D0%BB%D0%B5%D0%B2%D0%B0-%D0%B2-%D0%B0%D0%B2%D1%82%D0%BE%D0%B1%D1%83%D1%81-%D1%81-%D0%BF%D1%8A%D1%82%D0%BD%D0%B8%D1%86%D0%B8-news765091.html", "text": "1402,38 грама контрабандни златни изделия откриха в тайник на автобус с пътници митнически и гранични служители на ГКПП Лесово. Автобусът с турска регистрация е пътувал от Турция за България по редовна пътническа линия, управляван от български гражданин. Пристигнал е на Митнически пункт Лесово на 11 юни 2018 г. около 01,20 часа на трасе „Входящи леки автомобили и автобуси”. Екипажът на автобуса и всички пътници са заявили, че не внасят нищо за деклариране, след което е извършена съвместна проверка на превозното средство от екип на митническа мобилна група, служители на Митница Бургас и гранични служители, по постъпило искане от ГД „Гранична полиция”. В хода на проверката са засечени следи от манипулация върху инсталация за отопление до двигателя в автобуса. След демонтаж на съоръжението, във вътрешността му са открити 8 пакета, увити с тиксо, съдържащи 366 бижутерски изделия от злато с общо тегло 1402,38 грама. Шофьорът на автобуса е заявил, че златните накити са негова собственост и са били укрити от него. Контрабандните златни изделия на стойност близо 100 000 лв. са задържани. Автобусът също е задържан като превозно средство, послужило за пренасяне на контрабандата. По случая е образувано досъдебно производство по описа на Митница Бургас, което се провежда от разследващ митнически инспектор  под надзора на Окръжна прокуратура Ямбол. Сподели:", "date": "2018.07.12", "title": "Голям удар на митничарите! Вижте какво откриха за над 100 000 лева в автобус с пътници"}
{"url": "http://pik.bg/%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%BE%D1%82-%D0%B1%D1%80%D1%8E%D0%BA%D1%81%D0%B5%D0%BB-%D1%82%D1%80%D1%8A%D0%BC%D0%BF-%D1%80%D0%B0%D0%B7%D0%B1%D1%83%D0%B4%D0%B8-%D0%B7%D0%B0%D0%BB%D0%B0%D1%82%D0%B0-%D1%81-%D0%B8%D0%B7%D1%8F%D0%B2%D0%BB%D0%B5%D0%BD%D0%B8%D0%B5%D1%82%D0%BE-%D1%81%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%BF%D0%BE%D0%B4%D0%B3%D0%BE%D1%82%D0%B2%D0%B8%D0%BB%D0%B0-%D0%BF%D0%BB%D0%B0%D0%BD%D0%BE%D0%B2%D0%B5-news765155.html", "text": "България е направила национални планове за постигане на 2% от БВП като разходи за отбрана към НАТО до 2024 г. Това каза вицепремиерът и министър на отбраната Красимир Каракачанов пред журналисти след Срещата на държавните и правителствените ръководители на страните-членки на НАТО в Брюксел. Той се пошегува, че с изказването си Тръмп е разбудил залата. „Президентът Тръмп направи заседанието много интересно. Истината е, че той е прав в едно отношение – че има страни, които са постигнали 2% и други страни като България, които са направили свои национални планове за постигане на 2% от БВП до 2024 година. Проектите ни за модернизация са именно част от този план. Има и страни, които смятат, че трябва да се движат с по-бавни темпове. В края на краищата всички сме заинтересувани НАТО, като военно-политически съюз, да има своите възможности и потенциал“, допълни той. „Основният въпрос, за който трябва да бъде поздравено и българското правителство основно е поканата към Македония за членство в НАТО. Това е успех преди всичко за българската балканска политика и политиката на нашето външно министерство“, каза още министърът на отбраната. Процентът е много важен, но много по-важно е как ще изразходваме тези средства, коментира външният министър Екатерина Захариева. Сподели:", "date": "2018.07.12", "title": "Каракачанов от Брюксел: Тръмп разбуди залата с изявлението си! България е подготвила планове за 2% военни разходи от БВП "}
{"url": "http://pik.bg/%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-%D0%BF%D0%BE-%D1%82%D1%80%D0%B8%D0%B1%D1%83%D0%BD%D0%B8%D1%82%D0%B5---%D1%87%D0%B5%D1%80%D0%B2%D0%B5%D0%BD-%D0%B5%D0%BA%D1%81%D1%82%D0%B0%D0%B7-%D0%B0-%D0%BD%D0%B0-%D1%82%D0%B5%D1%80%D0%B5%D0%BD%D0%B0---%D0%B2-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D0%BC%D0%B0%D1%87-news765182.html", "text": "Хиляди \"армейци\" създадоха страхотна атмосфера на \"Българска армия\", подкрепяйки любимия си тим в Европа. При всички скандали и спекулации около ЦСКА, \"червената\" публика препълни Секторите \"А\" и \"В\" за старта на еврокампанията на тима, този сезон. А на терена \"армейците\" надвиха ФК Рига с 1:0 в мач от първия квалификационен кръг на Лига Европа. Добър турнирен резултат за подопечните на Нестор Ел Маестро, но не и впечатляваща игра на домакините. Пинто в 20-ата минута бе близо до гола, но не сполучи. Превес за \"червените\" на старта на срещата, но без много положения за попадение. Огромна подкрепа от феновете на ЦСКА и не достатъчно остри действията от футболистите на отбора до средата на първите 45 минути. В 25-ата минута Жоржиньо също не сполучи в завършващата фаза. Чорбаджийски с глава не намери очертанията на вратата в края на частта. А в последната минута на полувремето гостите пропуснаха шанс да шокират \"армейците\", Черниаускас отрази изключително опасен удар. Без голове до почивката. Тиаго Родригес в 49-ата минута реализира уникално попадение за домакините - 1:0 за ЦСКА. Топката влетя в мрежата след изстрел от изключително голяма дистанция. Зададоха се минути с надмощие на \"червените\" във владеенето на топката, но без сериозни опасности пред вратата на гостите. Влезлият като резерва Джеси на няколко пъти създаде неприятности за защитата на тима от Латвия. До нов гол в срещата обаче не се стигна, така \"армейците\" спечелиха с 1:0 в София. Реваншът ще се проведе след седмица в Рига. Крайният победител ще спори с Адмира Векер във втория предварителен кръг на Лига Европа. Междувременно стана ясно, че \"червените\" привличат бразилеца Мауридес Роке Жуниор. Нападателят идва от Белененсеш, където за последните два сезона е записал 45 мача и 14 гола. В елита на Португалия той също е играл и за Арука, където се разписва 5 пъти и помага на тима да се класира за евротурнирите през сезон 2015/16 година. Таранът е на 24 години, висок е 189 см и е продукт на школата на Интернасионал Порто Алегре. Мауридес няма да може да вземе участие в сблъсъците с Рига в Лига Европа, но при класиране на \"армейците\", ще бъде картотекиран за втория кръг от надпреварата, оповестиха от официалния сайт на \"червените\". След няколко сезона без мачове в евротурнирите - \"армейската\" публика се завърна на сцената на ЕКТ по подобаващ начин, предстои да се види дали \"червеният\" тим ще съумее да зарадва привържениците си с победен рейд в ЛЕ. 30. Черниаускас, 27. Секулич, 4. Чорбаджийски, 5. Бодуров, 3. Жеферсон, 26. Антов, 6. Пинто, 15. Малинов, 20. Тиаго, 7. Жоржиньо, 17. Енрике 12. Озолс, 3. Куракинс, 13. Габовс, 21. Дейвис, 22. Лемажич, 25. Шарич, 26. Панич, 29. Байенко, 34. Черноморджис, 35. Енин, 77. Вусурович Сподели:", "date": "2018.07.12", "title": "На \"Армията\"! По трибуните - \"червен\" екстаз! А на терена - в исторически мач..."}
{"url": "http://pik.bg/%D0%BA%D1%83%D0%BF%D0%BE%D0%BB%D1%8A%D1%82-%D0%BD%D0%B0-%D0%B4%D0%B6%D0%B0%D0%BC%D0%B8%D1%8F%D1%82%D0%B0-%D0%BD%D0%B0-%D0%B5%D1%80%D0%B4%D0%BE%D0%B3%D0%B0%D0%BD-%D0%B2%D0%B5%D1%87%D0%B5-%D1%81%D0%B5-%D0%B2%D0%B8%D0%B6%D0%B4%D0%B0-%D0%BE%D1%82-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BA%D1%8A%D1%80%D0%B4%D0%B6%D0%B0%D0%BB%D0%B8-%D1%81%D0%BD%D0%B8%D0%BC%D0%BA%D0%B8%D0%B2%D0%B8%D0%B4%D0%B5%D0%BE-news765114.html", "text": "Джамията \"кацна\" между „Възрожденци“ и Прилепци. Куполът се вижда от центъра на града. Като построят и минаретата, гледката ще е величествена. Ние сме на такава възраст, че всеки ден сме в храма. Няма да ми се налага да бия път чак до пазара за молитва в централната джамия“, казва пред 24rodopi.com възрастен жител на кърджалийското село Прилепци, който всяка сутрин минава край строителния обект, спуска се към булевард „Христо Ботев“, крачи по ул. „Ангел Кънчев“ и през пасарелката стига до джамията в района на пазара. Догодина тук ще отправям моите молитви към Всевишния, обнадежден е мюсюлманинът от Припелци. Всъщност, новата джамия над кърджалийския квартал „Възрожденци”, която ще бъде най-голямата в България, трябваше да отвори врати на 19 юли 2016 година, но битката на строителите, политическите неразбории и проблемите с финансирането пратиха обекта в бъдещето. Първоначално се предвиждаше молитвеният храм да бъде с площ от 1400 кв.м. и да побира 1500 богомолци, но заради липса на средства се наложи промяна на проекта. Едни строители наляха основите, други строители ще довършат проекта. Финансирането тръгна по една схема, после я промениха, за финализирането може да има още една промяна. Дори първата копка не беше единствена. Само за едно няма спор – парите за новата джамия са от Турция. „Аааа, джамията си ни е подарък от Ердоган. Без негово знание как ще дойдат толкова много милиони тук!?“, разсъждава мюсюлманинът от Прилепци. „Бизнесмени, които изпълняват големи обществени поръчки на Голяма община Бурса, финансират строителството в Кърджали“, разкриха строителен предприемач, който е изпълнявал част от СМР-ата на храма. „Комплексът се намира на стратегическо място, ще може да се види от всяка точка на Кърджали. Проектът и строежът се осъществява с прякото ръководство на Голяма Бурсенска Община, с финансовата помощ на бизнесмени от Бурса. Когато бъде готова ще се превърне в най-големия ислямски център в България\", заяви бившият вече кмет на Голяма Бурсенска община Реджеп Алтепе, когато през май 2016 година инспектира джамията в Кърджали. Новата джамия ще побира 1 500 мюсюлмани, които ще могат да участват едновременно в молитви, а целият комплекс ще е с капацитет 5 хиляди души, бе отбелязано тогава. „Благодаря на бизнесмените от Бурса, които подпомагат проекта. С тяхна помощ за кратко време джамията ще бъде изградена. Надявам се в близко време да я открием\", каза Алтепе. Мюфтията на Кърджали Бейхан Мехмет благодари на бурсенския кмет. „Джамията и културният център към нея ще бъдат едни от най-красивите на Балканите. Придобивката ще промени облика на района. Децата ни ще изучават Корана. Ще се организират конференции в центъра\", каза мюфтията. Припомняме, че реалното строителство на джамията започна в средата на януари 2015 година. На 30 януари 2015 година кръвта на жертвен бик напои земята, курбанът бе даден от кмета на Кърджали инж. Хасан Азис. Строителството на храма първоначално бе оценено на 12 милиона лева, но проектът претърпя промяна и за строителството му ще бъдат усвоени по-малко средства. Сподели:", "date": "2018.07.12", "title": "Куполът на \"Джамията на Ердоган\" вече се вижда от центъра на Кърджали (СНИМКИ/ВИДЕО)"}
{"url": "http://pik.bg/%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5%D1%82%D0%BE-%D0%BD%D0%B0-41-%D0%B3%D0%BE%D0%B4%D0%B8%D1%88%D0%BD%D0%B0-%D0%BF%D0%BE%D0%BB%D1%81%D0%BA%D0%B0-%D1%82%D1%83%D1%80%D0%B8%D1%81%D1%82%D0%BA%D0%B0-news765164.html", "text": "Продължават издирването на 41-годишна полска туристка, за която ПИК съобщи, че е в неизвестност от 10 дни и се издирва от екип на служители на полицията в Поморие и Бургас. На 30 юни Александра Барбара Фулара е напуснала хотел в Поморие, където е била на почивка със семейството си. Тя е висока 162 см, пълна, със чуплива светло-кестенява коса и е облечена с черна рокля с бели и сини цветя. От Бургаската полиция призовават хората, които имат информация за полската туристка, незабавно да съобщят на телефон 112 или в най-близкото полицейско управление. Сподели:", "date": "2018.07.12", "title": "Продължава издирването на 41-годишна полска туристка"}
{"url": "http://pik.bg/%D1%85%D1%8A%D1%80%D0%B2%D0%B0%D1%82%D0%B8%D1%8F-%D0%B2-%D0%B4%D0%B5%D0%BB%D0%B8%D1%80%D0%B8%D1%83%D0%BC-%D0%B8%D0%B7%D0%BF%D1%80%D0%B0%D0%B7%D0%BD%D0%B8%D1%85%D0%B0-%D0%B1%D0%B0%D0%BD%D0%BA%D0%BE%D0%BC%D0%B0%D1%82%D0%B8%D1%82%D0%B5-news765098.html", "text": "Хърватия не спа в нощта след достигането на Лука Модрич и компания до финала на Мондиал 2018 в Русия. Късно снощи \"ватрените\" обърнаха Англия във втория полуфинал от 0:1 до 2:1 след продължения и станаха 13-ата нация с финалист на световни първенства. Съперник на Хърватия в битката за титлата ще бъде отборът на Франция. \"След английската закуска, идва ред на френска салата\", такова заглавие се появи в местната преса. Любопитна статистика около финансовите измерения и отражението върху икономиката публикува \"Ютарни лист\". Оказва се, че в дните, когато е играл хърватският национален отбор, броят на транзакциите на банкомати се е увеличавал с 30 процента спрямо същия ден преди година. Парите основно са отивали за консумация в заведенията, които са били пълни до дупка. Транзакциите с дебитни карти на ПОС-терминали също бележат ръст от 18 процента. От тази финансова лудост печелят всички - от фризьорките, които са заети да правят патриотични прически, до майсторите на грила и търговците на спортни стоки. От правителството поздравиха отбора чрез Туитър. Президентът на страната Колинда Грабар-Китарович не успя да изгледа на живо полуфинала с Англия, тъй като се намира на среща на НАТО в Брюксел, но честити на всички чрез профила си във Фейсбук. \"Хора мои, велико е! Браво, ватрени, Браво на всички фенове! Хърватия е на финааал\", изпадна в еуфория Китарович. Сподели:", "date": "2018.07.12", "title": "Хърватия в делириум! Изпразниха банкоматите"}
{"url": "http://pik.bg/%D1%80%D1%83%D1%81%D0%B5-%D0%BF%D1%80%D0%B5%D0%B4%D0%BF%D1%80%D0%B8%D0%B5-%D0%BC%D0%B5%D1%80%D0%BA%D0%B8-%D1%81%D1%80%D0%B5%D1%89%D1%83-%D0%B0%D1%84%D1%80%D0%B8%D0%BA%D0%B0%D0%BD%D1%81%D0%BA%D0%B0-%D1%87%D1%83%D0%BC%D0%B0-%D0%BF%D0%BE-%D1%81%D0%B2%D0%B8%D0%BD%D0%B5%D1%82%D0%B5-news765096.html", "text": "Днес се проведе заседание на Постоянно действащата междуведомствена областна епизоотична комисия. То беше водено от заместник областния управител на област Русе г-н Свилен Иванов. Поводът беше влошената епизоотична обстановка в Румъния по отношение на болестта Африканска чума по свините и опасността от навлизане на заболяването на българска територия. По време на срещата беше посочено, че към 4 юли тази година са отчетени 232 огнища на болестта в северната ни съседка, като последното е в Констанца, която е още по-близо до границата с България. С цел предпазване и недопускане възникването и разпространението на болестта в област Русе бяха приети мерки, изискващи незабавното провеждане на заседания на Общинските епизоотични комисии, извършването на постоянен ветеринарномедицински контрол по отношение спазването на мерките за биосигурност в свиневъдните обекти, незабавното информиране на обслужващия и официалния ветеринарни лекари в случай на повишена смъртност при свините, както и незабавното информиране на официалния ветеринарен лекар за всички намерени умрели диви свине, а също и при промяна на здравния статус, поведение и изменения, открити по вътрешните органи на отстреляните диви свине при първична обработка. Сред мерките, които се предвиждат още са изготвянето и връчването на предписания на собствениците на свиневъдни обекти за стриктно спазване на мерките за биосигурност, извършването на инвентаризация на личните стопанства, отглеждащи свине за лични нужди в населените места от региона, както и засилен контрол на личния багаж на пътниците, идващи от страни с установена Африканска чума по свинете. Освен посоченото по-горе ще бъде необходимо от страна на Община Русе и Областно пътно управление да се предприеме почистване на терена около пътя между Русе и Мартен и съответно поставянето на контейнери за смет. Областната дирекция по безопасност на храните в Русе остава в състояние на повишена епизоотична готовност и в случай на влошаване на обстановката ще бъде свикано спешно заседание на комисията, на което при необходимост да се набележат допълнителни мерки за предприемане. Сподели:", "date": "2018.07.12", "title": "Русе предприе мерки срещу африканска чума по свинете"}
{"url": "http://pik.bg/%E2%80%9E%D0%B8%D0%BD%D0%B2%D0%B5%D1%81%D1%82%D0%B1%D0%B0%D0%BD%D0%BA%E2%80%9D-%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-%D0%BF%D1%80%D0%B8%D0%B4%D0%BE%D0%B1%D0%B8-%D0%BF%D0%BE-%D0%BC%D0%B0%D0%BB%D0%BA%D0%B0%D1%82%D0%B0-%D0%B1%D0%B0%D0%BD%D0%BA%D0%B0-%D0%BD%D0%B0-%D1%86%D0%B2%D0%B5%D1%82%D0%B0%D0%BD-%D0%B2%D0%B0%D1%81%D0%B8%D0%BB%D0%B5%D0%B2-news765166.html", "text": "\"Инвестбанк\" АД успешно финализира сделката по придобиване на 100 процента от акциите от капитала на Търговска банка \"Виктория\" ЕАД, предаде Би Ти Ви, като се позова на БТА. Придобиването е факт след получаване на нужните одобрения от компетентните регулаторни органи. Продажбата на акциите е регистрирана в \"Централен депозитар\" АД. Следващият етап от процеса, съгласно стратегията на \"Инвестбанк\" АД, е преобразуване на \"ТБ Виктория\" ЕАД чрез вливане в новия едноличен собственик. Това ще доведе до повишаване стойността на балансовите активи на \"Инвестбанк\" АД. ТБ „Виктория” почти не е работила под това име. В началото на 2014 г. КТБ купи българското подразделение на „Креди Агрикол” и го ребрандира, но буквално по същото време основната банка на Цветан Василев изпадна в неплатежоспособност. Според него това стана под давлението на прокуратурата и определени политически и бизнес кръгове, а според прокуратурата и гореспоменатите политически и бизнес кръгове Корпоративна банка е функционирала като лична касичка за собственика си и се е сгромолясала под собствената си тежест. Така „Виктория” се оказа на тезгяха. Кредитният й портфейл беше разпродаден още в края на 2014 г. и началото на 2015 г. и сега най-ценното, което притежава, е лицензът. Кандидати освен „Инвестбанк” бяха и БАКБ, „Вабо Интернал” АД  и група австрийски инвеститори. Снимка: Би Ти Ви Сподели:", "date": "2018.07.12", "title": "„Инвестбанк” окончателно придоби по-малката банка на Цветан Василев"}
{"url": "http://pik.bg/%D1%87%D1%83%D0%B4%D0%BE-%D0%BE%D1%82-%D0%BF%D1%80%D0%B8%D1%80%D0%BE%D0%B4%D0%B0%D1%82%D0%B0-%D0%BA%D1%83%D1%80%D0%BA%D1%83%D0%BC%D0%B0%D1%82%D0%B0-%D0%B7%D0%B0%D0%B1%D0%B0%D0%B2%D1%8F-%D1%80%D0%B0%D1%81%D1%82%D0%B5%D0%B6%D0%B0-%D0%BD%D0%B0-%D1%82%D1%83%D0%BC%D0%BE%D1%80%D0%B0-news764840.html", "text": "Куркуминът - основната съставка на куркумата, може да засили ефикасността на лекарствата срещу рак, защото забавя растежа на туморите, съобщи в. \"Дейли мейл\", позовавайки се на американски учени. Макар и самата подправка или хранителни добавки с нея да не могат да лекуват рак, откритието на учените от университета на Калифорния може да доведе до нови терапии. Куркуминът, за който вече беше известно, че има противоракови свойства, се оказа 500 пъти по-силен, отколкото се мислеше досега. Лабораторни изследвания показаха, че когато се използва с обичайно лекарство за вид рак на кръвта (кафрилзомиб), той засилва действието му и намалява страничните ефекти. Характерно за туморите е, че могат да растат бързо и неконтролируемо. Куркуминът забавя това, защото се свързва в кръвта с ензим и когато това стане, клетките не се възпроизвеждат толкова бързо. Сподели:", "date": "2018.07.12", "title": "ЧУДО ОТ ПРИРОДАТА! Куркумата забавя растежа на тумора"}
{"url": "http://pik.bg/%D1%88%D0%BE%D1%84%D1%8C%D0%BE%D1%80-%D0%BD%D0%B0-%D0%BA%D0%B0%D0%BC%D0%B8%D0%BE%D0%BD-%D1%81%D0%B5-%D0%B7%D0%B0%D0%B1%D0%B8-%D0%B2%D1%8A%D0%B2-%D0%B2%D0%BB%D0%B0%D0%BA-%D0%BD%D0%B0-%D0%B6%D0%BF-%D0%BF%D1%80%D0%B5%D0%BB%D0%B5%D0%B7-%D0%B2-%D1%82%D1%80%D0%BE%D1%8F%D0%BD-news765099.html", "text": "Товарен автомобил, шофиран от врачанин, се заби във влак на прелез в Троян. Инцидентът е станал вчера около 16.50 часа на ж.п. съоръжението на улица \"Акад. Ал. Балевски\", съобщава \"БулНюз\". Ударът е бил между камион \"Скания\" с прикачено полуремарке, управляван от 43-годишен мъж от Враца, и пътническия влак, пътуващ по линията Троян - Левски. При сблъсъка не са пострадали хора, но са нанесени материални щети и по двете превозните средства. Пробите за алкохол на водачите са отрицателни, по случая е образувано досъдебно производство. Сподели:", "date": "2018.07.12", "title": "Шофьор на камион се заби във влак на жп прелез в Троян"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D1%80%D1%83%D0%BC%D1%8F%D0%BD%D0%B0-%D1%87%D0%B5%D0%BD%D0%B0%D0%BB%D0%BE%D0%B2%D0%B0-%D1%85%D0%B2%D1%8A%D1%80%D0%BB%D0%B8-%D0%BC%D0%B0%D1%81%D0%B0-%D0%BF%D0%B0%D1%80%D0%B8-%D0%B2-%D1%81%D0%BA%D1%8A%D0%BF%D0%B8-%D0%B1%D1%83%D1%82%D0%B8%D1%86%D0%B8-%D1%81-%D1%85%D0%BE%D0%BD%D0%BE%D1%80%D0%B0%D1%80-%D0%BE%D1%82-%D1%86%D0%B2%D0%B5%D1%82%D0%B0%D0%BD-%D0%B2%D0%B0%D1%81%D0%B8%D0%BB%D0%B5%D0%B2-%D1%81%D0%BD%D0%B8%D0%BC-news764935.html", "text": "Помните ли коя беше Румяна Ченалова? Едната от „двете каки“ с „гнилите ябълки“ отново изпълзя от нафталина и обикаля медиите, за да защитава интересите на Цветан Василев. Този път безработната към днешна дата магистратка се е заела да потвърждава пусната точно от „онези записи“ фалшива новина срещу премиера Бойко Борисов. Банкерът-беглец режисира от Белград цяла фейк кампания срещу министър-председателя с лъжи за „гръцки острови“ и „къщи в Барселона“. Прословутата къща в Барселона се появи за първи път през 2016 г. точно в „изтеклите“ в „Биволъ“ записи на Румяна Ченалова, Владимира Янева и Момчил Мондешки. Именно в тези записи със съмнителна автентичност, правени от самите герои в тях, се роди и твърдението, че Борисов е купил имот на любовница в Испания, пише \"България утре\". Тогава обаче постановката, чиято цел беше изнудване на премиера от страна на Цветан Василев, претърпя пълен крах. Затова 2 години по-късно същите герои претоплят старата лъжа с надежда за по-добър изход. След претоплянето на лъжата от анонимна Фейсбук група, някогашната съдийка се включи по телефона при Сашо Диков в „Евроком“, за да я потвърди. „Нямам какво да добавя освен това, което всички които са слушали записите от Янева-гейт знаят. Освен че Владимира Янева е била достатъчно близка с премиера Борисов“, изчете стария сценарий Ченалова. Това можело да бъде „установено по много начини“ и така нататък всичко, което вече сме слушали през 2016 г. По-интересното е, че само часове по-късно Ченалова вече обикаляше в модните бутици в „Мол Парадайз“, пише изданието. С хонорара от чакащия екстрадиция Василев едната „кака“ зареди гардероба си с най-новата колекция на „Зара“. Ченалова надлежно изпробва новото зареждане за летния сезон, където няма дреха под 100 лева и дефилира с тях в бутика. На снимките от „модното дефиле“ с последния транш от Сърбия може да се насладите по-долу. Сподели:", "date": "2018.07.12", "title": "СКАНДАЛНО! Румяна Ченалова хвърли маса пари в скъпи бутици с хонорар от Цветан Василев (СНИМКИ)"}
{"url": "http://pik.bg/%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%BA%D0%BE%D0%BD%D1%82%D1%80%D0%B0-%D0%BD%D0%B0-%D1%82%D1%80%D1%8A%D0%BC%D0%BF-%D0%BD%D1%8F%D0%BC%D0%B0-%D0%B4%D0%B0-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0%D0%BC%D0%B5-%D1%80%D0%B0%D0%B7%D1%85%D0%BE%D0%B4%D0%B8%D1%82%D0%B5-%D1%81%D0%B8-%D0%B7%D0%B0-%D0%BE%D1%82%D0%B1%D1%80%D0%B0%D0%BD%D0%B0-news765167.html", "text": "Министър-председателят на Италия Джузепе Конте изключи възможността за увеличаване на разходите за отбрана. Той заяви това вчера на пресконференция след края на срещата на върха на НАТО в Брюксел, предава ТАСС. \"Италия наследи определени задължения по отношение на финансирането на НАТО, които не сме променяли, затова няма да правим допълнителни разходи“, заяви Конте, цитиран от \"Фокус\". В момента разходите на Италия за отбрана съставят около 1% от брутния вътрешен продукт, отбелязва ТАСС. Сподели:", "date": "2018.07.12", "title": "Италианският премиер контра на Тръмп: Няма да увеличаваме разходите си за отбрана"}
{"url": "http://pik.bg/%D0%B1%D1%8E%D0%B4%D0%B6%D0%B5%D1%82%D0%BD%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%BF%D1%80%D0%B8%D0%B5-%D0%B1%D0%B5%D0%B7%D0%B4%D0%B8%D0%BC%D0%BD%D0%B8%D1%82%D0%B5-%D1%86%D0%B8%D0%B3%D0%B0%D1%80%D0%B8-%D0%BF%D0%BE%D1%81%D0%BA%D1%8A%D0%BF%D0%B2%D0%B0%D1%82-%D0%BE%D1%82-1-%D0%BE%D0%BA%D1%82%D0%BE%D0%BC%D0%B2%D1%80%D0%B8-news765169.html", "text": "Бездимните цигари поскъпват от 1 октомври. Това реши бюджетната комисия в парламента. С увеличението на акциза, цената на новия тип цигари ще се вдигне от 5,50 на 6,50 лева. Първоначалното предложение на ГЕРБ, което предизвика спорове, предвижда двоен скок - на 10 лева. „Акцизната ставка ще стане 233 на килограм тютюн, което означава, че тези изделия нагреваемите тютюни, ще имат акциз до 40% от размера на акциза на конвенционалните цигари”, обясни Менда Стоянова. Сподели:", "date": "2018.07.12", "title": "Бюджетната комисия прие: Бездимните цигари поскъпват от 1 октомври"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B1%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D1%81%D0%BD%D0%B0%D1%85%D0%B0-%D0%BD%D0%B0-%D0%B4%D0%BE%D0%B3%D0%B0%D0%BD-%D0%BD%D0%B0-%D1%8F%D1%85%D1%82%D0%B0-%D0%B2-%D0%B3%D1%8A%D1%80%D1%86%D0%B8%D1%8F---%D1%81%D1%82%D0%B0%D0%B2%D0%B0-%D0%B4%D1%8F%D0%B4%D0%BE-%D0%BF%D1%80%D0%B5%D0%B7-%D0%B7%D0%B8%D0%BC%D0%B0%D1%82%D0%B0-%D0%BA%D1%80%D1%8A-news765120.html", "text": "Ахмед Доган ще става дядо през зимата. С първороден внук ще го дари синът му Демир, който през декември навършва 33 години. Майката на бебето – Памела, е 10 години по-млада от наследника на Доган и в края на май месец се дипломирала като спортен мениджър в НСА. Според близки до почетния председател на ДПС внучето ще бъде кръстено на него, независимо дали ще бъде момче или момиче. Доган обаче се надявал повече на мъжко бебе, за да може да бъде продължител на фамилията му. Още преди да се роди, внучето на Сокола вече живее като звезда. В момента бременната Памела и Демир са се скрили от изостреното към тях внимание на гръцки остров, където всеки ден се глезят с разходки в открито море на частна яхта. Лично Доган-младши управлявал плавателния съд, а уменията придобил още като юноша от своя баща, също известен любител на яхтите. Памела обаче била доста предпазлива, не се излагала директно на слънчевите лъчи, не скачала в хладните тюркоазени води и пазела леко наедрялото си коремче с ефирни копринени туники. С Демир прекарвали на палубата по повече от 8 часа и всеки ден оставали в морето поне до залез-слънце. Синът на Доган непрекъснато бдял над приятелката си и се стараел да угажда на всеки неин каприз. Приготвял ѝ разкошни обеди в луксозната кухня на яхтата, като вместо на морските дарове бъдещата майка наблягала на пържолите, от което може да се гадае за пола на бебето. Според народните поверия, щом на бременната ѝ се хапва месо и солено, значи новороденото ще бъде момче. Памела и Демир са заедно от съвсем скоро. Близки до най-желания милионерски наследник издават, че се влюбили преди около 2 месеца. Допреди това Доган-младши движеше с друга апетитна красавица – Илияна, с която бяха двойка почти година и обиколиха света. Първата публична поява на новата снаха на почетния председател на ДПС бе преди няколко седмици, когато Памела придружи гаджето си на сватбата на кмета на община Белица, който е негов дългогодишен приятел. Демир кумуваше на младоженеца, а любимата му бе просто специален гост. За специалния повод тя бе подбрала официална черна рокля, от която коремчето ѝ не изпъкваше, но фактът, че не пие алкохол и не пуши цигари, само потвърди новината, че със сина на Доган чакат дете. В разгара на купона красивата Памела пък се похвали със снимка, че е хванала букета на булката, а приятелките ѝ шеговито коментираха, че е крайно време и нямат търпение да облече бяла рокля. Сподели:", "date": "2018.07.12", "title": "САМО В ПИК И \"РЕТРО\"! Бременната снаха на Доган на яхта в Гърция - става дядо през зимата, кръщават бебето на него (СНИМКИ)"}
{"url": "http://pik.bg/%D1%87%D1%83%D0%B4%D0%BE-%D0%B6%D0%B8%D0%B2%D0%B0-%D0%B2%D0%BE%D0%B4%D0%B0-%D1%82%D0%B5%D1%87%D0%B5-%D0%BA%D1%80%D0%B0%D0%B9-%D1%81%D0%B5%D0%BB%D0%BE-%D1%8F%D0%BD%D0%BA%D0%BE%D0%B2%D0%BE-news765013.html", "text": "Около 5000 лева е отделила Община Смядово за изграждането на чешма до село Янково, за която местните твърдят, че е с лековита вода, съобщава БНР. Водата е докарана от извор, намиращ се на малко повече от километър от чешмата, а всички в селото вече вярват, че лекува всякакви стомашни проблеми, разказа кметът на Янково Веселин Петков. \"Водата е на километър. Аз съм работил във ВиК и лично съм се заел да я прекарам до тук. Нашият общински багер изкопа канала, положихме тръбата и вече имаме идея как да бъде благоустроен районът. Ще направим отбивка, също и беседка\", посочи той. Чешмата и паркингът до нея ще бъдат изградени до края на лятото с доброволен труд и общинска техника и материали. Сподели:", "date": "2018.07.12", "title": "ЧУДО! Жива вода тече край село Янково"}
{"url": "http://pik.bg/%D0%BE%D0%B1%D0%BB%D0%B0%D1%81%D1%82%D0%BD%D0%B8%D1%8F%D1%82-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D1%81%D0%BE%D1%84%D0%B8%D0%B9%D1%81%D0%BA%D0%B0-%D0%BE%D0%B1%D0%BB%D0%B0%D1%81%D1%82-%D0%B8%D0%BB%D0%B8%D0%B0%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D0%B5-%D0%BF%D0%BE%D0%BA%D0%B0%D0%BD%D0%B5%D0%BD-%D0%B7%D0%B0-%D0%B3%D0%BB%D0%B0%D0%B2%D0%B5%D0%BD-%D0%BB%D0%B5%D0%BA%D1%82%D0%BE%D1%80-%D0%BD%D0%B0-%D0%BA%D0%BE%D0%BD%D1%84%D0%B5%D1%80-news765157.html", "text": "Областният управител  на Софийска област Илиан Тодоров е поканен за главен лектор на конференция на тема: „Тероризъм и заплахи в градовете“, организирана от Федерацията на местните власти на Държавата Израел. Конференцията ще се проведе в началото на следващата година в Тел Авив. На  конференцията ще бъде дискутирано как  да се справим с терористичните заплахи в градовете без да се нарушава градският ритъм, превенцията на тероризма, киберсигурността, екстремизма. Всички разходи по пътуването  и пребиваването на Тодоров се поемат от организаторите от Израел. Сподели:", "date": "2018.07.12", "title": "Областният управител  на Софийска област Илиан Тодоров е поканен за главен лектор на конференция за тероризма в Тел Авив"}
{"url": "http://pik.bg/24-%D0%B3%D0%BE%D0%B4%D0%B8%D1%88%D0%B5%D0%BD-%D1%88%D0%BE%D1%84%D1%8C%D0%BE%D1%80-%D0%B1%D0%BB%D1%8A%D1%81%D0%BD%D0%B0-%D1%80%D1%83%D1%81%D0%BD%D0%B0%D0%BA-%D0%BD%D0%B0-%D0%B7%D0%B5%D0%B1%D1%80%D0%B0-%D0%B2-%D0%BF%D0%BE%D0%BC%D0%BE%D1%80%D0%B8%D0%B5-news765103.html", "text": "24-годишен помориец блъсна пешеходец на зебра в морския град. Инцидентът е станал късно снощи на пешеходната пътека на ул. \"Княз Борис I\" пред хотел \"Сънсет Ризорт\", съобщава Флагман. Пострадалият е 52-годишен турист - руски гражданин, постоянно пребиваващ в Бургас. За щастие мъжът се е разминал с леки наранявания и е оставен за домашно лечение. Сподели:", "date": "2018.07.12", "title": "24-годишен шофьор блъсна руснак на зебра в Поморие"}
{"url": "http://pik.bg/%D0%B4%D0%B6%D0%BE%D0%B1%D0%BD%D0%B0-%D0%B5%D0%BD%D1%86%D0%B8%D0%BA%D0%BB%D0%BE%D0%BF%D0%B5%D0%B4%D0%B8%D1%8F-%D0%BD%D0%B0-%D1%80%D0%B8%D0%B1%D0%B8%D1%82%D0%B5-%D1%80%D0%B0%D0%B7%D0%BA%D1%80%D0%B8%D0%B2%D0%B0-%D1%82%D0%B0%D0%B9%D0%BD%D0%B8%D1%82%D0%B5-%D0%BD%D0%B0-%D1%80%D0%B8%D0%B1%D0%BE%D0%BB%D0%BE%D0%B2%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news765158.html", "text": "Очаквайте от следващия четвъртък  по всички вестникарски павилиони Риболовът е изкуство с многобройни тънкости, а за успеха му – много преди доброто оборудване и такъми – са необходими базисни познания. Общият брой видове риби, които се срещат в нашите езера, реки, язовири и по крайбрежието на Черно море, надхвърля 200 – в това число и такива, които се появяват епизодично и доброто им познаване от голямо значение. Да се ориентирате в това голямо видово разнообразие, ще ви помогне новата с автор Петър Делчев, която се очаква на книжния пазар следващия четвъртък. Тя има познавателна и изцяло практическа насоченост. Книгата представя онези около 100 сладководни, морски и проходни видове, които най-често се закачат на кукичката на въдичаря, и отговаря на въпросите: Като бонус – получавате Закона за рибарството и аквакултурите и за приготвянето на най-вкусните риби. Справочното томче джобен формат ще откриете в четвъртък - 19 юли, на всички вестникарски павилиони в страната на цена 8.99 лв. Книгата е с логото на издателство \"Милениум\", в чийто каталог ще откриете и . Сподели:", "date": "2018.07.12", "title": "\"Джобна енциклопедия на рибите\" разкрива тайните на риболова в България"}
{"url": "http://pik.bg/%D1%83%D0%B6%D0%B0%D1%81%D1%8A%D1%82-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%BE%D1%89%D0%B5-%D0%B5%D0%B4%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0---%D0%BF%D0%BE%D0%BC%D0%BB%D1%8F%D1%85%D0%B0-%D1%81%D0%B5-%D1%82%D1%80%D0%B8-%D0%BA%D0%BE%D0%BB%D0%B8-%D1%82%D0%BE%D0%B7%D0%B8-%D0%BF%D1%8A%D1%82-%D0%B8%D0%BC%D0%B0-%D0%B8-%D1%80%D0%B0%D0%BD%D0%B5%D0%BD-news765159.html", "text": "Ужасът на магистрала \"Тракия\" днес продължава с пълна сила! Петима души са в болница след четвърта катастрофа, станала днес на 133 км. Сигналът е получен към 14:30 часа, предава \"Фокус\". Ударът е между три автомобила – един с българска регистрация и два с чужда. В болница за прегледи са закарани петима чужденци, като се изчакват резултатите от прегледите им. Единствената добра новина от цялата серия пътни инциденти е, че няма загинали. Сподели:", "date": "2018.07.12", "title": "УЖАСЪТ НА \"ТРАКИЯ\" ПРОДЪЛЖАВА! Още една катастрофа - помляха се три коли, този път има и ранени"}
{"url": "http://pik.bg/%D1%82%D1%83%D1%80%D0%B8%D1%81%D1%82%D0%B8%D1%87%D0%B5%D1%81%D0%BA%D0%B0-%D0%B4%D0%B5%D1%81%D1%82%D0%B8%D0%BD%D0%B0%D1%86%D0%B8%D1%8F-%D1%84%D1%80%D0%B0%D0%BD%D1%86%D1%83%D0%B7%D0%B8-%D0%B8-%D0%B8%D1%81%D0%BF%D0%B0%D0%BD%D1%86%D0%B8-%D1%81%D0%B8-%D1%85%D0%B0%D1%80%D0%B5%D1%81%D0%B0%D1%85%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-news765051.html", "text": "Промяна в профила на чуждите туристи, посетили Пловдив и областта през последните месеци, регистрират от Националния статистически институт, цитиран от \"Марица\". Според специалистите през май най-голяма част от гостите ни са били от Франция и Испания /по 10%/. Така пътуващите от двете Западноевропейски държави са изпреварили традиционните лидери от Турция /9,5%/ и Гърция /6,3%/. Две трети от чуждестранните туристи избират да спят в 4- и 5-звездни хотели в Пловдив и областта, сочи още статистиката. Този избор са направили 68,1%, докато при българските туристи процентът е 27.2%. В местата за настаняване с 3 звезди са осъществени 26.3% от нощувките на чужденци и 45.1% - на български граждани, а в тези с под 3 звезди - дяловете са съответно 6.4 и 27.7%. Средният брой реализирани нощувки от чужденците във всички места за настаняване в областта през май 2018 г. е 2.4. Пренощувалите лица в местата за настаняване през май 2018 г. увеличават броя си (44 900) спрямо май 2017 година с 11.6%. Относителният дял на българите е 68.1% от всички пренощували лица. Пренощувалите чужденци са 14 300, като 63.1% от тях са нощували в хотели с 4 и 5 звезди и са реализирани средно 2.6 броя нощувки. Приходите от нощувки през май 2018 г. достигат 4.7 млн. лв., като от чужди граждани те са 2.3 млн., а от български - 2.4 млн. лева. В сравнение с май 2017 г. е регистрирано увеличение на приходите от нощувки с 22.2%, съответно от български граждани с 23.7%, а от чужденците - с 20.6%. Като цяло заетостта на леглата се увеличава спрямо май 2017 г. с 0.4 процентни пункта. При местата за настаняване с 4 и 5 звезди увеличението е с 3.9 процентни пункта, при тези с 1 и 2 звезди - с 0.1 процентни пункта, докато при останалите с 3 звезди имаме намаление с 2.2 процентни пункта. През май 2018 г. в Пловдивска област са функционирали 191 места за настаняване с над 10 легла - хотели, мотели, къмпинги, хижи и други места за краткосрочно настаняване. Броят на стаите в тях е 4.9 хил., а на леглата - 9.3 хиляди. В сравнение с май 2017 г. общият брой на местата за настаняване (функционирали през периода) се увеличава със 7.3%, а леглата в тях - с 2.7%. Сподели:", "date": "2018.07.12", "title": "ТУРИСТИЧЕСКА ДЕСТИНАЦИЯ! Французи и испанци си харесаха Пловдив"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D1%81%D0%BF-%D0%B4%D0%B0%D0%B2%D0%B0-%D1%82%D0%B0%D0%BA%D1%81%D0%B8%D1%82%D0%B5-%D0%B7%D0%B0-%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%82%D0%B8%D0%B2%D0%BD%D0%B8-%D0%B4%D0%B5%D0%BB%D0%B0-%D0%BD%D0%B0-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D0%BE%D0%BD%D0%BD%D0%B8%D1%8F-%D1%81%D1%8A%D0%B4-%D0%BE%D0%B1%D0%BD%D0%BE%D0%B2%D0%B5-news765088.html", "text": "Ще се противопоставим категорично на увеличението на таксите в административното правораздаване като го атакуваме пред Конституционния съд. Това каза на брифинг в Народното събрание депутатът от ПГ на БСП Явор Божанков. „Промените, които се извършват в административното правораздаване са много, в повечето случаи в правилната посока. То се нуждае от осигуряване“, обясни той. „Има и такива, при които губим баланса между ускоряване и правото и достъпа на гражданите до правосъдие. Именно такава промяна е увеличаването на таксите в административното производство. Те се увеличават до 900 пъти“, изтъкна Явор Божанков. „Например за една касационна жалба от юридическо лице таксата се увеличава от 25 на 370 лева. Това е 14 пъти. За едно обжалване при материален интерес на юридическо лице от 5 лева на 4500 лева, това е увеличаване до 900 пъти“, обясни депутатът. „До момента признаваме, че таксите бяха ниски и не покриваха разходите. Това е проблем за правосъдието ни, но в България правният принцип казва, че всяка такса трябва да покрива определен разход“, коментира Явор Божанков. „Няма да преувеличим, ако кажем, че таксите се определят с гледане в тавана“, обяви той. „Ако вземем предвид изключително ниските доходи на гражданите, можем да твърдим, че увеличението ще ограничи от правосъдие много български граждани“, заяви депутатът от левицата. „До момента всяка несправедлива такса можеше да се атакува в съда от гражданите. С въвеждането на таксите в закон, те вече могат да се обжалват само пред Конституционния съд“, каза още той. Сподели:", "date": "2018.07.12", "title": "ИЗВЪНРЕДНО В ПИК TV! БСП дава таксите за административни дела на Конституционния съд (ОБНОВЕНА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%88%D0%B5%D1%84%D1%8A%D1%82-%D0%BD%D0%B0-%D0%B2%D0%BA%D1%81-%D0%BB%D0%BE%D0%B7%D0%B0%D0%BD-%D0%BF%D0%B0%D0%BD%D0%BE%D0%B2-%D1%81%D1%8A%D0%B4%D0%B8-%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%B7%D0%B0-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%BE-%D0%BF%D1%80%D0%B8%D0%B4%D0%BE%D0%B1%D0%B8%D1%82%D0%BE-%D0%B8%D0%BC%D1%83%D1%89%D0%B5%D1%81%D1%82-news765083.html", "text": "Шефът на ВКС Лозан Панов съди Комисията за незаконно придобито имущество, за да отмени наказателното постановление, заради което е глобен с 1000 лева, тъй като не е подал имуществена декларация пред Инспектората на Висшия съдебен съвет. Панов обаче твърди, че го е направил и отказва да плаща глобата. Съдът даде ход на делото. Лозан Панов се появи и заяви, че сам ще се защитава. Според антикорупционния орган КОНПИ обаче декларации трябва да бъдат подадени към двете институции. Заради това му е наложена и административната глоба от 1000 лева, която той обжалва. Очаква се съдът да излезе с решение до месец. От 1.01.2017 г има промяна на закона според която председателите на ВКС и ВСС и главният прокурор трябва да подават своите данъчни декларации към инспектората па ВСС, което, според Лозан Панов, автоматично отменя подаването но декларация към Сметната палата Съдът приема като доказателства разпечатки от интернет. Пред съда Лозан Панов изтъкна, че в срок си е подал декларацията към инспектората и че не е бил длъжен да подава към Сметната палата. Той заяви, че не е създал никакви конфликти. Сподели:", "date": "2018.07.12", "title": "ИЗВЪНРЕДНО В ПИК TV! Шефът на ВКС Лозан Панов съди комисията за незаконно придобито имущество заради 1000 лева (ОБНОВЕНА)"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BC%D0%B8%D1%80%D0%B8%D1%88%D0%B5-%D0%BD%D0%B0-%D0%BE%D0%B3%D1%80%D0%BE%D0%BC%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D1%82%D1%80%D1%8A%D0%BC%D0%BF-%D0%BE%D1%82%D0%BC%D0%B5%D0%BD%D0%B8-%D0%B2%D1%81%D0%B8%D1%87%D0%BA%D0%B8%D1%82%D0%B5-%D1%81%D0%B8-%D0%B4%D0%B2%D1%83%D1%81%D1%82%D1%80%D0%B0%D0%BD%D0%BD%D0%B8-%D1%81%D1%80%D0%B5%D1%89%D0%B8-%D0%B2-news765108.html", "text": "ТАСС. Президентът на САЩ Доналд Тръмп отмени всички двустранни срещи, които трябваше да проведе в четвъртък в Брюксел, включително тази с румънския си колега Клаус Йоханис, съобщи румънската агенция Agerpres от Брюксел, предава Йоханис и американският държавен глава трябваше да проведат двустранна среща в четвъртък от 11:00 часа местно време (12:00 българско). Сподели:", "date": "2018.07.12", "title": "ОТ ПОСЛЕДНИТЕ МИНУТИ! Мирише на огромен скандал! Тръмп отмени всичките си двустранни срещи в Брюксел"}
{"url": "http://pik.bg/%D1%81%D1%8A%D0%B1%D0%BB%D0%B0%D0%B7%D1%8A%D0%BD-%D1%86%D1%81%D0%BA%D0%B0-%D0%BE%D0%B1%D1%8F%D1%81%D0%BD%D0%B8-%D0%BF%D1%80%D0%BE%D0%B4%D0%B0%D0%B6%D0%B1%D0%B0%D1%82%D0%B0-%D0%BD%D0%B0-%D0%BA%D0%B0%D1%80%D0%B0%D0%BD%D0%B3%D0%B0-%D0%B2-%D0%BA%D0%B8%D1%82%D0%B0%D0%B9-news765052.html", "text": "Официалният сайт на ЦСКА публикува снимка на Фернандо Каранга с екипа на новия му китайски клуб. В материала се казва още: \"Въпреки желанието на ръководството да задържи нападателя Фернандо Каранга, в клуба пристигна солидна оферта от китайския Хенан Дзиение, която съблазни бразилеца и той избра да продължи кариерата си в Китай. Осъзнаваме изключително важния момент, в който се намираме и знаем, че Каранга щеше да бъде много полезен на отбора в предстоящите битки в Лига Европа и първенството, но бяхме длъжни да се съобразим с желанието на футболиста. Забавянето на официaлната позиция по трансфера се дължи на фактът, че той не можеше да бъде осъществен по-рано поради юридически причини, както и някои административни. Китай има визов режим и едва късно снощи Каранга пристигна в провинция Хенан. Днес бяха покрити нужните критерии по договора, и трансферът стана факт. Поради клауза за конфиденциалност в подписания договор не можем да обявим параметрите, но Ви уверяваме, че сумата, която ще получим от продажбата на Каранга, задоволява изискванията на клуба\". Междувременно стана ясно, че ЦСКА води преговори с нападателя на португалския Беленензеш Мауридес Роке Жуниор, Според вестник \"Рекорд\", футболистът вече е бил в София за разговори с ръководството на армейците. Именно Мауридес е гласен за заместник на Фернандо Каранга. За да се осъществи сделката обаче, ЦСКА ще трябва да плати 500 000 евро за услугите на Мауридес, твърдят в Португалия. Сумата едва ли би била проблем за българския клуб, който се очаква да получи 4 млн. долара за Каранга. Сподели:", "date": "2018.07.12", "title": "СЪБЛАЗЪН! ЦСКА обясни продажбата на Каранга в Китай"}
{"url": "http://pik.bg/%D0%B2-%D0%BF%D0%B8%D0%BA%D0%B0-%D0%BD%D0%B0-%D0%BB%D0%B5%D1%82%D0%BD%D0%B8%D1%8F-%D1%81%D0%B5%D0%B7%D0%BE%D0%BD-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5%D1%80-%D1%80%D0%B0%D0%B7%D0%BA%D1%80%D0%B8%D0%B2%D0%B0-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%B8-%D0%BF%D0%BE%D0%BB%D0%B5%D1%82%D0%B8-%D0%B4%D0%BE-%D0%BD%D1%8F%D0%BA%D0%BE%D0%B8-%D0%BE%D1%82-%D0%BD%D0%B0%D0%B9-%D1%82%D1%8A%D1%80%D1%81%D0%B5%D0%BD%D0%B8%D1%82%D0%B5--news765109.html", "text": "В разгара на лятото, когато търсенето към полетите е най-голямо, националният превозвач ще разкрие повече . Авиокомпанията ще зарадва пасажерите с допълнителни полети , и . Те ще се изпълнят в различни периоди на летните месеци, когато всички места по линиите на националния превозвач вече са разпродадени, a  желаещите да пътуват са много. Повече , а специалните нови честоти до ще бъдат разкрити . Първият такъв ще се изпълни на 28 август. Пасажерите ще могат да се възползват и от нови полети от София до испанската перла Мадрид в края на август – на  25 август, както и в началото на септември. Всички допълнителни честоти се разкриват в отговор на пътническия интерес, като всеки може да следи за тях онлайн на уебсайта на авиокомпанията , където ще се публикува поетапно информация за всеки нов полет. Подробности може да получите и от на +359 2 402 04 00, както и на . Сподели:", "date": "2018.07.12", "title": "В пика на летния сезон България Ер разкрива допълнителни полети до някои от най-търсените си дестинации"}
{"url": "http://pik.bg/%D1%82%D0%B2%D0%BE%D1%80%D0%B1%D0%B8-%D0%BD%D0%B0-%D0%B5%D0%B4%D0%B3%D0%B0%D1%80-%D0%B0%D0%BB%D1%8A%D0%BD-%D0%BF%D0%BE-%D1%81%D0%B0-%D0%BF%D1%80%D0%B5%D0%B4%D1%82%D0%B5%D1%87%D0%B8%D1%82%D0%B5-%D0%BD%D0%B0-%D0%B2%D0%B5%D0%BB%D0%B8%D0%BA%D0%B8%D1%82%D0%B5-%D0%B4%D0%B5%D1%82%D0%B5%D0%BA%D1%82%D0%B8%D0%B2%D1%81%D0%BA%D0%B8-%D1%80%D0%BE%D0%BC%D0%B0%D0%BD%D0%B8-news764851.html", "text": "Две книги от колекцията \"Златни криминални разкази и романи\" в пакет по два лева. Сборникът от Едгар Алън По, който среща читателите с три забележителни новели - емблематичните \"Убийствата на ул. \"Морг\" и \"Златният бръмбар\" и по-малко популярната \"Загадката на Мари Роже\", дала името и си на книгата. Те се смятат за едни от основополагащите творби в цялата криминална литература. От тях се повлияват образите на всички класически и нови детективи - от Холмс, Поаро, Люпен и мис Марпъл до Спенсър, Коломбо и Филип Марлоу. Едгар Алън По (1809-1849 г.) е не само първият професионален американски писател, но и основоположникът на редица жанрове в литературата.  С  текстовете от този сборник на практика се ражда детективският жанр и за първи път се официализират дотогава смятаните за псевдонауки физиогномика, криптология, дедукция, френология. избрани разкази сред случаите на Шерлок Холмс, в които знаменитият детектив спасява честта на член на кралското семейство и предотвратява международен дипломатически скандал, сглобява пъзела на едно кодирано послание, разкрива мнима кражба и мистериозно убийство на провинциален богаташ, отскоро женен за млада красавица. Бащата на Шерлок Холмс сър Артър Конан Дойл (1859-1930 г.) е несъмнено един от най-прочутите и обичани майстори в жанра. Едва ли всичките му почитатели обаче занят, че той е бил дипломиран лекар, който след известна практика захвърля медицината,  за да създаде най-яркия персонаж в световната криминална литература. Шерлок Холмс отдавна е мерило за качествено детективско четиво. Героят използва метода на дедукцията, за да разплете и най-безнадеждните престъпления с лекотата на детска игра. Сподели:", "date": "2018.07.12", "title": "Творби на Едгар Алън По са предтечите на великите детективски романи"}
{"url": "http://pik.bg/%D1%83%D0%B1%D0%B8%D0%B5%D1%86%D1%8A%D1%82-%D0%BD%D0%B0-%D0%B4%D0%BE%D1%86%D0%B5%D0%BD%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%B0%D0%BC-%D1%81%D0%B5-%D0%BE%D0%B1%D0%B0%D0%B4%D0%B8%D0%BB-%D0%BD%D0%B0-112-%D1%81%D1%8A%D0%B4%D0%B8%D1%8F%D1%82%D0%B0-%D0%B4%D0%B0-%D0%B0%D0%BC%D0%B0-%D0%BA%D1%8A%D1%81%D0%BD%D0%BE-%D1%81%D0%BD%D0%B8%D0%BC%D0%BA%D0%B8-news765107.html", "text": "В Апелативния съд в Пловдив съдия Веселин Ганев даде ход на делото срещу обвинения в убийството на доцент Стефан Нейков - Илия Стоичков. Той поиска по-лека мярка, но прокуратурата помоли жалбата да остане без уважение и Стоичков да остане с мярката задържане под стража. Към настоящия момент прокуратура не може да предостави повече експертизи. „Въз основа на доказателствата до момента и албумът със снимките може да се види с каква жестокост е извършено убийството. Това не е действие на ревнив съпруг, това са целенасочени удари с цел убийство. Може да се укрие и да извърши друго престъпление”, заявиха от прокуратурата, съобщава \"Трафик Нюз\". Според защитата на Стоичков не са взети редица факти и обстоятелства, които да освободят подсъдимия от най-тежката мярка. „Илия има чувство на отговорност. Има данни, че той не е лице с висока степен на опасност. Липсват контрааргументи за вероятността той да извърши друго престъпление”, заявиха от защитата. “Съжалявам само, че стана така! Съдът трябва да реши каква да бъде мярката”, бяха последните думи на Стоичков преди решението на държавното обвинение. Въпреки това съдът реши, че тежестта на извършеното е голяма и не може да има по-различна мярка. Съдия Веселин Ганев попита Илия дали се е обадил на телефон 112, той отговори „Да” , след което съдията заяви „Да, ама късно”. Илия Стоичков може да получи от 10 до 20 години лишаване от свобода. Припомняме, че бившият преподавател е бил жестоко пребит и изтезаван сексуално. Аутопсията е установила множество наранявания по главата, кръвоизливи, счупени ребра, разкъсани вътрешности и разкъсване на аналния отвор. Освен че е пребит до смърт, трупът на Нейков е бил и ограбен. Стоичков е откъснал от врата му златен синджир, който е оставил в заложна къща в Стамболийски. Сподели:", "date": "2018.07.12", "title": "Убиецът на доцента в Пловдив сам се обадил на 112! Съдията: Да, ама късно (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%84%D0%B5%D0%B9%D0%BA%D1%8A%D1%82-%E2%80%9E%D0%BA%D1%8A%D1%89%D0%B0-%D0%B8-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2%E2%80%9D-%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-news765105.html", "text": "- Именно на това, че се покачва рейтингът му се дължат тези фалшиви новини. Основания за реални атаки липсват и се прибягва до клевети. Не казвам, че няма основания за критики спрямо управлението, но няма реални основания за атаки. Затова се измислят удобни фалшиви новини. - Много трудно се разследва подобно организирана атака, зад която се вижда, че има ясно и конкретна умисъл – да се играе по много тънка струна на усещането за корупция на обществото. Затова се измислят тези истории, че Борисов има имоти в чужбина. Това лесно покълва в съзнанието и оставя следа в мнението на хората, които са от най-чувствителната част от населението – тези, които имат материален недостиг. Тези теми се избират нарочно, защото най-лесно създават негативно настроение сред народа. Малцина имат навика и стремежа да се информират сериозно. Повечето чуват нещо, разбират част от него по повърхността и не задълбават, но то остава в съзнанието им. „Имаше там нещо за някакъв остров”, например… Ама какво беше – компютри ли, компоти ли, купил ли е или е продал, няма значение.\" В случая е станало ясно, че няма такъв остров, но у хората остава това усещане и авторите на кампанията имат именно тази цел – да прикачат името му за тази тема и да остане да работи някъде в съзнанието на хората. - Там се проследява трудно и именно това е целта. След това се надяват, че може да премине в някоя друга медия, както стана с една от национално известните телевизии, която щеше да разисква една от фалшивите новини с острова и по този начин на практика да й даде трибуна. - Именно, тези фалшификации постигат ефект да оставят у хората усещането за нещо, но в един момент, след като поредната измислица бъде разобличена, ще стане ясно, че явно някой добре си върши работата, за да се хвърлят такива усилия за омаскаряването му. Ето например поредното претопляне на измислицата с къщата в Барселона, която е отдавна вкиснала манджа, вече бе напълно разобличена и поне от тази гледна повече няма да може да бъде използвана за очерняне. - Много е трудно да се предприеме разследване срещу анонимна група. Дори да има съмнение кои са авторите, няма как да се твърди подобно нещо, защото не може да се докаже. Тези хора удачно са избрали фейсбук, защото там е непроследимо. Другият голям проблем с тези фалшификации обаче е, че започваме да навлизаме в синдрома на лъжливото овчарче. Новина за остров – фалшива, новина за къща – фалшива. В един момент медиите може да разкрият някой реален случай на облагодетелстване и хората ще кажат, че това е поредната глупост. Започваме да създаваме резистентност в обществото към важните новини и да убиваме чувствителността на хората към същественото. - Борбата срещу фалшивите новини е много важна, но и много трудна. Виждаме, че на Запад се тръгна към такъв дебат, но не се случва нищо съществено. Тази битка трябва да се случи на терена на глобални платформи, някои от които и американски, и е трудно някой от Европа да им заповяда какво да качват и какво не. А именно социалните мрежи са тези, чрез които се тиражират тези фалшиви новини. Съмнявам се, че има някой човек, който умишлено би си написал в браузъра „Брадва”, например, или нещо подобно, за да влезе там. Посещенията в подобни сайтове са чрез гръмко заглавие във фейсбук. Законодателно за момента в България можем да направим едно нещо и то е сравнително лесно. Сайтове, които нямат автор, собственици или реален адрес, на който да бъдат предявени претенции, да бъдат затваряни от Комисия за регулиране на съобщенията при постъпили жалби и неоткриване на отговорни лица. Това вече се е случвало със сайтове за хазарт. След като на този сайт не се влиза от територията на България и при съдебен иск не се открива собственик или упълномощено лице, достъпът до този сайт да бъде спрян. Това е законно решение да се борим с тези сайтове, което вече се прилага в хазарта. - Да, още повече това се оказва, че е и доходоносен бизнес. Преди няколко години бе разкрита една такава фабрика за фалшиви новини в Шумен, която бе организирана от човек с няколко присъди за разпространение на наркотици и с тежко криминално досие. Той беше организирал трол фабрика, както и врежа от сайтове, които да произвеждат фалшиви новини и чрез това реално изкарваше доста пари. Много хора биха платили добре, за да бъде някой техен конкурент оклеветен, още повече, когато не носиш никаква отговорност и съдебно преследване. Тези атаки обаче в един момент ще станат неефективни за техните поръчители и ще работят в полза на оклеветяваните. Тази история с претоплената манджа с Барселона, например, най-накрая принуди г-н Чаушев, който не е публично лице, не е на държавна позиция и не е длъжен да обяснява какви имоти си купува с парите от бизнеса си, за които плаща данъци, да излезе и да каже, че тази къща е негова. Което е видно и от документите и е ясно, че е негова и вече поне тази клевета няма да работи. - Именно, тези клевети започват да работят в интерес на хората, които биват клеветени, защото читателите не са глупави и ще разберат, че след като някой толкова е клеветен, явно си върши работата. Ще се запитат чии интереси е пресякъл, на кого не е взел пари, на кого не е свършил някаква далавера или услуга. Сподели:", "date": "2018.07.12", "title": "ИЗВЪНРЕДНО В ПИК! Фейкът „Къща и любовница на Борисов” в Барселона"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D0%B0%D0%B1%D0%BB%D0%BE-%D1%81-%D0%B5%D0%BB%D0%B5%D0%BA%D1%82%D1%80%D0%BE%D0%BC%D0%B5%D1%80%D0%B8-%D0%BF%D0%BE%D0%B4%D0%BF%D0%B0%D0%BB%D0%B8-%D0%B1%D0%BB%D0%BE%D0%BA-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news765118.html", "text": "Пожар заради старо табло с електромери стресна жителите на кооперация в центъра на София. От етажната собственост твърдят, че многократно са подавали сигнали таблото да бъде сменено, но това става факт едва след пожара, съобщава Би Ти Ви. Като домоуправител Ана подава сигнал в пожарната за старо табло с електромери през март. Проверката показва, че то е опасно и пожарната дава предписание да се смени. Домоуправителят уведомява ЧЕЗ. Отатам й се обадили, че ще го сменят след един месец, а след това се обадили отново, че ще го сменят след 3 месеца, докато накрая се стига до пожара. Огънят тръгва от таблото преди няколко дни, а хората в кооперацията изживяват ужас. Ремонтите продължават дни наред след пожара, а токът ту спира, ту се пуска. Потърпевши са и в салона за красота на партерния етаж. От ЧЕЗ заявиха, че според разпореждането на пожарната е трябвало да обезопасят таблото до 30 август. През април то било включено в програмата за подмяна, но проектирането отнело време. Хората ще съдят енергото, а оттам предлагат да поемат и във входа на сградата. Сподели:", "date": "2018.07.12", "title": "ИЗВЪНРЕДНО! Табло с електромери подпали блок в центъра на София (СНИМКИ)"}
{"url": "http://pik.bg/%D0%BB%D1%83%D0%B8%D0%B7%D0%B0-%D0%B3%D1%80%D0%B8%D0%B3%D0%BE%D1%80%D0%BE%D0%B2%D0%B0-%D1%81%D1%82%D0%B0%D0%B2%D0%B0-%D1%8F%D1%81%D0%BD%D0%BE%D0%B2%D0%B8%D0%B4%D0%BA%D0%B0-news765033.html", "text": "\"Докосване\" е новият филм за мистерията Царичина, в който участва младата актриса Луиза Григорова. В него тя ще се превъплъти в Ели Логинова - феноменът, който пръв заговори за извънземен разум на Царичина. Продуцент е съпругът на Луиза - Мартин Макариев. \"Жалко, че не одобриха филма от НФЦ, но вече една година съм във възторг от проекта\", споделя самата Ели Логинова, по чиито записки е написан сценарият, пише столичен всекидневник. Сподели:", "date": "2018.07.12", "title": "Луиза Григорова става ясновидка"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B7%D0%B0%D0%BF%D0%B0%D0%B4%D0%BD%D0%BE%D0%BD%D0%B8%D0%BB%D1%81%D0%BA%D0%B0-%D1%82%D1%80%D0%B5%D1%81%D0%BA%D0%B0-%D0%BF%D0%BB%D1%8A%D0%B7%D0%BD%D0%B0-%D0%B2-%D1%81%D1%8A%D1%80%D0%B1%D0%B8%D1%8F-11-%D0%B4%D1%83%D1%88%D0%B8-%D1%81%D0%B0-%D0%B7%D0%B0%D1%80%D0%B0%D0%B7%D0%B5%D0%BD%D0%B8-%D0%BE%D1%82-%D0%BA%D0%BE%D0%BC%D0%B0%D1%80%D0%B8-news765027.html", "text": "Единайсет души на територията на Сърбия са се разболели от западнонилска треска и заразени комари, които пренасят вируса, са намерени на 29 места в страната, съобщи Институтът за обществено здравеопазване на Сърбия, цитиран от Танюг. От западнонилска треска са се разболели осем мъже и три жени на възраст от 43 до 83 г. В Белград са се разболели четирима души. Заразени комари са открити на 29 места в Белград, Панчево, Зренянин и Нови Сад. От 2012 до 2017 г. в Сърбия са регистрирани 574 случая на западнонилска треска, починали са 61 души. Повечето заразени хора нямат никакви симптоми, а при малък брой има симптоми, подобни на грип. В много редки случаи има сериозни усложнения като менингит и енцефалит. Сподели:", "date": "2018.07.12", "title": "ВНИМАНИЕ! Западнонилска треска плъзна в Сърбия, 11 души са заразени от комари"}
{"url": "http://pik.bg/e%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B7%D0%B0%D0%BF%D0%BE%D1%87%D0%BD%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%BD%D0%B0-%D1%81%D0%B2%D0%B5%D1%82%D0%BB%D0%B0%D0%BD%D0%B0-%D0%B8-%D1%85%D1%80%D0%B8%D1%81%D1%82%D0%B8%D1%8F%D0%BD-%D0%B3%D1%83%D1%89%D0%B5%D1%80%D0%BE%D0%B2%D0%B8-%D1%81%D0%BD%D0%B8%D0%BC%D0%BA%D0%B8-news765076.html", "text": "Започна сватбата на моделката Светлана и бизнесменът Християн Гущеров! Тъй като церемонията тази вечер съвпада с днешния рожден ден на младоженеца, точно в полунощбеше даден стартът на двойния празник за влюбените, видя ПИК в Инстаграм. Припомняме, че двойката сключи официален брак на 1 юли. Точно в 0 часа гръмна шампанското за 30-ия юбилей на Гущеров, а нищо неподозиращият рожденик бе приятно сюрпризиран от съпругата си с поредица от романтични изненади. Освен тортата във формата на сърце с надпис \"Честит 30-ти рожден ден, съпруже мой\", булката спретна и украса със сребристи балони и техни снимки. Последва и вълнуващо послание към рожденика-младоженец. \"Всичко в тази Вселена се случва с определена цел и в определена последователност. Вървим стъпка по стъпка, покоряваме върхове, пропадаме в бездни... Всяка една минута, всеки един ден ни води към следващия, година след година сме вървели един към друг, за да се срещнем... За да бъдем днес заедно, за да бъдем едно... Защото някъде там, в дебелите вселенски архиви имената ни са записани едно до друго. Защото ти си роден, за да бъдеш днес до мен! За което ти благодаря! Бъди здрав, а аз обещавам да бъда твоето щастие! Честит Рожден ден, любов! Обичам те\", написа Гущерова в \"Инстаграм\". Сватбеното тържество на семейство Гущерови е тази вечер. Сподели:", "date": "2018.07.12", "title": "EКСКЛУЗИВНО В ПИК! Започна сватбата на Светлана и Християн Гущерови (СНИМКИ)"}
{"url": "http://pik.bg/%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5-%D0%BC%D0%BE%D1%82%D0%BE%D1%80%D0%B8%D1%81%D1%82-%D0%B1%D0%BB%D1%8A%D1%81%D0%BD%D0%B0-%D0%BF%D0%B5%D1%88%D0%B5%D1%85%D0%BE%D0%B4%D0%BA%D0%B0-%D0%B2-%D1%85%D0%B0%D1%81%D0%BA%D0%BE%D0%B2%D0%BE-%D0%B8-%D0%B8%D0%B7%D0%B1%D1%8F%D0%B3%D0%B0-news765059.html", "text": "Неизвестен засега моторист е ударил пешеходка в Хасково и е напуснал произшествието, съобщават от пресцентъра на полицията, цитиран от \"Хасково инфо\". Вчера в 10:45 часа в хасковската полиция е получен сигнал от спешното отделение на болницата, че при тях за лечение се е явила 68-годишна жена. Тя заявила, че пресичайки пешеходната пътека на улица \"Ком\" в областния град, непосредствено преди тротоара била ударена от мотор, чийто марка, модел или номер не може да посочи. Жената е с контузия на главата, подкожен хематом и охлузване на дясната ръка. Продължава издирването на моториста. Сподели:", "date": "2018.07.12", "title": "ИЗДИРВАНЕ! Моторист блъсна пешеходка в Хасково и избяга"}
{"url": "http://pik.bg/%D0%B2%D0%B0%D0%BD%D0%B4%D0%B0%D0%BB%D1%81%D0%BA%D0%B8-%D0%B0%D0%BA%D1%82-%D1%81%D1%87%D1%83%D0%BF%D0%B8%D1%85%D0%B0-11-%D0%BD%D0%B0%D0%B4%D0%B3%D1%80%D0%BE%D0%B1%D0%BD%D0%B8-%D0%BF%D0%BB%D0%BE%D1%87%D0%B8-%D0%B2-%D0%BB%D0%BE%D0%BC-news765061.html", "text": "т . Вчера около 11,00 часа в РУ Лом е получен сигнал от 33-годишен жител на гр. Лом, който при посещение на централния гробищен парк е установил, че някой е повредил надгробна плоча, поставена на гроба на покойната му майка. При посещение на полицейски служители е установено, че чрез поваляне са повредени общо 11 надгробни плочи, на различни гробове, като част от тях са счупени. Извършен е оглед на местопроизшествие и е образувано досъдебно производство по чл. 216 от НК. 11 надгробни плочи са повредени от неизвестно лице в централния гробищен парк на Лом, съобщиха о ОДМВР – Монтана Сподели:", "date": "2018.07.12", "title": "ВАНДАЛСКИ АКТ! Счупиха 11 надгробни плочи в Лом"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%82%D0%BE%D0%BF-%D0%BA%D0%B0%D1%80%D0%B4%D0%B8%D0%BE%D0%BB%D0%BE%D0%B3%D1%8A%D1%82-%D1%81%D0%BE%D1%82%D0%B8%D1%80-%D0%BC%D0%B0%D1%80%D1%87%D0%B5%D0%B2-%D0%BA%D0%B0%D0%BA%D1%82%D0%BE-%D0%BA%D0%B0%D0%B7%D0%B2%D0%B0%D1%82-%D0%BB%D0%BE%D0%BC%D1%81%D0%BA%D0%B8%D1%82%D0%B5-%D1%86%D0%B8%D0%B3%D0%B0%D0%BD%D0%B8---%D0%BE%D1%82-%D1%8F%D0%B4%D0%B5%D0%BD%D0%B5-%D0%B8-%D0%BE%D1%82-%D1%82%D0%BE%D0%BF%D0%BB-news765024.html", "text": "В момента сме в едни добри времена и най-сетне лятото, което чакаме от дълго време, идва. Между 18 и 25 градуса е най-ниската сърдечно-съдова смъртност. Това заяви пред Нова телевизия известният кардиолог проф. Сотир Марчев. \"Когато почнат големите горещини, те ще ни създадат реално повече проблеми. При повечето хора кръвното спада, а пониженото кръвно води до по-малко инсулти и инфаркти, по-малко разкъсвания на аортата. Затова съм пуснал и повечето от моите хора в отпуска. Защото нямаме реално толкова работа. През зимата болницата се напълва. Както казват тук ломските цигани - от ядене и от топло на никого не му е станало лошо\", заяви Сотир Марчев. Кардиологът отбеляза, че когато се променя рязко атмосферното налягане около нас, получаваме главоболие или мигрена: \"Също за ставните цепки - там има течност и обикновено при промяна на времето ставите реагират с болка: \"Нали помните стария виц: Метеорологична станция търси за краткосрочна прогноза за времето човек със ставни заболявания\". \"Сега е времето да си контролирате апетита, теглото, да спрете цигарите, да пътувате и да се наслаждавате на живота. Ние, кардиолозите, съветваме пушачите - спирайте цигарите! Не ги отказвайте, не ги заменяйте с електронни цигари. Първото най-добро нещо е да спрат пушенето, второто - да го спрат с никотинозаместваща терапия, третото - с електронни цигари. Проблемът е, че електронните цигари са създадени, за да намалят риска. И вероятно в краткосрочен план има ефект, но дългосрочния ефект ние не го знаем\", коментира Марчев. Запитан как ще коментира лекарствата с вредни субстанции за сваляне на кръвно, той отговори: \"Спрени са някои партиди на някои лекарства, за които има съмнения за микроскопични замърсявания с нитрозамини. И тези лекарства са спрени до изясняване на ситуацията. Прочетете си кутийките - ако във вашите лекарства няма валсартан, живейте спокойно!\". Сподели:", "date": "2018.07.12", "title": "ЕКСКЛУЗИВНО! Топ кардиологът Сотир Марчев: Както казват ломските цигани - от ядене и от топло на никого не му е станало лошо"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%80%D0%B0%D0%B7%D0%B3%D0%BE%D0%B2%D0%B0%D1%80%D1%8F-%D1%81-%D1%82%D1%80%D1%8A%D0%BC%D0%BF-%D0%B2-%D0%B1%D1%80%D1%8E%D0%BA%D1%81%D0%B5%D0%BB-news765126.html", "text": "Държавният глава Румен Радев и президентът Доналд Тръмп разговаряха по време на дискусиите за бюджета на НАТО. Това съобщиха от пресцентъра на президентството. В сряда президентът написа във Фейсбук, че на срещата на върха в Брюксел е заявил, че НАТО не е борса за сигурност, а съюз на суверенни държави, обединени от стратегически цели и общи ценности. „Призовах наред с политиката на сдържане спрямо Русия да се гради също и диалог и в ситуация на неясност на трансатлантическата връзка, да се избягва агресивният тон и да се търсят пътища за нормализация и подобряване на отношенията с Русия. Този подход се приема и от други партньори”, написа още Румен Радев. „Всяка страна трябва да има принос в свят на растящи заплахи и да изгражда ефективни способности, а в България с голяма неохота се заделят средства за въоръжените сили. На тази тема свиках три заседания на Консултативния съвет за национална сигурност. На тях се разбираме за нещо, което после се отменя, проектите за модернизация непрекъснато се отлагат и непрекъснато се намират причини за това”, завърши държавният глава. Той публикува и снимки на срещите си в Брюксел. Сподели:", "date": "2018.07.12", "title": "Президентът Румен Радев разговаря с Тръмп в Брюксел"}
{"url": "http://pik.bg/%D0%B5%D0%BA%D1%88%D1%8A%D0%BD%D1%8A%D1%82-%D0%B2-%D0%B1%D1%81%D0%BF-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%BA%D0%B0-%D1%81-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BA%D0%BE%D0%B3%D0%B0%D1%82%D0%BE-%D0%BA%D1%83%D1%80%D0%B8-%D1%81%D1%80%D0%B5%D1%89%D0%BD%D0%B0-%D0%B4%D0%B6%D0%BE%D1%83%D0%B7%D0%B8-%D0%B8%D0%BB%D0%B8-%D0%B7%D0%B0%D1%89%D0%BE-%D0%BD%D0%B8%D0%BD%D0%BE%D0%B2%D0%B0-%D1%81%D0%B8-%D0%BF%D1%80%D0%B0%D0%B2%D0%B8-%D0%BA-news764814.html", "text": "Напрежението в БСП продължава да расте. Предстоящият пленум на Националния съвет столетницата, който ще обсъжда поредната 3-та платформа на партията под названието \"Визия за България\", взриви за пореден път социалистите. Те обвиняват лидерката си Корнелия Нинова за постоянните промени на позициите на партията, която според тях завива все по-надясно. Левите са възмутени и от начина, по който Нинова прикрива имитацията на дейност, замесвайки съвършено чужди на партията им лица като нобелиста Джоузеф Стиглис, с чието участие в написването на платформата \"Визия за България\" лидерката на БСП се похвали. \"Силните трусове и турбуленцията през последните две години са постоянно състояние на Българската социалистическа партия. Разломите стават все по-дълбоки, гоненията срещу „враговете с партиен билет” вземат нови и нови жертви, процесът на разпад става неудържим. Кризисният пиар обаче се опитва да скрие, че първата партийна ръководителка не е решение, а е проблем за партията. Когато на 8 май 2016 г. Корнелия Нинова беше поставена на председателското място в БСП, голяма част от публиката видя в това единствено смяната на Михаил Миков с Корнелия Нинова. За анализаторите и хората, които имат активно отношение към БСП и лявото, още преди конгреса беше ясно, че не става въпрос за смяна на едно лице с друго, а за противопоставяне на ценности, идеи и различно виждане за бъдещето. Два месеца преди това Институт „Иван Хаджийски” описа лидерската надпревара така: „Принципното и автентично ляво срещу „олигархията” и „милионерите” в партията, които просто искат да консумират власт”. Принципното и автентично ляво загуби. Но загуби достойно, като успя да запази моралната си чистота на един конгрес, който сполучливо беше наречен от Калин Първанов „конгрес на сенките”. Новоизбраната председателка светкавично устрои брутална саморазправа с носителите на левия курс, но сблъсъкът с идейната част на партията беше представен като поколенчески проблем. Обезкървяването на БСП чрез отстраняването на ерудираните, последователните и устойчивите на чужди влияния социалисти беше представено като вливане на млада кръв. Резултатът от това „подмладяване” е парламентарна група с имплантирани в нея заразени с десни идеи „прагматици”, на хора с твърде интересно политическо и бизнес минало и на анонимници без собствен глас. Въпреки увеличения брой депутати, днешната парламентарна група на БСП е толкова олекнала, колкото никога преди това, а няколкото ярки фигури в нея почти изцяло са лишени от възможността да се изявяват на парламентарната трибуна и в медиите. Нямаше да припомням всичко това, ако тези дни не изпитах дълбока погнуса от поредния опит за кризисен пиар, с който да се прикрият оттеглянето на Жельо Бойчев като зам.-председател на парламентарната група, напускането на коалиционния партньор ЗС „Ал. Стамболийски”, множащите се сътресения в местните структури и изолацията, в която ръководството на БСП все повече изпада. За какво става въпрос. В началото на юли Корнелия Нинова е един от над стоте участници в международния Сими симпозиум в Гърция, сред които общественици, политици, учени, журналисти, дипломати, интелектуалци, предприемачи, представители на неправителствени организации. Един от тях е нобелистът проф. Джоузеф Стиглиц. На втория ден от симпозиума Нинова обявява във Фейсбук: \"Професор Стиглиц прие да му изпратя нашата \"Визия за България\", за да ме консултира по темите, залегнали в нея. Там има много от неговите виждания за справедливост за всеки и как неравенството подкопава господството на закона. Разговаряхме занапред да обменяме мнения по определени въпроси, които касаят икономиката и социалната държава.\" Чудесно! - ще кажете. Да! Така изглежда, но само ако сте готови да поемете поредната доза приспивателно. Защото левите идеи (споделяни и от проф. Стиглиц) бяха залегнали в политическата платформа на БСП - „ЗА БЪЛГАРИЯ - СУВЕРЕННА, СОЛИДАРНА, СПРАВЕДЛИВА!”, която беше предложена от Михаил Миков и беше приета от конгреса на 7-8 май 2016 г. Същите тези идеи, които бяха тихомълком подменени, видоизменени или напълно заличени, след като Корнелия Нинова пое партийното управление. Ако отворите предизборната платформа „ПОИСКАЙ ПРОМЯНАТА! ПРАВИЛА, СИГУРНОСТ, СПРАВЕДЛИВОСТ”, която тя предложи и конгресът прие на 4-5 февруари 2017 г., ще видите отстъплението от лявата политическа платформа на партията. Осем месеца по-късно, на 28 октомври 2017 г., конгресът гласува декларация „ЗА БЪЛГАРСКАТА ПОЛИТИКА И ЛЯВАТА АЛТЕРНАТИВА ЗА БЪЛГАРИЯ”, с която беше направен нов политически пирует. Оказва се обаче, че и това е било предпоследно, защото на 21 юли 2018 г. председателката ще представи поредния документ, който ще се нарича „ВИЗИЯ ЗА БЪЛГАРИЯ”. Трети пореден политически документ за два години! Затова вместо да си прави кризисен пиар с проф. Стиглиц, достойно би било Корнелия Нинова да признае, че е неспособна да формулира последователна политика и да създаде политически документ, който да е актуален повече от няколко месеца. Защото не е сериозно за две години да се предлагат три документа с различни политики. Защото без стабилни идеологически устои, с такова люшкане наляво-надясно, каквато и „визия” да се напише, който и да я консултира, остава усещането, че тя е просто поредната еднодневка. Защото едно са вербалните еквилибристики, а съвсем друго е те да бъдат отразени в конкретни законодателни инициативи и реални действия. Защото не е необходимо да си Джоузеф Стиглиц, за да кажеш на Корнелия Нинова, че е нечистоплътно и непочтено да говориш за бедност и неравенство, а в същото време да подкрепяш оръжейните корпорации, като гласуваш милиарди за превъоръжаване. Да говориш за прогресивно подоходно облагане, но дори да не си направиш труда да напишеш и внесеш в 44-тото Народно събрание предложение за изменение на Закона за облагане на доходите на физическите лица. Да говориш, че държавните и общинските болници не трябва да са търговски дружества, но да не предприемаш законодателна промяна, с която това да се случи. Да говориш за паралелните светове на бедни и богати, но да си сложил в партийното ръководство и в парламентарната група не един и двама милионери. Нинова получи комфорта да поеме ръководството на партията, когато страната се управлява от Борисов (а не да сърба попарата на Пеевски и Орешарски, както се случи с предходника ѝ), но въпреки това загуби парламентарните избори. Тя получи и много повече време начело на партията, но въпреки това се провали – БСП днес е разединена, идейно обезличена и обречена на безпътица. Затова вместо да забърква проф. Стиглиц в опитите си за оцеляване на партийния връх, достойно би било да понесе политическата си отговорност като подаде оставка, за да спре разпадът преди да е станало късно. *** И накрая нещо за улеснение на хората, които не са прочели книгата на проф. Стиглиц „Цената на неравенството” (не се съмнявам, че в ръководството на БСП няма такива). Това е лаконично резюме на визията му за Америка: „Общество, където бездната между бедните и богатите не е толкова голяма, където съществува усещането за обща съдба, всеобщ ангажимент за предоставяне на възможности и справедливост, където думите „свобода и справедливост за всеки” наистина са онова, което значат, където приемаме сериозно Всеобщата декларация за човешките права, която подчертава не само значението на гражданските права, но и на икономическите права на обикновените граждани.” А предлаганите от него основни стъпки са: Обуздаване на финансовата система и банките. По-силно и по-ефективно прилагане на законите за конкуренцията. Подобряване на корпоративната отговорност. Пълна реформа на законите за фалита. Прекратяване на държавните подаръци – независимо дали са под формата на публични активи или доставки. Прекратяване на корпоративното благоденствие – вкл. на скритите субсидии. Правна реформа – демократизиране на достъпа до правосъдие. Данъчна реформа - създаване на по-прогресивна данъчна система за облагане на доходите на физически лица и корпорации. Подобряване на достъпа до образование. Здравни грижи за всички. Засилване на програмите за социална защита. Нов социален договор – подкрепа за колективните действия на работниците и гражданите; елиминиране на законово установената дискриминация. Програма за растеж, която се базира на публични инвестиции. Пренасочване на инвестициите и иновациите към запазване на работните места и околната среда.\" Сподели:", "date": "2018.07.12", "title": "ЕКШЪНЪТ В БСП! Социалистка с разкрития: Когато Кури срещна Джоузи. Или защо Нинова си прави кризисен пиар с нобелиста проф. Стиглиц"}
{"url": "http://pik.bg/%D0%BA%D0%B0%D0%BB%D1%84%D0%B8%D0%BD-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%82%D1%80%D1%8A%D0%BC%D0%BF-%D0%BA%D0%BB%D0%B0%D1%82%D0%B8-%D0%B5%D1%81-%D0%B8-%D1%81-%D1%82%D0%BE%D0%B2%D0%B0-%D0%B4%D0%BE%D1%81%D1%82%D0%B0%D0%B2%D1%8F-%D0%B3%D0%BE%D0%BB%D1%8F%D0%BC%D0%BE-%D1%83%D0%B4%D0%BE%D0%B2%D0%BE%D0%BB%D1%81%D1%82%D0%B2%D0%B8%D0%B5-%D0%BD%D0%B0-%D0%BF%D1%83%D1%82%D0%B8%D0%BD-news765046.html", "text": "Това, че Доналд Тръмп разклаща НАТО и алианса с ЕС, не може да достави по-голямо удоволствие на неговия руски партньор Владимир Путин. Това заяви пред Нова телевизия бившият министър на външните работи Ивайло Калфин. По-рано американският президент нападна Германия с думите, че тя е зависима от Русия заради \"Северен поток\". Една от основните теми на срещата на държавните лидери в Брюксел е искането на Тръмп страните-членките на НАТО да отделят по 4% от брутния си вътрешен продукт за отбрана. \"Трябва да се притесняваме, защото това не е тон в един Алианс. И не е тон между партньори\", коментира Весела Чернева, директор на българския офис на Европейския съвет за външна политика, по повод поведението на Доналд Тръмп по време на срещата на НАТО. \"Средствата за отбрана няма как да бъдат сравнени. Разходите за отбрана за страни като България са износ на брутен продукт, защото ние почти всичко го внасяме, с изключение на заплатите на военнослужещите. Докато разходите за отбрана са приход за американската икономика и за тези, които произвеждат оръжия. Това не е партньорско и не е справедливо\", категоричен беше той. Сподели:", "date": "2018.07.12", "title": "Калфин с остър коментар за Тръмп: Клати ЕС и с това доставя голямо удоволствие на Путин"}
{"url": "http://pik.bg/%D0%B3%D0%B8%D0%B1%D0%B8-%D1%89%D0%B5-%D1%83%D1%87%D0%B8-%D0%B7%D0%B0-%D1%82%D1%80%D0%B5%D0%BD%D1%8C%D0%BE%D1%80-%D0%B2-%D1%8E%D0%B7%D1%83-news765014.html", "text": "Един от най-атрактивните и обичани български футболисти Божидар Искренов стана студент в ЮЗУ “Н. Рилски”. Бившият национал, който бе първият голям състезател, преминал от “Левски” в ЦСКА, бе приет в I курс по специалност “Спорт ” треньор по футбол”. Борислав Искренов, популярен сред феновете като Радостта на народа, е поредното известно футболно име, което ще следва треньорски профил в благоевградския университет, съобщава \"Струма.бг\". Преди него това направиха героите от САЩ-94 Пламен Николов, Емил Костадинов и Петър Михтарски, Илиан Илиев, Велизар Димитров, екснаставникът на ОФК “Пирин” Милен Радуканов, Асен Караславов и вратарят Георги Петков, който наскоро поднесе купата на България на настоящия си клуб “Славия”. Други действащи футболисти също залягат над уроците в най-големия ВУЗ в Югозапада. Такива са Лъчезар Балтанов, Георги Георгиев, Даниел Младенов и Орлин Старокин. Сподели:", "date": "2018.07.12", "title": "Гиби ще учи за треньор в ЮЗУ "}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%BF%D1%80%D0%B8%D0%B5-%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%B8%D0%BD%D1%82%D0%B5%D0%B3%D1%80%D0%B0%D1%86%D0%B8%D1%8F-%D0%BD%D0%B0-%D1%85%D0%BE%D1%80%D0%B0%D1%82%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-news765056.html", "text": ". База за определяне на размера на месечната добавка за социална интеграция ще бъде гарантираният минимален доход, определен от МС. Право на месечна добавка съобразно вида на увреждането имат лица над 18 години със затруднения в придвижването от 50% до 70,9%. Досега процентът беше 70%. Месечната добавка за социална интеграция ще бъде 15% от гарантирания минимален доход. Добавката за лица с 50 и над 50 на сто, със 71 и над 71 на сто, с над 90 на сто намалена работоспособност ще бъде в размер на 20% от гарантирания минимален доход. Лицата с трайни увреждания над 18-годишна възраст с над 90 на сто намалена работоспособност и военноинвалидите ще имат право на добавка която се предоставя веднъж годишно при наличие на медицинско предписание от лекар специалист в трикратен размер от гарантирания минимален доход, съобщава Фокус. Народните представители приеха окончателни промени в Закона за интеграция на хората с увреждания. Хората с трайни увреждания ще имат право на финансова подкрепа след индивидуална социална оценка на потребностите и възможностите им Промените бяха приети скоростно, на първо четене на 6 юли, а след 6 дни и на второ. Те са по повод решението на Върховния административен съд (ВАС) да отмени уеднаквяването на размера на добавките на хора с увреждания. Съдът отмени текстове в Правилника за прилагане на Закона за хора с увреждания. Мотивът е, че обвързването на размера на месечната добавка с гарантирания минимален доход е незаконосъобразно, защото водещ критерий по закона са индивидуалните потребности на хората с увреждания. Към май тази година броят на лицата с увреждания, които получават месечна добавка за социална интеграция за транспортни услуги е 497 145, а за информационни и телекомуникационни услуги- 70 608. Сподели:", "date": "2018.07.12", "title": "ВАЖНО! Парламентът прие окончателни промени в Закона за интеграция на хората с увреждания"}
{"url": "http://pik.bg/%D0%B2-%D1%81%D0%BE%D1%84%D0%B8%D1%8F-%D0%BA%D1%83%D0%BF%D1%83%D0%B2%D0%B0%D0%BC%D0%B5-%D1%87%D1%80%D0%B5%D0%B7-%D0%BC%D0%BE%D0%B1%D0%B8%D0%BB%D0%BD%D0%BE-%D1%83%D1%81%D1%82%D1%80%D0%BE%D0%B9%D1%81%D1%82%D0%B2%D0%BE-%D0%B4%D0%BD%D0%B5%D0%B2%D0%BD%D0%B0-%D0%B8-%D0%BD%D0%BE%D1%89%D0%BD%D0%B0-%D0%BA%D0%B0%D1%80%D1%82%D0%B8-%D0%B7%D0%B0-%D0%B3%D1%80%D0%B0%D0%B4%D1%81%D0%BA%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-news765016.html", "text": "Нова услуга - закупуване чрез мобилен телефон на дневна и нощна карти за всички линии на градски транспорт ще бъде представена днес в 9.30 часа на метростанция „Софийски университет „Св. Климент Охридски“. Това съобщиха от пресцентъра на Столична община. Новата услуга за заплащане на дневна карта от 4 лева и нощна карта от 2 лева чрез мобилно устройство се въвежда от Центъра за градска мобилност (ЦГМ). На представянето ще присъстват кметът на София Йорданка Фандъкова и изпълнителният директорът на ЦГМ Христиан Петров. Сподели:", "date": "2018.07.12", "title": "В СОФИЯ: Купуваме чрез мобилно устройство дневна и нощна карти за градския транспорт"}
{"url": "http://pik.bg/%D0%B7%D0%B0%D0%B4%D0%BA%D1%83%D0%BB%D0%B8%D1%81%D0%B8%D0%B5-%D0%BF%D1%80%D0%B5%D0%B4-%D0%B1%D0%BD%D1%80-%D0%B3%D0%B8-%D0%BD%D1%8F%D0%BC%D0%B0-%D1%81%D0%B8%D0%BB%D0%B2%D0%B8%D1%8F-%D0%B2%D0%B5%D0%BB%D0%B8%D0%BA%D0%BE%D0%B2%D0%B0-%D0%B8-%D0%B8%D1%80%D0%B8%D0%BD%D0%B0-%D0%BD%D0%B5%D0%B4%D0%B5%D0%B2%D0%B0-news765063.html", "text": "На протестите за заплати пред БНР отново ги няма видните \"журналисти-протестъри\" Силвия Великова, Ирина Недева, Таня Величкова, Диана Янкулова и т.н. Не са пред радиото защото журналистическата им съвест и морал е затапена с пари. Изброените по горе, а и редица други взимат по около 5000 лева заплати. Същите пари получават и началниците начело с генералния директор Александър Велев. Няма да видите и Петър Волгин, разбира се. Техните възнаграждения са десет пъти по високи от тези на редовите журналисти, техници и администрация. Не трябва да се подминава и факта, че Великова нагласи и мъжът си в БНР. Тя заедно с Ирина Недева, Величкова, и други участват в грантовите схеми на протестърските НПО-та. Това особено силно личи в сутрешните блокове, където се леят опорните на кликата на Прокопиевите медии. Безброй са участията на активистите на \"Да, България\". Да не говорим за \"Зелените\", които на практика са си присвоили редакционната политика на БНР, включително и новините. Белевци, Ковачевци, Сандовци почти ежедневно са там. Другата клика, тази на русофилите и Волгин са приватизирали обедните и следобедните емисии. Никой с друго мнение или инакомислие не може да припари там. Освен тезите на Москва и \"Позитано\", нищо друго не пробива в тези часове. Волгин си е радио в радиото, непоклатим. Въпреки диаметрално противоположните политики, които защитават, сутрешните умно-красиви протестъри и русофилите на обяд, заради парите, които взимат, между тях има мирно съществуване. Бюджетът на радиото, който получава от държавата е 55 милиона лева. Отделно прибират и пари от реклами. Огромни пари на фона на недоимъка в страната. Какво се случва с разпределението на тези суми никой не знае. СЕМ си вегетира в лукса, който са си създали. Безгрижно женицата там и един партайгенос си живуркат и кръстосват света за народна сметка. Хич не ги и интересува какво става в БНР и БНТ. Както има една приказка, чуждото прави човека щедър. Сподели:", "date": "2018.07.12", "title": "ЗАДКУЛИСИЕ! Пред БНР ги няма Силвия Великова и Ирина Недева"}
{"url": "http://pik.bg/%D0%BD%D0%B0-%D1%87%D0%B5%D1%82%D0%B8%D1%80%D0%B8-%D0%BE%D1%87%D0%B8-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%81%D0%B5-%D1%81%D1%80%D0%B5%D1%89%D0%B0-%D1%81-%D1%80%D0%B5%D0%B4%D0%B6%D0%B5%D0%BF-%D0%B5%D1%80%D0%B4%D0%BE%D0%B3%D0%B0%D0%BD-news765062.html", "text": "Днес е вторият ден от Срещата на върха на НАТО в Брюксел. След като още снощи Македония получи покана за преговори за членство в Алианса, днес се очаква президентът на България Румен Радев да разговаря по ключови въпроси сколегата си от Турция Реджеп Ердоган. Форумът на НАТО дава възможност за двустранни срещи между лидерите от Алианса. Срещата ще се състои само три дни след като българският президент присъства на встъпването в длъжност на турския президент. Темите, които ще обсъдят, са ненамеса във вътрешните ни работи, мигрантския натиск, както и енергийните проекти. Тезата на българския държавен глава е, че не трябва да има намеса във вътрешните ни работи, защото Турция е добър наш съюзник и партньор. Тя е най-големият ни търговски партньор извън ЕС и главна бариера за мигрантския натиск. Освен това през Турция ще минава разклонението на тръбата с руския газ през проекта \"Турски поток\". Сподели:", "date": "2018.07.12", "title": "НА ЧЕТИРИ ОЧИ! Румен Радев се среща с Реджеп Ердоган"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D0%BA%D0%BE%D0%B2%D0%B0%D1%85%D0%B0-%D0%B2-%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8-%D0%B1%D1%83%D0%B9%D1%81%D1%82%D0%B2%D0%B0%D1%89%D0%B8%D1%8F-%D1%83%D0%B1%D0%B8%D0%B5%D1%86-%D0%BE%D1%82-%D0%BB%D0%BE%D0%B7%D0%B5%D0%BD%D0%B5%D1%86-%D0%B3%D0%BB%D0%B5%D0%B4%D0%B0%D1%82-%D0%BC%D1%8F%D1%80%D0%BA%D0%B0%D1%82%D0%B0-%D0%BC%D1%83-%D0%B2-%D1%81%D1%8A%D0%B4%D0%B0-news765124.html", "text": "Мъжът е с психични проблеми и днес беше доведен съда окован с белезници, заради буйството му. Припомняме, инцидентът стана преди 2 дни. Тогава майката на психичноболния мъж подала сигнал, че е била пребита от сина си, който в същото време е нанасял удари с нож на баща си. На място незабавно са били изпратени полицейските служители, които са били посрещнати от въоръжения с два ножа млад мъж. Той е бил отведен в център за психично здраве, а лекарите са констатирали смъртта на баща му. Софийски градски съд гледа искането на прокуратурата за въдворяване на обвинения за убийството на баща си в Лозенец. Сподели:", "date": "2018.07.12", "title": "ИЗВЪНРЕДНО! Оковаха в белезници буйстващия убиец от \"Лозенец\", гледат мярката му в съда "}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BE%D1%81%D1%8A%D0%B4%D0%B8%D1%85%D0%B0-%D0%BC%D1%8A%D0%B6%D0%B0-%D0%BD%D0%B0-%D0%B8%D0%B2%D0%B5%D1%82-%D0%BB%D0%B0%D0%BB%D0%BE%D0%B2%D0%B0-news765029.html", "text": "Съпругът на Ивет Лалова – Симоне Колио, беше осъден в Италия, информира авторитетното издание ilmessaggero.it. Бившият европейски вицешампион на 4х100 метра от Барселона 2010 получи едногодишна условна присъда. По същото с подобни присъди се сдобиха още Еторе Фабиани и Доменико Конти. Тримата бяха осъдени заради незаконно строителство на изба във вилата в Канталиче. Именно там живеят Ивет Лалова и съпругът й. Сега те трябва да съборят избата и да възстановят всичко в първоначалния вид. Еторе Фабиани е архитектът на постройката и не е спазил проекта за строителството. Конти пък е общинският служител, който издава разрешенията и отговаря за строителния надзор. Оправдан е единствено собственикът на строителната фирма Анджело Джентилечи, който доказал, че само е изпълнявал наставленията на Фабиани. Симоне Колио се е опитал да се защити, като е доказал, че в периода от 2012 до 2014 година, когато е финансирал строежа, е бил по състезания в Италия и чужбина и не е имало кой да следи работата. Това обаче не е прието от съдебния състав. Имало е и обвинение за незаконно изхвърляне на отпадъци, което обаче не било доказано от прокуратурата и заради това е снето. Сподели:", "date": "2018.07.12", "title": "СКАНДАЛ! Осъдиха мъжа на Ивет Лалова"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%B5%D0%BC%D0%B8%D0%BB-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D1%80%D0%B5%D0%B2%D0%B8%D0%B7%D0%BE%D1%80%D0%BE-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B7%D0%B0-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%B3%D0%BE%D1%80%D0%B8%D0%B2%D0%B0%D1%82%D0%B0-%D0%B8-%D1%82%D1%80%D1%83%D1%81%D0%BE%D0%B2%D0%B5%D1%82%D0%B5-%D0%BF%D1%80%D0%B8-%D0%BF%D0%B0%D1%82-news765058.html", "text": "Емил Димитров-Ревизоро говори ексклузивно пред камерата на ПИК TV за току-що приетия Закон за горивата. Именно депутатът от \"Обединени патриоти\" е негов вносител, но той предизвика трусове в малката коалиция. \"Когато влезе на първо четене, ние го внесохме така, както ни е подаден. Едва на второ четене ние направихме някои промени. До миналия четвъртък не можехме да променим нищо. Четири месеца непрекъснато търпя критики за това, че някой в Министерството на икономиката е написал това, което си е решил, а аз трябва да отговарям за него\", заяви Ревизоро и допълни: \"Всички тези лъжи се тиражираха от много високопоставени лица и много от представителите на малките превозвачи на горива се подведоха\". \"Нито един няма основание да се сърди или стачкува за това,че му искаме документи. Издава му се удостоверение и не му струва нищо. Но ако някога той бъде заловен, че кара контрабандно гориво, че е заявил едно количество, а кара друго, ако прави някакви измами - изобщо - всичките криминални проявления на нелегален превоз на горива, това удостоверение ще му бъде отнето. Това удостоверение им го подаряват на практика в момента. Но когато те извършат нарушения, то ще им бъде отнето. Ето затова ги боли! Там ги боли\", заяви политикът. \"Ние им даваме срещу 300 лева да си получат удостоверението бензиностанциите, без пари - цистерните\", заяви още той. \"С този закон за пръв път узаконихме всички бензиностанции. Отделно - дадохме им допълнителни екстри, които премиерът възприе. Уредихме транспортните фирми, строителните фирми на обекти първа и втора категория... Наказахме големите вериги. И казахме - за всяка бензиностанция, която имате, 20 000 лева обезпечение. Паднаха всички ограничения\", подчерта Димитров. На въпрос защо темата е внесла раздор в коалицията на Обединените патриоти, той заяви: \"Не може да си вицепремиер и да организираш стачки под прозорците на самия премиер... Покажете ми един от протестиращите, който да изглежда като собственик на бензиностанция. Не можеш да докараш \"собствениците на бензиностанции\" от Бургас, които са от един особен електорат, да дойдат до София да \"протестират\" заедно с жените и децата си. Аз видях, че Валери оглави този митинг, той държа речи пред тях и той ги прие\", заяви Ревизоро. Сподели:", "date": "2018.07.12", "title": "САМО В ПИК TV! Емил Димитров-Ревизоро ексклузивно за Закона за горивата и трусовете при Патриотите - нарочи Валери Симеонов за лидер на протестите (ОБНОВЕНА)"}
{"url": "http://pik.bg/%D1%81%D0%BA%D0%BE%D1%80%D0%BE%D1%81%D1%82%D0%BD%D0%BE-%D0%B2%D1%81%D1%8F%D0%BA%D0%B0-%D0%BC%D0%B8%D0%BD%D1%83%D1%82%D0%B0-%D1%8E%D0%B2%D0%B5%D0%BD%D1%82%D1%83%D1%81-%D0%BF%D1%80%D0%BE%D0%B4%D0%B0%D0%B2%D0%B0-%D0%BF%D0%BE-%D0%B5%D0%B4%D0%BD%D0%B0-%D1%84%D0%BB%D0%B0%D0%BD%D0%B5%D0%BB%D0%BA%D0%B0-%D0%BD%D0%B0-%D1%80%D0%BE%D0%BD%D0%B0%D0%BB%D0%B4%D0%BE-news765068.html", "text": "Италианският гранд Ювентус продава по една фланелка на Кристиано Роналдо на всяка минута след привличането на португалската суперзвезда. Бяло-черният екип с номер 7 предизвика сериозен интерес сред запалянковците на отбора, като в някои клубни магазини дори се извиха опашки. Средната цена на фланелката е 100 евро. Както е известно през в началото на седмицата Старата госпожа осъщетсви трансфера на CR7 от Реал мадрид, за което плати 105 милиона евро на Кралския клуб. Сподели:", "date": "2018.07.12", "title": "СКОРОСТНО! Всяка минута Ювентус продава по една фланелка на Роналдо"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B7%D0%B0-%D1%83%D0%B6%D0%B0%D1%81%D0%B0-%D0%B2-%D0%BB%D0%BE%D0%B7%D0%B5%D0%BD%D0%B5%D1%86-%D1%88%D0%B8%D0%B7%D0%BE%D1%84%D1%80%D0%B5%D0%BD%D0%B8%D0%BA%D1%8A%D1%82-%D0%BF%D0%B5%D0%BD%D1%87%D0%BE-%D0%BA%D0%BE%D0%B9%D1%82%D0%BE-%D0%B7%D0%B0%D0%BA%D0%BB%D0%B0-%D0%B1%D0%B0%D1%89%D0%B0-%D1%81%D0%B8---%D0%B2%D0%BD%D1%83%D0%BA-%D0%BD%D0%B0-%D0%B3%D0%BE%D0%BB%D0%B5%D0%BC%D0%B5%D1%86-%D0%BE%D1%82-%D1%86-news765054.html", "text": "Внук на величие от ЦК на БКП и приближен на Людмила Живкова е Пенчо Ненов, който закла баща си в столичния квартал „Лозенец“. 26-годишният младеж е син на дъщеря на големеца от миналото Георги Гошкин, съобщава „Телеграф“. „Чухме тропане. После дойде полиция и разбрахме какво е станало. Видях Пенчо, когато го изкарваха с белезници“, разказа съсед от кооперацията на ул. „Липа“ 9 в кв. „Лозенец“. Малко по-късно стана ясно, че младият мъж страда от шизофрения и маниакална психоза. Регистриран е в Центъра за психично здраве от шест години, но спрял да си пие хапчетата. Пенчо се прибрал преди 3-4 дни от морето. Работел по Южното Черноморие като барман, разказаха съседи. Споделил пред близките си, че вече е добре и не иска да пие повече хапчета. Ченгета предполагат, че шизофренията му се е отключила отново, като поводът се оказал дребен семеен скандал. В късния следобед във вторник Пенчо първо пребил майка си и започнал да плаши, че ще ги избие. Изплашената Ирина Ненова успяла да се отскубне от озверелия си син и изтичала в 4-о РПУ, за да извика помощ. Щом ченгетата пристигнали, заварили внука на Гошкин барикадиран в апартамента. След като успели да нахлуят, открили обезобразения труп на баща му Пенчо Ненов-старши. Възрастният мъж бил обезобразен като по тялото му се виждали рани от нож. Той бил ръган многократно с два ножа, които синът му държал, споделиха криминалисти. Предполага се, че е заклал татко си докато майката е търсила помощ от полицията. „Ненови живеят тук от десетки години. Целият „Лозенец“ ги знае като роднините на Гошкин от ЦК-то. Младото момче се мотаеше по улиците и смятахме, че е наркоман. Не знаехме, че е шизофреник“, коментираха съседи. По думите им, Пенчо имал брат, който учел в чужбина. След като 26-годишният Ненов бил задържан, го вкарали в Центъра за психично здраве под полицейска охрана. Дядото на шизофреника – Георги Димитров-Гошкин, е бил председател на Комитета за приятелство и културни връзки в чужбина, а негов заместник станала не коя да е, а Людмила Живкова. След няколко години, обаче, е била преназначена в Комитета по култура, а Гошкин поел Комитет за защита на мира. Между 1964 и 1966 г. е главен редактор на в. „Литературен фронт“. От 1966 до 1971 г. е кандидат-член на ЦК на БКП, а от 1971 до 1990 г. и член на ЦК на БКП. Сподели:", "date": "2018.07.12", "title": "РАЗКРИТИЕ ЗА УЖАСА В \"ЛОЗЕНЕЦ\"! Шизофреникът Пенчо, който закла баща си - внук на големец от ЦК на БКП "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%BC%D0%B8%D0%BD%D1%8C%D0%BE%D1%80%D0%B8-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news765055.html", "text": "Лидерът на БСП Корнелия Нинова се срещна с миньори в парламента. Ето за какво се разбраха. Събираме подписи за включване в дневния ред на парламента Кодекса за социално осигуряване, с който да решим проблемите на съкратените миньори в \"Мини Бобов дол\". Това каза пред журналисти лидерът на БСП Корнелия Нинова след среща с миньори от Бобов дол, предаде Фокус. Тя обясни, че миньорите са се обърнали с молба към „БСП за България“ за помощ. „Има внесено предложение за промяна в Кодекса за социалното осигуряване от колеги от ГЕРБ, но няма никакво движение по този закон. Подозираме, че умишлено не се вкарва в комисия, оттам не се вкарва в зала. Идва ваканция през август, т.е. това остава за септември и октомври, а те няма как да отговорят на условията за пенсиониране. Съкратени са“, поясни Нинова. По думите й става дума за текст в закона, с който трябва да се позволи при съкращаване преди навършване на възрастта, съкратените служители да се пенсионират по старите правила. „Проблемът е много стар. Много им беше обещавано от правителството. Омбудсманът работи по този въпрос. Затова предприемаме следното – ще съберем подписи и по Правилника за организацията и дейността на Народното събрание ще поискаме включването на този законопроект в дневния ред на Комисията по труда и социалната политика и ще поискаме гледане на първо и второ четене в един ден, тъй като става въпрос само за един текст и една преходна разпоредба, за да може докрая на юли това да стане факт и проблемът на съкратените миньори от Бобов дол да се реши докрая на парламентарния сезон“, каза лидерът на БСП. Нинова посочи, че са необходими една трета от народните представители законопроектът да бъде придвижен. Сподели:", "date": "2018.07.12", "title": "ИЗВЪНРЕДНО В ПИК TV! Корнелия Нинова се срещна с миньори в парламента (ОБНОВЕНА)"}
{"url": "http://pik.bg/%D0%BD%D0%B0%D0%BE%D0%B1%D1%80%D0%B0%D1%82%D0%BD%D0%BE-%D0%BF%D0%B5%D1%82%D0%B8%D0%BC%D0%B0-%D0%BF%D0%B0%D0%BA%D0%B8%D1%81%D1%82%D0%B0%D0%BD%D1%81%D0%BA%D0%B8-%D0%B1%D0%B5%D0%B6%D0%B0%D0%BD%D1%86%D0%B8-%D1%81%D1%82%D1%8A%D0%BF%D0%B8%D1%85%D0%B0-%D0%BD%D0%B0%D0%BA%D1%80%D0%B8%D0%B2%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%BE-%D1%82%D1%83%D1%80%D1%81%D0%BA%D0%B0%D1%82%D0%B0-%D0%B3%D1%80%D0%B0%D0%BD%D0%B8%D1%86%D0%B0-news765030.html", "text": "Петима пакистански бежанци, които нелегално преминали в България, са били върнати обратно в Турция. Бежанците се укривали в района на село Ахлатлъ, окръг Кофчаз в областта Къркларели край българо-турската граница. Те били открити от екип на турската жандармерия, на която е поверена охраната на турските граници, информира БТА. В жандармерийската застава получили сигнал, че чужденци са забелязани в околностите на село Ахлатлъ. Към района се отправили екипи на жандармерията, които блокирали пътищата към Къркларели и предприели претърсване. Бежанците били открити в район, който е близо до турско-българската граница. При проведения разпит те разкрили, че няколко дни преди това преминали нелегално през границата от Турция в България. Но там били заловени от българските полицаи, които ги върнали обратно в Турция. Бежанците твърдят, че преди да ги върнат, полицаите взели парите и ценните вещи, които носели със себе си. Пакистанците избягали по нелегални пътища в България. Целта им била не да останат в България, а да заминат в някоя друга европейска държава, посочили в показанията пред турската полиция. След приключване на разпитите всички били настанени в Центъра за мигранти в с. Пехливанкьой към областната Служба по миграцията в Къркларели. Сподели:", "date": "2018.07.12", "title": "НАОБРАТНО! Петима пакистански бежанци стъпиха накриво на българо-турската граница"}
{"url": "http://pik.bg/%D0%B4%D0%B5%D1%84%D0%B8%D0%BB%D0%B5-%D0%BC%D0%B5%D0%BB%D0%B0%D0%BD%D0%B8%D1%8F-%D0%BF%D0%BE%D1%81%D1%80%D0%B5%D1%89%D0%BD%D0%B0-%D0%BF%D1%8A%D1%80%D0%B2%D0%B8%D1%82%D0%B5-%D0%B4%D0%B0%D0%BC%D0%B8-%D0%B2-%D0%B1%D1%80%D1%8E%D0%BA%D1%81%D0%B5%D0%BB-%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D1%81%D0%B5-%D0%BD%D0%B0%D0%BA%D0%B8%D0%BF%D1%80%D0%B8-%D0%B3%D0%B5%D0%BD%D0%B5%D1%80%D0%B0%D0%BB-%D0%B4%D0%B5%D1%81%D0%B8-%D1%81%D0%BD%D0%B8%D0%BC%D0%BA%D0%B8-news765069.html", "text": "Десислава Радева Първата дама на САЩ Мелания Тръмп се завърна на международната сцена, след като се смеси със съпругите на ръководителите на най-близките съюзници на САЩ , сред които и Десислава Радева, на фона на класическа музика, съобщава Асошиейтед прес. Докато президентът Тръмп критикуваше Германия и други съюзници на срещата на върха на НАТО в Брюксел, съпругата му разговаряше приятелски с някои от съпругите на лидерите им в музикална консерватория във Ватерло, близо до белгийската столица. За вечерята в кралските музеи за изкуство и история в парка на Петдесетилетието Мелания смени тоалета си, като носеше коктейлна бяла рокля без ръкави, дело на Ели Сааб. пък бе заложила на тъмносиня рокля с мъниста без ръкави. Сподели:", "date": "2018.07.12", "title": "ДЕФИЛЕ! Мелания посрещна първите дами в Брюксел. Вижте как се накипри Генерал Деси (СНИМКИ)"}
{"url": "http://pik.bg/%D0%B6%D0%B8%D0%B2%D0%BE%D1%82%D0%BD%D0%BE%D0%B2%D1%8A%D0%B4%D0%B8-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D0%BF%D1%8A%D1%82%D1%8F-%D0%B7%D0%B0-%D0%B1%D0%BE%D0%BB%D1%8F%D1%80%D0%BE%D0%B2%D0%BE-news765070.html", "text": "Причината – отказват да допуснат ветеринарите да умъртвят животните им. Животновъди блокираха разклона от ямболския град Болярово за селата Шарково, Воден, Крайново и Странджа. Има заповед за евтанизирането на 1700 животни заради болестта чума. Сподели:", "date": "2018.07.12", "title": "Животновъди блокираха пътя за Болярово"}
{"url": "http://pik.bg/%D1%85%D1%8A%D1%80%D0%B2%D0%B0%D1%82%D1%81%D0%BA%D0%B8%D1%8F%D1%82-%D0%BD%D0%B0%D1%86%D0%B8%D0%BE%D0%BD%D0%B0%D0%BB-%D0%B4%D0%BE%D0%BC%D0%B0%D0%B3%D0%BE%D0%B9-%D0%B2%D0%B8%D0%B4%D0%B0-%D1%81%D0%B5-%D0%B8%D0%B7%D0%B2%D0%B8%D0%BD%D0%B8-%D0%BD%D0%B0-%D1%80%D1%83%D1%81%D0%B8%D1%8F-news764983.html", "text": "Защитникът на националния отбор на Хърватия по футбол Домагой Вида се извини на Русия за изказванията си. Той заяви, че осъзнава, че е „направил грешка“, но и увери, че „е направил всичко непреднамерено“, съобщава „Взгляд“, цитирани от „Фокус“. „За пореден път бих искал да се извиня на руския народ“, заяви Вида. След победата на Хърватия над руския отбор Вида записа видео на което скандира „Слава на Украйна!“, заради което бе наказан от ФИФА. Думите на футболиста бяха обявени за политическо изявление. Вида коментира мача срещу Англия, след който Хърватия се класира на финала на Световното първенство по футбол като „много труден“ \"Играхме три пъти по 120 минути и доказахме, че имаме добър отбор и сме в състояние да спечелим Световното първенство. Все още не сме напълно наясно какво се случи“, коментира футболистът. Сподели:", "date": "2018.07.12", "title": "Хърватският национал Домагой Вида се извини на Русия"}
{"url": "http://pik.bg/%D0%BE%D1%89%D0%B5-%D0%BF%D0%BE-%D1%82%D0%BE%D0%BF%D0%BB%D0%BE-%D0%BF%D1%80%D0%B5%D0%B4%D0%B8%D0%BC%D0%BD%D0%BE-%D1%81%D0%BB%D1%8A%D0%BD%D1%87%D0%B5%D0%B2%D0%BE-%D0%BC%D0%B0%D0%BB%D0%BA%D0%BE-%D0%BE%D0%B1%D0%BB%D0%B0%D1%86%D0%B8-%D0%B4%D1%8A%D0%B6%D0%B4-%D0%B8-%D0%B3%D1%80%D1%8A%D0%BC%D0%BE%D1%82%D0%B5%D0%B2%D0%B8%D1%86%D0%B8-%D0%B2-%D0%BF%D0%BB%D0%B0%D0%BD%D0%B8%D0%BD%D0%B8%D1%82%D0%B5-news764926.html", "text": "Предимно слънчево ще бъде времето днес. В следобедните часове ще има временни увеличения на облачността, но само на отделни места в планинските райони ще превали и прегърми. Ще духа слаб северозападен вятър. Максималните температури ще са между 28 и 33 градуса, прогнозират от Националния институт по метеорология и хидрология (НИМХ) при БАН, цитирани от „Фокус“. Атмосферното налягане ще бъде близко до средното е ще остане без съществена промяна. Над Черноморието ще бъде предимно слънчево. Временни увеличения на облачността ще има в следобедните часове по Северното Черноморие, но вероятността за валеж е малка. Ще духа бриз. Максималните температури ще са между 28 и 31 градуса. Температурата на морската вода ще достигне 24 – 26 градуса. Вълнението на морето ще бъде 1-2 бала. Над планините ще преобладава слънчево време. След обяд ще е с развитие на купеста облачност, но само на отделни места краткотрайно ще превали и прегърми. Ще духа слаб до умерен северозападен вятър. Максималната температура на височина 1 200 метра – около 24 градуса, на 2 000 метра – около 16 градуса. Утре се очаква усилване на вятъра от северозапад, като той ще бъде предимно умерен и с него ще прониква малко по-хладен въздух. Ще преобладава слънчево време, но ще има и временни увеличения на облачността, по-значителни над Североизточна България и планинските райони, където на места ще превали и прегърми. През почивните дни ще има променлива облачност, по-значителна над източните и планинските райони, но само на отделни места краткотрайно ще превали. В събота все още ще духа умерен северозападен вятър, в неделя ще отслабне. Сподели:", "date": "2018.07.12", "title": "Още по-топло! Предимно слънчево. Малко облаци, дъжд и гръмотевици в планините"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0-%D0%B3%D0%BB%D0%BE%D0%B1%D0%B8%D1%82%D0%B5-%D1%81%D0%BB%D0%B5%D0%B4-%D0%B0%D0%BA%D1%86%D0%B8%D1%8F-%D1%82%D0%B8%D1%88%D0%B8%D0%BD%D0%B0-news765066.html", "text": "Според сегашните разпоредби, МВР установява шума и наказва нарушителите. Това заяви пред журналисти в кулоарите на парламента вицепремиерът Валери Симеонов, коментирайки мерките, които органите на реда ще предприемат спрямо нарушителите на реда и тишината. Той отговори и на въпрос дали има конфликти в коалицията на Обединените патриоти: \"Конфликти винаги ще има. Но целта е да си свършим работата\". Валери Симеонов изтъкна, че \"шумовият терор\" е дело на \"малка група бизнесмени, които агресивно влизат в пространството на другите\". \"И по този начин другите плащат за твоите нарушения. Надявам се с новия законодателен контрол нещата да тръгнат в друга посока. При проучванията, които са правени през 2016 г. младите хора под 20 г. в Слънчев бряг е под 6-7%. Всичко останало са семейства, възрастни хора. И за съжаление, в такива места се оформят зони на \"шумов терор\". Това трябва да бъде прекратено\", категоричен бе вицепремиерът Валери Симеонов. Сподели:", "date": "2018.07.12", "title": "ЕКСКЛУЗИВНО В ПИК TV! Вицепремиерът Валери Симеонов коментира глобите след акция \"Тишина\""}
{"url": "http://pik.bg/%D0%B2-%D0%BC%D0%B5%D0%BA%D1%81%D0%B8%D0%BA%D0%BE-%D0%BE%D0%BF%D0%B8%D1%82%D0%B0%D1%85%D0%B0-%D0%B4%D0%B0-%D1%83%D0%B1%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%81-%D0%B4%D1%80%D0%BE%D0%BD-%D1%81-%D0%B3%D1%80%D0%B0%D0%BD%D0%B0%D1%82%D0%B8-news764998.html", "text": "Неизвестни нападатели са извършили неуспешен опит за покушение срещу министъра на обществената безопасност на мексиканския щат Долна Калифорния Херардо Соса Олачеа, съобщава телевизионният канал MVS Noticias, цитирани от „Лайф“. Според информацията, в двора на къщата на политика се приземил дрон с две гранати. Отбелязва се, че гранатите не сработили. Няма пострадали. Министърът е коментирал, че не живее в тази къща, тъй като постоянно се намира в град Мехикали заради работата си. Олачеа свърза атака с кампанията срещу организираната престъпност, която властите на щата водят. Сподели:", "date": "2018.07.12", "title": "В Мексико опитаха да убият министър с дрон с гранати"}
{"url": "http://pik.bg/%D0%BE%D0%B1%D0%B5%D1%89%D0%B0%D0%BD%D0%B8%D0%B5-%D1%80%D0%B5%D0%BC%D0%BE%D0%BD%D1%82%D1%8A%D1%82-%D0%BD%D0%B0-%D1%8F%D0%B7%D0%BE%D0%B2%D0%B8%D1%80-%D1%80%D0%BE%D0%B3%D0%BE%D0%B7%D0%B5%D0%BD-%D0%BF%D1%80%D0%B8%D0%BA%D0%BB%D1%8E%D1%87%D0%B2%D0%B0-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D0%B0%D0%B2%D0%B3%D1%83%D1%81%D1%82-news765028.html", "text": "В края на август се очаква да приключи ремонтът на язовир „Рогозен” 1, съобщи пред Би Ти Ви Иван Омайски, зам.-главен изпълнителен директор на държавната фирма „Транспортно строителство и възстановяване”. Язовир „Рогозен 1” край Хайредин е проблемен заради разрушния преди години преливник. Високите води направиха така, че голяма част от стената, която се ремонтира, падна отново в коритото на преливника, заедно със земна маса и с траверси, а държавата отпусна малко над 2 млн. лв. за ремонт. Кметът на Хайредин Тодор Алексиев съобщи, че язовирът е колкото опасен, сто пъти повече необходим, защото е създаден да защитава населението. „В момента е опасен заради случващите се природни аномалии и това, че е правен през 62-ра година и трябва да се ремонтира. Язовирът е с водосборна площ от 100 кв. км и е предпоследен от каскада от 11 язовира. Така че си представяте колко вода при един обилен валеж и едно обилно снеготопене влиза в него и неговата функция е да пусне тази вода постепенно по поречието на р. Скът и е направен така, че да задържи малко водата, да се разминат двата лъча. От Бяла Слатина има лъч и от тази каскада има един лъч с водата, и двата лъча, ако се срещнат в Мизия, което се случи 2014 г., там става апокалипсис”. Иван Омайски, зам.-главен изпълнителен директор на държавната фирма „Транспортно строителство и възстановяване” заяви, че няма потънали милиони във водата и преливникът, макар и незавършен, е изпълнил своето предназначение. „Водите, които придойдоха в четвъртък, петък и събота покачиха нивото на язовира. Той беше изпуснат до мъртво ниво. Напълването му стана за около 12 часа, високите води преминаха през изграждащия се от нас преливник, това е целта – да могат да преминат водите през преливника, за да не се наруши целостта на стената на язовира. Това, което е разрушено от високите води, ще се възстанови за наша сметка. Предстои за положим геотекстил, геомрежа, геоклетнки, които ще бъдат бетонирани. След като дойде нова такава вълна, тогава водата ще преминава безпрекословно през преливника и няма да подмива някои от пластовете, които сме изградили\", допълни той. Сподели:", "date": "2018.07.12", "title": "ОБЕЩАНИЕ! Ремонтът на язовир \"Рогозен\" приключва до края на август"}
{"url": "http://pik.bg/%D0%B5%D0%BC%D0%B0%D0%BD%D1%8E%D0%B5%D0%BB-%D0%B8-%D0%B1%D1%80%D0%B8%D0%B6%D0%B8%D1%82-%D0%BC%D0%B0%D0%BA%D1%80%D0%BE%D0%BD-%D1%89%D0%B5-%D0%BF%D0%BE%D1%81%D0%B5%D1%82%D1%8F%D1%82-%D1%84%D0%B8%D0%BD%D0%B0%D0%BB%D0%B0-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE-%D0%B2-%D0%BC%D0%BE%D1%81%D0%BA%D0%B2%D0%B0-news764984.html", "text": "Президентът на Франция Еманюел Макрон и съпругата му Брижит ще долетят до руската столица в неделя, за да подкрепят националния отбор, който успя да се класира на финала на Световното първенство по футбол, съобщава „Аргументи и Факти“, цитирани от „Фокус“. Макрон изгледа на живо и полуфиналния мач на французите, в който не победиха с 1:0 Белгия. Ня 15  юли (неделя) Франция излиза на стадион „Лужники“ в Москва в мача за титлата срещу отбора на Хърватия. Френски отбор ще играе за трети път в историята на финал на шампонат на планетата по футбол. Хърватия стигна до първия си финал в историята. Сподели:", "date": "2018.07.12", "title": "Еманюел и Брижит Макрон ще посетят финала на Световното първенство в Москва"}
{"url": "http://pik.bg/%D0%B2-%D0%BA%D0%B0%D0%B4%D1%8A%D1%80-%D0%B5%D1%82%D0%BE-%D0%B3%D0%BE-%D1%82%D1%83%D1%80%D1%87%D0%B8%D0%BD%D0%B0-%D0%BA%D0%BE%D0%B9%D1%82%D0%BE-%D1%83%D0%B1%D0%B8-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news765064.html", "text": "Турският гражданин Джемал Караджа, който предизвика мелето с четирима загинали на АМ Тракия, застана пред магистратите в Апелативен съд – Пловдив. Съдия Веселин Ганев даде ход на делото, като е осигурен преводач на Джемал, тъй като той не говори български език. Прокуратурата иска налагане на най-тежката мярка за неотклонение задържане под стража заради неоспорими доказателства, че Джемал Караджа е причинил катастрофата и смъртта на четирима души. Той не е осъждан, но според прокуратурата може са се укрие, тъй като няма жителство в България, има германско гражданство. Роден е в Германия и там живее със семейството, минавал е през България транзит. Адвокатът, който защитава Джемал Караджа, помоли съдът да отмени наказанието, тъй като Окръжен съд се е  позовал на полицейските свидетелски показания, съобщава \"Трафик Нюз\".. „Жертвите са неговото семейство и с тази трагедия ще живее цял живот. Не може в този случай да се наложи тази мярка заради това, че няма адрес в България. Той има постоянен адрес в държава член на Европейския съюз”, заяви адвокатът на Джемал. Като добави, че настоява за по-лека мярка или парична гаранция. Караджа се съгласи с казаното от неговите адвокати и помоли да бъде освободен под парична гаранция. Въпреки това съдът реши, че има достатъчно доказателства и има опасност Джемал да се укрие. Предстои още събиране на доказателства и процесуално следствени действия. Мярката остава задържане под стража. Припомняме, че на 1 юли мъжът предизвика зверска катастрофа. Застанал зад волана на „Фолксваген Транспортер“, той се блъска в спрял на аварийната лента на автомагистрала „Тракия“ товарен автомобил „Мерцедес“, вследствие на което автомобилът му се преобърна. При катастрофата загинаха двегодишният му син, 50-годишната му тъща и двете сестри на съпругата му /24 и 29 г./. От показанията на свидетели и огледа на местопроизшествието се стигна до извода, че турският гражданин е карал с несъобразена скорост в аварийната лента на автоматистралата. При инцидента имаше още двама пострадали - жена и 7-годишно дете. Няма данни за употреба на алкохол и наркотици от 36-годишния шофьор на камиона. Сподели:", "date": "2018.07.12", "title": "В КАДЪР! Ето го турчина, който уби четирима на магистрала \"Тракия\" (СНИМКИ)"}
{"url": "http://pik.bg/%D1%82%D0%B5%D0%BD%D0%B4%D0%B5%D0%BD%D1%86%D0%B8%D1%8F-%D0%B4%D1%80%D0%B0%D1%81%D1%82%D0%B8%D1%87%D0%B5%D0%BD-%D1%81%D0%BF%D0%B0%D0%B4-%D0%BD%D0%B0-%D1%87%D1%83%D0%B6%D0%B4%D0%B5%D1%81%D1%82%D1%80%D0%B0%D0%BD%D0%BD%D0%B8-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D0%B8-%D0%B2-%D1%81%D0%B0%D1%89-news764985.html", "text": "Преките чуждестранни инвестиции в американската икономика са намалели с 32% или 120 милиарда долара през изминалата година в сравнение с предходната. Това съобщи Бюрото за икономически анализ към министерството на търговията на Съединените щати, цитирано от ТАСС и БНР „Най-големият инвеститор през миналата година е била Канада с 66 200 000 000  долара, следвана от Великобритания - 40 900 000 000, Япония - 34 000 000 000 и Франция – 23 000 000 000. 40 на сто от инвестициите се падат на европейските компании“, се казва още в комюникето. Сподели:", "date": "2018.07.12", "title": "Тенденция! Драстичен спад на чуждестранни инвестиции в САЩ"}
{"url": "http://pik.bg/%D0%BD%D0%BE%D0%B2%D0%BE-%D0%B0%D0%BA%D1%82%D0%B8%D0%B2%D0%BD%D0%BE-%D0%BC%D0%B5%D1%80%D0%BE%D0%BF%D1%80%D0%B8%D1%8F%D1%82%D0%B8%D0%B5-%D0%BD%D0%B0-%D1%86%D0%B2%D0%B5%D1%82%D0%B0%D0%BD-%D0%B2%D0%B0%D1%81%D0%B8%D0%BB%D0%B5%D0%B2-%D0%B1%D0%BE%D0%B9%D0%BA%D0%BE-%D0%B8%D0%BC%D0%B0-%D0%BA%D1%8A%D1%89%D0%B0-%D0%B8-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0-%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D0%BA%D0%BE%D0%BB%D0%BA%D0%BE%D1%82%D0%BE--news764904.html", "text": "нови небивалици дискредитира изнача Критикувайте, бре, ама не анонимно, с клюки и доноси, а с факти. С какво се различавате от най-жълтата преса и от фейкнюз сайтовете тип \"Брадва\" и \"Информиран нет\"? Анонимна фейсбук група \"Да спрем разграбването на България\" пуснала видеоклип за \"къщата\" на Бойко Борисов в Барселона и за \"любовницата му\". Имало и \"документи\". Четох ги тия \"документи\" с най-добри намерения, но по никакъв начин не видях къде се доказва, че имотът е на Бойко и че той е пръснал милиони за него. Класическо активно мероприятие на промити ченгесарски мозъци и един  мустакат беглец от закона. Достоверно, колкото новината за гръцкия остров. Време е да се основе фейсбук група \"Да спрем интригите на Цецо Василев и да го запокитим в килия на \"Развигор\". Тогава държавата може да се кротне за малко. Впрочем титаничните усилия на целия платен от белградския крадец медиен антураж да разобличава премиера с нови и лно идеята за опозиционно говорене в България. Сценарият е плосък, никой вече не се връзва - пускат някакво безумие през фейсбук, после го поемат Сашо Диков и \"Афера\", минава през Огнян Стефанов и Мирослав Иванов, за да акостира евентуално при Прокопиевите грантаджии, сутрешния блок на БТВ и при новия месия Славчо Учиндолски. Баналка. Каналът и хората по него са компрометирани. Обвързаностите им с фалиралия банкер и фалиралата банка са общоизвестни. При тях дори истината проехтява като лъжа. Нали помните приказката за лъжливото овчарче? Народът, както винаги, най-мъдро го е измислил. Сподели:", "date": "2018.07.12", "title": "Ново активно мероприятие на Цветан Василев: Бойко има \"къща\" и \"любовница\" в Барселона, колкото остров в Гърция"}
{"url": "http://pik.bg/%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B5%D0%BD%D0%BE-%D0%B1%D0%B5-%D0%BF%D1%8A%D1%80%D0%B2%D0%BE%D1%82%D0%BE-%D0%B8%D0%B7%D0%BE%D0%B1%D1%80%D0%B0%D0%B6%D0%B5%D0%BD%D0%B8%D0%B5-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB-%D0%BE%D1%82-%D0%BF%D0%B5%D1%82%D0%BE-%D0%BF%D0%BE%D0%BA%D0%BE%D0%BB%D0%B5%D0%BD%D0%B8%D0%B5-%D0%B2%D0%B8%D0%B4%D0%B5%D0%BE-news764986.html", "text": "Френската компания Dassault Aviation представи първо изображение на европейски изтребител от пето поколение. Общата концепция на самолета може да се види  във видео, публикувано в YouTube. Посочва се, че новият самолет трябва да замени действащите изтребители от поколение 4++ Dassault Rafale и Eurofighter Typhoon. Според видеото, избраната от европейските инженери аеродинамична схема прилича на схемата на американския изтребител от шесто поколение  F/A-XX. Предната част на машината подсказва за далечна връзка с Dassault Rafale – предишният изтребител на Dassault Aviation. Формата и размерът на корпуса на пилотската кабина свидетелстват за разработването на двуместен вариант на самолета. Освен това, новият изтребител може да се превърне в универсална платформа, на базата на която може да бъдат създадени пилотирани и безпилотни варианти на изтребителя. Сподели:", "date": "2018.07.12", "title": "Представено бе първото изображение на европейски изтребител от пето поколение (ВИДЕО)"}
{"url": "http://pik.bg/%D0%BD%D0%B0-%D1%87%D0%B5%D1%82%D0%B8%D1%80%D0%B8-%D0%BE%D1%87%D0%B8-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D1%89%D0%B5-%D1%81%D0%B5-%D1%81%D1%80%D0%B5%D1%89%D0%BD%D0%B5-%D1%81-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B2-%D0%BA%D1%80%D0%B0%D1%8F-%D0%BD%D0%B0--news764988.html", "text": "Председателят на Европейската комисия Жан-Клод Юнкер ще проведе среща с президента на САЩ Доналд Тръмп на 25 юли във Вашингтон. Двамата ще обсъдят търговията, предава Politico, цитирани от „Фокус“. Германия иска Юнкер да обсъди различните възможности за търговско споразумение с Тръмп, докато Франция смята, че Брюксел не трябва да дава никакви предложения, докато президента не се откаже от налагането на вносни мита. Според дипломатически източници от Брюксел, правителството на Германия иска Юнкер да предложи три различни споразумения – двустранно между ЕС и САЩ за намаляване на митата, многостранно споразумение за намаляване на митата за автомобилите или орязано споразумение за регулаторните стандарти. Говорител на Юнкер заяви, че той ще „развие мисълта и стратегията си за срещата в близките седмици“. Сподели:", "date": "2018.07.12", "title": "На четири очи! Председателят на Европейската комисия ще се срещне с Доналд Тръмп в края на юли във Вашингтон"}
{"url": "http://pik.bg/%D0%B8%D1%81%D0%BA%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0-%D0%B2%D0%BB%D0%B8%D0%B7%D0%B0%D0%BD%D0%B5-%D0%B2-%E2%80%9E%D1%87%D0%B0%D0%BA%D0%B0%D0%BB%D0%BD%D1%8F%D1%82%D0%B0-%D0%BD%D0%B0-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0%E2%80%9C-%D0%BC%D0%BE%D0%B6%D0%B5-%D0%B4%D0%B0-%D0%B1%D1%8A%D0%B4%D0%B5-%D0%BE%D0%B1%D1%81%D1%8A%D0%B4%D0%B5%D0%BD%D0%BE-%D0%B4%D0%BD%D0%B5%D1%81-%D0%B2-%D0%B1-news764987.html", "text": "Финансовите министри на страните от еврозоната може да обсъдят искането на България да се присъедини към обменно-валутния механизъм ERM II, предхождащ еврозоната и банковия съюз. Това трябва да се случи по време на заседанието на Еврогрупата в Брюксел, според агенция \"Ройтерс\", цитирана от БНР. В белгийската столица финансовият министър Владислав Горанов ще представи постигнатото в неговия ресор по време на българското европредседателство. Още в началото на годината Горанов обяви пред чуждестранни медии, че до края на европредседателството България ще подаде документи за членство в механизма, известен като \"чакалнята за еврозоната\". В началото на юни еврокомисарят по въпросите на еврото Валдис Домбровскис заяви: \"За приемането на еврото страните-членки трябва да покрият номинални критерии за присъединяване, с които България се справя твърде добре. В същото време съществува въпросът с тяхната устойчивост\". Според информацията на „Ройтерс“, които се позовават на свои източници,  има вероятност на заседанието на еврогрупата да бъде дадена целева дата за страната ни и в ERM II и в банковия съюз. Сподели:", "date": "2018.07.12", "title": "Искането на България за влизане в „чакалнята на еврозоната“ може да бъде обсъдено днес в Брюксел"}
{"url": "http://pik.bg/%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F%D1%82-%D0%BE%D1%82%D0%B1%D0%BE%D1%80-%D0%BF%D0%BE-%D1%84%D1%83%D1%82%D0%B1%D0%BE%D0%BB-%D0%BD%D0%B0-%D1%85%D1%8A%D1%80%D0%B2%D0%B0%D1%82%D0%B8%D1%8F-%D1%81%D0%B8-%D0%B3%D0%B0%D1%80%D0%B0%D0%BD%D1%82%D0%B8%D1%80%D0%B0-%D0%BC%D0%B8%D0%BD%D0%B8%D0%BC%D1%83%D0%BC-28-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-%D0%BE%D1%82-%D0%BD%D0%B0%D0%B3%D1%80%D0%B0%D0%B4%D0%BD%D0%B8%D1%8F-%D1%84-news764989.html", "text": "С класирането си за финала на Световното първенство по футбол в Русия националния отбор на Хърватия гарантира минимум 28 млн. долара от наградния фонд на турнира за Хърватската футболна федерация, съобщава ТАСС. Според информацията, общият награден фонд на турнира е 400 млн. долара. Всеки от тимовете-участници получава по 8 млн. долара. За класиралите се за осминафиналната фаза на състезанието тази сума скача до 12 млн. долара. Федерациите на страните, чийто тимове играха на четвъртфиналите ще получат по 16 млн. долара. Бъдещият шампион ще донесе на федерацията на страната си 38 млн. долара, вицешампионът – 28 млн. долара. Отборът-класирал се на третото място ще заработи 24 млн. долара, а четвъртият – 22 млн. Сподели:", "date": "2018.07.12", "title": "Националният отбор по футбол на Хърватия си гарантира минимум 28 млн. долара от наградния фонд на Мондиал 2018"}
{"url": "http://pik.bg/%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5-%D0%B7%D0%B0-%D0%B1%D1%80%D0%B0%D0%BA-%D0%B4%D0%BE%D0%BA%D0%B0%D1%82%D0%BE-%D0%BB%D0%B5%D1%82%D0%B8%D1%82%D0%B5-%D0%BE%D0%BA%D0%BE%D0%BB%D0%BE-%D0%BB%D1%83%D0%BD%D0%B0%D1%82%D0%B0-news764979.html", "text": "Представете си, че предлагате брак на любимия човек, докато летите около Луната! Романтичното пътуване ще бъде възможно от пролетта на 2022 г, съобщава БТВ. Съвсем тематично, песента на Франк Синатра Fly Me To the Moon ще слушат влюбените, докато летят над лунната повърхност. Идеята да предложиш брак в Космоса е на французина Никола Гаро, собственик на брачна агенция. „С жена ми гледахме филма \"Аполо 13\" и тя ме попита дали от любов бих й подарил Луната. Има такъв израз на френски език. Аз съм инженер по аеронавтика, затова веднага се свързах с американски специалисти, които подготвят космически туристи”, разказва той. Луксът да предложиш брак около Луната ще струва 125 милиона евро. Желаещите ги очаква 12-седмична подготовка в космическия център \"Кенеди\", Флорида. Капсулите с влюбените ще бъдат изстрелвани от „Кейп Канаверал”. Траекторията на полета ще е като на \"Аполо 8\" – първата пилотирана мисия, достигнала лунна орбита. „3 дни след изстрелването капсулата с двамата влюбени ще бъде на 200-300 километра над лунната повърхност. Това е достатъчно близо, за да се наслаждават на огромните кратери”, обяснява инженерът и специалист по брачни церемонии. Първите клиенти на Никола Гаро вероятно ще са от Съединените щати, Япония, Англия, Германия или Франция  – в „Топ 5“ на страните с най-много милионери. Сподели:", "date": "2018.07.12", "title": "Възможност! Предложение за брак докато летите около Луната"}
{"url": "http://pik.bg/%D0%B2%D0%B8%D0%B6%D1%82%D0%B5-%D1%82%D0%B0%D0%B9%D0%BD%D0%B8%D1%82%D0%B5-%D1%80%D0%B0%D0%B7%D0%BA%D1%80%D0%B0%D1%81%D0%B8%D1%82%D0%B5%D0%BB%D0%BD%D0%B8-%D1%81%D0%B5%D0%BA%D1%81-%D1%80%D0%B8%D1%82%D1%83%D0%B0%D0%BB%D0%B8-%D0%BD%D0%B0-%D0%B6%D0%B5%D0%BD%D0%B8%D1%82%D0%B5-news765019.html", "text": "Има жени, които държат да изглеждат перфектно във всеки един момент и имат своите женски трикове и ритуали дори непосредствено преди секс. Вярно е, че след това ще бъдат разрошени, със зачервени устни и влажни очи, но пък си струват минутите, в които докарват партньора си до лудост само с някой жест на тялото или изражение на лицето. Седем дами разкриха какво правят преди секс, познато ли ви е? „С приятеля ми имаме силен зрителен контакт преди и по време на секс. Затова предварително нанасям няколко слоя водоустойчива спирала за обем и дължина. Така очите ми изглеждат много по-големи и привлекателни.“ Джени К., 24, Мичиган „Нанасям малко гланц с лек розов оттенък на устните си, за да изглеждат оптически по-големи.“, Шаная Г., 23, Ню Йорк „Имам много дълга коса и винаги я пускам преди секс, така че да пада върху гърдите ми. Приятелят ми полудява като ме завари топлес с разпуснати коси“, Надя ДЖ., 27, Колорадо „Задължително дъвча ментова дъвка или бонбон, за да съм сигурна, че дъхът ми не е лош и целуването е в пъти по-хубаво“, Лонда, 22, Чикаго. „Голям фен съм на секси бельото и никога не оставам неподготвена. Обичам и да бъда гладко избръсната, така че да нямам нито един косъм в интимната зона“, Сара К., 29, Ню Йорк. „Мия стъпалата си и поддържам пръстите си безупречно лакирани. Приятелят ми обича да се заиграва със стъпалата ми и понякога ги целува“, Реджина О., 28, Лос Анджелис „Къпя се, слагам си любимия му парфюм и подсушавам косата си със сешоар, така че да има обем“, Кейти В., 25, Флорида. Сподели:", "date": "2018.07.12", "title": "Вижте тайните разкрасителни секс ритуали на жените"}
{"url": "http://pik.bg/%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8%D1%82%D0%B5-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%BC%D0%B5%D0%B6%D0%B4%D1%83-%D1%81%D0%B0%D1%89-%D0%B8-%D0%BA%D0%B8%D1%82%D0%B0%D0%B9-%D1%81%D0%B0-%D0%B2-%D0%B7%D0%B0%D1%81%D1%82%D0%BE%D0%B9-news764990.html", "text": "Преговорите на високо равнище по въпросите на търговията между Съединените щати и Китай са в задънена улица, съобщава агенция „Блумбърг“, цитирана от БНР. Агенцията се позовава  на информирани източници. Двете страни проведоха от май тази година досега три кръга консултации във Вашингтон и Пекин. Американската делегация на преговорите се водеше от министъра на финансите Стивън Мнучин или от министъра на търговията Уилбър Рос, а китайската - от вицепремиера Лю Хе. Преговорите са влезли в задънена улица заради изострянето на търговските спорове между страните, въведените от Вашингтон мита спрямо китайските стоки и ответните мерки на Китай. Контактите по въпросите на търговията между високопоставените представители на американската администрация и китайското правителство са прекратени на практика. В момента няма планове за възобновяване на официалния диалог. Сподели:", "date": "2018.07.12", "title": "Търговските преговори между САЩ и Китай са в застой"}
{"url": "http://pik.bg/%D1%81%D0%BB%D0%B5%D0%B4-%D0%B6%D0%B5%D1%81%D1%82%D0%BE%D0%BA%D0%BE%D1%82%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B2-%D0%BB%D0%BE%D0%B7%D0%B5%D0%BD%D0%B5%D1%86-%D0%BF%D1%81%D0%B8%D1%85%D0%B8%D0%B0%D1%82%D1%8A%D1%80-%D1%81-%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%BE%D0%BC%D0%B0%D0%B3%D1%8C%D0%BE%D1%81%D0%B0%D0%BD%D0%B8%D1%8F-%D0%BA%D1%80%D1%8A%D0%B3-%D0%BD%D0%B0-news765010.html", "text": "Говорим за пациенти, не за престъпници. Говорим за болни хора. Какво означава да ги \"въдворим\"?! В 21 век сме! Това заяви пред Нова телевизия д-р Цветеслава Гълъбова, директор на държавната психиатрична болница \"Св. Иван Рилски\". Коментарът й бе по повод жестокото убийство в столичния кв. \"Лозенец\", при което млад психично болен и наркозависим мъж уби по особено жесток начин баща си, а майка му се спаси по чудо. \"Трябва да има система от извънболнични грижи, което наричаме психо-социална рехабилитация. Но ако имаме претенциите да сме европейска държава, трябва да направим тази система от грижи. Защото сега нашите пациенти получават най-скъпото измислено в света медикаментозно лечение, но са оставени на грижите на близките си. А те - докато издържат\", заяви още психиатърът. \"Обичайно е при нашите пациенти да си спират лекарствата, когато излязат от болница. Близките контролират нещата, доколкото могат. Но те все пак трябва да ходят на работа, за да ги издържат финансово. Защото техните пенсии са срамно ниски. А през това време болните са без всякакъв контрол вкъщи, правят каквото си искат\", отбеляза още тя. Гълъбова не скри, че психиатричната болница, в която работи, е получила линейка \"втора употреба\". Возилото е от 1998 г., а болницата го получава през 2012 г. като \"дарение\". \"За 110 000 км, които е изминала линейката, ние сме дали 22 000 лева за ремонт. При нас линейките идват за час-час и половина. Не знам каква спешна помощ можем да окажем за това време. Но е факт, че плащаме по 50 лева на час. Виждате колко е отдалечена болницата и си представете в трафик какво е... А ако има пак \"дарение\", на нас ще ни дадат пак употребявана. Е, благодаря! Нашите пациенти не са хора втора употреба! И те имат нужда от адекватна грижа, от отлични материално-битови условия\", заяви емоционално Цветеслава Гълъбова. Сподели:", "date": "2018.07.12", "title": "СЛЕД ЖЕСТОКОТО УБИЙСТВО В \"ЛОЗЕНЕЦ\"! Психиатър с потресаващи разкрития за омагьосания кръг на психичноболните "}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%BE-%D0%BA%D0%B8%D0%BD%D0%BE%D1%81%D1%82%D1%83%D0%B4%D0%B8%D0%BE-%D1%89%D0%B5-%D0%BF%D1%80%D0%B0%D0%B2%D0%B8-%D1%84%D0%B8%D0%BB%D0%BC-%D0%B7%D0%B0-%D1%81%D0%BF%D0%B0%D1%81%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%B5%D1%86%D0%B0%D1%82%D0%B0-%D0%BE%D1%82-%D0%BF%D0%B5%D1%89%D0%B5%D1%80%D0%B0%D1%82%D0%B0-%D0%B2-%D1%82%D0%B0%D0%B9%D0%BB%D0%B0%D0%BD%D0%B4-news764996.html", "text": "От американското киностудио Pure Flix афишираха намерение да направят игрален филм за 12-те млади тайландски футболисти, които бяха блокирани в пещера, съобщава „Известия“. Генералният директор на компанията Майкъл Скот е потвърдил новината в профила си във „Фейсбук“. „Гледаме на този проект като на филм, който наистина има  невероятният потенциал да вдъхнови милиони хора по целия свят“, коментира Скот. В най-скоро време представители на кинокомпанията ще вземат интервюта от спасителите, от спасените деца, треньора им и от семействата на спасените. Техните разкази ще бъдат основата на сценария на лентата. Посочва се още, че на мястото на спасителната операция дори вече е пристигнал снимачен екип от киностудиото и продуцента на бъдещия филм Адам Смит. „Виждам този филм като мащабен холивудски проект с участието на доста звезди“, коментира Смит. Сподели:", "date": "2018.07.12", "title": "Американско киностудио ще прави филм за спасяването на децата от пещерата в Тайланд"}
{"url": "http://pik.bg/%D0%BE%D1%87%D0%B0%D0%BA%D0%B2%D0%B0%D0%BC%D0%B5-%D0%B2%D0%B0%D0%B6%D0%BD%D0%B8-%D0%BD%D0%BE%D0%B2%D0%B8%D0%BD%D0%B8-%D0%BE%D1%82-%D0%B1%D1%80%D1%8E%D0%BA%D1%81%D0%B5%D0%BB-%D0%B4%D0%BD%D0%B5%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BE%D1%82%D1%87%D0%B8%D1%82%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news765004.html", "text": "Днес страната ни се отчита в Брюксел с постигнатото от българското европредседателство. Министърът на финансите Владислав Горанов ще представи пред членовете на Комисията по икономически и парични въпроси на Европейския парламент в Брюксел резултатите от Българското председателство на Съвета на ЕС в областта на икономическите и финансови въпроси. Представянето ще се проведе от 10:00 часа българско време и ще бъде предавано на живо на сайта на Европейския парламент. В София експерти от Министерството на финансите също ще представят пред медиите резултатите по приоритетите от програмата на Българското председателството в областта на икономическите и финансови въпроси. Сподели:", "date": "2018.07.12", "title": "ОЧАКВАМЕ ВАЖНИ НОВИНИ ОТ БРЮКСЕЛ! Днес България отчита европредседателството"}
{"url": "http://pik.bg/%D0%BD%D0%BE%D0%B2%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D0%BC%D0%B5%D0%BA%D1%81%D0%B8%D0%BA%D0%BE-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D0%BE%D1%82%D0%BC%D1%8F%D0%BD%D0%B0-%D0%BD%D0%B0-%D0%B7%D0%B0%D0%BA%D1%83%D0%BF%D1%83%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BE%D1%81%D0%B5%D0%BC-%D0%B1%D0%BE%D0%B9%D0%BD%D0%B8-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80%D0%B0-%D0%BE%D1%82-%D1%81-news764992.html", "text": "Новоизбраният президент на Мексико Андрес Мануер Лопес Обрадор заяви, че с встъпването си в длъжност ще развали сделката със САЩ за закупуването на осем бойни хеликоптера, съобщава РИА Новости. „Тази сделка на стойност 25 млрд. песо ще бъде отменена, тъй като в момента не можем да си позволим такива харчове“, аргументира се Обрадор. Той добави, че има намерение да продаде президентският самолет Boeing 787-8 Dreamliner, закупен през 2016 година за почти 219 млн. долара. За придвижване Обрадор  има намерение да ползва редовни полети или наземен транспорт. Продажбата на хеликоптери MH-60R Seahawk на стойност 1,2 млрд. долара на Мексико бе одобрена от Държавния департамент на САЩ през април. Веднага след като спечели изборите, които се проведоха на 1 юли, Обрадор предложи на американския пезидент Доналд Тръмп сключването на „генерално споразумение“ между двете страни. Новият мексикански президент трябва да се срещне с американска делегация утре. Сподели:", "date": "2018.07.12", "title": "Новият президент на Мексико подготвя отмяна на закупуването на осем бойни хеликоптера от САЩ"}
{"url": "http://pik.bg/%D1%87%D0%B5%D1%81%D1%82%D0%B8%D1%82%D0%BE-%D0%B8-%D0%B4%D0%B0-%D0%BF%D0%BE%D1%87%D0%B5%D1%80%D0%BF%D1%8F%D1%82-%D1%82%D0%B5%D0%B7%D0%B8-%D1%85%D1%83%D0%B1%D0%B0%D0%B2%D0%B8-%D0%B8%D0%BC%D0%B5%D0%BD%D0%B0-%D0%BF%D1%80%D0%B0%D0%B7%D0%BD%D1%83%D0%B2%D0%B0%D1%82-%D0%BD%D0%B0-12-%D1%8E%D0%BB%D0%B8-news765020.html", "text": "Православната църква почита днес света Вероника, както и Св. мчци Прокъл и Иларий. На Разпети петък, докато Иисус Христос влачел огромния дървен кръст и бил на ръба на своите сили, една млада жена на име Вероника се приближила кам Божия Син и с разперена ленена кърпа попила потта и кръвта от лицето на бъдещия Спасител. Тогава се случило истинско чудо. Ликът на Иисус Христос остава отпечатан върху ленената кърпа. След Разпети петък Света Вероника заминава от Йерусалим за Западна Европа. Свещената кърпа оставя в Рим. След това отпътува за Южна Франция. Там започва да проповядва и да говори за Спасителя. В иконографията често изобразяват Света Вероника как държи разперена кърпа, на която се вижда отпечатаното лице на Христос. По-късно нарекли тази кърпа „Платното на Вероника”. Заради запечатания образ на Исус Христос, приемат Света Вероника за покровител на фотографията и фотографите. Прокъл и Иларий живели по времето на император Траян. Те били християни и след като не успели да сломят вярата им, езичниците ги наказали с мъченическа смърт. Иларий бил окован във вериги и посечен, а племенникът му Прокъл - разпънат на кръст и убит със стрели, защото се поклонил на чичо си и извикал \"И аз съм християнин\". Добри хора погребали телата на двамата едно до друго. Имен ден празнуват Вероника, Вера и Верка. Сподели:", "date": "2018.07.12", "title": "ЧЕСТИТО И ДА ПОЧЕРПЯТ! Тези хубави имена празнуват на 12 юли "}
{"url": "http://pik.bg/%D0%BE%D1%82-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B2%D1%8A%D0%BD%D1%88%D0%BD%D0%B8%D1%82%D0%B5-%D1%80%D0%B0%D0%B1%D0%BE%D1%82%D0%B8-%D0%BD%D0%B0-%D1%80%D1%83%D1%81%D0%B8%D1%8F-%D0%BE%D0%B1%D1%8F%D0%B2%D0%B8%D1%85%D0%B0-%D1%87%D0%B5-%D0%BD%D0%B0%D1%82%D0%BE-%D0%B5-%E2%80%9E%D0%B1%D0%B5%D0%B7%D0%BF%D0%BE%D0%BB%D0%B5%D0%B7%D0%B5%D0%BD-%D0%B2%D0%BE%D0%B5%D0%BD%D0%B5%D0%BD-%D0%B1%D0%BB%D0%BE%D0%BA%E2%80%9C-news764954.html", "text": "От Министерството на външните работи на Русия обявиха, че НАТО е „безполезен военен блок“, предава РИА Новости, цитирани от „Фокус“ . „Засега безполезният военен блок НАТО ни обвинява в провокационни дейности и продължава да скърца със зъби от Брюксел, а ние се готвим да гледаме Световното първенство по футбол“, пише в изявление на Министерството на профила му в социалната мрежа „Туитър“. По-рано участниците на срещата на лидерите на страните-членки на НАТО заявиха за „провокационната дейност“ на Русия на границите на Алианса. НАТО също така обвини Русия в „разгръщане на съвременни ракети с двойно действие в Калининград“. Горната камара на руския парламент обяви обвиненията на Алианса по отношение на Русия за абсурдни. Сподели:", "date": "2018.07.12", "title": "От Министерството на външните работи на Русия обявиха, че НАТО е „безполезен военен блок“"}
{"url": "http://pik.bg/%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B0%D0%BD%D0%B3%D0%BB%D0%B8%D1%8F-%D0%B2%D1%8A%D0%BD-%D0%BE%D1%82-%D0%BC%D0%BE%D0%BD%D0%B4%D0%B8%D0%B0%D0%BB%D0%B0-%D1%81%D0%BB%D0%B5%D0%B4-%D0%BF%D0%BE%D1%80%D0%B0%D0%B6%D0%B5%D0%BD%D0%B8%D0%B5-%D0%B2-%D0%BF%D1%80%D0%BE%D0%B4%D1%8A%D0%BB%D0%B6%D0%B5%D0%BD%D0%B8%D1%8F%D1%82%D0%B0-%D0%BE%D1%82-%D1%85%D1%8A%D1%80%D0%B2%D0%B0%D1%82%D0%B8%D1%8F-news764955.html", "text": "На английската мечта на Световното първенство по футбол бе поставен край, след като националният отбор на Англия бе победен от Хърватия с 2:1 след продължения на полуфинала, съобщава The Independent, цитирани от „Фокус“. „Трите лъва“ откриха резултата в петата минута с прекрасен удар на Киеран Трипиър и в следващите 62 минути изглеждаше, че Англия си е уредила мястото на финала. Но Иван Перишич изравни и позволи на Хърватия да получи продължения, преди Марио Манджукич да отбележи в 109-ата минута и да даде преднина в резултата за момчетата на Златко Далич. Англия се опита да направи всичко, но не успя да изравни. Сега тя ще се изправи в събота срещу отбора на Белгия в мача за трето място, докато Хърватия отива на финал, където ще се изправи срещу Франция. Сподели:", "date": "2018.07.12", "title": "Във Великобритания: Англия вън от Мондиала след поражение в продълженията от Хърватия"}
{"url": "http://pik.bg/%D1%83%D0%B7%D0%B1%D0%B5%D0%BA%D0%B8%D1%81%D1%82%D0%B0%D0%BD-%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%89%D0%B5-%D1%80%D0%B0%D0%B7%D1%88%D0%B8%D1%80%D1%8F%D0%B2%D0%B0%D1%82-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%BE%D1%82%D0%BE-%D0%B8-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%BE%D1%82%D0%BE-%D1%81%D0%B8-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-news764957.html", "text": "Делегация от Узбекистан, водена от вицепремиера на страната Нодир Отажонов и съставена от заместник-министъра на външната търговия Сахиб Саифназаров и други представители на правителството, пристигна на официално посещение в България, предава Uzreport, цитирани от „Фокус“. Цел на визитата е разширяването на търговското, икономическото и инвестиционното сътрудничество между Узбекистан и България и подготовката за провеждането на петото заседание на узбекско-българската междуправителствена комисия по икономическо и научно-техническо сътрудничество. По време на пребиваването си в София делегацията от Узбекистан планира да се срещне с министъра на земеделието Румен Порожанов, с министъра на регионалното развитие и благоустройството Николай Нанков, както и с министъра по икономическата и демографската политика Валери Симеонов. Сподели:", "date": "2018.07.12", "title": "Узбекистан и България ще разширяват търговското и икономическото си сътрудничество"}
{"url": "http://pik.bg/%D0%BA%D1%83%D0%BB%D1%82%D0%BE%D0%B2-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%BF%D0%BE-%D0%B1%D0%BD%D1%82-%D0%B4%D1%8A%D1%80%D0%B2%D0%BE%D1%82%D0%BE-%D0%BA%D0%B5%D0%B4%D1%8A%D1%80%D0%B0-%D1%81%D0%BD%D0%BE%D0%B1%D1%8A%D1%82-%D0%BD%D0%BE%D0%B9%D0%B7%D0%B8-%D0%B8-%D0%B3%D0%B0%D1%84%D0%BE%D0%B2%D0%B5%D1%82%D0%B5-%D0%BD%D0%B0--news764746.html", "text": "Световното първенство по футбол в Русия за кратко поднесе толкова много изненади, че вече може да конкурира по емоционалност дори и роман на Достоевски. От Мондиала набързо бяха изритани всички фаворити, а мисля, че още дълго време много футболни фенове ще преглъщат смутено пред факта, че световният шампион Германия бе изхвърлен от надпреварата от Южна Корея. Обявеният за божи син Лионел Меси също си стегна куфарите след осминафиналите, на които отборът му попадна с клизма, а малко след това е суперзвездата Кристиано Роналдо отиде да му прави компания в чакалните на летището. Когато и испанците отпаднаха от неслагания от никого в сметките отбор на Русия, мнозина започнаха да гледат на Световното първенство като на богоборческо събитие, което дава късче надежда, че нещата не са предрешени, че всички имат място под слънцето, че спортът все още представлява максимално демократично явление, където нещата рано или късно опират до дух, а не просто до скъпоплатени милионери, които аристократично чакат да им се подаде топка, за да вкарат гол. И, разбира се, в един разлюлян от политически вихрушки свят всички гледат на първенството и през политическа призма. Видяхме нечувани неща. Цяла Европа като че ли припадна от кеф, когато Германия не се класира, което показва със сигурност само едно - световният рейтинг на Ангела Меркел е сериозно раздрусан и това вещае бури, които тепърва ще виждаме. След като Русия победи Испания обаче, по улиците на Берлин видяхме радостни шествия и развети руски знамена, което е сигурен знак, че нещо във външната политика на Германия не е много наред или най-малкото по никакъв начин не е съобразена с автентичните чувства на народонаселението. Ние в България получихме един неискан лукс. Да гледаме първенството от естетически кеф, без да ни трепери сърцето, защото нашите национали не се класираха. Заради това средностатистическият зрител и спортен фен получи философското удоволствие да наблюдава Мондиала спокойно, но с емоция, пречупена през погледа на футболните коментатори на БНТ, които внесоха необходимото драматургично оживление. Наскоро видях едно оплакване на Иван Гарелов, че сред спортните коментатори вече няма личности и заради това е трудно човек да ги запомни. С телевизионни легенди човек не може да спори, защото класата на Николай Колев - Мичмана наистина няма как да бъде повторена. Новото поколение от коментатори обаче имаше своите моменти, които ще се опитаме да обобщим тук. Вероятно специално за Мондиал 2018 се появи и една нова порода от този телевизионен вид – коментатори интелектуалци. Много зрители вероятно са се задавили с бира или са ритнали салатите си от изненада, когато са видели като футболен спец да се изявява Ивайло Цветков, известен с прякора Нойзи. Всеки виртуален пътешественик го познава в съвсем друга светлина - като най-големия десен сноб, който се е раждал някога в софийската градска джунгла. Политическите интервюта на Нойзи са изживяване от астрален мащаб - човек трябва да преминава през тях в скафандър, ако иска да се оправи в джунглата, където е бъкано от \"дискурси\", \"метаактове\", \"идиосинкразии\" и много други паразитни чуждици, прикриваща мисъл, която на моменти е по-объркана дори от спонтанна реч на Цветан Цветанов. Нойзи е идеалният обект на пародия, защото този инфантилен интелектуализъм, който се опиянява от своята ерудиция, без да е ясно накъде води, е идеалната форма на сатира сама по себе си. И точно заради това мнозина спортни аматьори като мен изхълцаха, като го видяха като футболен коментатор. След това проверих - оказва се, че в мига, в който не чете средновековно издание на Аристотел (подвързано с изящна кожа от времето на Луи 14 в стил \"луксозен сецион\" и открито в библиотеката на маркиз Дьо Сад), Нойзи специализира футболна запалянковщина. И в част от коментарите се раздаде. Например - всеки път, когато мачовете се играеха в Калининград, той упорито напомняше, че това е старият Кьонигсберг, родният град на Кант, и си пожелаваше футболистите да открият трансцеденталния реализъм на победата. Вън от това можем да кажем основно добри думи за неговия успех и да похвалим прецизния политически усет на тв водещите в БНТ, които нито един път не го поканиха да коментира мач на Русия. Вероятно са подозирали, че Нойзи би се строполил на земята от моментален инсулт като млад философ, получил видение, което отрича напълно теориите му. На интелектуалния фронт обаче се опита да блесне и обичайното дърво на БНТ - Камен Алипиев-Кедъра. Същият отдавна не крие политическите си пристрастия, фобии и мании. Само преди няколко години човекът колективно се размечта да прасне Бузлуджа с една неутронна бомба, но този път очевидно беше решил да се пази от мечтания за колективно убийство в ефир. Вместо това преди мача Испания и Русия (завършил с абсолютно изненадваща победа за руснаците, за ужас на Александър Йорданов и всички букмейкъри по света) Алипиев реши да прави сравнителен анализ на литературите на двете държави. Испания срещу Русия било все едно да изправиш Лорка срещу Шолохов, каза Кедъра. И после обясни, че Шолохов пишел под диктовката на КГБ и по поръчка на Вожда. Не знам какво общо имаше това с футболната игра и каква аналогия се опита да направи Алипиев, но очевидно литературните му мускули са оказаха съвсем хилави. Защото вероятно е пропуснал да научи, че през 1965 г. Шолохов получава Нобелова награда за литература. Какво? И нея ли са я давали по поръчка на Вожда? И ако приемем, че КГБ е диктувало, значи ли това, че цялото КГБ колективно е получило „Нобел“? То заради това е опасно да изпадаш в интелектуален размисъл, когато става дума за спортни сблъсъци - това са коварни аналогии с много изходи. Ясно е, че никой не може да издържи цели 90 минути, без да покаже начетеност и политически страсти, но това е все едно да си направиш сепуку. Специално за това световно първенство в ефир се завърна и легендата Петър Василев-Петела, човекът, който навремето не роди, но повтори легендарната реплика \"Господ е българин\". На фона на новото поколение той изглежда като Хегел пред Гери-Никол, както би казал Нойзи, но все пак да не забравяме, че гафовете са негов специалитет от първите мигове на екран. Още при първото си включване стана ясно, че Василев е изчислил, че цели 1826 дни не е коментирал мачове, което със сигурност показва, че заточението му се е отразило тежко. Броенето на дните впечатли доста зрители, а дори попадна и в \"Господари на ефира\", защото доста хора изкоментираха струпването на тази информация върху нещастните им мозъци. Иначе Петела се раздаде в коментирането на мача Хърватия - Аржентина. И сполучи да види гол, преди още да има такъв. Имам предвид, че хвърли в паника доста зрители, но после се оказа, че топката не е паднала в мрежата, а се закачила отвън. Но това е разбираемо - след 1826 дни суша човек бърза да навакса с емоциите, че знае ли кога пак ще му се отвори възможност. Сред по-неизвестните коментатори обаче също не беше суша. Коментаторът на мача Русия - Египет така търсеше емоцията и контакт с публиката, че сигурно 20 пъти повтори репликата \"това изглежда опасно\". Спортната публика реагира подобаващо на тази футболна литания. Един от зрителите обяви, че ако беше пил по една малка всеки път, като чуе репликата, сигурно е щял да се докара до положението на Елцин на предизборен митинг. Отделно от това човекът очевидно беше отдаден фен на звездата на Египет Мохамед Салах и всеки път, когато той пипнеше топката, се разнасяха стенания, охкания и надежда, която, уви, не бе оправдана с нищо в реалността. И разбира се, не липсваха поетичните определения на всяка нация. Така човек може да обогати сериозно политическата си, географска и етнографска култура, като разбере, че хърватите са „шахматистите“, португалците – „мореплавателите“, французите естествено, „петлите“, сърбите, неясно защо, са \"плавите\", руснаците са обикновено \"сборная\", испанците - \"ла фурия\", изобщо това е такъв културен коктейл, че дори само глътка от него може да доведе човек до състояние на ступор. А тук дори няма да се спираме до патетичните фрази и обичайните повторения, защото всеки спортен фен ги знае наизуст. В крайна сметка обаче добри или лоши - това са ни коментаторите и трябва да се научим да ги приемаме с всичките им страсти и емоции. Да, в края на първенството половин България ще си мечтае да гледа мачовете с изключен звук, но нека да приемем и това като част от задължителния ритуал по възприемането на футболната емоция. Все пак кога друг път ще видим Нойзи да коментира философските традиции на Калининград. Като едното нищо може да е вдигнал образователното ниво на нацията и да е накарал случаен зрител да види в кой ли отбор някога е играел Кант... Сподели:", "date": "2018.07.12", "title": "КУЛТОВ КОМЕНТАР В ПИК И \"РЕТРО\"! Световното по БНТ: Дървото Кедъра, снобът Нойзи и гафовете на Петела"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8%D1%82%D0%B5-%D0%B2%D0%BE%D0%B5%D0%BD%D0%BD%D0%B8-%D0%BF%D0%BE%D1%82%D0%B2%D1%8A%D1%80%D0%B4%D0%B8%D1%85%D0%B0-%D0%B7%D0%B0-%D0%BD%D0%B0%D0%BD%D0%B5%D1%81%D0%B5%D0%BD%D0%B8%D1%82%D0%B5-%D1%83%D0%B4%D0%B0%D1%80%D0%B8-%D0%BF%D0%BE-%D0%BE%D0%B1%D0%B5%D0%BA%D1%82%D0%B8-%D0%BD%D0%B0-%D1%81%D0%B8%D1%80%D0%B8%D0%B9%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-news764976.html", "text": "Израелските военновъздушни сили са нанесли удар по три позиции на сирийската армия в отговор на изстрелян безпилотен летателен апарат, съобщава РИА Новости, като се позовава на изявление на армията на Израел. По-рано бе съобщено, че Израел е атакувал позиции на сирийската армия на Голанските възвишения. Сирийската агенция САНА съобщи, че ПВО-системите на Сирия са „провалили“ атаката, като ударите са предизвикали само материални загуби. „Отбранителните сили на Израел атакуваха три военни поста в Сирия, в отговор на инвазията на сирийски безпилотен летателен апарат“, се казва в съобщението на израелските военни. Отбелязва се, че дронът е пресякъл границата между Израел и Сирия на 11 юли (сряда). Сподели:", "date": "2018.07.12", "title": "Израелските военни потвърдиха за нанесените удари по обекти на сирийската армия"}
{"url": "http://pik.bg/the-guardian-%D0%B0%D0%BD%D0%B3%D0%BB%D0%B8%D0%B9%D1%81%D0%BA%D0%B0%D1%82%D0%B0-%D0%BC%D0%B5%D1%87%D1%82%D0%B0-%D0%B5-%D1%81%D0%BC%D0%B0%D0%B7%D0%B0%D0%BD%D0%B0-news764959.html", "text": "Хърватия смаза английската мечта на Световното първенство по футбол след победа с 2:1 в продълженията на полуфинала, изиграл се на стадион „Лужники“ в Москва, съобщава The Guardian, цитирани от „Фокус“. Мечтата на Англия започна с гол в петата минута на Киеран Трипиър. Но Хърватия надделя през второто полувреме и Иван Перишич изравни в 67-ата минута. Отборите размениха удари до края на редовното време но резултатът остана 1:1. По време на напрегнатите продължения Марио Манджукич разби английските сърца с гол в 109-ата минута. Противници на хърватите в неделя ще са французите, които спечелиха в Санкт Петербург своя полуфинален мач срещу Белгия. Сподели:", "date": "2018.07.12", "title": "The Guardian: Английската мечта е смазана"}
{"url": "http://pik.bg/%D1%81%D1%82%D0%B0%D0%BD%D0%B0-%D1%8F%D1%81%D0%BD%D0%BE-%D0%BA%D0%B0%D0%BA%D0%B2%D0%BE-%D1%89%D0%B5-%D0%BE%D0%B1%D1%81%D1%8A%D0%B6%D0%B4%D0%B0%D1%82-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B8-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%B8%D0%BC-%D0%BA%D1%80%D0%B0%D0%B9-%D0%BB%D0%BE%D0%BD%D0%B4%D0%BE%D0%BD-news764961.html", "text": "Американският президент Доналд Тръмп и премиерът на Великобритания Тереза Мей ще обсъдят утре основни външнополитически въпроси, включително Русия и търговските отношения след Брекзит. Това съобщи РИА Новости, като се позовава на информация от канцеларията на британския премиер. „В петък Тръмп ще гостува в резиденцията на премиера на Великобритания в Чекърс за преговори по редица външнополитически въпроси, включително Русия, търговските отношения, Брекзит и Близкия Изток“, се посочва в изявление на канцеларията на Тереза Мей. Посочва се още, че Тереза Мей ще обяви пред Тръмп, че Великобритания ще остане близък съюьзник на САЩ. Освен това, премиерът на Великобритания смята да подчертае в разговорите „надеждността на трансатлантическото партньорство“. Също така, Мей ще обсъди с Тръмп разширяването на сътрудничаството между САЩ и Великобритания по въпросите на отбраната, безопасността, външнополитическата дейност и търговията, се посочва още в съобщението. Мей също така заявява, че страните са в голяма безопасност и  „до голяма степен се развиват“, когато си сътрудничат. Заради това тя „с нетърпение“ очаква срещата си с американския президент. Сподели:", "date": "2018.07.12", "title": "Стана ясно какво ще обсъждат Тереза Мей и Доналд Тръмп на срещата им край Лондон"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B8%D0%B7%D1%80%D0%B0%D0%B5%D0%BB-%D1%81%D0%BB%D0%B5%D0%B4-%D1%81%D1%80%D0%B5%D1%89%D0%B0%D1%82%D0%B0-%D1%81%D0%B8-%D1%81-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D1%83%D0%B2%D0%B5%D1%80%D0%B8%D1%85-%D1%80%D1%83%D1%81%D0%BA%D0%B8%D1%8F%D1%82-%D0%BB%D0%B8%D0%B4%D0%B5%D1%80-%D1%87%D0%B5-%D1%81%D0%BC%D0%B5-%D0%BF%D1%80%D0%BE%D1%82%D0%B8%D0%B2-%D0%BF%D1%80-news764963.html", "text": "Министър-председателят на Израел Бенямин Нетаняху охарактеризира като много важна състоялата се вчера среща с президента на Русия Владимир Путин и съобщи, че е заявил пред руския лидер, че еврейската държава е против каквото и да е присъствие на Иран в Сирия, предава ТАСС, цитирана от „Фокус“. „Проведох много важна среща с президента на Русия Владимир Путин. Подчертах ясната позиция на Израел – ние сме против каквото и да е присъствие на Иран в Сирия“, написа Нетаняху на профила си в социалната мрежа „Фейсбук“. Той допълни, че е заявил на Путин, че „Израел е свалил сирийски безпилотен летателен апарат, проникнал на негова територия“. По-рано вчера израелските военни прехванаха навлязъл на 10 км. навътре в територията на еврейската държава безпилотен летателен апарат. Сподели:", "date": "2018.07.12", "title": "Премиерът на Израел след срещата си с Владимир Путин: Уверих руският лидер, че сме против присъствие на Иран в Сирия"}
{"url": "http://pik.bg/the-daily-star-%D0%B0%D0%BD%D0%B3%D0%BB%D0%B8%D0%B9%D1%81%D0%BA%D0%B8%D1%82%D0%B5-%D1%84%D0%B5%D0%BD%D0%BE%D0%B2%D0%B5-%D1%81%D0%B0-%D1%81-%D1%80%D0%B0%D0%B7%D0%B1%D0%B8%D1%82%D0%B8-%D1%81%D1%8A%D1%80%D1%86%D0%B0-news764962.html", "text": "Английските фенове по света и в страната приветстват своите герои след доблестно поражение на полуфиналите на Световното първенство по футбол. Марио Манджукич разби английските сърца, след като отбеляза победен гол в продълженията, отбелязва The Daily Star в материал за полуфинала от Световното първенство по футбол между Англия и Хърватия. На „Лужники“ в Москва отборът на Хърватия успя да се класира за първи път в историята на финал на Световно първенство, след като в полуфинал срещу Англия победи с 2:1 след продължение. Киерън Трипиър откри резултата в мача и хвърли в екстаз феновете на Англия по трибуните.  Капитанът Хари Кейн след това пропусна шанс да удвои преднината в първото полувреме. Иван Перишич лиши „Трите лъва“ от победата във второто полувреме, изпращайки двубоя в продълженията. След това Манджукич оформи крайният резултат, след като английската защита допусна глупава грешка. Осемте хиляди фена, които гледаха мача на живо на голям екран в Манчестър първоначално скандираха, че купата „идва у дома“, но след това възгласите им бяха заменени от тишина, а след това от пъшкания след като мачът се проточи. Въпреки разбитите си сърца, хиляди английски фенове използваха социалните мрежи, за да отдадат почит на отбора. Сподели:", "date": "2018.07.12", "title": "The Daily Star: Английските фенове са с разбити сърца"}
{"url": "http://pik.bg/%D1%80%D0%B5%D0%B4%D0%B6%D0%B5%D0%BF-%D0%B5%D1%80%D0%B4%D0%BE%D0%B3%D0%B0%D0%BD-%D1%83%D0%B2%D0%B5%D1%80%D0%B5%D0%BD-%D1%87%D0%B5-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BF%D1%80%D0%B5%D0%B4-%D1%82%D1%83%D1%80%D1%81%D0%BA%D0%B0%D1%82%D0%B0-%D0%BB%D0%B8%D1%80%D0%B0-%D0%B5-%D1%81%D0%B2%D0%B5%D1%82%D0%BB%D0%BE-news764966.html", "text": "Турската лира скоро ще възстанови стойността си, а лихвите ще намалеят. Това мнение изрази турският президент Реджеп Ердоган пред журналисти вчера на връщане от посещението си в Северен Кипър, съобщава БНР. Според турския лидер, икономиката на страната се движи в правилната посока. Реджеп Ердоган изтъкна практическия и теоретичен опит на новоназначения финансови министър и негов зет Берат Албайрак. Той допълни, че Албайрак е работил успешно в частния сектор. Ердоган разкритикува международните медии и агенциите, определящи кредитния рейтинг на страните, за грешното им представяне на ситуацията в Турция. По думите на турския държавен глава доказателство за доверието на инвеститорите е фактът, че кредитът за строеж на мост над Дарданелите е бил получен от чужбина. Турският президент добави, че страната разполага с достатъчно инструменти, за да спре обезценяването на лирата. Ердоган отново изтъкна, че високите лихви се отразяват негативно на заетостта и че не само Централната, но и частните банки ще поемат отговорност по въпроса. В отговор на журналистическо питане, Ердоган не изключи възможността Генералният щаб да бъде подчинен на Министерството на отбраната. ​ Сподели:", "date": "2018.07.12", "title": "Реджеп Ердоган уверен, че бъдещето пред турската лира е светло  "}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%BB%D0%B5%D0%BA%D0%B0%D1%80%D1%8F%D1%82-%D0%BD%D0%B0-%D0%BC%D0%B0%D0%B9%D0%BA%D1%8A%D0%BB-%D0%B4%D0%B6%D0%B5%D0%BA%D1%81%D1%8A%D0%BD-%D0%BE%D0%B1%D0%B2%D0%B8%D0%BD%D0%B8-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%BF%D0%B5%D0%B2%D0%B5%D1%86%D0%B0-%D1%87%D0%B5-%D0%B5-%D0%BD%D0%B0%D0%BF%D1%80%D0%B0%D0%B2%D0%B8%D0%BB-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%B0-%D0%BA%D0%B0%D1%81%D1%82%D1%80%D0%B0%D1%86-news764978.html", "text": "Лекарят на Майкъл Джексън Конрад Мюрей заяви, че бащата на певеца Джоузеф Джексън специално е подложил сина си на химическа кастрация за запазване на специфичния му висок глас, съобщава The Sun. По думите на Мюрей, Джексън-старши започнал да прави на сина си хормонални инжекции, когато Майкъл бил на 12 години, като аргументирал това с лечение на акне. По този начин Джоузеф Джексън искал да запази високият глас на сина си. Според доктор Мюрей, Джоузеф Джексън проявявал невероятна жестокост към децата си. „Той е един от най-лошите бащи в историята“, обобщава Мюрей. Лекарят на Майкъл Джексън не за първи път заявява за химическата кастрация на певеца. По-рано той отбеляза този факт и в собствената си автобиографична книга. Сега, след смъртта на Джоузеф Джаксън, доктор Мюрей за първи път говори за това открито. Сподели:", "date": "2018.07.12", "title": "Брутално! Лекарят на Майкъл Джексън обвини бащата на певеца, че е направил химическа кастрация на сина си заради гласа му"}
{"url": "http://pik.bg/%D1%80%D0%B0%D0%B7%D0%BE%D1%87%D0%B0%D1%80%D0%BE%D0%B2%D0%B0%D0%BD%D0%B8%D1%8F%D1%82-%D1%81%D0%B5%D0%BB%D0%B5%D0%BA%D1%86%D0%B8%D0%BE%D0%BD%D0%B5%D1%80-%D0%BD%D0%B0-%D0%B0%D0%BD%D0%B3%D0%BB%D0%B8%D1%8F-%D1%83%D0%B1%D0%B5%D0%B4%D0%B5%D0%BD-%D1%81%D1%8A%D0%BC-%D1%87%D0%B5-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BD%D0%B8-%D1%81%D0%B5-%D0%B3%D0%BE%D1%80%D0%B4%D0%B5%D0%B5-%D1%81-%D1%82%D0%BE%D0%B7%D0%B8-%D0%BE%D1%82%D0%B1%D0%BE%D1%80-news764967.html", "text": "Селекционерът на Англия Гарет Саутгейт, бе тъжен на пресконференцията след полуфиналния мач с Хърватия, загубен от неговия тим с 1:2 след продължения, съобщава БТВ. Той все пак даде положителна оценка на възпитаниците си, заявявайки, че те са дали всичко от себе си. Саутгейт се надява израстването да продължи и \"трите лъва\" да бъдат дори по-силни в следващите години. \"Играхме много добре през първото полувреме – коментира селекционерът на националния тим на Англия. -  Държахме топката и като цяло контролирахме мача. Тогава беше важно да вкараме втори гол. Дали заради липсата на опит или защото водехме в резултата, но след почивката позволихме на съперника да вземе инициативата. Не използвахме шансовете си. Бяхме под напрежение и то ни се отрази. Хърватите имат много опитни футболисти, което си пролича. В продълженията мачът отново стана равностоен. На това ниво детайлите са от решаващо значение. Хърватия вкара втори гол, а ние не можахме да отговорим. Желая им успех на финала. Те проявиха воля и са достойни да играят в последния мач. Трябват ми няколко дни, за да анализирам двубоя. Сега разочарованието е огромно. Най-важното е да използваш възможностите си. Всички футболисти са тъжни, но аз се гордея с тях. Постигнахме много. Дадохме положителни емоции на феновете. Убеден съм, че страната ни се гордее с този отбор. След като мине известно време, ще си направим положителни изводи от световното първенство. Не мога да искам повече от играчите, които вече преодоляха толков много препятствия. Никой не мечтае да играе в мач за третото място. Имаме няколко дни, за да се подготвим и трябва да защитим честта си. Винаги се стремим да побеждаваме. За 24 часа ще е трудно да се върнем в това психологическо състояние, в което бяхме преди полуфинала, но това е още едно изпитание. Хари Кейн даде всичко от себе си за отбора. Не мога да искам повече от него като футболист, като капитан и като личност. Натрупахме опит и направихме голяма крачка в развитието си. В сравнение с преди две години, сега имаме манталитет на победител. През последната седмица имахме много проблеми и се справихме с тях. Никой и нищо не ни гарантира, че отново ще стигнем до това стъпало, но дългосрочната ни цел е редовно да играем четвъртфинали и полуфинали. Много от футболистите придобиха необходимото самочувствие на международната сцена, което ще им е от полза. Имаме добър стил на игра, но не сме перфектни. Трябва да продължим да се развиваме. Победихме някои силни отбори, от които преди сме губили. В тима ще бъдат интегрирани и още млади футболисти. С тяхна помощ ще станем още по-опасни за съперниците си\". Сподели:", "date": "2018.07.12", "title": "Разочарованият селекционер на Англия: Убеден съм, че страната ни се гордее с този отбор"}
{"url": "http://pik.bg/%D0%B8%D0%B7%D0%B3%D1%80%D0%B0%D0%B6%D0%B4%D0%B0%D1%82-%D1%87%D0%B5%D1%88%D0%BC%D0%B0-%D1%81-%D0%BB%D0%B5%D0%BA%D0%BE%D0%B2%D0%B8%D1%82%D0%B0-%D0%B2%D0%BE%D0%B4%D0%B0-%D0%B4%D0%BE-%D1%81%D0%B5%D0%BB%D0%BE-%D1%8F%D0%BD%D0%BA%D0%BE%D0%B2%D0%BE-news764964.html", "text": "Около 5 000 лева е отделила Община Смядово за изграждането на чешма до село Янково, за която местните твърдят, че е с лековита вода, съобщава БНР. Водата е докарана от извор, намиращ се на малко повече от километър от чешмата, а всички в селото вече вярват, че лекува всякакви стомашни проблеми, разказа кметът на Янково Веселин Петков. \"Водата е на километър. Аз съм работил във ВиК и лично съм се заел да я прекарам до тук. Нашият общински багер изкопа канала, положихме тръбата и вече имаме идея как да бъде благоустроен районът. Ще направим отбивка, също и беседка\", разясни той. Чешмата и паркингът до нея ще бъдат изградени до края на лятото с доброволен труд и общинска техника и материали. Сподели:", "date": "2018.07.12", "title": "Изграждат чешма с лековита вода до село Янково"}
{"url": "http://pik.bg/%D0%B7%D0%B0%D0%BB%D0%BE%D0%B2%D0%B8%D1%85%D0%B0-%D0%B4%D0%B2%D0%B0%D0%BC%D0%B0-%D0%BA%D1%80%D0%B0%D0%B4%D1%86%D0%B8-%D0%BD%D0%B0-%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB%D0%BD%D0%B8-%D0%BA%D0%B0%D0%BC%D0%B5%D1%80%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news764950.html", "text": "Служителите на Трето РПУ в Пловдив установиха и задържаха двамата вандали, които на 29 юни откраднаха две охранителни камери от жилищна кооперация на  улица „Полковник Сава Муткуров“ № 85, съобщава Трафикнюз. Граждани са разпознали двете момчета, а благодарение на бързата реакция на полицаите те са установени и задържани. Сподели:", "date": "2018.07.12", "title": "Заловиха двама крадци на охранителни камери в Пловдив"}
{"url": "http://pik.bg/%D1%81%D0%B8%D0%BC%D0%B5%D0%BE%D0%BD-%D1%81%D0%BB%D0%B0%D0%B2%D1%87%D0%B5%D0%B2-%D1%81-%D1%83%D1%81%D0%BF%D0%B5%D1%88%D0%B5%D0%BD-%D0%BE%D1%84%D0%B8%D1%86%D0%B8%D0%B0%D0%BB%D0%B5%D0%BD-%D0%B4%D0%B5%D0%B1%D1%8E%D1%82-%D0%B7%D0%B0-%D0%B0%D0%B7%D0%B5%D1%80%D0%B1%D0%B0%D0%B9%D0%B4%D0%B6%D0%B0%D0%BD%D1%81%D0%BA%D0%B8%D1%8F-%D0%BA%D0%B0%D1%80%D0%B0%D0%B1%D0%B0%D1%85-news764951.html", "text": "Българският национал Симеон Славчев направи официален дебют за новия си отбор Карабах, съобщава „спортал“. Халфът влезе в началото на второто полувреме при победата на Карабах над Олимпия (Любляна) с 1:0 в среща от първия квалификационен кръг на Шампионска лига. Голът за тима от Азербайджан, който през миналия сезон стигна до груповата фаза, отбеляза Уилд-Доналд Герие в 79-ата минута. Съперниците завършиха двубоя в намалени състави след червени картони на Иса Абас и Кара Карайев. Сподели:", "date": "2018.07.12", "title": "Симеон Славчев с успешен официален дебют за азербайджанския Карабах"}
{"url": "http://pik.bg/%D0%B6%D0%BE%D0%B7%D0%B5-%D0%BC%D0%BE%D1%83%D1%80%D0%B8%D0%BD%D1%8C%D0%BE-%D0%BE%D0%B1%D1%8F%D0%B2%D0%B8-%D0%BA%D0%BE%D0%B9-%D1%89%D0%B5-%D1%81%D1%82%D0%B0%D0%BD%D0%B5-%D0%B3%D0%BE%D0%BB%D0%BC%D0%B0%D0%B9%D1%81%D1%82%D0%BE%D1%80-%D0%BD%D0%B0-%D0%BC%D0%BE%D0%BD%D0%B4%D0%B8%D0%B0%D0%BB-2018-news764952.html", "text": "Мениджърът на Манчестър Юнайтед Жозе Моуриньо изрази увереност, че нападателят на националния тим на Англия Хари Кейн ще стане голмайстор на Световното първенство по футбол в Русия, съобщава RT. „За мен Кейн вече си спечели приза. Роналдо и Лукаку напуснаха турнира, а Гризман трябва да вкара твърде много във финала. Той обаче е отборен играч и предпочита да работи за колектива. Не мисля, че поставя личните си успехи пред тези на отбора“, категоричен бе Моуриньо. Сподели:", "date": "2018.07.12", "title": "Жозе Моуриньо обяви, кой ще стане голмайстор на Мондиал 2018"}
{"url": "http://pik.bg/%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D1%81-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D0%BE%D0%BD%D0%BD%D0%B8-%D0%BD%D0%B0%D0%BC%D0%B5%D1%80%D0%B5%D0%BD%D0%B8%D1%8F-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news764893.html", "text": "Вече има и конкретна инвестиция в Аврен - в сферата на млекопреработването и млекопроизводството. Надяваме се, че това ще бъде един успешен проект, който да даде начало на други подобни инициативи от корейска страна във Варна. Това заяви кметът Иван Портних, който проведе среща с посланика на Република Корея Н. Пр. Джънг Джингю. Той пристигна заедно с представители от посолството, придружаван от почетния консул на азиатската държава във Варна Иво Михайлов. По време на срещата кметът запозна накратко гостите с най-важните проекти, които се реализират в града. Представени бяха възможностите, които предлагат Варна и региона за инвестиции в различни сфери, към които проявяват интерес корейски инвеститори - инфраструктура, логистика, морски бизнес, предава \"Новини.бг\". Договорено бе да се работи по-активно за разширяване на двустранните контакти в  областта на културата, образованието и туризма. \"Годишно около 20 000 корейски туристи посещават България. Варна е много красив град, затова ще подготвим специална програма, която да привлече повече корейци тук, имаме потенциал за това\", сподели негово превъзходителство Джънг Джингю. Той припомни, че търговският обмен между България и Корея е около 300 милиона долара. \"Сигурен съм, че можем да го увеличим 10 или 20 пъти и част от това да бъде Варна\", каза още той. Република Корея има интерес да развива по-активно туризъм и бизнес контакти в България и в частност във Варна и региона. Сподели:", "date": "2018.07.12", "title": "Южна Корея с инвестиционни намерения във Варна"}
{"url": "http://pik.bg/%D1%85%D0%B8%D1%82-%D0%B1%D0%B0%D0%B1%D0%B0%D1%82%D0%B0-%D1%81-%D0%B3%D0%B0%D0%B7%D0%BE%D0%B2%D0%B8%D1%8F-%D0%BF%D0%B8%D1%81%D1%82%D0%BE%D0%BB%D0%B5%D1%82-%D1%80%D0%B0%D0%B7%D0%BA%D0%B0%D0%B7%D0%B0-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D1%81%D0%B8-%D1%80%D0%BE%D0%BC%D0%B8%D1%82%D0%B5-%D0%B2-%D1%81%D0%B2%D0%B5%D1%82%D0%BE%D0%B2%D1%80%D0%B0%D1%87%D0%B5%D0%BD%D0%B5-%D1%81%D0%B5-%D1%80%D0%B0%D0%B7%D0%B4%D0%B2%D0%B8%D0%B6%D0%B2%D0%B0%D1%82-%D0%BA%D0%BE%D0%B3-news764687.html", "text": "Това каза пред камерата на Би Ти Ви 72-годишната баба Иванка от Световрачане, която вчера отиде да си вземе пенсията с газов пистоилет, след като в понеделник маскирани и въоръжени обраха пощенския клон в населенето място. \"Много се уплаших при обира. Пак си носих пистолета, но се изплаших да го извадя. Имаше други хора. Как да стрелям? А онзи срещу мен, също носеше оръжие\", разказа тя за преживяния страх по време на въоръженето нападение на пощата. \"Нося си пистолета винаги с мен. Не съм го използвала още. Преди време нападнаха една съседка. Подпряха я с нож и й викат: Давай парите. Тя им отговаря: Нямам пари. А те: Видяхме те, че взимаш пари. И тя да им даде портмонето с всички пари. Като започнат да раздават пенсиите и ромите много се раздвижват. Ще продължа да си нося пистолета\", категорична беше баба Иванка. Парите ги държа в един шкаф под ключ. Веднъж ни обраха и останахме без пукнат лев. Живеехме на вересия. Сподели:", "date": "2018.07.12", "title": "ХИТ! Бабата с газовия пистолет разказа историята си! Ромите в Световрачене се раздвижват, когато дават пенсиите"}
{"url": "http://pik.bg/%D0%B1%D0%B8%D0%B2%D1%88-%D0%BA%D0%B0%D0%BD%D1%86%D0%BB%D0%B5%D1%80-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%81%D0%B5-%D0%BE%D0%B6%D0%B5%D0%BD%D0%B8-%D0%BD%D0%B0-74-%D0%B3%D0%BE%D0%B4%D0%B8%D0%BD%D0%B8-news764942.html", "text": "Бившият германски канцлер Герхард Шрьодер, на 74 години, и най-новата му приятелка, 48-годишната Ким Со-йон, са се оженили в южнокорейската столица Сеул, обявиха  самите те, цитирани от ДПА и БТА, съобщава Нова телевизия. \"Оженихме се на 2 май в родния ми град Сеул. Много сме щастливи\", каза Ким пред германското списание \"Бунте\". Това е пети брак за германския политик и втори за южнокорейката, която е експерт по икономика и не бива да бъде бъркана с 37-годишната южнокорейска актриса със същите имена. През октомври ще има сватбено тържество в известния берлински хотел \"Адлон\" според медийни съобщения. Сподели:", "date": "2018.07.12", "title": "Бивш канцлер на Германия се ожени на 74-години"}
{"url": "http://pik.bg/%D0%BA%D0%B8%D1%82%D0%B0%D0%B9-%D1%81-%D0%BF%D1%80%D0%B8%D0%B7%D0%B8%D0%B2-%D0%BA%D1%8A%D0%BC-%D1%81%D0%B0%D1%89-%D0%B4%D0%B0-%D1%81%D0%B5-%D0%BE%D1%82%D0%BA%D0%B0%D0%B6%D0%B0%D1%82-%D0%BE%D1%82-%D0%BC%D0%B8%D1%82%D0%B0%D1%82%D0%B0-%D0%B2%D1%8A%D1%80%D1%85%D1%83-%D0%B2%D0%BD%D0%BE%D1%81%D0%B0-news764941.html", "text": "Заместник-министърът на търговията на Китай Ли Ченганг заяви, че последните предложени мита от САЩ върху китайските вносни стоки на сума от 200 милиарда долара ще засегнат глобализацията и световния икономически ред, пише „Женмин Жибао“, цитирани от „Фокус“. Той заяви, че митата ще поставят неимоверен натиск върху глобалните компании и върху потребителите. Ченганг допълни, че в търговската война не може да има победители и че сътрудничеството е единственият правилен избор за устойчивите двустранни отношения. „Китай няма да промени намерението да подобри вътрешната си бизнес среда, да се противопоставя срещу едностранните мерки и да подкрепя многостранната търговска система“, допълни Ли Ченганг. Сподели:", "date": "2018.07.12", "title": "Китай с призив към САЩ да се откажат от митата върху вноса"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB-%D0%B5-%D0%BD%D0%B0%D0%BD%D0%B5%D1%81%D1%8A%D0%BB-%D1%80%D0%B0%D0%BA%D0%B5%D1%82%D0%BD%D0%B8-%D1%83%D0%B4%D0%B0%D1%80%D0%B8-%D0%BF%D0%BE-%D0%BE%D0%B1%D0%B5%D0%BA%D1%82%D0%B8-%D0%BD%D0%B0-%D1%81%D0%B8%D1%80%D0%B8%D0%B9%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-news764960.html", "text": "Самолети на Военновъздушните сили на Израел са нанесли ракетни удари по няколко обекта на сирийската армия в пограничната провинция Кунейтра, съобщава сирийската национална агенция САНА, цитирана от РИА Новости. „Самолети на враждебния Израел са изстреляли няколко ракети по редица обекти на армията в района на селищата Хадер и Тел Крум Джеба в Кенейтра. Нанесени са материални щети“, се казва в съобщението. По данни на агенцията, ПВО-системите на Сирия са отразили ударите. Сподели:", "date": "2018.07.12", "title": "Израел е нанесъл ракетни удари по обекти на сирийската армия"}
{"url": "http://pik.bg/%D1%85%D1%8A%D1%80%D0%B2%D0%B0%D1%82%D0%B8%D1%8F-%D0%BF%D0%BE%D0%BB%D1%83%D0%B4%D1%8F-%D1%81%D0%BB%D0%B5%D0%B4-%D0%BA%D0%BB%D0%B0%D1%81%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%E2%80%9E%D1%88%D0%B0%D1%85%D0%BC%D0%B0%D1%82%D0%B8%D1%81%D1%82%D0%B8%D1%82%D0%B5%E2%80%9C-%D0%B7%D0%B0-%D1%84%D0%B8%D0%BD%D0%B0%D0%BB%D0%B0-%D0%BC%D0%BE%D0%BD%D0%B4%D0%B8%D0%B0%D0%BB-2018-news764965.html", "text": "Иначе разделената Хърватия се обедини заради класирането на националния отбор за финала на Мондиал 2018, съобщава БТВ. „Шахматистите“ хвърлиха в луда радост всички хървати, след като елиминираха Англия с 2:1 след продължения на порлуфиналите на Мондиал 2018 по футбол в Русия и в неделя излизат срещу Франция в спор за световната титла. Тази нощ в страната едва ли ще се спи. Хърватите се наслаждават на най-големия успех във футболната си история. Десетки хиляди празнуват на централния площад \"Йосип Бан Йелачич\" в столицата Загреб. Въпреки лошото време, броят им продължава да расте. Проливният дъжд не попречи на тълпата да изгледа полуфиналия мач на голяма видеостена и да изригне на три пъти. Вчера в Хърватия голяма част от работодателите прибегнаха до съкратено работно време, за да може всички спокойно да гледат битката с Англия. Националната фланелка пък се превърна в униформа дори и за... депутатите. Сподели:", "date": "2018.07.12", "title": "Хърватия \"полудя\" след класирането на „шахматистите“ за  финала Мондиал 2018"}
{"url": "http://pik.bg/%D0%BB%D1%83%D0%B4%D0%B0-%D1%80%D0%B0%D0%B4%D0%BE%D1%81%D1%82-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BF%D1%80%D0%B8%D0%B7%D0%BE%D0%B2%D0%B0-%D0%BD%D0%B0%D1%80%D0%BE%D0%B4%D0%B0-%D0%B4%D0%B0-%D0%BF%D1%80%D0%B0%D0%B7%D0%BD%D1%83%D0%B2%D0%B0-%D0%BF%D0%BE%D0%BA%D0%B0%D0%BD%D0%B0%D1%82%D0%B0-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B2-%D0%BD%D0%B0%D1%82%D0%BE-news764943.html", "text": "Премиерът на Македония Зоран Заев призова съгражданите си да се радват на това, че членовете на НАТО са поканили страната да влезе в Алианса, съобщава РИА Новости, цитирани от „Фокус“ По-рано генералният секретар на Съюза Йенс Столтенберг заяви, че лидерите на всичките 29 страни-членки официално канят Македония да влезе в НАТО. „Радвай се, Македонийо! Вратите на нашето пълноправно членство в НАТО са открити. Нашите партньори и приятели ни изпратиха днес покана. Те оцениха нашата преданост и изпълнението на всички условия. Днес е велик, исторически ден за Македония“, отбеляза Заев на профила си в социалната мрежа „Фейсбук“. Столтенберг уточни, че „след като Македония внесе необходимите промени в конституцията си, ние ще можем да я поканим официално в НАТО под новото име – Република Северна Македония“. След подписването на протокола за влизането в НАТО предстои той да бъде ратифициран от парламентите на всичките 29 страни от Алианса. Сподели:", "date": "2018.07.12", "title": "Луда радост! Премиерът на Македония призова народа да празнува поканата на страната в НАТО"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BF%D0%BE%D0%BB%D0%B8%D1%86%D0%B0%D0%B8-%D0%B2%D1%8A%D1%80%D0%BD%D0%B0%D0%BB%D0%B8-%D0%BF%D0%B5%D1%82%D0%B8%D0%BC%D0%B0-%D0%BF%D0%B0%D0%BA%D0%B8%D1%81%D1%82%D0%B0%D0%BD%D1%81%D0%BA%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B2-%D1%82%D1%83%D1%80%D1%86%D0%B8%D1%8F-news764958.html", "text": "Петима пакистански бежанци, които нелегално преминали в България, са били върнати обратно в Турция. Според информация на „Ихляс хабер ажансъ“, цитирана от БНР, бежанците се укривали в областта Къркларели край българо-турската граница. Те били открити от екип на турската жандармерия. При проведения разпит бежанците разкрили, че няколко дни преди това преминали нелегално през границата от Турция в България. Но там били заловени от българските полицаи, които ги върнали обратно в Турция. След приключване на разпитите всички били настанени в Център за мигранти. Сподели:", "date": "2018.07.12", "title": "Български полицаи върнали петима пакистански мигранти в Турция"}
{"url": "http://pik.bg/%D0%B5%D1%82%D0%BE-%D0%BA%D0%BE%D0%B3%D0%B0-%D1%89%D0%B5-%D0%B5-%D1%81%D0%BB%D0%B5%D0%B4%D0%B2%D0%B0%D1%89%D0%B0%D1%82%D0%B0-%D1%81%D1%80%D0%B5%D1%89%D0%B0-%D0%BD%D0%B0-%D0%B2%D0%B8%D1%81%D0%BE%D0%BA%D0%BE-%D1%80%D0%B0%D0%B2%D0%BD%D0%B8%D1%89%D0%B5-%D0%BD%D0%B0-%D0%BD%D0%B0%D1%82%D0%BE-news764944.html", "text": "Лидерите на страните-членки на НАТО решиха, че следващата среща на високо равнище на Алианса ще се проведе догодина – по повод 70-ата годишнина от създаването на Алианса, съолбщава Politico. В края на приетото след срещата на високо равнище в Брюксел официално комюнике лидерите пишат, че „днешните решения демонстрират нашето единство, солидарност и сила“. „Решихме да се срещнем догодина отново, за да видим прогреса и да отбележим 70 години от нашия устойчив Алианс“. Събитието следващата година най-вероятно ще бъде среща на лидерите, а официално не среща на високо равнище. Все още не е избрано място за събирането догодина, но осведомени лица сочат или Лондон или Вашингтон. Сподели:", "date": "2018.07.12", "title": "Ето кога ще е следващата среща на високо равнище на НАТО"}
{"url": "http://pik.bg/%D0%B2-%D0%B5%D1%83%D1%84%D0%BE%D1%80%D0%B8%D1%8F-%D1%81%D0%B5%D0%BB%D0%B5%D0%BA%D1%86%D0%B8%D0%BE%D0%BD%D0%B5%D1%80%D1%8A%D1%82-%D0%BD%D0%B0-%D1%85%D1%8A%D1%80%D0%B2%D0%B0%D1%82%D0%B8%D1%8F-%D0%B8%D0%B7%D1%80%D0%B8%D0%B3%D0%BD%D0%B0-%D1%82%D0%B5%D0%B7%D0%B8-%D0%BC%D0%BE%D0%BC%D1%87%D0%B5%D1%82%D0%B0-%D0%BD%D0%B5-%D1%81%D0%B0-%D0%BD%D0%BE%D1%80%D0%BC%D0%B0%D0%BB%D0%BD%D0%B8-%D1%82%D0%BE%D0%B2%D0%B0-%D0%B5-%D0%B8%D1%81%D1%82%D0%BE%D1%80%D0%B8%D1%8F-news764956.html", "text": "Поздравявам момчетата. Те не са нормални! Аз нищо не направих. Те направиха всичко! Това, което направиха е истинска фантазия - как само тичаха на терена. Това каза треньорът на хърватския национален отбор Златко Далич минути, след като Хърватия се класира за финала на Световното първенство по футбол в Русия, съобщава Нова телевизия. Пред близо 78 000 зрители на стадион „Лужники“ в Москва, „шахматистите“ се наложиха с 2:1 след продължения над състава на Англия и по този начин записаха най-големия футболен успех в цялата история на страната. Преди днешния мач най-доброто постижение на хърватите на световни финали бе третото място на Мондиала във Франция през 1998 година. \"Вървим бавно. Все още не сме спрели. Това е история. Оставаме в Москва. Ако господ реши, ще бъдем световни шампиони\", каза още Делич. В спора за титлата в неделя, отново на „Лужники“, тимът на Златко Далич ще се изправи срещу състава на Франция. Сподели:", "date": "2018.07.12", "title": "В еуфория! Селекционерът на Хърватия изригна:  Тези момчета не са нормални! Това е история!"}
{"url": "http://pik.bg/%D0%B0%D0%BD%D1%82%D0%BE%D0%BD%D0%B8%D1%8F-%D0%BF%D0%B5%D1%82%D1%80%D0%BE%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D0%B9-%D0%BF%D1%83%D1%81%D0%BD%D0%B0-%D0%B7%D0%BB%D0%BE%D0%B1%D0%BD%D0%B8%D1%82%D0%B5-%D1%81%D0%BB%D1%83%D1%85%D0%BE%D0%B2%D0%B5-%D0%B7%D0%B0-%D0%BC%D1%8A%D0%B6%D0%B0-%D0%B9-news764899.html", "text": "Носителката на титлата \"Мис България\" Антония Петрова не се впечатлява от грозните слухове, които бяха тиражирани за новия й съпруг Ивайло Батинков. Според пернишката хубавица с него имат много зложелатели. Антония е убедена, че нейните бивши, както и бившите на Батинков, са в основата на злонамерените слухове по адрес на връзката им. \"И двамата сме много търсени и харесвани, колкото и нескромно да звучи. Доста хора се разстроиха от сватбата ни. Когато той покани свои приятели от детството, всички казаха, че докато не го видят с халка, няма да повярват, че се е оженил. И го питаха как се е дал за един месец, като 39 години никоя не го е вързала, а е имало куп желаещи. Злобата и клюките си обяснявам именно с тези бивши връзки\", клъвна Антония в интервю пред седмичник кандидатките да заведат бизнесмена до олтара. Към днешна дата тя не поддържа връзка с първия си съпруг Александър Бередин. Сподели:", "date": "2018.07.12", "title": "Антония Петрова разкри кой пусна злобните слухове за мъжа й"}
{"url": "http://pik.bg/%D0%BC%D0%B0%D1%82%D0%B5%D0%BC%D0%B0%D1%82%D0%B8%D0%BA%D0%B0-%D0%BA%D0%BE%D0%BB%D0%BA%D0%BE-%D0%B5-%D0%B4%D1%8A%D0%BB%D0%B1%D0%BE%D0%BA%D0%B0-%D0%BA%D0%B0%D1%81%D0%B0%D1%82%D0%B0-%D0%B2-%D0%B8%D0%BC%D0%BF%D0%B5%D1%80%D0%B8%D1%8F%D1%82%D0%B0-%D0%BD%D0%B0-%D1%80%D0%BE%D0%BD%D0%B0%D0%BB%D0%B4%D0%BE-%D0%BF%D0%BE%D1%80%D1%82%D1%83%D0%B3%D0%B0%D0%BB%D0%B5%D1%86%D1%8A%D1%82-%D0%B8%D0%BC%D0%B0-%D0%BF%D0%BB%D0%B0%D0%BD%D0%B8%D0%BD%D0%B8-%D0%BE%D1%82-%D0%B7%D0%BB%D0%B0%D1%82%D0%BE-news764892.html", "text": "По повод шумното преминаване на Кристиано Роналдо в Ювентус, италианският трансферен гуру Джанлука Ди Марцио се впусна в анализ на съкровищницата на CR7. Става въпрос за купища, купища пари! Златните кюлчета на Кристиано се трупат час след час. Всъщност, всеки ден звездният голмайстор печели по 287 000 евро, което се равнява на 12 000 евро на час, 200 евро на минута, 3 евро на секунда... На този фон изглежда логично, че Юве очаква да вдигне икономическите си показатели с идването на машината за пари с футболни обувки. Ди Марцио сравнява шефовете на торинския клуб с чичо Скрудж, който плува в своя огромен басейн от златни монети. Старата госпожа обаче няма да увеличи приходите си веднага. Освен от футбол, Роналдо печели чували с пари и от редица световни компании - близо 50 милиона евро на година. Говорим за търговски марки като \"Армани\", \"Самсунг\", MTG, \"Тойота\", \"Емирейтс\", TAG Heuer и др. Всичко на всичко над 105 милиона евро годишно в дълбоката каса в империята на португалеца. Само Ювентус, Милан, Интер, Лацио, Рома, Наполи и Фиорентина от Серия \"А\" имат по-голям оборот от могъщия Кристиано, пише \"Спортал\". Видно е, че когато говорим за симбиозата между нападателя и \"зебрите\", нещата не опират само до футболния терен. Става дума още за лъскав и висококачествен мърчендайзинг. Според статистиката 40%, или казано иначе 700 000 от продаваните фланелки на Реал са били с №7 и надпис Ronaldo. Прогностиците твърдят, че Ювентус ще отчете ръст от 163% по този показател спрямо периода между 2012 и 2017 година. Кристиано царува на трон от изумруди и чисто злато и в социалните мрежи, където е \"следван\" от над 330 милиона души. Това е малко повече от броя на населението на САЩ или над два пъти повече от цялото население на Русия. Ето какво показва справка в \"Туитър\": там има 76 милиона последователи, повече от всички отбори в Серия \"А\", които заедно не надвишават 20 милиона. Както отчитат на Ботуша, това милионно господство на Роналдо в реалния и във виртуалния свят ще доведе до увеличение на оборота както на Юве, така и на цялото италианско първенство. Престиж и много повече-  от телевизионните реклами до посещаемостта на стадионите на Апенините. Докато четохте горните редове, минаха около две минути. Още 400 евро в сметката на Кристиано Роналдо! Сподели:", "date": "2018.07.12", "title": "МАТЕМАТИКА! Колко е дълбока касата в империята на Роналдо? Португалецът има планини от злато - вижте богатството му в цифри"}
{"url": "http://pik.bg/%D0%BE%D1%82-%D0%BD%D0%B0%D1%82%D0%BE-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%B8-%D0%BD%D1%8F%D0%BC%D0%B0-%D1%83%D1%81%D0%BB%D0%BE%D0%B2%D0%B8%D1%8F-%D0%B7%D0%B0-%D1%81%D1%82%D1%80%D0%B0%D1%82%D0%B5%D0%B3%D0%B8%D1%87%D0%B5%D1%81%D0%BA%D0%BE-%D0%BF%D0%B0%D1%80%D1%82%D0%BD%D1%8C%D0%BE%D1%80%D1%81%D1%82%D0%B2%D0%BE-%D1%81-%D1%80%D1%83%D1%81%D0%B8%D1%8F-news764946.html", "text": "Партньорството между Русия и НАТО би могло да има стратегическа ценност за страните, но в настоящия момент няма условия за това. Заключението е включено  в декларацията на Алианса след първия работен ден на срещата на върха в Брюксел, съобщава БГНЕС, цитирани от Нова телевизия. „Продължаваме да вярваме, че партньорството между НАТО и Русия, основаващо се на международното право и задължения, включително основополагащия акт Русия-НАТО и Римската декларация, би могло да има стратегическа ценност. Във връзка с настоящите обстоятелства, съжаляваме, че въпреки призивите на съюзниците и международната общност по адрес на Русия да промени курса си, няма условия за такива отношения“, се казва още в документа. Там се посочва още, че НАТО ще продължи „стратегическото обсъждане на евроатлантическата сигурност и нашия подход спрямо Русия“. Сподели:", "date": "2018.07.12", "title": "От НАТО категорични: Няма условия за стратегическо партньорство с Русия"}
{"url": "http://pik.bg/%D0%B1%D0%B8%D0%B2%D1%88-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B2-%D1%80%D1%83%D1%81%D0%B8%D1%8F-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B7%D0%B0-%D0%B3%D0%BE%D0%B4%D0%B8%D0%BD%D0%B0-%D0%B8-%D0%BF%D0%BE%D0%BB%D0%BE%D0%B2%D0%B8%D0%BD%D0%B0-%D0%BD%D0%B0%D0%BD%D0%B5%D1%81%D0%B5-%D0%BD%D0%B0-%D0%BD%D0%B0%D1%82%D0%BE-%D0%BF%D0%BE%D0%B2%D0%B5%D1%87%D0%B5--news764947.html", "text": "Бившият посланик на САЩ в Русия Майкъл Макфол заяви, че американският президент Доналд Тръмп е нанесъл на НАТО повече вреда, отколкото съветските и руските лидери за 70 години, предава ТАСС, цитирани от „Фокус“. „Тръмп причини на НАТО повече вреда за 18 месеца, отколкото съветските и руските лидери за седем десетилетия. Защо?“, написа Макфол в профила си в социалната мрежа „Туитър“. Тръмп вчера на срещата на високо равнище на НАТО в Брюксел предложи на страните-членки на Алианса да повишат разходите си за отбрана до 4% от БВП. По-рано американският президент на няколко пъти критикува страните-членки на Алианса, че не изразходват достатъчно средства за подкрепа на колективната отбрана. Сподели:", "date": "2018.07.12", "title": "Бивш американски посланик в Русия: Доналд Тръмп за година и половина нанесе на НАТО повече вреда отколкото лидерите на СССР и на Русия за 70 години"}
{"url": "http://pik.bg/%D1%81%D0%BB%D0%BE%D0%B2%D0%B0%D0%BA%D0%B8%D1%8F-%D0%BA%D1%83%D0%BF%D0%B8-14-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D1%8F-%D1%84-16-%D0%BE%D1%82-%D1%81%D0%B0%D1%89-news764949.html", "text": "Правителството на Словакия взе решение да закупи от САЩ 14 изтребителя Ф-16 \"Блок\" 70/72, които трябва да заменят стоящите на въоръжение в момента в авиацията на страната самолети МиГ-29, предава Eurasia Daily, цитирани от „Фокус“. „На основание на направения анализ ние взехме най-доброто решение. Нали става дума за най-съвременните въздушни машини, които от гледна точка на стойността, качеството и възможностите си, а също така и предвид това, че нашата страна може да си позволи, нямат конкуренция“, заяви министърът на отбраната на Словакия Петер Гайдош. По-рано министър-председателят на страната Петер Пелегрини отбеляза, че решението за купуването на новите самолети не трябва да се отлага, защото дебатите по въпроса текат вече няколко години. Премиерът обяви, че Словакия ще плати на САЩ 1,569 милиарда евро за 14 изтребителя, като в сумата ще влязат машините, а също така обучението на пилотите и наземни персонал, въоръжението и логистиката. Той уточни, че при избора правителството се е ръководило не от геополитически моменти, а чисто от технически и икономически параметри. Сподели:", "date": "2018.07.12", "title": "Словакия купи 14 изтребителя Ф-16 от САЩ"}
{"url": "http://pik.bg/%D0%B3%D0%B5%D1%80%D0%BE%D1%8F%D1%82-%D0%BD%D0%B0-%D1%85%D1%8A%D1%80%D0%B2%D0%B0%D1%82%D0%B8%D1%8F-%D0%BC%D0%B0%D1%80%D0%B8%D0%BE-%D0%BC%D0%B0%D0%BD%D0%B4%D0%B6%D1%83%D0%BA%D0%B8%D1%87-%D0%B1%D0%B8%D1%85%D0%BC%D0%B5-%D1%81%D0%B5-%D0%BA%D0%B0%D1%82%D0%BE-%D0%BB%D1%8A%D0%B2%D0%BE%D0%B2%D0%B5-%D1%82%D0%B0%D0%BA%D0%B8%D0%B2%D0%B0-%D1%89%D0%B5-%D1%81%D0%BC%D0%B5-%D0%B8-%D0%BD%D0%B0-%D1%84%D0%B8%D0%BD%D0%B0%D0%BB%D0%B0-news764971.html", "text": "Хърватският футболист Марио Манджукич е новият герой на страната си, макар и другите футболисти от „шахматистите“ да заслужават тази титла, отбелязва македонското издание Gol.mk. На полуфинала срещу Англия на Световното първенство по футбол в Русия Манджукич отбеляза попадението, решило мача. \"Невероятно, все още не можем да осъзнаем станалото. Това е чудо. Играхме смело и направихме завръщане против Англия, както и правим през целия турнир“, заяви Манджукич. Той допълни, че отборът още от сега ще се готви за финалния мач. „Бихме се като лъвове, такива ще сме и на финала“, категоричен бе той Хърватия в неделя излиза на финал срещу Франция и ще търси отмъщение за загубата на полуфиналите от домакините на Световното първенство през 1998 г. във Франция. Сподели:", "date": "2018.07.12", "title": "Героят на Хърватия Марио Манджукич: Бихме се като лъвове, такива ще сме и на финала"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D0%B8%D1%82%D0%BA%D0%BE-%D0%BE%D1%82-%D0%B2%D1%80%D0%B0%D1%86%D0%B0-%D0%BF%D0%BE%D1%87%D0%B8%D0%BD%D0%B0-%D0%B2%D0%BD%D0%B5%D0%B7%D0%B0%D0%BF%D0%BD%D0%BE-%D0%B2-%D0%B0%D0%BD%D0%B3%D0%BB%D0%B8%D1%8F-%D0%B1%D0%BB%D0%B8%D0%B7%D0%BA%D0%B8%D1%82%D0%B5-%D0%BD%D1%8F%D0%BC%D0%B0%D1%82-%D0%BF%D0%B0%D1%80%D0%B8-%D0%B3%D0%BE-%D0%BF%D1%80%D0%B8%D0%B1%D0%B5%D1%80%D0%B0%D1%82-news764683.html", "text": "Митко и семейството му живеят в град Лестър от две години. Той е работил в различни фабрики. Не е имал сериозни здравословни проблеми и близките му нямат представа какво е довело до фаталния край. В момента тече разследване и предстои да бъде направена аутопсия, която да покаже причината за смъртта. 33-годишен врачанин е починал изненадващо във Великобритания. Той оставил бременна жена и дете на годинка и 2 месеца. Почернените му близките правят всичко по силите си, за да помогнат на вдовицата и да успеят да приберат тялото на починалия у дома, съобщава \"БулНюз\". Трагедията е станала сутринта в петък, 6 юли. Димитър Митов бил в дома си на Острова, когато изведнъж колабирал и започнал да се задушава. Неговата жена, която е бременна в шестия месец, се събудила от звуците на давещия се Митко, но не успяла да направи нищо, за да му помогне. Преди на адреса да пристигне линейка, мъжът починал. Внезапната кончина на мъжа събра всички българи, които живеят в града, и те с общи усилия помагат на семейството да транспортират тялото в България. На помощ се отзовали и врачани, които се включват в подкрепа на опечалените. Направена е фейсбук група в памет на Митко, където близките му апелират за финансова помощ. „Неутешима болка от загубата на баща, брат, син, съпруг, зет, приятел обедини много съпричастни на семейството хора от различни националности и държави които събират пари за да бъде транспортиран и погребан в България. Със болка и мъка семейството споделя че е тъжно, тежко и огорчено, че посолството ги изостави да се оправят сами“, пишат съпричастни към трагедията хора. Всеки, който има възможност да помогне, може да го направи на банковата сметка по-долу. Събраните средства ще отидат за транспортиране на тялото у нас и за подкрепа на бременната жена на Митко и невръстното му дете. ЦКБ IBAN: BG22 CECB 9790 1013 3228 00 Първолетка Димитрова Митова Сподели:", "date": "2018.07.12", "title": "ТРАГЕДИЯ! Митко от Враца почина внезапно в Англия, близките нямат пари го приберат"}
{"url": "http://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%B8-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%83%D0%B1%D0%B5%D0%B4%D0%B5%D0%BD%D0%B8-%D1%87%D0%B5-%D0%B4%D0%BE%D0%B1%D1%80%D0%BE%D1%82%D0%BE-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-%D0%B2-%D1%82%D1%8A%D1%80%D0%B3%D0%BE%D0%B2%D0%B8%D1%8F%D1%82%D0%B0-%D0%BC%D0%B5%D0%B6%D0%B4%D1%83-%D0%B4%D0%B2%D0%B5%D1%82%D0%B5-news764968.html", "text": "Френският министър на икономиката и финансите Брюно Льо Мер и германският му колега Петер Алтмайер увериха, че искат да вървят напред \"ръка за ръка\" на фона на напрежението по света, свързано с наложените от Съединените щати по-високи търговски мита, предаде „Франс Прес“, цитирана от БНР. \"Германия и Франция винаги са вървели напред ръка за ръка по въпроса за световната търговия - заяви Льо Мер на пресконференция след среща с Алтмайер. - Обезпокоени сме от американските решения в сферата на търговията. Смятаме решението на американското правителство за увеличаване на митата за неоправдано\". По думите му Европейският съюз е реагирал по правилен начин на предизвикателството, давайки \"твърд, премерен и единен отговор\". \"Нашата цел е да избегнем по възможност търговска война, защото в края на такава война няма да има победители, ще има само жертви от двете страни на Атлантика и в световен план\", каза на свой ред Алтмайер. Сподели:", "date": "2018.07.12", "title": "Властите във Франция и Германия убедени, че доброто сътрудничество в търговията между двете страни ще продължи"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B2%D1%8A%D1%80%D1%85%D0%BE%D0%B2%D0%BD%D0%BE-%D0%B1%D0%B5%D0%B7%D1%83%D0%BC%D0%B8%D0%B5-%D0%B5%D1%81%D1%82%D0%BE%D0%BD%D1%81%D0%BA%D0%B8-%D0%B2%D0%BE%D0%B5%D0%BD%D0%B5%D0%BD-%D1%85%D0%B2%D1%8A%D1%80%D0%BB%D0%B8-%D0%B1%D0%BE%D0%BC%D0%B1%D0%B0%D1%82%D0%B0-%D0%B3%D0%BE%D1%82%D0%B2%D0%B8%D0%BC-%D1%81%D0%B5-%D0%B7%D0%B0-%D0%B2%D0%BE%D0%B9%D0%BD%D0%B0-%D1%81-%D1%80%D1%83%D1%81-news764830.html", "text": "Командващият спецзвеното към естонската армия заяви в интервю, че страната му се готви за въоръжен конфликт с Русия. Думите на военния са цитирани от \"Политико\". \"В мирно време трябва да сме способни да изградим национална съпротива срещу всеки враг\", заявява военният шеф. Той смята, че в Естония заплахата в момента от страна на Русия е \"недооценена\". Естонската страна, по думите му, в случай на нахлуване, планира да привлече към военни действия не само професионални войници, но и цивилни граждани. Сподели:", "date": "2018.07.12", "title": "ЕКСКЛУЗИВНО В ПИК! Върховно безумие! Естонски военен хвърли бомбата: Готвим се за война с Русия!"}
{"url": "http://pik.bg/%D0%BE%D0%BB%D0%B8%D0%BC%D0%BF%D0%B8%D0%B9%D1%81%D0%BA%D0%B8%D1%82%D0%B5-%D1%88%D0%B0%D0%BC%D0%BF%D0%B8%D0%BE%D0%BD%D0%B8-%D0%B8%D0%B4%D0%B2%D0%B0%D1%82-%D0%BD%D0%B0-%D1%82%D1%83%D1%80%D0%BD%D0%B8%D1%80%D0%B0-%D0%BF%D0%BE-%D1%82%D0%B5%D0%BD%D0%B8%D1%81-%D0%BD%D0%B0-%D0%BC%D0%B0%D1%81%D0%B0-%D0%B2-%D0%BF%D0%B0%D0%BD%D0%B0%D0%B3%D1%8E%D1%80%D0%B8%D1%89%D0%B5-news764970.html", "text": "Олимпийските шампиони от Рио де Жанейро в тениса на маса са заявили участие за турнира в Панагюрище Seamaster 2018 ITTF World Tour Asarel Bulgaria Open, който е с рекордния за България награден фонд от 160 000 долара и ще се проведе от 14 до 19 август в зала „Арена Асарел“, съобщиха за ПИК от пресслужбата на надпреварата. За първи път у нас ще играят златният медалист при мъжете Ма Лонг от Китай и сънародничката му Динг Нинг, която пък взе титлата при жените през 2016 година. Победителят в Панагюрище през 2017 година Димитрий Овчаров от Германия спази обещанието си и ще пристигне да защитава трофея си. С олимпийската титла Ма Лонг стана първия мъж, който направи Голям шлем в тениса на маса, като спечели индивидуалните титли от Игрите, Световно първенство и Световната купа. 29-годишната легенда помогна през април на отбора на Китай да спечели златните медали от шампионата на планетата в Халмстад, Швеция. Бившият водач в световната ранглиста Ма е спечелил общо 26 турнира от сериите ITTF World Tour. Той е взел пет пъти и титлата от финалите на сериите. Левичарката Динг Нинг е трикратна световна шампионка индивидуално и сребърна медалистка от Олимпийските игри в Лондон през 2012 година. Динг доскоро беше №1 в ранглистата. Тя също беше в отбора на Китай, който взе титлата в Халмстад. Дмитрий Овчаров започна 2018-а като водач в класацията и удържа позицията си до 1 март. Носителят на общо четири олимпийски медала (три със състава на Германия) в момента е №4 в света. Сподели:", "date": "2018.07.12", "title": "Олимпийските шампиони идват на турнира по тенис на маса в Панагюрище"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D1%80%D0%B8%D1%81%D1%82%D0%B8%D0%B3%D0%B0-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news764981.html", "text": "Американският президент Доналд Тръмп пристига днес около обяд на посещение във Великобритания, като премиерът Тереза Мей изрази надежда в навечерието на визитата, че Обединеното кралство ще остане най-силният съюзник на Съединените щати след Брекзит. Може да се каже, че протестите срещу посещението на Доналд Тръмп започнаха още през нощта в Лондон. Пълно е с полиция, а Тереза Мей и външният министър Джеръми Хънт, който е едва трети ден на поста, след като Борис Джонсън подаде оставка, едва ли са спокойни, като се има предвид непредвидимостта на високия гост и враждебните настроения срещу него. Официално това е работно посещение, след като държавното бе временно отложено поради опасенията за протести, но Тръмп все пак ще се срещне с кралицата. Довечера той ще бъде на бизнес вечеря в „Бленъм палас“, родното място на Уинстън Чърчил, а утре ще разговаря с премиера Мей в резиденцията Чекърс. По-късно утре Тръмп ще има аудиенция при кралицата в Уиндзор със съпругата му Мелания, а след това ще замине за Шотландия. Както се вижда, визитата е така аранжирана, че да се избегне Лондон, който вече гъмжи от демонстранти, а над Уестминстър ще бъде издигнат голям балон-карикатура на президента, представяща го като бебе с памперс, държащо телефон. Очаква се за охраната на Тръмп да бъдат похарчени минимум 12 милиона паунда. Иначе Тереза Мей продължава да се надява, че Доналд Тръмп ще остане верен на думите му, че е готов да сключи свободно търговско споразумение с Великобритания щом напусне Европейския съюз. Сподели:", "date": "2018.07.12", "title": "Доналд Тръмп пристига на посещение във Великобритания"}
{"url": "http://pik.bg/%D0%B2-%D0%BC%D0%B5%D0%BA%D1%81%D0%B8%D0%BA%D0%BE-%D1%80%D0%B0%D0%B7%D1%81%D1%82%D1%80%D0%B5%D0%BB%D1%8F%D1%85%D0%B0-%D0%BD%D0%B0%D1%87%D0%B0%D0%BB%D0%BD%D0%B8%D0%BA-%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%BE%D0%B1%D1%89%D0%B8%D0%BD%D0%B0-news764974.html", "text": "Началникът на полицията в община Ел Наяр в мексиканския щат Наярит е бил убит от неизвестни, съобщава електронното издание Alerta Nayarit. По предварителни данни, Мартин Гарсия Уисар е бил разстрелян край църква в Общината. Шефът на полицията пристигнал заедно с екипа си по сигнал, че на мястото са се събрали въоръжени хора, които атакували полицаите. В завързалата се престрелка Уисар бил убит. Все още не е ясно дали има още пострадали. Властите са започнали мащабна операция по издирването на бандитите. Сподели:", "date": "2018.07.12", "title": "В Мексико разстреляха началник на полицията в община"}
{"url": "http://pik.bg/%D0%B6%D0%B8%D0%B2%D0%BA%D0%BE-%D0%BC%D0%B8%D0%BB%D0%B0%D0%BD%D0%BE%D0%B2-%D0%B8%D0%B3%D1%80%D0%B0-%D0%BF%D0%BE%D0%BB%D0%BE%D0%B2%D0%B8%D0%BD-%D1%87%D0%B0%D1%81-%D0%BF%D1%80%D0%B8-%D0%B7%D0%B0%D0%B3%D1%83%D0%B1%D0%B0-%D0%BD%D0%B0-%D0%B0%D0%BF%D0%BE%D0%B5%D0%BB-%D0%BD%D0%B8%D0%BA%D0%BE%D0%B7%D0%B8%D1%8F-%D0%B2-%D0%BA%D0%B2%D0%B0%D0%BB%D0%B8%D1%84%D0%B8%D0%BA%D0%B0%D1%86%D0%B8%D0%B8%D1%82%D0%B5-%D0%B7%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0--news764969.html", "text": "Отборът на Судува победи като домакин АПОЕЛ (Никозия) с 3:1 в мач от първия предварителен кръг на Шампионска лига. Хеттрик на Риджино Чичилия  за 10 минути преди почивката шокира гостите от Кипър, които успяха да върнат само едно попадение чрез Кажу в последната минута, но то може да се окаже с огромна стойност след реванша, съобщава „Спортал“. Българският бранител Живко Миланов започна като титуляр за АПОЕЛ, но беше сменен в 62-ата минута. Сподели:", "date": "2018.07.12", "title": "Живко Миланов игра половин час при загуба на АПОЕЛ (Никозия) в квалификациите за Шампионска лига"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%82%D1%83%D1%80%D1%86%D0%B8%D1%8F-%D1%81-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%B4%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D1%80%D1%83%D1%81%D0%BA%D0%B8%D1%82%D0%B5-%D1%80%D0%B0%D0%BA%D0%B5%D1%82%D0%BD%D0%B8-%D0%BA%D0%BE%D0%BC%D0%BF%D0%BB%D0%B5%D0%BA%D1%81%D0%B8-news764972.html", "text": "Първата доставка на руските ракетни комплекси С-400 за Турция ще се осъществи в края на 2019 г. Това заяви турският външен министър Мевлют Чавушоглу. Той направи коментара си пред журналисти в Брюксел, където участва в срещата на върха на НАТО, съобщава БНР. По думите му Алиансът защитава само 30% от турското въздушно пространство и страната има спешна нужда от противовъздушните системи. Той посочи, че Турция също е чувствителна по въпроса дали руските ракети ще различават като врагове или приятели системите на НАТО, но увери, че Анкара е поставила съответните изисквания пред Москва. Турският първи дипломат изтъкна, че съюзниците от НАТО не са удовлетворили турските нужди, заради това въоръжението ще бъде закупено от Русия, която е предложила най-добри условия. Външният министър посочи, че Турция е свободна и независима и може да взема самостоятелни решения. Въпреки това, тя не се отдалечава от НАТО. ​ Сподели:", "date": "2018.07.12", "title": "Външният министър на Турция с подробности за доставката на руските ракетни комплекси"}
{"url": "http://pik.bg/%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%BF%D1%80%D0%B5%D0%B4-%E2%80%9E%D0%B8%D0%B7%D0%B2%D0%B5%D1%81%D1%82%D0%B8%D1%8F%E2%80%9C-%D1%85%D0%BE%D0%BB%D0%B0%D0%BD%D0%B4%D0%B8%D1%8F-%D0%B8-%D1%84%D1%80%D0%B0%D0%BD%D1%86%D0%B8%D1%8F-%D0%BD%D0%B5-%D0%BF%D1%83%D1%81%D0%BA%D0%B0%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2-%D1%88%D0%B5%D0%BD%D0%B3%D0%B5%D0%BD-news764975.html", "text": "Присъединяването на България и Румъния към Шенгенската зона е възпрепятствано от Холандия и Франция. Министърът на външните работи на България Екатерина Захариева заяви това в интервю пред руското издание „Известия“, цитирано от „Фокус“. „От началото на 2011 г. Европейската комисия и Европейския парламент са издали много резолюции и доклади, които призовават страните от Европейския съюз да приемат България и Румъния в Шенгенското пространство, но това не произвежда видими резултати - заявява Захариева. - Две държави - Холандия и Франция - все още изразяват загриженост относно приемането на България и Румъния в Шенгенското пространство. След избухването на миграционната криза мога да разбера техните притеснения, но не мога да намеря истински аргументи за отказа. До 2011 г. вече сме изпълнили всички технически изисквания и сега, в условията на масов приток на бежанци в ЕС, доказахме своята способност да защитим външните граници на Европейския съюз. По този начин няма причина България и Румъния да не бъдат включени в Шенгенското пространство“. Вицепремиерът подчертава, че София продължава да води преговори с двете страни, за да ги убеди да приемат страната в Шенгенското пространство. „Неефективна борба с корупцията е по-скоро пресилен претекст, който позволява да се отложи приемането на страните от Шенген“ , коментира ръководителят на отдела за европейска интеграция на руския Институт по Европа Олга Потьомкина. Тя свързва загрижеността на страните от ЕС със сложна миграционна ситуация. Въпреки факта, че в сравнение с 2015 г. притокът на бежанци е станал значително по-малък, балканското направление остава доста уязвимо. След блокиране на „либийския път“ трафикантите ще търсят начини за транспортиране на хора през Черно море през България и Румъния, смята експертът. Според нея, участието в Шенген за България и Румъния има не само важно техническо значение, но и такова за имиджа на страните: така те ще се почувстват равностойни участници в Европейския съюз и ще получат по-голяма тежест. Сподели:", "date": "2018.07.12", "title": "Екатерина Захариева пред „Известия“: Холандия и Франция не пускат България в Шенген"}
{"url": "http://pik.bg/%D0%B1%D0%BB%D0%B8%D0%B7%D0%BE-580-000-%D0%B4%D1%83%D1%88%D0%B8-%D0%B1%D1%8F%D1%85%D0%B0-%D0%B5%D0%B2%D0%B0%D0%BA%D1%83%D0%B8%D1%80%D0%B0%D0%BD%D0%B8-%D0%B2-%D0%BA%D0%B8%D1%82%D0%B0%D0%B9-%D0%B7%D0%B0%D1%80%D0%B0%D0%B4%D0%B8-%D1%81%D1%83%D0%BF%D0%B5%D1%80%D1%82%D0%B0%D0%B9%D1%84%D1%83%D0%BD%D0%B0-%E2%80%9E%D0%BC%D0%B0%D1%80%D0%B8%D1%8F%E2%80%9C-news764995.html", "text": "Близо 580 000 души са били евакуирани заради преминаващия над Източен Китай супертайфун „Мария“, съобщават от Държавното управление за борба с последствията от наводнения и суши на Китай, цитирани от РИА Новости. По-рано бе съобщено за около 390 000 евакуирани. Супертйфуна „Мария“ удари провинциите Фуцзян (население от 37 милиона души) и  Чжедзян (54 милиона души) по източното крайбрежие на Китай в ранните часове на сряда. Стихията донесе над района проливни дъждове и ураганни ветрове. От метеорологичното управление на Китай обявиха най-високото,  „червено“ ниво на предупреждение за районите, оказали се в зоната на супертайфуна. В провинция Фуцзян, която първа бе ударена от супертайфуна, са били евакуирани около 193 000 души. В провинция Чжедзян властите са евакуирали на по-безопасни места около 391 000 местни жители, оказали се в зоната на бедствието. Стихията е парализирала напълно железопътния и авиотранспорта в пострадалите райони. По данни на местните медии, директните икономически загуби досега се оценяват на около 490 милиона юана (73,4 млн. долара). Сподели:", "date": "2018.07.12", "title": "Близо 580 000 души бяха евакуирани в Китай заради супертайфуна „Мария“"}
{"url": "http://pik.bg/%D0%BD%D0%BE%D0%B2%D0%BE-%D0%BF%D0%BE%D0%BA%D0%BE%D0%BB%D0%B5%D0%BD%D0%B8%D0%B5-%D1%81%D0%B0%D1%82%D0%B5%D0%BB%D0%B8%D1%82%D0%B8-%D1%89%D0%B5-%D0%BD%D0%B0%D0%B1%D0%BB%D1%8E%D0%B4%D0%B0%D0%B2%D0%B0%D1%82-%D0%BA%D0%BB%D0%B8%D0%BC%D0%B0%D1%82%D0%B0-news764973.html", "text": "Двата сателита-близнаци от новата мисия на НАСА за наблюдение на климата са почти готови за работа. Космическата агенция съобщи, че лазерите им вече са активирани успешно и работят според очакванията, съобщава „Вести“, цитирани от \"Петел\". Мисията Gravity Recovery and Climate Experiment Follow-On (GRACE-FO) представлява продължение на предишен сходен проект. Сега той е надграден с два сателита от ново поколение, които ще използват лазери, за да са значително по-прецизни в наблюденията и данните, които събират. Сателитите бяха изведени в орбита на 22 май т.г. с ракета на SpaceX. Те ще следят промените в нивото на водата върху повърхността на планетата, както и топенето на ледените шапки. За целта сателитите ще измерват промените в гравитационното привличане от Земята към самите тях. Двата сателита ще са свързани чрез лазери, които ще следят и най-малките промени в позицията между двата апарата. Всичко това ще позволи на учените да следят с точност промените в гравитацията не само в различни времеви периоди, но и над различните региони на Земята. Събраната информация ще дава представа дори за движението на магмата под земната кора. По този начин учените ще могат да следят промените в климата и земните процеси в почти реално време. Лазерната система все още е експериментална. Затова сателитите имат и класическа, вече използвана, система чрез микровълни. Целта на новите сателити е не само да дават повече информация на учените, но и да усъвършенстват технологията, за да може тя да се използва и за още по-сложни бъдещи мисии. \"Фактът, че лазерите трябва да се насочват към дупка с размер на монета на разстояние 220 км. докато обикалят земята с над 25 700 км/ч и успяха да се свържат от първия опит, прави тази технология още по-впечатляваща\", коментира Кърк Макензи, от екипа на проекта. Технологията се разработва вече около 10 години и за пръв път се прилага между два космически апарата в реални условия. Учените ще прекарат следващите няколко седмици в тестове и допълнителна настройка на сателитите, за да се уверят, че всичко е наред и правилно разбират получените от тях данни. След това сателитите започват и официалната част от мисията си. Сподели:", "date": "2018.07.12", "title": "Ново поколение сателити ще наблюдават климата"}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D1%89%D0%B5-%D0%B3%D0%BB%D0%B0%D1%81%D1%83%D0%B2%D0%B0%D1%82-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D0%B2-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D1%85%D0%BE%D1%80%D0%B0%D1%82%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-news764982.html", "text": "С окончателно приемане на промените в Закона за хората с увреждания започва работа парламента днес, съобщава БНР. Те трябва да позволят месечната добавка за социална интеграция да се предоставя в зависимост от степента на намалена трудоспособност. До промените се стигна, след като Върховният административен съд отмени уеднаквяването на размера на добавките на хората с увреждания. Очаква се след това да продължи дебатът по т.нар. закон за горивата. Текстовете предизвикаха протести сред дребните търговци и земеделски производители, както и напрежение в коалиция „Обединени патриоти“. Днес трябва да бъде гледан и Законът срещу шума в околната среда, за който вчера не стигна време. Той въвежда ограничения върху озвучаването на публични места в определени часове, както и по-високи глоби при нарушение. Сподели:", "date": "2018.07.12", "title": "Депутатите ще гласуват промените в Закона за хората с увреждания"}
{"url": "http://pik.bg/%D0%B4%D0%BD%D0%B5%D1%81-%D1%89%D0%B5-%D1%81%D0%B5-%D1%80%D0%B5%D1%88%D0%B8-%D1%89%D0%B5-%D0%BE%D1%81%D1%82%D0%B0%D0%BD%D0%B5-%D0%BB%D0%B8-%D0%B4%D0%B5%D0%BF%D1%83%D1%82%D0%B0%D1%82%D1%81%D0%BA%D0%B8%D1%8F%D1%82-%D0%B1%D1%80%D0%B0%D1%82-%D0%B1%D0%BE%D1%80%D0%B8%D1%81-%D0%B0%D0%B2%D1%80%D0%B0%D0%BC%D0%BE%D0%B2-%D0%B7%D0%B0%D0%B4-%D1%80%D0%B5%D1%88%D0%B5%D1%82%D0%BA%D0%B8%D1%82%D0%B5-news765000.html", "text": "Ще остане ли депутатският брат Борис Аврамов зад решетките - това ще решава спецсъдът в четвъртък. Той беше обвинен от прокуратурата, че е ръководил група за рекет и лихварство. Разследващите установили, че бандата на Аврамов търсела кой да запали автомобила или да нанесе побой на разстреляния данъчен Иво Стаменов. До изпълнение на поръчката обаче така и не се стигнало. Сподели:", "date": "2018.07.12", "title": "ДНЕС ЩЕ СЕ РЕШИ: Ще остане ли депутатският брат Борис Аврамов зад решетките"}
{"url": "http://pik.bg/%D0%BF%D1%80%D0%BE%D0%BF%D0%B0%D0%B3%D0%B0%D0%BD%D0%B4%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D1%81%D1%82-%D0%B1%D0%B8%D0%B5-%D1%82%D1%8A%D0%BF%D0%B0%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B2%D0%BB%D0%B8%D0%B7%D0%B0-%D0%B2-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-news765025.html", "text": "Икономистът проф. Димитър Иванов гостува в студиото на бТВ по темите за влизането на България в чакалнята на Еврозоната и европейския банков съюз. \"Засега знаем, че официално България е подала документи за влизането в тези две структури. В момента Еврозоната се намира в един своеобразен ремонт и според мен сега не е най-точният момент да чукаме на тази врата\", заяви Иванов. \"Ако сме обективни, правителството следва своята линия на действие. Засега само правителството от страна на институциите е заявило недвусмислено, че ще кандидатстваме за членство в Еврозоната. Важно е да кажем, че България е покрила официалните критерии за влизане в този елитен клуб. Но тук трябва да покажем и какво е \"бельото\". Защото на макроикономически план, ние сме напълно добре, но в дълбочина изплуват и притеснителни неща. Моето убеждение на учен-икономист е, че България не е готова за тези структурни промени. Ние имаме толкова много дефицити в публичния сектор и първо трябва да преодолеем тях. Ако попаднем в \"желязната ризница\" на затегнатите банкови правила, тогава няма да успеем да извършим реформите си\", коментира икономистът. \"За мен е притеснително да предадем изцяло банковия си суверенитет. Ако имаме криза, можем да печатаме пари или да използваме други лостове. Но в Банковия съюз, ще сме напълно зависими от решенията на Европейската централна банка\", допълни Димитър Иванов. Сподели:", "date": "2018.07.12", "title": "ПРОПАГАНДА! Икономист бие тъпана: България не трябва да влиза в Еврозоната!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B4%D0%BE%D0%B2%D1%8A%D1%80%D1%88%D0%B2%D0%B0%D1%82-%D0%B3%D0%BE%D1%80%D0%B8%D0%B2%D0%B0%D1%82%D0%B0-%D0%B8-%D0%BF%D0%BE%D0%B4%D1%85%D0%B2%D0%B0%D1%89%D0%B0%D1%82-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D1%88%D1%83%D0%BC%D0%B0---%D0%B3%D0%BB%D0%B5%D0%B4%D0%B0%D0%B9%D1%82%D0%B5-%D0%BD%D0%B0-news764997.html", "text": "Депутатите довършват закона за горивата и подхващат закона за защита от шума. Гледайте на живо по ПИК TV! Сподели:", "date": "2018.07.12", "title": "ИЗВЪНРЕДНО В ПИК TV! Депутатите довършват горивата и подхващат закона за шума - гледайте НА ЖИВО!"}
{"url": "http://pik.bg/%D0%BF%D0%BE%D0%B7%D0%B8%D1%86%D0%B8%D1%8F-%D0%B8%D1%82%D0%B0%D0%BB%D0%B8%D1%8F-%D0%BD%D1%8F%D0%BC%D0%B0-%D0%B4%D0%B0-%D0%BF%D1%80%D0%B8%D0%B5%D0%BC%D0%B5-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BE%D0%B1%D1%80%D0%B0%D1%82%D0%BD%D0%BE-%D0%BE%D1%82-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news765001.html", "text": "Италия няма да се съгласи на споразумение, по силата на което да приема обратно мигранти от Германия, докато ЕС не предприеме действия за защита на външните си граници и не започне да споделя миграционното бреме. Това заяви вчера италианският вътрешен министър Матео Салвини, цитиран от ДПА. Салвини заяви пред репортери след среща с германския си колега Хорст Зеехофер, че тези условия трябва да бъдат изпълнени, \"преди да приемем и един мигрант в Италия\". Въпреки твърдата позиция на Салвини, Зеехофер заяви, че се надява да бъде постигнато споразумение до края на юли или началото на август за връщане в Италия на кандидатите за убежище, регистрирали се първо там. Салвини каза, че двамата със Зеехофер имат \"обща цел: по-малко пристигнали кораби, по-малко загинали, по-малко мигранти както в Италия, така и в Германия\", предаде Франс прес. Двамата разговаряха в навечерието на среща в астрийския град Инсбрук на министрите на правосъдието и вътрешните работи от ЕС, която до голяма степен ще бъде посветена на миграционния въпрос. Сподели:", "date": "2018.07.12", "title": "ПОЗИЦИЯ! Италия няма да приеме мигранти обратно от Германия"}
{"url": "http://pik.bg/%D0%B2-%D0%BD%D0%B0%D1%82%D0%BE-%D0%BF%D1%80%D0%B8%D1%82%D0%B5%D1%81%D0%BD%D0%B5%D0%BD%D0%B8-%D0%BE%D1%82-%D0%B1%D0%B0%D0%BB%D0%B8%D1%81%D1%82%D0%B8%D1%87%D0%BD%D0%B8%D1%82%D0%B5-%D1%80%D0%B0%D0%BA%D0%B5%D1%82%D0%B8-%D0%BD%D0%B0-%D1%81%D0%B8%D1%80%D0%B8%D1%8F-news764953.html", "text": "Страните-членки на НАТО са притеснени от това, че Сирия притежава запаси от балистични ракети с малък обсег на действие, които биха достигнали до територии на страни-членки на Алианса, съобщава сайтът на организацията, цитиран от Газета. „За последните четири години Турция на три пъти се оказа под ударите на ракети, изстреляни от страна на Сирия. Ще продължим да следим и оценяваме внимателно ракетната заплаха от страна на Сирия“, се посочва в съобщението. Отбелязва се още, че „нарастващата заплаха от разпространение на балистични ракети е движещ фактор за разработването и разполагането на системи за балистична противоракетна отбрана от страна на НАТО“. Сподели:", "date": "2018.07.12", "title": "В  НАТО притеснени от балистичните ракети на Сирия"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0%D1%82-%D0%B5%D0%BA%D0%BE%D1%82%D0%B0%D0%BA%D1%81%D0%B8%D1%82%D0%B5-%D0%B7%D0%B0-%D1%81%D1%82%D0%B0%D1%80%D0%B8-%D0%BA%D0%BE%D0%BB%D0%B8-%D0%B5%D1%82%D0%BE-%D1%81-%D0%BA%D0%BE%D0%BB%D0%BA%D0%BE-news765006.html", "text": "Падат екотаксите за нови автомобили. Собствениците им ще плащат с 10% по-малко от досегашната сума. За коли над 5 години обаче налогът се увеличава с 12-13%. Според промените новите собственици на коли до 5 години ще плащат същите такси, както и досега. Според кабинета таксата се увеличава заради повишените разходи за рециклиране. С по-скъпата такса за старите коли трябвало да се стимулира и покупката на повече нови. „Това е демонстрация, че работим в тази посока да се стимулират”, заяви министърът на околната среда Нено Димов. Според вносителите на коли обаче мярката е лобистка. Твърдят, че е за сметка на потребителите, но по сметките на фирмите, които рециклират. „Това е продуктова такса и събирането на парите отиват в частни организации”, коментира пред Нова телевизия Цветелина Цанева от Асоциацията на вносителите на автомобили. „Тези пари отиват в частни фирми. Според нас е инсинуация, че рециклират превозни средства”, каза Йордан Арабаджиев от Съюза на международните превозвачи. „В частни организации миналата година са отишли 67 млн. лв. от събирането на тези такси, а в държавата са влезли около 3 млн. лева”, допълни Цанева. От Българската асоциация по рециклиране обясниха, че разходите за рециклиране са много големи и затова е тази екотакса, която да покрие разликата. От там дават за пример, че изкупуването и разкомплектоването на един стар автомобил с рециклиране на вредните отпадъци (масло, спирачна течност, гуми) струва на фирмата 600 лева общо, а желязото в една около е за около 1 тон, което е 200 лева. Екотаксата покривала именно тази разлика. Министърът признава, че голямата част от средствата отиват именно в частните организации, без да коментира конкретните цифри. „Натоварването за леките коли е символично. Основният фокус е върху големите, които досега не бяха обхванати”, заяви Нено Димов. Търговците твърдят, че ако държавата иска да стимулира купуването на нови коли, трябвало да помисли за данъците. Превозвачи и вносители на коли плашат с протест. Дали и кога ще има - ще стане ясно следващата седмица. Сподели:", "date": "2018.07.12", "title": "ВАЖНО! Увеличават екотаксите за стари коли! Ето с колко "}
{"url": "http://pik.bg/%D0%BC%D0%B0%D1%89%D0%B0%D0%B1%D0%BD%D0%BE-%D1%80%D0%B0%D0%B7%D0%B1%D0%B8%D1%85%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%BC%D1%80%D0%B5%D0%B6%D0%B0-%D0%B7%D0%B0-%D0%BF%D1%80%D0%BE%D1%81%D1%82%D0%B8%D1%82%D1%83%D1%86%D0%B8%D1%8F-%D0%B2-%D1%81%D1%82%D1%80%D0%B0%D1%81%D0%B1%D1%83%D1%80%D0%B3-news765011.html", "text": "Десетима сводници бяха задържани в Германия, Франция и България в началото на юли в рамките на операция срещу разбиване на мрежа за проституция в Източна Франция, по-конкретно в Страсбург и Анси. Престъпниците са принуждавали десетки български жени да проституират за тях. Петима от сводниците са задържани в България, а други трима – в Германия с европейска заповед. В най-скоро време те трябва да бъдат предадени на Франция. Двама от сводниците са задържани в Анси по обвинения в сводничество, пране на пари и организирана престъпност. Те могат да получат 20 години затвор. На младите жени от България им е обещана работа във Франция. Те са били настанени в Германия, но са готвени за проститутки в Страсбург. По-голямата част от изкарваните от тях пари са отивали за сводниците, които са били в България, но често са идвали във Франция и Германия, за да контролират жертвите си. Разследването започва в Страсбург през 2015 г. след информация от френското посолство в София. В него участват главната прокуратура на България, прокуратурата на Германия. Извършени са проверки на над 20 жилища в София, Плевен, Бургас, както и на няколко апартамента в Германия и Франция. Жените, които са били принуждавани със сила да проституират, сега се настанени в специални места и им се оказва подкрепа от неправителствени организации. Разследването продължава и в момента, за да се открият още съучастници. Сподели:", "date": "2018.07.12", "title": "МАЩАБНО! Разбиха българска мрежа за проституция в Страсбург"}
{"url": "http://pik.bg/%D0%BA%D1%80%D1%83%D0%BF%D0%B5%D0%BD-%D1%83%D0%B4%D0%B0%D1%80-%D0%BA%D0%BE%D0%BD%D1%84%D0%B8%D1%81%D0%BA%D1%83%D0%B2%D0%B0%D1%85%D0%B0-%D0%BB%D1%83%D0%BA%D1%81%D0%BE%D0%B7%D0%BD%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BA%D0%BE%D0%BB%D0%B8-%D0%B7%D0%B0-3-%D0%BC%D0%BB%D0%BD-%D0%B5%D0%B2%D1%80%D0%BE-%D0%B2-%D0%B8%D1%82%D0%B0%D0%BB%D0%B8%D1%8F-%D0%BA%D0%B0%D1%80%D0%B0%D0%B1%D0%B8%D0%BD%D0%B5%D1%80%D0%B8%D1%82%D0%B5-%D1%80%D0%B0%D0%B7%D0%B1%D0%B8-news765035.html", "text": "Карабинерите от Венеция конфискуваха в полза на държавата луксозни автомобили, които са били регистрирани в България. Иззети са 386 автомобила на стойност около 3 млн. евро, чиито собственик по документи е един същ, съобщава Монитор“. Той е 28-годишен мъж от намиращото се до Парма градче Сала Баганца и притежава еднолична фирма за търговия с моторни превозни средства. Според прокуратурата в Милано, която е издала заповедта за секвистирането на колите, те били използвани основно за кражби, обири и трафик на наркотици в Италия и в Европа. Силите за сигурност започнали операцията с кодово название “Ghost cars” или „Коли призраци“ през есента на 2017 г., когато зачестили кражбите във вили по адриатическото крайбрежие южно от Венеция. Свидетели успели да видят регистрационните номера на няколко от автомобилите на апашите, съобщили ги на полицаите и те установили за нула време, че колите са собственост на човека от Сала Баганца. Униформените били впечатлени особено от факта, че не бил платен данъка на нито една от колите и те започнали незабавна проверка на движимото и недвижимото имущества на чорбаджията им. Учудването на ченгетата било страхотно, когато видели на екраните на компютрите си, че на негово име били записани почти 400 автомобила! Съответно била инициирана операцията „Коли призраци“ като по време на продължилото повече от шест месеца разследване било установено, че собственикът на колите бил на практика подставено лице на мощни банди от цигани и северноафриканци. Техният основен алъш-вериш пък били кражбите с взлом, обирите на маркови бутици и на супермаркети, трафика и пласмента на наркотици, измамите със застраховки и т.н. Престъпниците действали както на италианска територия, така и из цяла Европа, като често някой от автомобилите на бандитите бил засичан в рамките на 24 часа на отдалечени на 1500 – 2000 км населени места. Доказателство за „маневреността“ на бандите е фактът, че доста от автомобилите им, често мощни и от известни марки, са били „заковани“ по искане на италианската полиция и спрени от движение в България, Германия, Испания, Франция и Швейцария. Сподели:", "date": "2018.07.12", "title": "КРУПЕН УДАР! Конфискуваха луксозни български коли за 3 млн. евро в Италия! Карабинерите разбиха страховита ромска мафия"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%BD%D0%B0-%D0%B0%D0%BB%D0%B5%D0%BD%D0%B0-%D0%BD%D0%B0%D0%BF%D1%80%D0%B5%D0%B3%D0%BD%D0%B0%D1%82-%D0%B4%D0%B5%D0%BD-%D0%B7%D0%B0-%D0%B2%D0%B5%D0%B7%D0%BD%D0%B8%D1%82%D0%B5-%D1%81%D1%82%D1%80%D0%B5%D0%BB%D1%86%D0%B8%D1%82%D0%B5-%D0%B4%D0%B0-%D1%81%D0%B5-%D0%BF%D0%B0%D0%B7%D1%8F%D1%82-%D0%BE%D1%82-news765005.html", "text": "Напрежението е огромно. Начинанията ви са обречени на провал заради хората, с които сте решили да работите. Повечето задължения ще ви отнемат почти целия ден. Въоръжете се с търпение. Не се обвинявайте, че не сте преценили правилно силите си. Имате ги, но не сте готови да насочите енергията си към поставената цел. Не бъдете прибързани и обмислете добре каква помощ да искате. Уверени сте в силите си и ще успеете във всички занимания, като ги завършите до края на деня. Не поставяйте ново начало. Обмислете възможностите за стабилизиране на финансовото си състояние. Планирайте задачите си за седмицата. Вашите колеги са разочаровани от нежеланието ви да им се доверите. Денят е успешен за вас. Анализирайте поведението на околните и ако не е това, което очаквате, преценете дали не сте го предизвикали със свои действия. Мнението и идеите ви ще бъдат чути от вашите колеги. Единствените проблеми са породени от разправия с децата ви, която ви пречи да работите активно, защото постоянно мислите за тях. Не се поддавайте на изкушения, свързани с рисковани действия. Подтикват ви ваши приятели. Те знаят добре, че ако се захванете с нещо, винаги го завършвате и намирате необичайни решения за проблемите.  Емоцията ви е повече от допустимото и ще се отрази на работата и на отношенията ви. Отново сте във властта на емоция и прекалената ви чувствителност пречи на реалната преценка на ставащото в този ден. Работата, с която сте се захванали изисква много усилия, за да се справите с възникващите проблеми. Не е изключена подкрепата на хора, от които изобщо не я очаквате. Не я отказвайте! Причината да сте напрегнати е породена от незавършени задачи, които сте изоставили заради други задължения. Днес е добре да ги приключите и да обмислите бъдещите си планове. Начинанията не са успешни, ако не сте завършили всичко изостанало. Не обмисляйте промени, за да избягате от отговорност и не пропилявайте успешния ден. Очаквайте напрегнат ден. Не сте освободени и от делови разговори и от съвещание с вашите колеги и началници. Ще са успешни и ползотворни, ако запазите спокойствие и не показвате лошото си настроение. Не демонстрирайте вашата независимост и амбициите си. Внимавайте в думите и не бъдете инатливи, когато отстоявате вашето мнение. Разправия с ваш колега ви действа подтискащо, но ви позволя да се отказвате от задълженията си. За да изясните чувствата си излезте извън вашия офис. Ще избистрите мислите си и ще осъзнаете какво да промените. Бъдете отговорни към задълженията си. На работното място очаквайте запознанства с нови делови партньори, които ще ви бъдат полезни в месеците пред вас. Пазете се от непредвидени сблъсъци на мнения с вашите колеги. Запознанства, които не са подходящи за вас може да ви отклонят от поетия път. Не е изключено за провалят професионалните ви планове. Трудностите са породени и от прекалената ви доверчивост и от навика ви да обсебвате хората около себе си. Направете правилна преценка на поведението си. Полезно е да се преборите с егоизма си и с материалните си стремежи. За трудностите по пътя ви не е виновен никой, освен вас. Справете се сами с тях. Престанете да търсите странични причини за ваше оправдание. Просто си спомнете, че при вашето желание да сте перфекционисти и вие често грешите. Подвластни сте на промени заради стремеж да докажете, че сте готови за новите си задължения. Въоръжете се с търпение и не се противопоставяйте на хората от обкръжението си. Не проявявайте агресия и не се налагайте. Причината да сте недоволни от постигнатото и от себе си е, че не сте успели да отнемете от ваш колега задача, която носи добра печалба. Търпението и коректното отношение към всички е трамплин за вашите нови успехи. Не започвайте нищо ново. Обмислете добре плановете си за деня. Това ви е достатъчно. Деловите разговори са успешни, но не забравяйте, че не бива да подписвате документи с неясно съдържание. Договорите за кредитиране или съдружие оставете за следващите дни. Сподели:", "date": "2018.07.12", "title": "САМО В ПИК! ЕКСКЛУЗИВЕН ХОРОСКОП НА АЛЕНА: Напрегнат ден за Везните, Стрелците да се пазят от неподходящи запознанства  "}
{"url": "http://pik.bg/%D1%81%D0%BB%D0%B5%D0%B4-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B2-%D1%80%D0%B0%D0%B2%D0%B4%D0%B0-%D0%BE%D1%82-%D0%B0%D0%BA%D0%B2%D0%B0%D0%BF%D0%B0%D1%80%D0%BA%D0%B0-%D1%82%D0%B2%D1%8A%D1%80%D0%B4%D1%8F%D1%82-%D1%87%D0%B5-%D0%BD%D1%8F%D0%BC%D0%B0-%D0%BD%D1%8F%D0%BA%D0%B0%D0%BA%D0%B2%D0%B0-%D0%BF%D0%BE%D0%B2%D1%80%D0%B5%D0%B4%D0%B0-news765009.html", "text": "Детето, за което ПИК съобщи, че е пострадало в аквапарк край Равда и е с разкъсана вагина е 9-годишната Елизабет от Русия. Тя е приета в болницата в Бургас с наранявания в областта на гениталиите и кръвоизлив. Към този момент състоянието й е стабилно, но от лечебното заведение отказват повече подробности. Инцидентът е станал на 10 юли. Момиченцето е пострадало при спускане от 20-метрова водна пързалка. По неофициална информация това е втори случай на пострадало дете, но не е ясно дали първият е от същия аквапарк. В интервю за бТВ Силвия Гогова, маркетинг-мениджър на авкапарка. даде последна информация по случая. \"На този етап ние също нямаме много информация за причините за случилото се. От болницата знаем, че в момента детето е в стабилно състояние. При нас минаха проверки, които да потвърдят техническото състояние на съоръжението. Не се установи някаква повреда\", заяви Гогова. \"На пързалката вече могат да се спускат лица, не по-малки от 18 години и не по-ниски от 150 сантиметра. Ние сме се съобразявали с изискванията и предписанията на производителите. Инструкциите се дават преди всяко спускане - това се прави устно и с показване с ръце и крака\", каза още Маркетинг-мениджърът на авкапарка. Случаят е поет от несебърската районна прокуратура, от където се очаква информация и развитие. Сподели:", "date": "2018.07.12", "title": "СЛЕД ТРАГЕДИЯТА В РАВДА! От аквапарка твърдят, че няма някаква повреда"}
{"url": "http://pik.bg/%D0%BF%D0%BE-%D0%B3%D0%BE%D1%80%D0%B5%D1%89%D0%B8-%D1%81%D0%BB%D0%B5%D0%B4%D0%B8-%D0%B5%D1%82%D0%BE-%D0%BA%D0%B0%D0%BA-%D0%B4%D1%83%D1%85%D0%BD%D0%B0-%D0%B7%D0%B0%D1%82%D0%B2%D0%BE%D1%80%D0%BD%D0%B8%D0%BA%D1%8A%D1%82-%D0%BC%D0%BB%D0%B0%D0%B4%D0%B5%D0%BD-%D0%BE%D1%82-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news765036.html", "text": "Затворник изчезна от болницата „Свети Георги” в Пловдив. Той е бил закаран там под охрана, за да му бъдат извършени медицински манипулации, но при визитация на персонала било установено, че е изчезнал от стаята. 59-годишният Младен Младенов е изчезнал в сряда по обяд и оттогава няма следа от него. Той е постъпил в здравното заведение в началото на седмицата за изследвания. Трябвало да остане няколко дни там. Затворникът е бил на лек режим и затова пред болничната му стая не е имало охрана. Не е създавал проблеми, не е бил и опасен, съобщиха за Нова телевизия от Министерството на правосъдието. След като лекарите установили, че го няма, веднага са сигнализирали ръководството на Пловдивския затвор. Директорът Божил Иванов отказа да даде подробности за това как е изчезнал. Оказа се, че в здравното заведение има охранителни камери, както и охрана от частна фирма, разположена по всички входове на болницата. Никой обаче не е видял кога затворникът е изчезнал. Затова още вчера полицията е започнала да преглежда записите от охранителните камери, за да проследи от кой точно вход е излязъл лишеният от свобода. Младен Младенов излежава присъда от една година и шест месеца. Осъден е за кражба. Оставало му да излежи още месец. Първоначално е бил настанен в затворническото общежитие в Смолян, но от скоро е преместен в Пловдив, тъй като му открили злокачествено заболяване. През последните седмици Младенов няколко пъти е приеман в болница, за да му правят изследвания. Досега не е създавал проблеми, не е правил и опити за бягство, съобщава Нова телевизия. За малко повече от година това е трето бягство на затворник от Пловдивския затвор. В края на февруари 2017 г. от там избяга Тома Ендрев. Преди три месеца пък изчезна Георги Танчев, известен като Жоро Манджата. Само преди две седмици от ареста на Трето РПУ избяга Петър Петров. Докато полицията в Пловдив го издирваше, той успя с такси да стигне до родния си град. Два дни остана в Монтана, след което сам се предаде в прокуратурата. За всички тези бягства има назначени проверки, но досега няма нито един наказан. Сподели:", "date": "2018.07.12", "title": "ПО ГОРЕЩИ СЛЕДИ! Ето как духна затворникът Младен от болницата в Пловдив"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%80%D0%B5%D1%88%D0%B5%D0%BD%D0%BE-%D0%BD%D0%B0%D1%80%D0%BE%D0%B4%D0%BD%D0%BE%D1%82%D0%BE-%D1%81%D1%8A%D0%B1%D1%80%D0%B0%D0%BD%D0%B8%D0%B5-%D0%BF%D1%80%D0%B8%D0%B5-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%B3%D0%BE%D1%80%D0%B8%D0%B2%D0%B0%D1%82%D0%B0-news765050.html", "text": "Според новите разпоредби търговците на едро и дребно, съхраняващите нефт и нефтени продукти, както и дистрибуторите, ще трябва да подадат заявление за регистрация в 3-месечен срок, след като Министерството на икономиката публикува информация за необходимите документи. Законът за горивата ще влезе в сила 6 месеца след обнародването му в „Държавен вестник“ 1 месец след влизането му в сила министърът на икономиката трябва да издаде наредба за подаването на заявления от търговците. Народното събрание прие окончателно новия Закон за административното регулирани на икономическите дейности, свързани с нефт и продукти от нефтен произход. Сподели:", "date": "2018.07.12", "title": "ИЗВЪНРЕДНО В ПИК TV! РЕШЕНО! Народното събрание прие Закона за горивата "}
{"url": "http://pik.bg/%D1%82%D1%80%D1%8A%D0%BC%D0%BF-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D0%BA%D0%B0%D1%82%D0%BE-%D0%BD%D0%B5%D0%BF%D1%80%D0%B8%D0%B5%D0%BC%D0%BB%D0%B8%D0%B2-%D0%BF%D0%BE%D1%82%D0%BE%D0%BA%D0%B0-%D0%BE%D1%82-%E2%80%9E%D1%82%D1%80%D1%8A%D0%B1%D0%BE%D0%BF%D1%80%D0%BE%D0%B2%D0%BE%D0%B4%D0%BD%D0%B8-%D0%B4%D0%BE%D0%BB%D0%B0%D1%80%D0%B8%E2%80%9C-%D0%BF%D1%80%D0%B5%D0%B7-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%82%D0%B5-%D0%B3%D1%80%D0%B0%D0%BD%D0%B8%D1%86%D0%B8--news764993.html", "text": "Президентът на САЩ Доналд Тръмп заяви, че смята за неприемлив потока на „тръбопроводни долари“ към Русия, предава „Интерфакс“. „Милиардите допълнителни долари се изразходват по мое искане от страните-членки на НАТО след последното ми посещение от миналата година, но това е недостатъчно. САЩ харчат твърде много. Границите на Европа са лоши. Потокът на долари в Русия по тръбопроводите е неприемлив“, написа Тръмп на профила си в социалната мрежа Туитър. По-рано президентът на САЩ разкритикува енергийното споразумение между Берлин и Москва и заяви, че Русия контролира Германия чрез енергийните ресурси. Сподели:", "date": "2018.07.12", "title": "Тръмп определи като неприемлив потока от „тръбопроводни долари“ през европейските граници към Русия"}
{"url": "http://pik.bg/%D0%BF%D1%83%D1%81%D0%BD%D0%B0%D1%85%D0%B0-%D0%BC%D0%B0%D1%80%D1%87%D0%BE-%D1%81%D1%8A%D1%80%D0%B2%D0%B0%D0%B9%D0%B2%D1%8A%D1%80%D0%B0-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0-%D1%82%D0%BE%D0%B9-%D1%81%D0%B5-%D0%B1%D1%80%D0%B0%D0%BD%D0%B8-%D1%81%D0%B0%D0%BC-%D0%B2-%D1%81%D1%8A%D0%B4%D0%B0-news765034.html", "text": "Съдът е пуснал помориеца Марчо Марков на свобода. Това стана ясно на делото срещу Божидар Кузманов-Божо Кравата и групата му, съобщава Флагман. Марков, който стана известен от риалити шоуто „Сървайвър“, е подсъдим като участник в бандата на Кравата. В началото на заседанието в спецсъда адвокатката му Мариана Тодорова отсъстваше. Марков обаче обяви, че няма проблем, защото вече е с променена мярка за неотклонение. „С парична гаранция съм. Нямам против да съм без адвокат“, добави той. Съдията го попита каква му е гаранцията, а той отговори, че е 2000 лв. Малко по-късно адвокат Тодорова се появи, като дори бе посрещната с целувка от подопечния й в съда. Пред „Флагман“ тя каза, че мярката на Марков е била променена преди няколко седмици. Адвокатката припомни, че по делото срещу групата на Кравата той е без мярка за неотклонение. Заседанието в сряда се проточи до късен следобед, като в един момент Мариана Тодорова понечи да си тръгва. Съдията й обясни, че трябва да иска разрешение, за да бъде освободена. Тодорова се подсмихна и спази процедурата, като помоли да напусне заради „служебен ангажимент“. „Ще го проверим този служебен ангажимент“, отвърна на шега съдията Стоян Тонев. В крайна сметка Марчо Сървайвъра остана да се брани сам в съда. Иначе новоопределената му парична гаранция от 2000 лв. е свързана с друго дело – за организирана престъпна група за изнудване, действала на територията на Перник и Кюстендил. По този случай Марчо Марков бе арестуван през ноември м.г. и лежа в ареста няколко месеца. През февруари му намалиха мярката на „домашен арест“, а сега вече е на свобода с парична гаранция. Сподели:", "date": "2018.07.12", "title": "Пуснаха Марчо Сървайвъра на свобода, той се брани сам в съда"}
{"url": "http://pik.bg/%D0%BF%D1%80%D0%B5%D0%BF%D0%BE%D0%B4%D0%B0%D0%B2%D0%B0%D1%82%D0%B5%D0%BB%D0%BA%D0%B0-%D0%B2-%D1%8E%D0%B7%D1%83-%D0%B2-%D1%88%D0%BE%D0%BA-%D1%82%D0%BE%D0%B2%D0%B0-%D0%BA%D0%BE%D0%B5%D1%82%D0%BE-%D0%BE%D1%82%D0%BA%D1%80%D0%B8-%D0%B2-%D0%BF%D0%B0%D0%BA%D0%B5%D1%82%D1%87%D0%B5-%D0%BB%D0%B0%D0%B9%D0%BA%D0%B0-%D1%8F-%D1%85%D0%B2%D1%8A%D1%80%D0%BB%D0%B8-%D0%B2-%D0%BF%D0%BE%D1%82%D1%80%D0%B5%D1%81-news765037.html", "text": "Съдържание, наподобяващо трици вместо лайка, откри благоевградчанка в пакетчета чай, купени преди около месец. Преподавателката в ЮЗУ Любов Иванова възмутена говори пред „Струма.бг“, за да покаже странната субстанция и да предупреди хората да внимават какво купуват. „Лекар ми предписа инхалации с лайка и сода и аз веднага се прибрах у дома да започна да ги правя заради силни болки. Бях доволна, че наскоро бях купила цяла кутия, пуснах първия пакет във вряща вода, но отварата нито замириса на лайка, нито се оцвети в характерното жълто. Сложих втори пакет – пак същото. Реших, че съм объркала кутията, но на нея пише, че е чаят е пакетиран по поръчка на „Лидл-България”, произведено в гр. Елин Пелин, с. Равно поле, ул. „Трети март“ 1.\", обясни потърпевшата. \"Изхвърлих отварата и направих нова, резултатът беше същият и тогава си спомних, че лекарят препоръча на друга пациентка, която преглеждаше, да не купува пакетирана лайка, а да намери домашно набрана, защото купешката не била истинска. Тогава срязах едно от пакетчетата да видя с какво е пълно. Вътре имаше стърготини, наподобяващи по-скоро съчки, отколкото лайка\", каза жената. \"Отнесох пакета в Областната дирекция по безопасност на храните. В сградата течеше ремонт, излезе една жена и без да се представи, попита: „Кажете?“. Показах съдържанието на торбичката, но тя ми обясни, че твърдението ми е много спорно. Поисках да предприемат някакви мерки, да направят проверка, а тя отсече: „Напишете си жалба. Не отговаряме на устни сигнали“, и се прибра в стаята. Тръгнах си, друго не ми оставаше при това „любезно“ отношение на служителката\", разказва преподавателката. \"Все пак това, което мога да направя, е да предупредя хората да не купуват тези боклуци, защото не се знае какво е съдържанието им. Добре че лекарят не ми предписа да го пия този чай, че не се знае дали няма да се натровя“, обобщи Любов Иванова. Сподели:", "date": "2018.07.12", "title": "ПРЕПОДАВАТЕЛКА В ЮЗУ в ШОК! Това, което откри в пакетче лайка, я хвърли в потрес"}
{"url": "http://pik.bg/%D0%B7%D0%B0%D0%BA%D0%BE%D0%BD%D1%8A%D1%82-%D0%B7%D0%B0-%D1%88%D1%83%D0%BC%D0%B0-%D1%81%D0%BA%D0%B0%D1%80%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-news765085.html", "text": "Освен това контролът се възлага изцяло на МВР, предава \"Крос\". Според опозицията по този начин се нарушават правата на хората, които притежават заведения и се накърняват интересите на бизнеса и на туризма. Споровете продължат. Скандалите в пленарна зала продължиха и днес. Този път те са заради внесения от Валери Симеонов Закон за шума. С него се удължава периодът на нощна тишина – вместо да е от 23 до 7 ч., както беше досега, от 23 до 8 ч. сутринта. Сподели:", "date": "2018.07.12", "title": "Законът за шума скара депутатите"}
{"url": "http://pik.bg/%D0%BE%D0%BF%D0%B0%D1%81%D0%B5%D0%BD-%D1%87%D0%B5%D1%82%D0%B2%D1%8A%D1%80%D1%82%D1%8A%D0%BA-12-%D1%8E%D0%BB%D0%B8-%D0%B5-%D0%B4%D0%B5%D0%BD%D1%8F%D1%82-%D0%B7%D0%B0-%D1%80%D0%B0%D0%B7%D0%B3%D1%83%D0%BB-%D0%BD%D0%B0-%D1%82%D1%8A%D0%BC%D0%BD%D0%B8%D1%82%D0%B5-%D1%81%D0%B8%D0%BB%D0%B8-%D0%BF%D0%BE%D1%81%D0%B2%D0%B5%D1%82%D0%B5%D1%82%D0%B5-%D1%81%D0%B5-%D0%BD%D0%B0-%D0%BF%D0%BE%D1%81%D1%82-%D0%B8-%D0%BC%D0%BE%D0%BB%D0%B8%D1%82%D0%B2%D0%B0-news765018.html", "text": "24-ят слънчев ден е свързан с Вярата. Това е времето на алхимиците и черните магове, пише астрологът Ивелина Пенчева в новия си хороскоп. „Това е ден на разгула на тъмните сили, затова е необходимо да се прояви повече бдителност и предпазливост. Много труден и критичен е и служи за проверка за силата на собствената ни вяра, на съвестта и жизнените принципи. Нужно е да разпознавате злото във всичките му проявления и да разобличавате нечестните хора и нечистите дела“, добавя астрологът. „Денят е посветен на пост и молитва. Повече време се старайте да прекарате в дома си в уединение и мълчание, четене на книги! Добре е да се направи изчистване на организма и тялото“, съветва Ивелина Пенчева. „Колкото повече се изчиствате, толкова по-леко ще ви става. Може да се занимавате също с почистване на дома, ремонт и реставрация. Приветства се ръчният труд. Добре е да посетите храм, да започнете цикъл на гладуване, лечение“, добавя тя. „Не се поддавайте на провокации, не се дръжте и вие грубо и невъзпитано! Не се препоръчва много да се смеете и да празнувате. Не се препоръчват екскурзии и пътувания. Да се избягват сексуалните контакти! Това е най-трудният ден за тежка и сериозна работа“, предупреждава Ивелина Пенчева. „Не трябва да се обработва сега земята. Не прекарвайте деня в тъмни стаи! Нужно е повече светлина да има в този ден, запален огън. През нощта не трябва да се отваря прозорецът, за да не нахлуят тъмните сили според поверието“, добавя тя. „Не се препоръчва да ядете от обед до залез. Подходящи са черен хляб и млечните произведения. В облеклото пък се препоръчва комбинация от червено-черно и жълто-зелените цветове. Избягвайте сиво, кафяво и виолетово“, съветва астрологът. „Добре е да не сте сънували нищо. Сънят в този ден е знак за предупреждения и изкушения. Единственият хубав сън е да се видите под дъжда – знак за изчистване на греховете. Тежки се считат ярките сънища“, добавя Ивелина Пенчева. Сподели:", "date": "2018.07.12", "title": "ОПАСЕН ЧЕТВЪРТЪК! 12 юли е денят за разгул на тъмните сили, посветете се на пост и молитва"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B3%D0%B5%D1%80%D0%B1-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%BC%D0%B8%D0%BD%D1%8C%D0%BE%D1%80%D0%B8%D1%82%D0%B5-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news765081.html", "text": "От ГЕРБ гарантираме, че заставаме зад исканията на миньорите. Това каза пред журналисти в парламента депутатът от ПГ на ГЕРБ Светлана Ангелова след среща със съкратените миньори от Бобов дол . „До две седмици можем да приемем промените в Кодекса за социално осигуряване, за да успокоим миньорите“, обяви тя. „Фактът, че сме внесли законопроекта и сме реагирали веднага показва, че разбираме проблемите им и сме за окончателното им решаване“, заяви Светлана Ангелова. „Не е проблем законопроектът да бъде приет до края на тази сесия, както по „бързата писта“ приехме промените в Закона за интеграция на хората с увреждания“, коментира тя. „Още в началото на юни депутати от ГЕРБ и „Обединени патриоти“ сме внесли промени в Кодекса за социално осигуряване, касаещи проблемите на миньорите от мина Бобов дол“, припомни Ангелова. „Касае се само за 80 човека, промените няма да доведат до допълнителни финансови средства“, уточни тя. „Във вторник от 11.30 часа предстои да се гледа на Национален съвет за тристранно сътрудничество. В сряда на редовно заседание от 14.30 часа законопроектът е включен като първа точка в дневния ред на социалната комисия“, посочи депутатът от ГЕРБ. „Поели сме ангажимент пред миньорите и той ще бъде изпълнен“, заяви Светлана Ангелова. Сподели:", "date": "2018.07.12", "title": "ИЗВЪНРЕДНО В ПИК TV! ГЕРБ се срещна с миньорите в парламента (ОБНОВЕНА)"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D0%BE%D1%82%D0%B2%D1%8A%D1%80%D0%B4%D0%B8%D1%85%D0%B0-%D0%BF%D0%B0%D1%80%D0%B8%D1%87%D0%BD%D0%B0%D1%82%D0%B0-%D0%B3%D0%B0%D1%80%D0%B0%D0%BD%D1%86%D0%B8%D1%8F-%D0%BD%D0%B0-%D1%88%D0%B5%D1%84%D0%B0-%D0%BD%D0%B0-%D0%BA%D0%B0%D1%82-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news765092.html", "text": "Паричната гаранция на арестувания преди около два месеца шеф на КАТ – Благоевград Данаил Стоицов беше потвърдена преди минути от състав на Софийски апелативен съд. Стоицов бе задържан след акция на вътрешна сигурност към МВР в сградата на Пътна полиция – Благоевград на 22 май тази година. Той бе един от обвинените за участие в схемата “Бързи номера”, заедно с още няколко човека. Сред тях бяха Николай Доганджийски и Бойко Шарков. Другите двама бяха освободени на първите заседаня по делото. Бившият полицейски шеф ще е на свобода срещу 10 000 лева. Сподели:", "date": "2018.07.12", "title": "ОТ ПОСЛЕДНИТЕ МИНУТИ! Потвърдиха паричната гаранция на шефа на КАТ-Благоевград"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%87%D0%B0%D0%BA%D0%B0-%D1%81%D1%82%D0%B0%D0%BD%D0%BE%D0%B2%D0%B8%D1%89%D0%B5-%D0%BE%D1%82-%D1%81%D1%82%D1%80%D0%B0%D0%BD%D0%B8%D1%82%D0%B5-%D0%B2-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-%D0%B7%D0%B0-%D0%B4%D0%B0-%D0%BF%D0%BE%D0%B4%D0%B0%D0%B4%D0%B5-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-news765078.html", "text": "Успехът на едно председателство се дължи на усилията на всички държави, а не само на държавата домакин. Това заяви министърът на финансите Владислав Горанов пред членовете на Комисията по икономически и парични въпроси на Европейския парламент в Брюксел. Там той представи резултатите от Българското председателство на Съвета на ЕС в областта на икономическите и финансови въпроси. Горанов заяви готовността на България да влезе и в т. нар. \"чакалня\" на еврозоната: „Ние сме заявили нашите намерения и позиция. Очакваме от нашите партньори от еврозоната да заявят твърдо и да споделят нашето мнение, че България трябва да се присъедини едновременно към банковия съюз и към ERM. От нашите партньори очакваме ясен ангажимент, че ако последното условие, членството в банковия съюз бъде изпълнено, няма да има, по аналогия с Шенген, неформални и не по правилата аргументи, които да оставят в нас впечатлението, че сме третирани неадекватно и неравно с другите държави“. Сподели:", "date": "2018.07.12", "title": "ОФИЦИАЛНО! България чака становище от страните в Еврозоната, за да подаде документи"}
{"url": "http://pik.bg/%D0%BA%D1%8A%D1%80%D0%B2%D0%B0%D0%B2-%D0%BA%D1%83%D1%80%D0%B1%D0%B0%D0%BD-%D0%BD%D0%B0-%D0%BF%D1%8A%D1%82%D1%8F-%D0%BC%D0%BE%D1%82%D0%BE%D1%80%D0%B8%D1%81%D1%82-%D0%B7%D0%B0%D0%B3%D0%B8%D0%BD%D0%B0-%D0%BD%D0%B0-%D0%BC%D1%8F%D1%81%D1%82%D0%BE-%D0%B4%D0%BE-%D0%B4%D1%83%D0%BD%D0%B0%D0%B2-%D0%BC%D0%BE%D1%81%D1%82-news765038.html", "text": "Мотоциклетист загина на място при катастрофа до граничния пункт \"Дунав мост\" при Русе. Инцидентът е станал около 16,30 часа в сряда в района на Източната промишлена зона, когато движението и в двете посоки е много натоварено. По информация от полицията, лек автомобил, управляван от 64-годишна жена в района на Втора пожарна служба, е завивал по уширението в посока към граничния пункт, когато се сблъскал с мотора. Загинал е 33-годишният моторист. Според очевидци, леката кола е пресякла пътя на мотоциклета, съобщава БНТ. По случая се води разследване. Сподели:", "date": "2018.07.12", "title": "КЪРВАВ КУРБАН НА ПЪТЯ! Моторист загина на място до \"Дунав мост\""}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BD%D0%BE%D0%B2%D0%B8%D1%82%D0%B5-%D0%B5%D0%BA%D0%BE%D1%82%D0%B0%D0%BA%D1%81%D0%B8-%D0%B7%D0%B0-%D0%BA%D0%BE%D0%BB%D0%B8%D1%82%D0%B5-%D0%B2%D1%82%D0%BE%D1%80%D0%B0-%D1%80%D1%8A%D0%BA%D0%B0-%D0%B2%D0%B7%D1%80%D0%B8%D0%B2%D0%B8%D1%85%D0%B0-%D0%B1%D1%80%D0%B0%D0%BD%D1%88%D0%B0-%D0%B2%D0%BD%D0%BE%D1%81%D0%B8%D1%82%D0%B5%D0%BB%D0%B8%D1%82%D0%B5-%D0%B8%D1%81%D0%BA%D0%B0%D1%82-%D0%BF%D1%80%D0%BE%D0%BC%D0%B5%D0%BD%D0%B8-news765026.html", "text": "Припомняме, че ако проектозаконът бъде приет, таксата за внесените автомобили втора ръка на възраст до 5 години ще се вдигне с 30 лв. до 290 лева. За коли над 10 години ще се плащат по 310 лв. вместо досегашните 275 лв. \"30 лева допълнително няма да ми променят мнението да си купя нов автомобил. Както се казва, ще ги изгладувам. Тези суми не променят нищо\", разкри Цанева. \"Трябва да се проследи таксата, която е събирана досега, за това какви са резултатите от нея в полза на екологията. Това не е е екотакса, а продуктова такса. Всички си мислим, че като платим такса преди регистрация, тя отива за екология, това не е така. Продуктовата такса се плаща за рециклиране на автомобила\", каза още тя. \"От Асоциацията на вносителите на автомобили искаме промени в данъчната формула\", коментира темата Цветелина Цанев. Новите правила за екотакси са в полза само на рециклиращия бизнес, а това е за сметка на всички останали. Това заяви Цветелина Цанева от Асоциацията на вносителите на автомобили в сутрешния блок на БНТ. Сподели:", "date": "2018.07.12", "title": "ГОРЕЩА ТЕМА! НОВИТЕ ЕКОТАКСИ за колите втора ръка взривиха бранша! Вносителите искат промени в данъчната формула"}
{"url": "http://pik.bg/%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D0%BD%D0%B0-%D1%86%D1%81%D0%BA%D0%B0-%D0%B4%D0%B8%D0%BC%D0%B8%D1%82%D1%8A%D1%80-%D0%BC%D0%B0%D1%80%D0%B0%D1%88%D0%BB%D0%B8%D0%B5%D0%B2-news765101.html", "text": "Бившият футболист на ЦСКА Димитър Марашлиев е починал на 70-годишна възраст, съобщи CSKA.bg. Името на легендарния нападател се свързва с два от най-големите двубои в историята на червените. Той е част от отбора в полуфиналите срещу \"Интер\" в Купата на европейските шампиони през 1967 г. Шест години по-късно вкарва първия гол при победата с 2:0 срещу действащия шампион \"Аякс\", който е детрониран. Марашлиев изиграва 244 мача за ЦСКА за десет години, като отбелязва 73 гола. С червените печели шест титли и четири Купи на България. Играл е още за пловдивските \"Марица\" и \"Спартак\", както и за \"Черно море\". За националния отбор има осем мача и три гола, като е част от състава за световното в Мексико през 1970 г. Сподели:", "date": "2018.07.12", "title": "ТЪЖНА ВЕСТ! Почина легендата на ЦСКА Димитър Марашлиев "}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B1%D0%B0%D0%B1%D0%B0-%D1%81%D0%B5-%D0%B1%D0%B8-%D0%B4%D0%BE-%D0%BA%D1%80%D1%8A%D0%B2-%D1%81%D1%8A%D1%81-%D1%81%D1%8A%D1%81%D0%B5%D0%B4%D0%B8-%D0%BE%D1%82%D0%BA%D0%B0%D1%80%D0%B0%D1%85%D0%B0-%D1%8F-%D0%BF%D0%BE%D0%BB%D1%83%D0%B6%D0%B8%D0%B2%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news765097.html", "text": "Баба е настанена в болница след жесток бой със съседите си в монтанското село Черкаски. Сигналът за случилото се е получен вчера около 16.13 часа на телефон 112, съобщават от полицията. 68-годишната Б.Г. от същото село се оплакала на органите на реда, че й е нанесен побой от нейни съседи. На място е изпратен дежурен автопатрул, които намерил жената да лежи в стая на лятна кухня, като лицето и връхните й дрехи били в кръв. Оказало се, че около 16 часа пред къщата й възникнал скандал между Б.Г. и съседите й - 63-годишният Г.Д. и 61-годишната Е.С., съобщава \"БулНюз\". Скандалът прераснал в саморазправа между тях с тояги, вследствие на която Г.Д. е с разкъсно-контузна рана от лявата страна на главата в областта над ухото, а Б.Г. е с разкъсно-контузна рана на главата. Старицата е обслужена от екип на спешна помощ във Вършец и транспортирана към МБАЛ \"Стамен Илиев\" - Монтана от нейни родни за допълнителни изследвания. Не е ясно каква е причината за възниканлия спор и дали случилото се дължи на стара вражда. Местопроизшествието е посетено от дежурна оперативна група на районното управление във Вършец. По случая е образувано досъдебно производство за нанасяне на средна телесна повреда. Сподели:", "date": "2018.07.12", "title": "ЕКШЪН! Баба се би до кръв със съседи, откараха я полужива в болница "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%B0%D0%BD%D0%B8%D0%BA%D0%B0-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%B8-%D0%BA%D0%B2%D0%B0%D1%80%D1%82%D0%B0%D0%BB-%D1%81%D0%BB%D0%B5%D0%B4-%D0%B2%D0%B7%D1%80%D0%B8%D0%B2-%D0%BD%D0%B0-%D1%82%D1%80%D0%B0%D1%84%D0%BE%D0%BF%D0%BE%D1%81%D1%82-%D1%81%D0%BD%D0%B8%D0%BC%D0%BA%D0%B8-news765129.html", "text": "Трафопост избухна в пламъци и остави без ток за часове част от бургаския квартал Долно Езерово, предаде местният сайт Флагман. Аварията е предизвикала страшна паника сред жителите, тъй като са чули серия от гърмежи. \"Първо в района се разнесе неприятна миризма, после забелязахме пушек, след което се чу силен пукот. За щастие самият трансформатор се намира далеч от жилищни сгради, иначе шокът щеше да е още по-голям. За момент се сетихме за трагедията през есента на 2012 година, когато трафопост в жилищна сграда на \"Хан Крум\" в Бургас се взриви и разруши няколко апартамента\", разказа очевидец на инцидента в кв. Долно Езерово. Причина за аварията е била техническа неизправност, а не голяма консумация на ток. Щетите от изгорелия трафопост Часове аварийните екипи на ЕР-Юг работеха по отстраняването на проблема, наложи се да копаят, за да положат нови кабели за захранването Инцидентът е станал откъм по-малко населената част на квартала - тази зад товарната гара, където има и промишлена зона. Фирмите били принудени да преустановят работата си заради липса на захранване. На място са изпратени екипи на електроразпределителното дружество ЕР-Юг, които в продължение на няколко часа работели по отстраняването на проблема. Сподели:", "date": "2018.07.12", "title": "ИЗВЪНРЕДНО! Паника в бургаски квартал след взрив на трафопост (СНИМКИ)"}
{"url": "http://pik.bg/%D0%BE%D0%B1%D1%80%D0%B0%D1%82-%D0%BF%D0%BE%D1%80%D1%8F%D0%B7%D0%B0%D1%85%D0%B0-%D0%BC%D0%B5%D1%80%D0%B0%D1%86%D0%B8%D1%82%D0%B5-%D0%BD%D0%B0-%D1%83%D0%B1%D0%B8%D0%B5%D1%86%D0%B0-%D0%BD%D0%B0-4-%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D0%BF%D0%B0%D0%BE%D0%BB%D0%BE-news765125.html", "text": "Пловдивският апелативен съд отмени условното предсрочно освобождаване на Георги Сапунджиев, постановено от Окръжен съд – Стара Загора. Така той ще трябва да изтърпи остатъка от наложеното му наказание, което е шест години лишаване от свобода за това, че  на 02.06.2014 г. при управление на МПС е нарушил правилата за движение и по непредпазливост е причинил смъртта на малолетното дете Паоло И. Въззивният съдебен състав прие, че спазването на установения в затвора ред и трудовата ангажираност на осъдения по време на изтърпяване на наложеното му наказание не са достатъчни доказателства за неговото поправяне. За добро поведение на Г.С. е бил  променен режима на изтърпяване на наказанието от „общ“ на „лек“. Отделно от това, за положителните му прояви, осъденият постоянно е бил поощряван с домашен отпуск до две денонощия, от пет денонощия и годишна почивка извън затворническото общежитие от открит тип. В тази връзка апелативните съдии са отбелязали рядко срещаната от затворническата администрация активност – за престоя на Георги до момента са издадени 29 заповеди за награждаване с домашен отпуск, който в рамките на по-малко от три години е в общ размер от 102 дни. В същото време, в материалите към затворническото му досие, съществуват данни, че осъденият продължава да не приема в пълна степен вредите, които е причинил с деянието си и размера на наложеното му наказание. По тази причина е прието, че с поведението си Г.С. не е дал предвидените в закона доказателства за своето поправяне, за да  ползва изключението и привилегията на условното предсрочно освобождаване. В противен случай приложението на този институт би било единствено  средство за корекция размера на наложеното на осъдения  наказание. Определението на Апелативния съд е окончателно. Сподели:", "date": "2018.07.12", "title": "ОБРАТ! Порязаха мераците на убиеца на 4-годишния Паоло"}
{"url": "http://pik.bg/%D0%B3%D0%BE%D0%BB%D0%B5%D0%BC%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D1%81%D0%BE%D1%84%D0%B8%D1%8F-%D1%80%D0%B5%D0%B6%D0%B0%D1%82-%D0%BB%D0%BE%D0%B7%D0%B5%D0%BD%D0%B5%D1%86-%D0%B7%D0%B0-%D1%82%D1%80%D0%B0%D0%BC%D0%B2%D0%B0%D0%B9-%E2%84%966-%D0%BF%D1%80%D0%B0%D0%B2%D1%8F%D1%82-6-%D0%B8-%D1%82%D1%83%D0%BD%D0%B5%D0%BB-%D0%B2-%D0%BF%D0%BE%D0%B4%D0%BB%D0%B5%D0%B7%D0%B0-%D0%BD%D0%B0-%D0%BD%D0%B4%D0%BA-news765022.html", "text": "Трамвай № 6 няма да се връща по бул. \"Арсеналски\", а ще запази сегашния си маршрут към квартал \"Иван Вазов\". На негово място в Лозенец ще се движи тролей, който ще свързва Манастирски ливади с Петте кьошета и ще стига до Пета градска болница. Той ще минава по \"Фритьоф Нансен\" в едната посока, а в другата ще стане шестият тролей в подлеза при НДК. Около този проект се обедини мнозинството общински съветници в комисиите по архитектура и транспорт, окончателното решение ще вземе СОС на заседанието си днес. Вариантът с \"Нов тролей\" предлага трамваи 1 и 7 да напуснат локалното платно и да се движат централно по бул. \"Скобелев\" над сегашните две трамвайни линии в тунела. За да стане това възможно, връхна конструкция ще удължи тунела трамвайните коловози ще минат по нея. След спирката на бул. \"Витоша\" двете линии продължават по сегашния си маршрут. В подлеза ще се влиза по две платна, долу обаче за колите и тролеите ще се освободят 4 ленти. Новият тролей ще излиза от подлеза при Фритьоф Нансен, тези с номера 1, 5, 2 и 8 ще продължават по бул. \"Васил Левски\", а девятката ще си минава по \"Раковски\". Този вариант ще струва 7 млн. лева и ще може да бъде реализиран в доста по-кратки срокове. Новият тролей ще свързва кварталите Гоце Делчев, Стрелбище и Манастирски ливади с втория метродиаметър и ще играе ролята и на довеждащ транспорт до метрото. Вариантът с връщането на трамвая в Лозенец предвижда от кръстовище ,,Петте кьошета’’ трамваите 1, 6 и 7 да влизат в подлеза при НДК, като маршрут 6 продължава в тунела към съществуващата изходяща рампа. Маршрути 1 и 7 завиват на дясно на подземно ниво. Предвижда се пробиване на стената на изградения тунел под бул. Витоша, като тунелът ще излиза почти при 22 гимназия и ще затруднява движението на пешеходците, обясняват главният архитект Здравко Здравков и зам.-кметът по транспорта Евгени Крусев. Този вариант е свързан и с отчуждителни процедури и е три пъти по-скъп - 22 млн. лева. Сподели:", "date": "2018.07.12", "title": "ГОЛЕМИ ПРОМЕНИ В СОФИЯ! Режат \"Лозенец\" за трамвай №6, правят 6-и тунел в подлеза на НДК"}
{"url": "http://pik.bg/%D1%81%D0%B8%D1%80%D0%B8%D0%B9%D1%81%D0%BA%D0%B8%D1%82%D0%B5-%D0%B1%D1%83%D0%BD%D1%82%D0%BE%D0%B2%D0%BD%D0%B8%D1%86%D0%B8-%D0%BF%D1%80%D0%B5%D0%B4%D0%B0%D0%B4%D0%BE%D1%85%D0%B0-%D0%B4%D0%B0%D1%80%D0%B0%D0%B0-%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news765131.html", "text": "Медийният активист Ахмад Масалмех, базиран преди в Дараа, заяви, че бойците трябва да избират между предложената от правителството амнистия или да напуснат града заедно със семействата си в посока териториите, намиращи се все още под контрола на опозицията. Самият той уточни пред Асошиейтед прес в разговор по Скайп, че е отишъл от Дараа в Йордания преди четири дни, предава \"Новини.бг\". Губернаторът на провинция Дараа Мохамад ал Ханус заяви, че правителствените сили контролират повече от 80 процента от града, съобщи свързаната с правителството \"Централна военна медия\". Във вторник късно вечерта сирийски държавни медии съобщиха, че бунтовниците в Дараа са се съгласили да предадат своите тежки и средни оръжия, припомня АП. Сирийски активисти и държавни медии съобщиха, че бунтовниците са се съгласили да предадат на правителствените сили Дараа - първият град, който се разбунтува срещу президента Башар Асад преди седем години, предаде Асошиейтед прес. Сподели:", "date": "2018.07.12", "title": "Сирийските бунтовници предадоха Дараа на правителството"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D1%83%D0%B1%D0%B8%D0%B5%D1%86%D0%B0-%D0%BD%D0%B0-%D0%B4%D0%BE%D1%86%D0%B5%D0%BD%D1%82%D0%B0-news765134.html", "text": "Апелативният съд в Пловдив потвърди решението на Окръжния съд и остави в ареста 42-годишния Илия Стоичков, обвинен за умишленото убийство на доцент Стефан Нейков, съобщават от пресслужбата на Съдебната палата в Пловдив. Стоичков е привлечен като обвиняем за това, че на 3 юли умишлено е умъртвилпенсионирания учен доц. Стефан Нейков в Пловдив. За това престъпление законът предвижда „лишаване от свобода“ от 10 до 20 години. Според магистратите налице са достатъчно данни, от които да се направи обосновано предположение, че обвиняемият е извършител на престъплението. Апелативните магистрати са счели, че съществува реална опасност Стоичков да извърши друго престъпление при по-лека мярка, както и да се укрие. Определението е окончателно. Установено е, че Нейков е починал след жесток побой и сексуално насилие с бейзболна бухалка, извършени от обвиняемия в района на село Оризари. Съпругата на Стоичков е била студентка на убития и един от мотивите за престъплението е ревност. Сподели:", "date": "2018.07.12", "title": "ОТ ПОСЛЕДНИТЕ МИНУТИ! Оставиха в ареста убиеца на доцента"}
{"url": "http://pik.bg/%D0%BC%D0%BB%D0%B0%D0%B4%D0%B5%D0%B6-%D0%BD%D0%B0%D1%80%D1%8A%D0%B3%D0%B0-%D0%BA%D0%BE%D0%BB%D0%B5%D0%B3%D0%B0-%D0%B7%D0%B0-%D0%B4%D0%B0-%D0%BF%D1%80%D0%B8%D0%BA%D1%80%D0%B8%D0%B5-%D0%BA%D1%80%D0%B0%D0%B6%D0%B1%D0%B0-%D0%BD%D0%B0-%D0%B3%D0%BE%D1%80%D0%B8%D0%B2%D0%BE-news765074.html", "text": "Минути преди полунощ на 10 юли в ОДМВР- София е бил подаден сигнал за ранен охранител на фирма в Костинброд. Пострадалият 78-годишен мъж бил транспортиран в болнично заведение с прободно-проникваща рана в областта на гърба и разкъсно-контузна рана на главата. По случая е образувано досъдебно производство под наблюдението на Софийска окръжна прокуратура. След бързи оперативни и процесуално-следствени действия на криминалисти и разследващи полицаи от областната дирекция и РУ- Костинброд е установен и задържан извършителят на престъплението - жител на с. Петърч, работник в същата фирма. По първоначални данни 21-годишният е нападнал колегата си, за да прикрие друго свое престъпление, а именно подготвяна кражба на гориво от служебен автомобил. След доклад на събраните материали в Софийска окръжна прокуратура 21-годишният мъж е привлечен в качеството на обвиняем за извършено престъпление по чл. 115, вр. чл. 18, ал.1 от НК като му е наложена мярка за неотклонение „гаранция в пари“ и забрана да напуска пределите на Р България. 21-годишен мъж е наръгал свой колега, за да прикрие подготвяна кражба на гориво от служебен автомоби . Това съобщиха от ОДМВР-София. Сподели:", "date": "2018.07.12", "title": "Младеж наръга колега, за да прикрие кражба на гориво"}
{"url": "http://pik.bg/%D0%BB%D0%B5%D1%82%D0%B5%D0%BD-%D1%85%D0%B8%D1%82-%D0%BF%D0%BB%D0%B0%D0%B2%D0%B0%D0%B9%D1%82%D0%B5-%D1%81-%D1%80%D0%BE%D0%B7%D0%BE%D0%B2-%D0%BA%D0%BE%D0%B2%D1%87%D0%B5%D0%B3-%D0%BF%D0%BE-%D0%B2%D1%8A%D0%BB%D0%BD%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-news765041.html", "text": "Дизайнер твърди, че надуваеми дюшеци с розов цвят под формата на ковчег ще станат хит по морските плажове. Плажният артикул дори има свой капак, с който потребителят може да се затвори, докато се рее из вълните. Идеята за странния продукт хрумнала на канадския дизайнер Андрю  Грийнбаум и разработката му отнела три години. Но най-нетърпеливите ще трябва да почакат още малко, за да се сдобият с дюшека. На Грийнбаум му остава да събере още около 15 000 долара в Кикстартър, за да може да пусне в производство смахнатата вещ. Снимки на плаващия ковчег бяха пуснати в Инстаграм и предизвикаха одобрението на ексцентричните потребители. Сподели:", "date": "2018.07.12", "title": "ЛЕТЕН ХИТ! Плавайте с розов ковчег по вълните (СНИМКИ)"}
{"url": "http://pik.bg/%D0%B8%D0%B7%D0%B1%D1%8F%D0%B3%D0%B0%D0%BB%D0%B8%D1%8F%D1%82-%D0%BE%D1%82-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B0-%D0%B1%D0%BE%D0%BB%D0%BD%D0%B8%D1%86%D0%B0-%D0%BF%D0%B0%D0%BD%D0%B4%D0%B8%D0%B7%D1%87%D0%B8%D1%8F-%D0%B8%D0%B7%D0%BB%D0%B5%D0%B6%D0%B0%D0%B2%D0%B0%D0%BB-%D1%88%D0%B5%D1%81%D1%82%D0%B0-%D0%BF%D1%80%D0%B8%D1%81%D1%8A%D0%B4%D0%B0-news765080.html", "text": "Избягалият затворник в Пловдив излежавал шеста присъда. Той е осъден за кражба на година и шест месеца и му оставали 4 месеца, докато излезе на свобода. 59-годишният напуснал стаята си вчера сутринта, а малко след това сестрите, подготвящи визитацията забелязали липсата му. В болницата бил от неделя вечерта и чакал за изследвания. Бил е в затворническото общежитие от отворен тип „Хеброс”. Румяна Калеева от районната прокуратура посочи, че са проверени всички места, където може да се укрие – семейство и приятели. Заради бягството може да му бъде наложено ново наказание – до 3 години затвор. Сподели:", "date": "2018.07.12", "title": "Избягалият от пловдивска болница пандизчия излежавал шеста присъда"}
{"url": "http://pik.bg/%D1%80%D0%B0%D0%B9%D1%8A%D0%BD%D0%B5%D1%8A%D1%80-%D0%B0%D0%BD%D1%83%D0%BB%D0%B8%D1%80%D0%B0-%D0%B5%D0%B4%D0%BD%D0%B0-%D1%82%D1%80%D0%B5%D1%82%D0%B0-%D0%BE%D1%82-%D0%BF%D0%BE%D0%BB%D0%B5%D1%82%D0%B8%D1%82%D0%B5-%D1%81%D0%B8-%D0%BD%D0%B0-%D0%BE%D1%81%D1%82%D1%80%D0%BE%D0%B2%D0%B0-news765042.html", "text": "Компанията уточнява, че засега отмяната на полетите ще засегне само полетите между Великобритания и Ирландия, но не изключва по-нататъшни проблеми с разписанието. Обявено бе, че стачката започва в 1 ч. тази нощ и ще продължи 24 часа. От \"Райънеър\" обявиха, че не изключват по-нататъшни нарушения в разписанието през юли и август. Синдикатите настояха, че ще продължат с протестите, докато авиокомпанията не изпълни исканията им, свързани с работните им условия. Ирландската нискотарифна авиокомпания \"Райънеър\" анулира близо една трета планираните за днес полети на Острова заради планирана стачка на пилотите. Сподели:", "date": "2018.07.12", "title": "\"Райънеър\" анулира една трета от полетите си на Острова"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D1%82%D0%BE-%D0%B3%D0%BE-%D0%B8%D0%B7%D0%B1%D1%8F%D0%B3%D0%B0%D0%BB%D0%B8%D1%8F-%D0%B7%D0%B0%D1%82%D0%B2%D0%BE%D1%80%D0%BD%D0%B8%D0%BA-%D0%BC%D0%BB%D0%B0%D0%B4%D0%B5%D0%BD-%D1%81%D0%BD%D0%B8%D0%BC%D0%BA%D0%B0-news765146.html", "text": "Полицията издирва 59-годишен мъж, съобщиха от пресцентъра на МВР. В 20:30 часа вчера във Второ РУ в Пловдив постъпил сигнал от затвора в града, че 59-годишният лишен от свобода Младен Младенов е в неизвестност след като напуснал без предупреждение болница, където бил настанен за лечение. Гражданите, които разполагат с информация за местонахождението му, могат да сигнализират в дежурната част на ОДМВР – Пловдив на телефони 032/632210 и 032/932323, в най-близкото районно полицейско управление или на тел. 112. Сподели:", "date": "2018.07.12", "title": "ИЗВЪНРЕДНО! Ето го избягалия затворник Младен (СНИМКА)"}
{"url": "http://pik.bg/%D0%BB%D1%8F%D1%82%D0%BE-%D0%B5-%D0%B3%D0%B5%D1%80%D0%BC%D0%B0%D0%BD%D1%86%D0%B8%D1%82%D0%B5-%D1%81%D0%B5-%D0%BF%D1%80%D0%B8%D0%B1%D0%B8%D1%80%D0%B0%D1%82-%D0%B2-%D1%81%D1%82%D0%BE%D0%BB%D0%B8%D0%BF%D0%B8%D0%BD%D0%BE%D0%B2%D0%BE-news765040.html", "text": "През юли всеки трети автомобил в Столипиново е с германска регистрация. А сватбените рокли се харчат по-бързо от зеленчуците. Причината: \"германците\" се връщат. Те вдигат сватби и правят ремонти. В началото на юли Столипиново започва да се пълни. \"Германците\" се връщат за ваканцията. Това е моментът, в който автопаркът по улиците на квартала, определян като най-голямото ромско гето на Блаканите, се нашарва с германски номера. Обичайното возило, закупено в Германия и успяло да докара емигрантското семейство до Пловдив, е поне на 15-20 години, не претендира нито за марка, нито за лукс, но очевидно върши работа, съобщава Дарик. На сватба в България И Мехмед е закупил своя автомобил в Германия. БМВ за три хиляди евро. От две години насам младият мъж живее там с жена си и тригодишния им син. Те имат малък магазин за дрехи във Вилберт. Леля му има подобен магазин в Столипиново. Сега тя отсъства, така че семейството на Мехмед я замества вместо да почива. Облеклата в магазина са дамски, преобладават лъскавите дрехи, подходящи за официални поводи - най-вече за сватби. \"С връщането на \"германците\" започват сватбите\", казва Роза, която е останала да живее в пловдивския ромски квартал. \"Гурбетчиите обикновено това правят тук, вдигат сватби. Даже и да са се взели там, тук празнуват\", обяснява жената и въздиша: \"Ами то повечето от младите заминаха, тук останахме само баби и деца. Помагаме си както можем, продаваме си разни неща един на друг, така поминаваме.\" И действително. Пред обичайните сергии за домашни потреби и препарати за почистване я се спре някой, я не. Същевременно двете златарски ателиета на главната улица \"Възход\" и магазините за сватбени рокли са пълни с жени. В Столипиново през лятото сватбените рокли се харчат по-бързо от зеленчуците на пазара. \"Eх, дойдоха си\", казва един възрастен мъж, седнал в кафене близо до един от магазините за сватбени рокли. Неговият брат също е в Германия, заедно със семейството си. Той е един от първите завърнали се това лято отпускари гурбетчии. \"Променили са се, по-учтиво поздравяват, държат се по-културно\", коментира мъжът от кафенето и добавя: \"Ама едва ли от германците са го научили това, с тях те имат по-малко взимане-даване. Повече работа имат с турците там.\" Възрастният мъж обяснява, че в края на ваканцията брат му пак ще се върне в Германия. \"Няма какво да правят тук.\" Липсата на перспектива в България кара жителите на Столипиново да търсят варианти в чужбина, най-често в Германия. Повечето от тях не късат връзките си с родния квартал. Връщат се по време на отпуските си. В блоковете наоколо личи и с просто око къде живеят. Входните им врати са укрепени като за атака, по някои дори има рулетки, спуснати до земята. Най-често редовите гурбетчии се връщат, за да заведат децата си на море, да направят някой дребен ремонт в пловдивската си къща, да купят мебели или електрически уреди, да си платят дълговете. Очевидно архитектурните забележителности на Столипиново от по-ново време - разточителни палати с арки и колонади - не са построени с пари от работа в строителството, миене на чинии и чистене на къщи. Кой забогатява в Германия? \"В Германия забогатяха само проститутките и сводниците от Столипиново\", казва с известна горчивина Мехмед. \"Ние работим нормална работа, трудно ни е, но се справяме. Там ни е по-добре, отколкото тук. Трудно отворихме магазина там, тук става по-лесно. Но все пак успяхме да го направим и сега с това се занимаваме.\" Като непосредствено потвърждение на неговите думи в този момент по тясната уличка преминава мощен лъскав джип с германска регистрация. \"Примамват момичетата с обещание за работа\", казва Роза, която дълги години е била чистачка в началното училище в квартала. \"Обикновено са някакви познати, дори и роднини го правят. Първият месец всичко е наред, а вторият... Тогава вече ги изкарват на улицата и ги правят проститутки. От беднотия е това.\" И дъщерята на Пепа е в Германия. Дълго време тя се хвалела с нея, показвала на драго сърце огромния телевизор, който ѝ купила и благодарение на който полусрутената ѝ къщица и днес продължава да прилича на киносалон. Разказвала, че в Германия дъщеря ѝ работи като \"крупиерка\". Днес обаче Пепа е ядосана. Друго работи дъщерята, но на възрастната жена не ѝ се говори за това. Заета е с грижите за трите си внучета, които са останали да живеят при нея. Децата от Столипиново Децата са най-щастливите хора в Столипиново, особено тези, които се връщат от Германия. Животът в квартала протича на улицата - от сутрин до вечер. В Германия е друго - през повечето време там си стоят затворени у дома. В Столипиново малчуганите тичат по цял ден из прахта, която сякаш е тук, за да напомни на завръщащите се от гурбет семейства защо са напуснали родния град. \"В Германия не мия маратонките на сина ми, поне не всеки ден, защото там е по-чисто\", разказва Анка, която си е дошла за отпуската. \"В Столипиново се налага да ги мия всеки път, щом се върне от улицата\", добавя жената. Повечето от малчуганите, тичащи по улиците, подхвърлят немски думи. Дори тригодишният Гюней може да казва \"Nein\". През последните години все повече деца напускат временно кварталното начално училище и заминават за Германия. За два, три, шест месеца. Или за няколко години. През последната учебна година 56 деца са напуснали училище \"Кирил Нектариев\" поради тази причина. През същия период обратно в училището са се върнали 33 деца. В него учат общо 450 деца. Не може да се отрече, че емиграцията в двете посоки превърна немалко ромчета в полиглоти. Освен немски, много от децата, заминали в Германия, са понаучили и английски. Така например в края на юни италиански актьори работиха с деца от Столипиново в театрална работилница. И общуваха едни с други на английски. \"Променили са се\" Сподели:", "date": "2018.07.12", "title": "ЛЯТО Е! \"Германците\" се прибират в Столипиново"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81%D0%BF%D0%B5%D1%87%D0%B5%D0%BB%D0%B8-%D1%81%D1%80%D0%B5%D1%89%D1%83-%D0%B4%D0%BE%D0%BC%D1%83%D1%81%D1%87%D0%B8%D0%B5%D0%B2-%D0%B2-%D1%81%D1%8A%D0%B4%D0%B0-10-%D0%BF%D0%BE-%D0%BA%D0%B0%D0%B7%D1%83%D1%81%D0%B0-%D1%81-%D0%B1%D0%BC%D1%84-news765148.html", "text": "Арбитражният съд към Българската търговско-промишлена палата (БТПП) е прекратил производството по искането на компанията - собственик на Български морски флот за промяна на приватизационния договор от 2008 г., съобщиха от кабинета на вицепремиера Валери Симеонов. Компанията \"Кей Джи Маритайм Шипинг\" на братята Кирил и Георги Домусчиеви искаше са се предоговорят редица клаузи на контракта заради влошени условия на пазара на превозите по вода. Преди две години арбитражът към БТПП се произнесе в полза на Домусчиеви, но по личното настояване на вицето Симеонов правителството задели 2.4 млн. лв., с които заведе ново дело във Върховния касационен съд. Магистратите върнаха решението в арбитража БТПП, който не потвърди собствената си позиция от 2016 г. По този начин, исканията на \"Кей Джи Маритайм Шипинг\" за промяна на приватизационния договор с Български морски форт са оставени без уважение и делото приключва окончателно в полза на държавата. Според Симеонов сега ще се наложи на Домусчиеви да платят неустойка от около 58 милиона лева. Вицепремиерът възприе като лична кауза битката за парите, които държавата губи около казуса с БМФ и го доведе докрай. Сподели:", "date": "2018.07.12", "title": "ИЗВЪНРЕДНО В ПИК! Валери Симеонов спечели срещу Домусчиев в съда: 1:0 по казуса с БМФ"}
{"url": "http://pik.bg/%D1%85%D1%8A%D1%80%D0%B2%D0%B0%D1%82%D0%B8%D1%82%D0%B5-%D0%BF%D0%BE%D1%82%D1%80%D0%B8%D0%B2%D0%B0%D1%82-%D1%80%D1%8A%D1%86%D0%B5-%D0%BF%D1%80%D0%B8%D0%B1%D0%B8%D1%80%D0%B0%D1%82-28-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-news765087.html", "text": "Хърватският футболен съюз ще получи поне 28 милиона долара от ФИФА за представянето на националния тим на световното първенство в Русия. Схемата за разпределение на турнирния награден фонд беше одобрена от ФИФА през октомври 2017 г. Общият награден фонд на Мондиал 2018 е 400 милиона долара. Всеки участник ще получи 8 милиона. Класиралите се на в 1/8-финалите на надпреварата вдигат до 12 милиона, а тези до 1/4-финалите ще приберат 16 милиона. Бъдещия световен шампион ще получи 38 милиона долара, а заелият второ място ще прибере 28 милиона, третият 24 милиона, а за четвъртото място са предвидени 22 милиона долара. Сподели:", "date": "2018.07.12", "title": "Хърватите потриват ръце, прибират 28 млн. долара"}
{"url": "http://pik.bg/%D1%81-%D0%B5%D0%B4%D0%BD%D0%B8-%D0%B3%D1%8A%D1%80%D0%B4%D0%B8-%D0%BD%D0%B0%D0%BF%D1%80%D0%B5%D0%B4-%D0%BF%D0%B0%D0%BC%D0%B5%D0%BB%D0%B0-%D0%B0%D0%BD%D0%B4%D0%B5%D1%80%D1%81%D1%8A%D0%BD-%D0%BF%D0%BE%D0%B4%D0%BA%D1%80%D0%B5%D0%BF%D1%8F-%D0%BD%D0%B0-%D1%84%D0%B8%D0%BD%D0%B0%D0%BB%D0%B0-%D0%BB%D1%8E%D0%B1%D0%B8%D0%BC%D0%B8%D1%8F-%D1%81%D0%B8-%D1%84%D1%80%D0%B5%D0%BD%D1%81%D0%BA%D0%B8-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-news765023.html", "text": "Актрисата Памела Андерсън бе забелязана в Русия , където ентусиазирано подкрепя половинката си Адил Рами – футболист от националния отбор на Франция. Сексапилната блондинка и 18 години по-младият от нея футболист се запознават през миналата година, а скоро след това заживяват заедно в Марсилия. В началото изпитвали трудности да комуникират помежду си, защото той не говори добре английски, а тя не знае френски. „Но говорим чрез телата си, на езика на любовта”, беше обяснила в интервю Памела Андерсън. Сподели:", "date": "2018.07.12", "title": "С ЕДНИ ГЪРДИ НАПРЕД! Памела Андерсън подкрепя на финала любимия си френски футболист "}
{"url": "http://pik.bg/%D0%B8%D0%BC%D0%B0-%D0%BD%D0%B0%D0%B4%D0%B5%D0%B6%D0%B4%D0%B0-11-%D0%B3%D0%BE%D0%B4%D0%B8%D1%88%D0%B5%D0%BD-%D1%83%D1%87%D0%B5%D0%BD%D0%B8%D0%BA-%D0%BD%D0%B0%D0%BC%D0%B5%D1%80%D0%B8-%D0%BF%D0%BE%D1%80%D1%82%D0%BC%D0%BE%D0%BD%D0%B5-%D1%81-%D0%BF%D0%B0%D1%80%D0%B8-%D0%B8-%D0%B3%D0%BE-%D0%B2%D1%8A%D1%80%D0%BD%D0%B0-%D0%BD%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D0%B0-news765102.html", "text": "11-годишно момче от Монтана върна на собственика портмоне с 1205 лева. Любомир Любомиров с приятели и баба му били на кафе в центъра на Монтана. Момчето забелязало до една от масите портмоне и го предало на баба си. По-късно отишли в полицията, откъдето намерили собственика. Нито за миг Любо не се и замислил да прибере парите. \"Не съм се изкушил. Ако ги бях взел, щеше да е лошо\", казва детето. Портмонето е на 78-годишния Иван Велков от село Расово. Мъжът е земеделски производител и е горд от постъпката на малкия Любо. \"Възхитен съм, нека се раждат повече такива българи... Документите са ми много важни - парите ще ги отмизеруваме... Знам, че в България има такива хора, може да са единици, но аз улучих точно едно такова дете. Да съм жив и здрав, ще му стана кръстник, когато стане женитбата\", каза Велков. Любо е завършил с отличие пети клас в 18-то училище в София. Изучава немски и английски език, а през лятото е в Монтана. За доблестната си постъпка той бе награден с благодарствено писмо от директора на полицията старши комисар Ивайло Антонов. Сподели:", "date": "2018.07.12", "title": "ИМА НАДЕЖДА! 11-годишен ученик намери портмоне с пари и го върна на собственика"}
{"url": "http://pik.bg/%D1%81%D0%BB%D0%B5%D0%B4-%D0%BF%D0%BE%D0%B1%D0%B5%D0%B4%D0%B0%D1%82%D0%B0-%D1%85%D1%8A%D1%80%D0%B2%D0%B0%D1%82%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%B7%D0%B0%D1%81%D0%B5%D0%B4%D0%B0%D0%B2%D0%B0-%D1%81-%D0%B5%D0%BA%D0%B8%D0%BF%D0%B8-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D0%BE%D1%82%D0%B1%D0%BE%D1%80-%D1%81%D0%BD%D0%B8%D0%BC%D0%BA%D0%B8-news765104.html", "text": "Членовете на Хърватската влада (правителство) се появиха на днешното заседание с екипи на националния отбор по футбол, съобщават хърватските медии. Нестандартният дрескод е резултат от снощната победа на Хърватия над Англия с 2:1 на полуфинала на Мондиал 2018. Хърватите достигат финал на световно първенство по футбол за пръв път в своята история. Финалът на световния шампионат е в Москва на стадион \"Лужники\" на 15 юл На терена за купата ще премерят сили Хърватия и Франция. Сподели:", "date": "2018.07.12", "title": "СЛЕД ПОБЕДАТА! Хърватското правителство заседава с екипи на националния отбор (СНИМКИ) "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%B0%D0%BA%D0%B2%D0%BE-%D1%81%D1%82%D0%B0%D0%B2%D0%B0-%D1%81-%D0%B6%D0%B0%D0%BD-%D0%BA%D0%BB%D0%BE%D0%B4-%D1%8E%D0%BD%D0%BA%D0%B5%D1%80-%D1%88%D0%B5%D1%84%D1%8A%D1%82-%D0%BD%D0%B0-%D0%B5%D0%BA-%D1%81%D0%B5-%D1%81%D0%BF%D1%8A%D0%B2%D0%B0-%D1%85%D0%BE%D0%B4%D0%B8-%D1%82%D1%80%D1%83%D0%B4%D0%BD%D0%BE-%D0%B3%D1%83%D0%B1%D0%B8-%D1%80%D0%B0%D0%B2%D0%BD%D0%BE%D0%B2%D0%B5%D1%81%D0%B8%D0%B5%D0%B2%D0%B8-news765176.html", "text": "Председателят на Еврокомисията Жан-Клод Юнкер бе забелязан да се спъва, да ходи трудно и да губи равновесие няколко пъти преди празничната вечеря на срещата на НАТО снощи. Юнкер казва, че страда от ишиас, който понякога нарушава движенията му, припомня АП. Португалският премиер Антониу Коща заяви днес, че председателят на ЕК се е оплакал от болка в гърба. На видео се вижда как той е подкрепян от именити участници в срещата. Сподели:", "date": "2018.07.12", "title": "ИЗВЪНРЕДНО! Какво става с Жан-Клод Юнкер!? Шефът на ЕК се спъва, ходи трудно, губи равновесие...(ВИДЕО)"}
{"url": "http://pik.bg/%D0%BB%D1%8F%D1%82%D0%BD%D0%B0-%D1%82%D0%B5%D0%BC%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D1%82%D1%83%D1%80%D0%B8%D1%81%D1%82%D0%B8---%D1%81%D1%80%D0%B5%D0%B4-%D0%BD%D0%B0%D0%B9-%D0%BC%D1%80%D1%8A%D0%BD%D0%BA%D0%B0%D1%89%D0%B8%D1%82%D0%B5-%D0%B2-%D1%81%D0%B2%D0%B5%D1%82%D0%B0-%D0%B8-%D0%BE%D1%89%D0%B5---%D0%BE%D1%82-%D0%BA%D0%B0%D0%BA%D0%B2%D0%BE-%D1%81%D0%B5-%D0%BE%D0%BF%D0%BB%D0%B0%D0%BA%D0%B2%D0%B0-%D0%BD-news765048.html", "text": "Шумни камериерки, студени басейни и неудобни възглавници. Това са само част от оплакванията на чуждите туристи, които идват в България. Българските туристи са сред най-мрънкащите в света. Това показва класация на базата на над 3,5 милиона отзива за хотели в повече от 70 държави. В нея българските туристи са на пето място по претенциозност. В същото време недоволни чужденци заливат с жалби и искове за обезщетения българските хотелиери всяко лято. Скърцащи матраци, стари ядки в мини бара, намусени камериерки и дори тънки и прозрачни завеси са част от оплакванията, съобщава Нова телевизия. Според собствениците оплакването се е превърнало в бизнес, който се развива с все по-бързи темпове. Чужди туристи – предимно от Великобритания и Германия, измислят всевъзможни причини. Често те са абсурдни, за да си върнат част от дадените за почивката пари. Данните показват, че в края на всеки сезон по морето хотелиерите ще трябва да върнат обезщетение средно от 2 евро на английски турист и от 1,2 евро на германски. В помощ на британските туристи за огромни обезщетения работят адвокатски кантори на Острова, които започвали да ги консултират още при кацане след почивката. Реклами има и в интернет. Затова и често оплакванията и исканите обезщетения звучали еднотипно. В Испания, например, исканията за компенсации само за година скочили с над 400%, а хотелиерите били принудени да изплатят обезщетения за над 50 млн. евро. Хотелиерите в Майорка дори обмислят да бойкотират британските туристи. Загуби от неоснователни оплаквания търпят и хотелиерите у нас. От години туристи подавали сигнали, че били ограбвани. Жалбите идвали в последните три дни от почивките. Често обаче ценните вещи били откривани в багажа им на тръгване. Чуждите туристи дори били съветвани да се оплакват на служители на хотела, които не разбират езика им. След това в жалбите пишели, че им е отказано съдействие. С новите европейски правила от 1 юли туристите ще имат две години, за да подадат жалба, но при едно важно условие. По време на пътуването трябва да уведомят туроператора, че има някаква нередност. Ако по време на пътуването не го направят, не може да направят рекламация. Напук на класацията, която ни нарежда сред най-мрънкащите туристи, жалбите от българи били незначително малко. За разлика от тези на чужденците, оплакванията от нашите били далеч по-основателни, отчитат хотелиерите. Сподели:", "date": "2018.07.12", "title": "ЛЯТНА ТЕМА! Българските туристи - сред най-мрънкащите в света. И още - от какво се оплаква нашенецът по време на отпуската"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0-66-%D0%B3%D0%BE%D0%B4%D0%B8%D1%88%D0%B5%D0%BD-%D0%BA%D1%80%D0%B8%D0%BB-%D0%B2-%D0%B4%D0%BE%D0%BC%D0%B0-%D1%81%D0%B8-%D0%B7%D0%BD%D0%B0%D1%87%D0%B8%D0%BC%D0%B8-%D0%B0%D1%80%D1%82%D0%B5%D1%84%D0%B0%D0%BA%D1%82%D0%B8---%D1%82%D1%80%D0%B0%D0%BA%D0%B8%D0%B9%D1%81%D0%BA%D0%B8-%D1%80%D0%B8%D0%BC%D1%81%D0%BA%D0%B8-%D0%B8-%D0%B2%D0%B8%D0%B7%D0%B0%D0%BD%D1%82-news765113.html", "text": "Специализираната операция на служители от сектор \"Противодействие на криминалната престъпност\" при ОДМВР - Стара Загора е проведена вчера под наблюдението на прокуратурата. В хода на осъществените действия е извършено претърсване в жилище в града,  собственост на 66-годишен мъж. От адреса криминалистите иззели 1680 антични монети - колекции и отделни монети от тракийски, римски и византийски епохи, 431 старинни антични предмети, 49 различни по вид и форма антични предмети от жълт метал, наподобяващ злато, и античен керамичен съд. Намерени са и пистолет с пълнител, без фабрични номера, револвер, също без фабрични номера, старинна пушка и 46 боеприпаса - различни калибри. Иззети са и значителни парични суми в левове и валута, съхранявани в жилището. В ОДМВР – Стара Загора е образувано досъдебно производство за извършени престъпления по чл.278, ал.6 и чл.339 от НК. Мъжът е задържан за срок до 24 часа. Работата по случая продължава под ръководството на Окръжна прокуратура – Стара Загора. Сподели:", "date": "2018.07.12", "title": "Полицията арестува 66-годишен, крил в дома си значими артефакти - тракийски, римски и византийски монети"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BF%D1%8A%D0%BB%D0%BD%D0%BE%D1%82%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D0%BD%D0%B0-%D1%8E%D0%BD%D0%B5%D1%81%D0%BA%D0%BE-%D0%B7%D0%B0-%D0%BF%D0%B8%D1%80%D0%B8%D0%BD-%D0%BF%D1%80%D0%B5%D0%B2%D0%BE%D0%B4-news765184.html", "text": "Национален парк „Пирин“(България) Решение 42 COM 7B.72. Комитетът за световно наследство (КСН ) 1. След като разгледа Документ КСН / 18 / / 7B.Add, 2. Припомня Решение 40 COM 7B.93, прието на 40-тата сесия (Истанбул / ЮНЕСКО, 2016 г.) 3. Отбелязва, че новият план за управление на обекта все още не може да бъде финализиран поради съдебно производство относно процедурата по Стратегическа екологична оценка (СЕО) 4. Като отбелязва промените в действащия план за управление на Национален парк Пирин, приети през декември 2017 г., които сега не забраняват изграждането на съоръжения за водохващане на територията на обекта, моли държавата - членка да предостави по-детайлна информация относно техния потенциален обхват, въздействия и тяхната връзка с потенциално развитие в буферната зона на обекта; 5. Отбелязва, че промените в настоящия план за управление, които сега не забраняват подмяна и увеличаване на капацитета на ски инфраструктура в буферната зона на обекта, и моли държавата да гарантира, че подобно развитие няма да повлияе върху Изключителната универсална стойност (ИУЦ) на обекта; 6. Отново заявява, че всяко бъдещо развитие в рамките на буферната зона на обекта трябва да се ръководи (определя) чрез стратегическо планиране и също така изисква от държавата страна да:a) Да изпълни окончателното решение на Върховния административен съд относно процедурата по СЕО за новия план за управление на обекта, когато то стане налично;b) Гарантира, че СЕО ще бъде предприета при устройственото планиране, базирано на решението за промени в настоящия план за управление от Декември 2017, като приоритет. Тази СЕО ще включва специфична оценка на потенциалните въздействия върху Изключителната универсална стойност (ИУЦ) на обекта, включително въздействието от потенциалното развитие в районите разположени в рамките на обекта и на неговата буферна зона, и да представи копие от резултатите от СЕО на Центъра за световно наследство за преглед от IUCN, веднъж след като те са на разположение; c) Да се въздържа от въвеждането на нови изменения, докато процедурата по СЕО на проекта на нов план за управление не бъде завършена; d) След като резултатите от решението на Върховния административен съд, свързани със СЕО за новия план за управление са налице, да осигури, че новият план за управление обхваща цялостно всички потенциални заплахи за ИУЦ на обекта и ясно очертава как целите на управлението, зонирането и използването на земята в рамките на Националния парк Пирин ще допринесат за подобряване на ИУЦ на обекта и предотвратяване на всякакво унищожаване на неговата цялост, и да вземе предвид относимите препоръки на Консултативната мисия на IUCN от 2018 в горния процес; 7. Решително подкрепя държавата да разработи ясна и цялостна дългосрочна визия за социално-икономическото развитие в буферната зона на обекта и по-широк регион, което би било в съответствие с целта за дългосрочна защита на обекта OUV, осигурявайки, че всички заинтересовани страни са подходящо в процеса, фасилитиран чрез външно посредничество, ако е необходимо; 8. Освен това изисква от държавата да предостави на Центъра за световно наследство, в срок до с актуализирана  информация за решението на Върховния административен съд, и до 1 Декември 2019 г. актуален доклад за консервационното състояние на обекта и изпълнението на горното, с цел последващото им разглеждане от Комитета за световно наследство на неговата 44-та сесия през 2020 г. Сподели:", "date": "2018.07.12", "title": "Вижте пълното решение на ЮНЕСКО за Пирин (ПРЕВОД)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B0%D0%B4-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D1%82%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8-%D1%81%D0%BD-news765127.html", "text": "Три последователни птп са станали след 12 ч. в района на 134 км на магистрала \"Тракия\" в посока Бургас. По първоначални данни няма сериозно пострадали. До отработване на възникналите по обяд катастрофи с материални щети в пловдивския участък на АМ \"Тракия\", движението в посока Бургас ще се отбива от 133 км по източнообходния път /ІІ-56/ към селата Поповица и Плодовитово. Образувала се е голяма колона от автомобили. Към местопроизшествията са насочени полицейски екипи. Сподели:", "date": "2018.07.12", "title": "ИЗВЪНРЕДНО В ПИК! Ад на \"Тракия\" край Пловдив! Затвориха магистралата заради три катастрофи (СНИМКИ)"}
{"url": "http://pik.bg/%D0%B2%D1%8A%D1%80%D0%BD%D0%B0%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D0%B6%D0%B5%D0%BD%D0%B0-%D0%B7%D0%B0-%D0%BF%D1%80%D0%B0%D0%BD%D0%B5-%D0%BD%D0%B0-%D0%BF%D0%B0%D1%80%D0%B8-news765185.html", "text": "Софийският апелативен съд уважи протеста на Софийска градска прокуратура и промени мярката за неотклонение от „подписка” в „задържане под стража” на Мария И.,обвинена за „пране” на пари, съобщиха от държавното обвинение. За нейния съучастник в извършване на престъплението – Владимир Б., е потвърдено определението на първоинстанционния съд и остава без мярка за неотклонение, предава \"Монитор\". Мария и Владимир, който е гражданин на Израел, бяха обвинени на 2 юли т.г. за това, че са успели да заблудят много хора да регистрират „кухи“ фирми без кадрови, финансов и производствен ресурс. С тези действия те целели откриване на банкови сметки, през които да се „изпират“ пари, придобити в чужбина чрез  измама. На 5 юли СГС определи за Мария И. подписка, а Владимир Б. остави без мярка за неотклонение. САС се е съгласил с доводите на прокуратурата, че има реална опасност Мария И. да извърши друго престъпление или да се укрие. В продължителен период са извършени множество действия засягащи важни и значими обществени отношения, в това число финансовата система на страната. Наред с това са накърнени интереси на чужди граждани и за реализиране на престъплението и неговото прикриване са използвани други хора, мотивират се магистратите. Сподели:", "date": "2018.07.12", "title": "Върнаха в ареста жена за пране на пари"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%BC%D0%BD%D0%BE%D0%B3%D0%BE-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8---%D1%87%D0%B8%D1%8F-%D1%80%D1%8A%D0%BA%D0%B0-%D0%BF%D0%B8%D1%81%D0%B0-%D0%BD%D0%BE%D0%B2%D0%B8%D1%8F-%D0%B7%D0%B0%D0%BA%D0%BE%D0%BD-%D0%B7%D0%B0-%D0%B3%D0%BE%D1%80%D0%B8%D0%B2%D0%B0%D1%82%D0%B0-news765171.html", "text": "\"Тука няма ти на мене аз на теб. Тук става въпрос за унищожаването на дребния бизнес на много търговци. Когато се подготвя един законопроект за внасяне и се търси парламентарна подкрепа, в нашата група той е представен вкратце. Той се представи като изсветляване на сивия сектор и хората, без да познават закона, са подписали. Нормално е всеки депутат, който държи на интересите на държавата да го подкрепи. Имало е разговор с нашите четирима депутати, че тези недостатъци ще бъдат коригирани между първо и второ четене. Това каза по БНТ вицепремиерът Валери Симеонов за приетия спорен закон за горивата, който скара коалицията на патриотите, както и управляващата коалиция \"Вече този закон няма този вид на брадва, която да съсипе този бизнес. Най-вероятно от тези 400 търговци 300 ще отидат на бюрото по труда. Ще го дам на Европейската комисия\", уточни Симеонов и изтъкна, че корекцията е станала миналата седмица. По думите на вицепремиера, икономическият министър Емил Караниколов е изразил мнение в началото на тази година, че този закон би съсипал малкия бизнес. В подобен дух имало и изказване на финансовия министър Владислав Горанов. \"Въпреки поправките, този закон е лобистки\", отсече Валери Симеонов. \"Много добре познавам Емил Димитров и смятам, че неговите думи са отговорни, но част от текстовете са писани от друга ръка. Той става лицето на този законопроект, въпреки че други са го писали. Кой има интерес? Големите фирми, най-вероятно техните специалисти\", продължи патриотът. \"По голяма част от текстовете в този закон сме несъгласни, но с другата сме съгласни. Не можем да се съгласим, че един превозвач в две цистерни трябва да депозира 500 000 лв., откъде ще ги вземе?\", допълни вицепремиерът. \"Аз не съм си позволил да отправям квалификации към моите колеги. Ако си спомняте поведението на \"Патриотичния фронт\" в 43-ото Народно събрание. Беше приет един лобистки закон за дестилацията, но от НФСБ направихме всичко те да бъдат защитени\", върна лентата назад Симеонов. \"Не мога да упрекна председателката на здравната комисия д-р Дариткова в умишлено отлагане или финтиране. Имахме днес тежки разговори. За съжаление вината за внасянето на законопроекта не е у ГЕРБ, а в нашата парламентарна група\", коментира Симеонов закона за шума, който беше приет на първо четене в Народното събрание днес. \"Това, че някой се опитва да ме бойкотира ще си остане за негова сметка\", заяви Симеонов по повод на несъгласието на министърката на туризма Николина Ангелкова с действията на Валери Симеонов и напрежението между тях. Той уточни, че това може да доведе и до оставка, както неговата, така и нейната. \"Арбитражният съд окончателно охлади мераците на БМФ на братя Домусчиеви, вече няма връщане. Няма да им се промени приватизационният договор. Битката не е окончателно спечелена. Оказва се, че в понеделник на 9 юли, същият ден са внесени две предложения от народен представител от \"Обединени патриоти\" това да отпадне\", коментира накрая Симеонов. Сподели:", "date": "2018.07.12", "title": "ЕКСКЛУЗИВНО! Валери Симеонов с много тежки думи -  чия ръка писа новия закон за горивата? "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B4%D0%BE%D0%BA%D1%82%D0%BE%D1%80-%D1%81%D1%82%D0%B8%D0%BB%D1%8F%D0%BD%D0%BE%D0%B2%D0%B0-%D0%BE%D1%82-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-%D0%BF%D0%BE%D0%BA%D0%B0%D0%B7%D0%B0-%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D1%80%D0%BE%D0%B6%D0%B1%D0%B0%D1%82%D0%B0-%D1%81%D0%B8-%D1%81%D0%BD%D0%B8%D0%BC%D0%BA%D0%B0-news765135.html", "text": "Доктор Стилянова от \"Откраднат живот\" показа новоредения си син. Актрисата Ралица Паскалева публикува снимка на Максим и баща му Теодор Салпаров в профила си в Инстаграм. Звездата от нашумелия сериал, която не спря да работи и по време на снимките, роди в началото на юли в Първа акушеро-гинекологична болница \"Света София\". Максим е първо дете за актрисата и волейболиста, които обявиха официално връзката си през септември миналата година. Теодор Салпаров има още един син от бившата си съпруга. Броени дни след раждането Паскалева благодари на всички за милите думи и пожелания по адрес на малкия Максим. Приятелки на актрисата не спират да й честитят голямата радост. Сподели:", "date": "2018.07.12", "title": "ЕКСКЛУЗИВНО! Доктор Стилянова от \"Откраднат живот\" показа за първи път рожбата си! (СНИМКА)"}
