{"url": "http://pik.bg/%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BD%D1%8F%D0%BC%D0%B0-%D0%B4%D0%B0-%D0%BE%D0%B1%D1%81%D1%8A%D0%B6%D0%B4%D0%B0-%D1%81%D0%B2%D0%BE%D1%8F-%D1%8F%D0%B4%D1%80%D0%B5%D0%BD-%D0%B0%D1%80%D1%81%D0%B5%D0%BD%D0%B0%D0%BB-%D1%81-%D1%8E%D0%B6%D0%BD%D0%B8%D1%8F-%D1%81%D0%B8-%D1%81%D1%8A%D1%81%D0%B5%D0%B4-news718346.html", "text": "Северна Корея не смята да обсъжда ядрения си арсенал при следващите преговори с южния си съсед, тъй като той цели само защита от САЩ и не е насочен срещу „братската“ Южна Корея, съобщава Ройтерс. „Всички наши оръжия, включително атомни и водородни бомби, както и балистичните ракети са насочени само срещу САЩ а не срещу нашата братска страна, нито срещу Русия или Китай“, се казва в изявлението на лидера на севернокорейската делегация Ли Сон Гон. Според него, „това не засяга преговорите между Северна и Южна Корея и да се повдига този въпрос ще доведе до негативни последици, които биха могли да подкопаят успехите на днешните разговори.", "date": "2018.01.09", "title": "Северна Корея няма да обсъжда своя ядрен арсенал с южния си съсед"}
{"url": "http://pik.bg/%D0%BD%D0%B0-%D0%B2%D0%BD%D0%B8%D0%BC%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%82%D0%B5-%D1%88%D0%BE%D1%84%D1%8C%D0%BE%D1%80%D0%B8-%D0%B0%D0%BA%D0%BE-%D1%83%D0%BB%D0%B8%D1%86%D0%B0%D1%82%D0%B0-%D0%B2%D0%B8-%D0%B5-%D0%B7%D0%B0%D1%82%D0%B2%D0%BE%D1%80%D0%B5%D0%BD%D0%B0-%D0%B7%D0%B0%D1%80%D0%B0%D0%B4%D0%B8-%D0%B5%D1%81-%D0%BF%D0%B0%D1%80%D0%BA%D0%B8%D1%80%D0%B0%D0%B9%D1%82%D0%B5-%D0%B2-%D1%81%D1%8A%D1%81%D0%B5-news718319.html", "text": "Център за градска мобилност (ЦГМ). Гражданите, които имат винетни стикери за паркиране по улиците, които ще бъдат затворени от 10 до 12 януари 2018 г. за церемонията по откриване на Българското председателство на ЕС, но не могат да намерят свободно място във въпросните три дни, ще имат право да паркират в съседната подзона. Това съобщиха от пресцентъра на По предварителни проучвания на ЦГМ става дума за около 100 автомобили, които сега ползват паркоместа в подзона IV. Тези водачи могат да оставят колите си на паркоместата в подзона V, която е значително по-малко натоварена с коли, които ползват правото на паркинг за живущи в зона. ЦГМ подчертава, че възможността за паркиране на автомобилите на гражданите от IV-та подзона е еднократна - само за трите дни на събитието и е съобразена със Заповед на Кмета на Столична община за промяна в организацията на движението на територията на Столична община. На сайта на ЦГМ може да намерите точните . А може да видите четвърта и пета подзона, както и да използвате картите.", "date": "2018.01.09", "title": "На вниманието на столичните шофьори! Ако улицата ви е затворена заради ЕС, паркирайте в съседни зони"}
{"url": "http://pik.bg/%D0%B3%D0%BB%D0%B5%D0%B7%D0%BB%D0%B0-%D1%81%D0%B2%D0%B5%D1%82%D0%BB%D0%B0%D0%BD%D0%B0-%D0%B2%D0%B0%D1%81%D0%B8%D0%BB%D0%B5%D0%B2%D0%B0-%D1%81-%D0%BB%D0%B8%D1%87%D0%B5%D0%BD-%D1%84%D1%80%D0%B8%D0%B7%D1%8C%D0%BE%D1%80---%D0%B5%D1%82%D0%BE-%D0%BA%D0%BE%D0%B9-%D1%8F-%D0%BF%D0%BE%D1%81%D0%B5%D1%89%D0%B0%D0%B2%D0%B0-%D0%BF%D1%80%D0%B5%D0%B7-%D0%B4%D0%B5%D0%BD-%D0%B2-%D0%BF%D0%B0%D0%BB%D0%B0%D1%82%D0%B0-%D0%BD%D0%B0-%D0%B3%D1%83%D1%89%D0%B5%D1%80%D0%BE%D0%B2-news718323.html", "text": "Фризьорът Ивайло Колев е поел грижата да бъде личен отговорник за безупречната прическа на Светлана Василева. Колев през ден посещава плеймейтката в палата на приятеля й Християн Гущеров в \"Бояна\", коментират запознати. От известно време Ивайло присъства на всяка трета снимка, които блондинката споделя в социалните мрежи. В имението на Гущеров коафьорът е като у дома си, ако съдим от позата му на една от новогодишните снимки на плеймейтката. Освен това по време на участието й в \"Биг Брадър\" Светлана си издействала от продуцентите привилегията Колев да я посещава два пъти в седмицата в Къщата, за да се грижи за косата й. На 7 януари Светлана е избухнала в компанията на Алисия, Лидия Станоева-Скалата и Ася Капчикова. Четирите дами се събрали, за да полеят именния ден на Колев. Купонът е бил в столичен ресторант в старобългарски народен стил и фолклорни мотив.", "date": "2018.01.09", "title": "ГЛЕЗЛА! Светлана Василева с личен фризьор - ето кой я посещава през ден в палата на Гущеров (СНИМКИ)"}
{"url": "http://pik.bg/%D0%BF%D0%BE%D1%81%D0%BB%D0%B0%D0%BD%D0%B8%D1%87%D0%BA%D0%B0%D1%82%D0%B0-%D0%B2-%D1%82%D1%83%D1%80%D1%86%D0%B8%D1%8F-%D0%BD%D0%B0%D0%B4%D0%B5%D0%B6%D0%B4%D0%B0-%D0%BD%D0%B5%D0%B9%D0%BD%D1%81%D0%BA%D0%B8-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%B2-%D0%B0%D0%BD%D0%BA%D0%B0%D1%80%D0%B0-%D0%BF%D1%80%D0%B8%D0%BE%D1%80%D0%B8%D1%82%D0%B5%D1%82%D0%B8%D1%82%D0%B5-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%B5%D0%B2%D1%80%D0%BE%D0%BF-news718314.html", "text": "София ще поддържа отворени всички канали за комуникация с Турция, обяви днес българският посланик в Анкара Надежда Нейнски, която представи мотото на председателството „Съединението прави силата“. Тя подчерта, че Турция е едновременно кандидат за член и има стратегическа позиция в съседни на ЕС региони. В речта си заместник-министърът по европейските въпроси на Турция Али Шахинакцентира, че страната му не приема да бъде оставена извън процеса на разширяване на Съюза и изрази очакване по време на Българското председателство да се проведе среща на високо равнище между Европейския съюз и Турция. Южната ни съседка разчита и на поставяне на по-силно ударение върху процеса на разширяване на общността. Слово произнесе и ръководителят на мисията на Евросъюза в Турция посланик Кристиян Бергер. Представянето на приоритетите се състоя в музея „Еримтан“ край историческата крепост в турската столица. Сред древните римски и гръцки мозайки присъстваха чужди дипломати, председателят на комисията по външна политика в Меджлиса Волкан Бозкър, представители на обществени и бизнес-организации. Събитието завърши с концерт на световноизвестния кавалджия Теодосий Спасов и квинтет от Анкарската опера под диригентската палка на Сунай Муратов. Той е роден в Плевен, но от 17 години работи в Анкара.", "date": "2018.01.09", "title": "Посланичката в Турция Надежда Нейнски представи в Анкара приоритетите на българското европредседателство "}
{"url": "http://pik.bg/%D0%B2%D1%81%D0%B8%D1%87%D0%BA%D0%B8-%D1%88%D0%B5%D1%84%D0%BE%D0%B2%D0%B5-%D0%BD%D0%B0-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B2-%D0%BB%D0%BE%D0%B2%D0%B5%D1%87-%D0%BF%D0%BE%D0%B4%D0%B0%D0%B2%D0%B0%D1%82-%D0%BE%D1%81%D1%82%D0%B0%D0%B2%D0%BA%D0%B0-%D0%B7%D0%B0%D1%80%D0%B0%D0%B4%D0%B8-%D0%BB%D0%B8%D0%BF%D1%81%D0%B0-%D0%BD%D0%B0-%D0%B4%D0%B8%D0%B0%D0%BB%D0%BE%D0%B3-%D1%81-%D0%BC%D0%B7-news718310.html", "text": "Болницата в Ловеч остава без ръководство. Председателят на съвета на директорите Даниела Коларова е депозирала своята оставка още в края на миналата година. По думите й от постовете си се оттеглят и останалите членове на ръководството. Целият борд е в оставка. Мотивите са ми, че няма приемственост в политиката и стратегията на стария екип от Министерството на здравеопазването и новия. Аз няма как да работя с този екип, още повече се наложи една политика на изолация - аз бях изолирана от новия екип и в тази връзка няма смисъл да продължава някаква такава агония, каза досегашният председател на Съвета на директорите на болницата в Ловеч Даниела Коларова. Утре ръководството ще проведе заседание в присъствието на зам.-министъра на здравеопазването Жени Начева. Тя ще представи новия прокурист на болницата. Целият борд е в оставка. Мотивите са ми, че няма приемственост в политиката и стратегията на стария екип от Министерството на здравеопазването и новия. Аз няма как да работя с този екип, още повече се наложи една политика на изолация - аз бях изолирана от новия екип и в тази връзка няма смисъл да продължава някаква такава агония, каза досегашният председател на Съвета на директорите на болницата в Ловеч Даниела Коларова. Утре ръководството ще проведе заседание в присъствието на зам.-министъра на здравеопазването Жени Начева. Тя ще представи новия прокурист на болницата.", "date": "2018.01.09", "title": "Всички шефове на болницата в Ловеч подават оставка заради липса на диалог с МЗ"}
{"url": "http://pik.bg/%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82%D1%82%D0%B0-%D0%BD%D0%B0-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-%D0%BE%D1%82%D0%BD%D0%BE%D0%B2%D0%BE-%D0%BD%D0%B0-%D0%B4%D0%BD%D0%B5%D0%B2%D0%B5%D0%BD-%D1%80%D0%B5%D0%B4-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-news718312.html", "text": "Парламентът на Каталуния обжалва пред испанския Конституционен съд решението на правителство в Мадрид да приложи през миналата година чл. 155 от конституцията, с което бе ограничено самоуправлението на автономната област, предаде ТАСС. Решението за обжалването е било взето миналия месец с гласовете на депутатите от просепаратистките партии. Против са гласували представителите на центристката партия \"Граждани\", на социалистите и на Народната партия, съобщи днес каталунският парламент в Туитър. На 27 октомври регионалният законодателен орган в предишния си състав взе решение за обявяване на независимост на областта. Конституционният съд на Испания обяви тази декларация за недействителна. По-късно испанският Сенат одобри искането на централното правителство да задейства чл. 155 от конституцията, в съответствие с който премиер Мариано Рахой разпусна каталунския парламент и правителство. След произведените на 21 декември предсрочни избори в Каталуния сепаратистките партии запазиха абсолютното си мнозинство в регионалния парламент, припомня ТАСС.", "date": "2018.01.09", "title": "Независимостта на Каталуния отново на дневен ред в Испания"}
{"url": "http://pik.bg/%D0%BA%D1%83%D0%BB%D1%82%D0%BE%D0%B2%D0%BE-%D1%81%D0%BB%D0%B0%D0%B2%D0%B8-%D1%82%D1%80%D0%B8%D1%84%D0%BE%D0%BD%D0%BE%D0%B2-%D0%BD%D0%B0%D0%B7%D0%BE%D0%B2%D0%B0-%D0%BF%D0%BE%D0%B8%D0%BC%D0%B5%D0%BD%D0%BD%D0%BE-%D0%B2%D0%B5%D1%89%D0%B8%D1%86%D0%B8%D1%82%D0%B5-%D0%B2-%D1%80%D0%BE%D0%B4%D0%BD%D0%B8%D1%8F-%D1%85%D0%B0%D0%B9%D0%BB%D0%B0%D0%B9%D1%84-%D0%B7%D0%B0%D0%BF%D0%BE%D1%87%D0%BD%D0%B0-%D1%81-%D0%B2%D0%B5%D0%BD%D0%B5%D1%82%D0%B0-%D0%B0-%D1%81%D0%BB%D0%B5%D0%B4-%D0%BD-news718218.html", "text": "Слави Трифонов вярва във вещици и даже назова поименно най-злите ВИП-дами в родното хайлайф общество. Това се случи по време на шоуто му снощи. Учиндолецът се присмя на вечеринката, която в неделя вечер организира в \"Папараци\" неговата водеща Венета Райкова. Блондинката в развод събра някои видни столични хубавици, като темите им на разговор бяха мъже, оргазми и прочие. \"В неделя започнах да гледам по Би Ти Ви екшън \"Последния ловец на вещици\" с Вин Дизел. Аз го харесвам, викам си що да не го гледам. Ще ви разкрия каква е фабулата. Сред нас все още живеят вещици, зли същества, със свръхспособности. В продължение на векове с тях да се борили цели армии от ловци на вещици, включително и героят на Вин Дизел - Колдър. В един момент от филма, Колдър бе попитан от едно момче дали ще има вещерски съвет. Тук не издържах и приключих на Би Ти Ви. И какво да видя - вещерският съвет вече бе започнал в \"Папараци\". На една маса се бяха събрали Венета Райкова, Кали, Алисия, Златка Райкова, Соня Колтуклиева, Ася Капчикова и Антония Петрова - вещерския съвет! Заседават и една през друга обсъждат миналата година, заклинания и така...\", коментира \"тайната вечеря\" Слави.", "date": "2018.01.09", "title": "КУЛТОВО! Слави Трифонов назова поименно вещиците в родния хайлайф! Започна с Венета, а след нея подпука една след друга и... (СНИМКИ)"}
{"url": "http://pik.bg/%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89%D0%B8-%D1%84%D0%B0%D0%BA%D1%82%D0%B8-%D0%BF%D0%BE%D0%BB%D0%B8%D1%86%D0%B0%D0%B9-%D0%B7%D0%BD%D0%B0%D0%B5%D0%BB-%D1%87%D0%B5-%D1%80%D0%BE%D1%81%D0%B5%D0%BD-%D0%B0%D0%BD%D0%B3%D0%B5%D0%BB%D0%BE%D0%B2-%D0%BE%D0%B1%D0%B8%D1%82%D0%B0%D0%B2%D0%B0-%D0%B2%D0%B8%D0%BB%D0%B0%D1%82%D0%B0-%D0%BD%D0%B0%D0%B4-%D0%BB%D1%83%D0%BA%D0%BE%D0%B2%D0%BE-news718343.html", "text": "Полицай от Своге е знаел, че извършителят на шесторното убийство в Нови Искър Росен Ангелов, обявен за национално издирване преди 8 години, обитава вила в Луково. Това заяви пред Би Ти Ви човек от селото, който е подавал жалби. Двамата дори разговаряли. Росен Ангелов се заселил в Луково преди десетина години, разказват местните. Живеел във фургон във вилната зона над селото. Един ден обаче домът му се подпалил и изгорял. Малко по-късно станало ясно, че Росен Ангелов се е самонастанил във вилата, която е обитавал и до последно и се намира само на 800 метра от мястото. Във вилната зона хората рядко посещават имотите си, но почти винаги ги намират обрани. Затова подават 2 жалби. Последния път е преди две години. „При едно от идванията съпругата ми заведе полицай от Своге до тази подозрителна къща, в която не сме виждали хора, а само пушек от комина”, каза Бойко Бошнаков. Едва тогава разбрали, че във въпросната добре изолирана вила живее Росен Ангелов. „Точно в тази вила по това време на оградата съпругата ми и полицай разговаряха с Росен Ангелов. Съпругата ми не е имала никаква информация, че лицето е обявено за издирване. Полицаят е казал, че няма основания да влиза в къщата”, допълни Бошнаков. Ангелов е обявен за издирване през 2009 г. заради влязла в сила присъда за блудство с малолетна. Междувременно бивш съкилийник на обвинения за шесторното убийство в Нови Искър изрази съмнения, че той е извършителят. Според него стрелците са били минимум двама. Основните експертизи вече са готови. Доказателствата сочат, че именно Ангелов е шесторният убиец, категоричен беше днес вътрешният министър Валентин Радев.", "date": "2018.01.09", "title": "ПОТРЕСАВАЩИ ФАКТИ! Полицай знаел, че Росен Ангелов обитава вилата над Луково"}
{"url": "http://pik.bg/%D0%BB%D0%B5%D1%81%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-%D0%B7%D0%B0-%D0%B0%D1%82%D0%BB%D0%B5%D1%82%D0%B8%D0%BA%D0%BE-%D0%B8-%D0%B4%D0%B5%D0%B1%D1%8E%D1%82%D0%B5%D0%BD-%D0%B3%D0%BE%D0%BB-%D0%B7%D0%B0-%D0%B2%D0%B8%D1%82%D0%BE%D0%BB%D0%BE-news718349.html", "text": "Атлетико Мадрид нямаше проблеми и в реванша с третодивизионния Леида от осминафиналите за Купата на краля. Отборът на Диего Симеоне се наложи с 3:0 на \"Wanda Metropolitano\" и с общ резултат 7:0 продължава напред. Всички голове паднаха след почивката, а техни автори станаха Яник Ферейра Караско, Кевин Гамейро и Витоло, за когото това бе първо попадение за Атлети, предава Спортал.", "date": "2018.01.09", "title": "Лесна победа за Атлетико и дебютен гол за Витоло "}
{"url": "http://pik.bg/%D0%BD%D0%B0-%D0%B2%D0%BD%D0%B8%D0%BC%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D0%B2%D0%B5%D0%B7%D0%BD%D0%B8%D1%82%D0%B5-%D0%BE%D1%87%D0%B0%D0%BA%D0%B2%D0%B0-%D0%B3%D0%B8-%D0%B2%D1%8A%D0%BB%D0%BD%D1%83%D0%B2%D0%B0%D1%89%D0%B0-%D0%BB%D1%8E%D0%B1%D0%BE%D0%B2-%D0%BF%D1%80%D0%B5%D0%B7-2018-%D0%B3-news718201.html", "text": "През 2018 Везните ще бъдат по-фокусирани върху себе си, което е много полезно за тях. Ще могат да обърнат повече внимание на своите цели и да следват мечтите си. Периодът е  много подходящ за израстване в кариерата. Везните ще получат помощ от стари познати, която не очакват през пролетта. Представител на зодия Дева ще изиграе много важна роля за тях. Добре е да бъдат по-отворени към новото и да помислят за подобряване на знанията си в чуждите езици, защото това ще ги тласне много напред в поставените цели. В любовния живот Везните ще се радват на хармония. Връзката с партньора ще премине на друго ниво, което ще ги зареди с много спокойствие и сигурност. Добре е Везните да се вслушват в съветите на партньора и да внимават да не бъдат твърде импулсивни, защото през есента ще имат много важен момент на работното място.", "date": "2018.01.09", "title": "НА ВНИМАНИЕТО НА ВЕЗНИТЕ! Очаква ги вълнуваща любов през 2018 г."}
{"url": "http://pik.bg/%D1%88%D0%B2%D0%B5%D0%B9%D1%86%D0%B0%D1%80%D0%B8%D1%8F-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D0%B1%D1%83%D1%80%D0%BA%D0%B8%D1%82%D0%B5-news718193.html", "text": "The Local, цитиран от \"Фокус\". Според социологическо проучване, ако днес се проведе референдум, три четвърти от швейцарците ще подкрепят инициатива, забраняваща покриването на лицето на публично място, което на практика ще премахне бурките, пише местната редакция на Според проучването, обхванало 1167 граждани на страната, 76% от тях са за инициативата в сравнение с 20%, които са против и три процента, които нямат мнение по въпроса. Народната инициатива „Да забраним покриването на лицето“, която миналия септември събра повече от необходимите 100 хил. подписа, за да се свика референдум, призовава да се забрани покриването на лицето на публично място с някои изключения свързани с местни обичаи, климатичните условия и здравни причини. Подобен закон на практика ще забрани бурката, макар и инициативният комитет да смята, че той ще бъден насочен срещу хулиганите и тези, които покриват лицето си с престъпни цели. Швейцарското правителство подкрепя идеята, но смята, че всеки отделен кантон на страната трябва да решава въпроса сам. През декември то предложи свой проектозакон, предполагащ забраната някой да бъде заставян насила да покрива лицето си. Най-вероятно и проектозаконът на правителството, и предложението на инициативния комитет ще бъдат гласувани на референдум през 2019 г.", "date": "2018.01.09", "title": "Швейцария скочи срещу бурките"}
{"url": "http://pik.bg/%D1%81%D0%BA%D0%BE%D0%BF%D0%B8%D0%B5-%D0%B8-%D0%B0%D1%82%D0%B8%D0%BD%D0%B0-%D1%81%D1%8F%D0%B4%D0%B0%D1%82-%D0%BD%D0%B0-%D0%BC%D0%B0%D1%81%D0%B0%D1%82%D0%B0-%D0%B7%D0%B0-%D0%BD%D0%BE%D0%B2-%D0%BA%D1%80%D1%8A%D0%B3-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%BD%D0%B0-17-%D1%8F%D0%BD%D1%83%D0%B0%D1%80%D0%B8-news718322.html", "text": "На 17 януари в Ню Йорк ще се проведе нов кръг от преговори за разрешаване на спора за името на Република Македония.Тази информация бе официално потвърдена от Македонското министерство на външните работи. В срещата ще участва и международният посредник Матю Нимиц. Македонската делегация ще бъде ръководена от Васко Наумовски, а гръцката от Адамантиос Василакис. Последната среща между тях бе на 11-ти декември в Брюксел, припомни БНТ. На 17 януари в Ню Йорк ще се проведе нов кръг от преговори за разрешаване на спора за името на Република Македония.Тази информация бе официално потвърдена от Македонското министерство на външните работи. В срещата ще участва и международният посредник Матю Нимиц. На 17 януари в Ню Йорк ще се проведе нов кръг от преговори за разрешаване на спора за името на Република Македония.Тази информация бе официално потвърдена от Македонското министерство на външните работи. В срещата ще участва и международният посредник Матю Нимиц. През последните няколко седмици премиерите на Македония и Гърция Зоран Заев и Алексис Ципрас на няколко пъти казаха, че има условия за намиране на решение на спора за името през първите 6 месеца на тази година.", "date": "2018.01.09", "title": "Скопие и Атина сядат на масата за нов кръг преговори на 17 януари"}
{"url": "http://pik.bg/%D0%BF%D1%8A%D0%BB%D0%B5%D0%BD-%D1%88%D0%B0%D1%88-%D0%B4%D0%B8%D0%BC%D0%B8%D1%82%D1%8A%D1%80-%D1%82%D0%B0%D0%BB%D0%B5%D0%B2-%E2%80%9E%D0%BD%D0%B0%D0%B2%D1%8A%D1%80%D1%82%D1%8F%D0%BB%E2%80%9D-%D1%82%D0%BE%D0%BA-%D0%B7%D0%B0-10-%D0%B1%D0%BE%D0%BD%D0%B0-%D1%81%D0%BB%D0%B5%D0%B4-%D1%81%D0%BC%D1%8A%D1%80%D1%82%D1%82%D0%B0-%D1%81%D0%B8-news715804.html", "text": "Родната къща на писателя Димитър Талев в Прилеп, Македония, останала без ток. Преди месец служителите на енергото в града, придружавани от полиция, нахлули в имота и изтръгнали двата електромера, които го захранвали с електричество. Причината била, че на същия адрес имало неплатена сметка в размер на 5000 евро, за която настоящите стопани не знаели. Семейство Ачковски, които се сдобили с къщата, плащали редовно задълженията си съм ЕРП-то. Според тях колосалната сметка е начислена още преди те да се пренесат в имота. Тъй като нямали нужните средства, за да погасят дълга и да им пуснат отново електричеството, решили да зарежат постройката и да се преместят в по-малко жилище, където поне да изкарат зимата на топло. Семейството разказва, че е пуснало писмено предложение до съответните органи в България, в което молят къщата на Талев да бъде откупена от държавата. Вече седма година не получавали нито положителен, нито отрицателен отговор на молбата си. Въпреки че са ремонтирали козметично родния дом на автора на „Железният светилник“ неведнъж, техните опасения са, че той може да бъде съборен, преди родните институции да реагират. Ачковски обясняват, че не държат да продават жилището си на всяка цена, защото купувачи в Македония щели да се намерят, а искали то да бъде взето и стопанисвано именно от България. Къщата е от 20-те години на миналия век, а допреди 5 лета е била посещавана дори от туристи. В емблематичния роман „Железният светилник“ е описана като дома на Глаушеви – главните герои в книгата. На същата улица, но три къщи по-нагоре, пък се намира домът на Ния от най-популярния роман на класика.", "date": "2018.01.09", "title": "ПЪЛЕН ШАШ! Димитър Талев „навъртял” ток за 10 бона след смъртта си"}
{"url": "http://pik.bg/%D1%88%D0%B5%D1%81%D1%82%D0%B8%D0%BC%D0%B0-%D0%BC%D0%BB%D0%B0%D0%B4%D0%B5%D0%B6%D0%BA%D0%B8-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8-%D0%BD%D0%B0-%D0%BC%D0%B0%D0%BB%D1%82%D0%B0-%D0%B1%D1%8F%D1%85%D0%B0-%D0%BD%D0%B0%D0%BA%D0%B0%D0%B7%D0%B0%D0%BD%D0%B8-%D0%B7%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F-news718348.html", "text": "Шестима малтийски младежки национали по футбол получиха наказания за лишаване от състезателни права от Европейската футболна асоциация (УЕФА), като двама от тях изгарят до живот. УЕФА обясни, че решението за това наказание е вследствие на разследването на два мача от Европейските квалификации срещу Черна гора и срещу Чехия. Черна гора е спечелила мача с младите малтийци с 1:0, докато Чехия е празнувала убедителна победа със 7:0, като и двата мача са се играли през март 2016 година. Предполага се, че определени престъпни кръгове са се облагодетелствали финансово от тези мачове. Емануел Брифа от малтийския елитен клуб Флориана и Кайл Чезари от Моста са наказани с лишаване от право да се занимават с каквито и да било дейности във футбола повече, тъй като \"са действали по начин, с който са оказали незаконно или неправомерно влияние върху резултата с цел придобиване на печалба за себе си или за трета страна \". Бившият шампион на Малта - Биркиркара, има трима наказани футболисти. Райън Каменцули е наказан за година и половина, докато халфът Люелин Кремона и нападателят Люк Монтебело ще трябва да изтърпят лишаване от права за една година, предава Спортал. Самир Араб от отбора на Балзан ФК е наказан с лишаване от състезателни права за две години. Четиримата футболисти, които ще трябва да прекратят временно кариерите си, са санкционирани, тъй като не са информирали своевременно и доброволно УЕФА и с тези си действия са помогнали на престъпната група, занимаваща се с манипулации, да уреди мачовете за необходимия резултат. От Европейската футболна централа добавиха, че е имало разследване и срещу седми малтийски национал - Матю Кармона, но там делото е прекратено без да бъдат намерени каквито и да било доказателства за вина и съучастие.", "date": "2018.01.09", "title": "Шестима младежки национали на Малта бяха наказани за корупция"}
{"url": "http://pik.bg/%D1%81%D0%BE%D1%84%D0%B8%D0%B9%D1%81%D0%BA%D0%B0-%D1%80%D0%B0%D0%B9%D0%BE%D0%BD%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0-%D0%B2%D0%BD%D0%B5%D1%81%D0%B5-%D0%BE%D0%B1%D0%B2%D0%B8%D0%BD%D0%B8%D1%82%D0%B5%D0%BB%D0%B5%D0%BD-%D0%B0%D0%BA%D1%82-%D0%B7%D0%B0-%D0%B3%D1%80%D0%B0%D0%B1%D0%B5%D0%B6-%D0%B8%D0%B7%D0%B2%D1%8A%D1%80%D1%88%D0%B5%D0%BD-%D0%BE%D1%82-%D0%BD%D0%B5%D0%BF%D1%8A%D0%BB%D0%BD%D0%BE%D0%BB%D0%B5%D1%82%D0%B5%D0%BD-news718298.html", "text": "Софийска районна прокуратура внесе обвинителен акт за грабеж, извършен от непълнолетен, съобщиха от там. Пострадалата свидетелка Е. Г., около 16.30 ч. на 16.06.2016 г., се намирала със своя внук в парково пространство до бл.516, в ж.к. „Овча купел“ в столицата. Към 17.00 ч. на същата дата, свидетелката отключила входната врата на блока, в който живеела дъщеря й, и заедно със своя внук започнали да дърпат велосипеда му нагоре по стълбите. В този момент двамата били застигнати от обвиняемия. Т. Я. (непълнолетен към този момент). Последният започнал да дърпа носения от свидетелката Г. златен синджир и след като той се скъсал, обвиняемият го взел и с двете си ръце бутнал Г. на пода, след което бързо напуснал сградата. Предстои делото срещу обвиняемия Я. да бъде насрочено за разглеждане в Софийски районен съд.", "date": "2018.01.09", "title": "Софийска районна прокуратура внесе обвинителен акт за грабеж, извършен от непълнолетен"}
{"url": "http://pik.bg/%D1%85%D0%B8%D1%82-%D0%BD%D0%B0-%D0%BF%D0%B0%D0%B7%D0%B0%D1%80%D0%B0-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D0%B8%D1%82%D0%B5%D0%BB-%D0%BD%D0%B0-%D1%81%D0%B5%D0%BA%D1%81-%D1%80%D0%BE%D0%B1%D0%BE%D1%82%D0%B8-%D0%B8%D0%B7%D0%BE%D0%B1%D1%80%D0%B5%D1%82%D0%B8-%D0%BD%D0%B5%D1%83%D0%BC%D0%BE%D1%80%D0%B5%D0%BD-%D0%B0%D0%BD%D0%B4%D1%80%D0%BE%D0%B8%D0%B4-%D0%B7%D0%B0-%D0%B6%D0%B5%D0%BD%D0%B8-news718252.html", "text": "От тази година Мат Макмълън, директор на компанията \"Риълботикс\", която се специализира в производството на секс роботи, ще пусне на пазара и неуморни андроиди, предназначени за жени, пише в. \"Дейли мейл\". Издръжливите труженици на секс фронта ще бъдат оборудвани с бионични пениси. Те ще могат да обслужват притежателките си за колко време те си пожелаят. След като създаде миналата година секс роботи жени, Макмълън беше подложен на критики, че мисли само за фантазиите на представителите на силния пол. Сега директорът на споменатата калифорнийска компания ще избегне упреците, като се погрижи и за потребностите от роботехника и при дамите. Андроидните машини за жени са изготвени по същата технология, като тази, предназначена за мъжете. Механичните любовници ще могат да говорят, да помнят и да доставят удоволствие. Техният дизайн, материали и записани програми са максимално близки до човешките. Те трябва да се превърнат в незаменими компаньони за дамите.", "date": "2018.01.09", "title": "ХИТ НА ПАЗАРА! Производител на секс роботи изобрети неуморен андроид за жени"}
{"url": "http://pik.bg/%D0%BD%D0%B0%D0%BB%D0%B8%D0%B2%D0%B0%D1%82-%D0%BD%D0%BE%D0%B2%D0%B8-%D0%BD%D0%B0%D0%B4-156-%D0%BC%D0%B8%D0%BB%D0%B8%D0%BE%D0%BD%D0%B0-%D0%B5%D0%B2%D1%80%D0%BE-%D0%B2-%D0%BF%D0%BE%D0%B3%D1%80%D0%B0%D0%BD%D0%B8%D1%87%D0%BD%D0%B8%D1%8F-%D1%80%D0%B0%D0%B9%D0%BE%D0%BD-%D0%BC%D0%B5%D0%B6%D0%B4%D1%83-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D1%82%D1%83%D1%80%D1%86%D0%B8%D1%8F-news718302.html", "text": "България и Турция ще изпълняват Програмата за трансгранично сътрудничество между двете държави с проекти, подавани по електронен път. Това обяви заместник-министърът на регионалното развитие и благоустройството Деница Николова, която съпредседателства проведеното в гр. Одрин четвърто заседание на Съвместния комитет за наблюдение по Програмата за трансгранично сътрудничество INTERREG-IPA България-Турция 2014-2020 година, съобщи пресслужбата на министерство на регионалното развитие и благоустройството. Николова отбеляза, че досега потенциалните бенефициенти по програмата не са могли да се възползват от подаването на нужните документи онлайн. \"Това ще даде възможност за подаване на по-широк спектър от проекти, ще улесни условията за сътрудничество и партньорство между двете страни, а и ще ускори процеса на оценка на проектите, отбеляза заместник-министърът. Програмата е с бюджет от близо 30 млн. евро. Към днешна дата са одобрени и се финансират 43 проекта, подадени по първата покана за набиране на проектни предложения, на стойност от почти 10 млн. евро. От тях 16 са инвестиционни, основно за борба с природните бедствия и опазване и управление на природните ресурси, а 27 са от типа \"меки мерки\" за промотиране и насърчаване на възможностите за туризъм. \"Чрез тези 43 проекта се очаква да бъдат изпълнени напълно 13 от общо 21 индикатора на програмата, които показват изпълнение на заложените цели за развитие на трансграничния регион\", каза зам.-министър Николова. Предстои обявяването и на втората покана за набиране на проектни предложения, като по нея ще бъде разпределен ресурс от над 15,6 млн. евро, стана ясно на заседанието. Деница Николова заяви, че приоритетни ще бъдат интегрираните проекти, с комплексен подход, чието изпълнение включва по-голям обем инвестиционни дейности, в които са включени \"меки мерки\". \"Това ще позволи по-комплексно позициониране на нашите цели и да постигнем ясни и видими резултати при изпълнение на проектите, които да покриват задължителните индикатори. Основният ни фокус ще бъде не само да имаме интегрирани проекти, но и да постигнем основните индикатори, които не бяха застъпени до момента\", обобщи тя. Според нея това ще доведе и до оптимизиране на процеса, с цел по-добра актуалност, обективност и прозрачност при процеса на подбор и оценка на проектите. \"Даваме възможност да бъдат подадени качествени проекти с много добри партньорства и с устойчивост в бъдеще, което ще допринесе за подобряване на живота на хората в областите, които подкрепяме по програмата\", заяви още заместник-министърът. Деница Николова отбеляза, че днешното заседание на Комитета за наблюдение на програмата се провежда в ключов момент в отношенията между двете държави. \"Само преди два дни българският премиер Бойко Борисов и турският президент Реджеп Тайип Ердоган откриха обновената църква \"Св. Стефан\" в Истанбул. Ние търсим новите и допълващи възможности за това да сближаваме нашите страни чрез общи проекти и цели за по-красиви и по-добре икономически развити региони, които съвместно да продължават своя път напред. Сътрудничеството между нашите държави винаги е било в дух на консенсус и приятелски отношения\", отбеляза Николова. Съпредседателят на заседанието от турска страна Бейза Туран - директор на Дирекция \"Финансово сътрудничество\" в министерството на европейските въпроси на Република Турция, отбеляза, че проектите между двете страни целят съхраняване на териториалната цялост, насърчаване и задълбочаване на сътрудничеството между двете страни. Тя насърчи разработването на проекти за подобряване на инфраструктурата в пограничните региони. В периода 2007-2013 г. по програмата за ТГС по ИПП България-Турция в пограничния регион са реализирани общо 143 проекта за близо 32 млн. евро, стана ясно от отчета на изпълнението. Всички проекти са успешно приключили своите дейности. Изплатените средства по проектите към момента са в размер на над 26 млн. евро. От българска страна участници в програмата са областите Хасково, Ямбол и Бургас и 29-те общини в тях, а от турска страна - Одрин и Къркларели с техните 17 провинции. Населението на региона е близо 1,5 млн. души. Управляващ орган по програмата е дирекция \"Управление на териториалното сътрудничество\" в министерството на регионалното развитие и благоустройството на Република България, а министерството по европейските въпроси на Република Турция изпълнява функциите на национален орган. /", "date": "2018.01.09", "title": "Наливат нови над 15,6 милиона евро в пограничния район между България и Турция"}
{"url": "http://pik.bg/%D1%85%D0%B8%D1%82-%D0%B2-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82%D0%B5-%D0%BC%D1%80%D0%B5%D0%B6%D0%B8-%D0%B2%D0%B8%D0%B6%D1%82%D0%B5-%D1%83%D1%81%D0%BC%D0%B8%D1%85%D0%BD%D0%B0%D1%82%D0%B0%D1%82%D0%B0-%D0%BA%D0%B5%D0%B9%D1%82-%D0%BC%D0%B8%D0%B4%D1%8A%D0%BB%D1%82%D1%8A%D0%BD-%D0%BA%D0%B0%D1%82%D0%BE-%D0%B4%D0%B5%D1%82%D0%B5-%D1%81%D0%BD%D0%B8%D0%BC%D0%BA%D0%B8-news718293.html", "text": "Усмихнати детски снимки на херцогинята на Кеймбридж „превзеха“ социалните мрежи, ден след като бяха публикувани фотоси на сладката принцеса Шарлот, която започна да посещава детска градина. Кадрите представят Кейт Мидълтън като усмихнато, енергично и чаровно дете. На една от снимките тя позира със сестра си като шаферки. Двете се облечени с красиви рокли, а на главите си носят венци от цветя. Кейт жизнерадостно се усмихва, а Пипа е свъсила вежди. Друг кадър пък показва херцогинята като ученичка, а усмивката отново не слиза от лицето й. В мрежата усилено циркулира и снимка на Кейт, съпоставена с тази на дъщеричката й Шарлот.", "date": "2018.01.09", "title": "Хит в социалните мрежи! Вижте усмихнатата Кейт Мидълтън като дете (СНИМКИ)"}
{"url": "http://pik.bg/%D0%B1%D0%B3-%D0%BA%D0%BE%D0%BB%D0%BE%D0%BD%D0%B8%D1%8F%D1%82%D0%B0-%D0%B2-%D0%BA%D0%B0%D0%B7%D0%B0%D1%85%D1%81%D1%82%D0%B0%D0%BD-%D0%BD%D0%B0%D1%80%D0%B0%D1%81%D1%82%D0%B2%D0%B0-%D0%B3%D0%B5%D0%BE%D1%80%D0%B3%D0%B8-%D0%B4%D0%B5%D1%80%D0%BC%D0%B5%D0%BD%D0%B4%D0%B6%D0%B8%D0%B5%D0%B2-%D0%BF%D0%BE%D0%B4%D0%BF%D0%B8%D1%81%D0%B0-%D1%81-news718292.html", "text": "Георги Дерменджиев ще продължи кариерата си в Казахстан. Бившият наставник на Лудогорец вече е в страната и може да се смята за треньор на Ордабаси, предаде БТА. По-важните детайли в договора на специалиста могат да бъдат смятани за фиксирани, а малки подробности ще се уточнят в следващите часове и след това двете страни ще сложат подписите под контракта. Утре Ордабаси заминава на първия си зимен лагер в Турция и в деня на заминаването най-вероятно 63-годишният българинът ще бъде представен пред местните медии. Първият зимен лагер на тима ще продължи до 28 януари. Ордабаси завърши на 3-о място в крайното класиране през миналата година и през лятото на 2018 г. ще се включи в квалификационните кръгове на Лига Европа. Дерменджиев преди близо месец беше пред договор с друг местен тим - Иртиш (Павлодар), но тогава двете страни не се разбраха. Така българите в първенството на Казахстан стават трима след Станимир Стоилов, който поднови договора си с Астана и Стойчо Младенов, който е начело на Кайсар.", "date": "2018.01.09", "title": "БГ колонията в Казахстан нараства! Георги Дерменджиев подписа с... "}
{"url": "http://pik.bg/%D0%B3%D1%80%D0%B5%D0%B4%D0%B0-%D0%BF%D0%B8%D1%8F%D0%BD-%D1%81%D0%B8%D0%BD-%D0%B7%D0%BB%D0%B5%D0%BF%D0%BE%D1%81%D1%82%D0%B0%D0%B2%D0%B8-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%BD%D0%B0-%D0%B8%D0%B7%D1%80%D0%B0%D0%B5%D0%BB---%D1%81%D0%BF%D0%B8%D0%BF%D0%B0%D1%85%D0%B0-%D0%B3%D0%BE-%D0%BF%D1%80%D0%B5%D0%B4-%D1%81%D1%82%D1%80%D0%B8%D0%BF%D1%82%D0%B8%D0%B9%D0%B7-%D0%B1%D0%B0%D1%80-news718301.html", "text": "Един от синовете на Бенямин Нетаняху изигра лоша шега на баща си с потенциално неудобно изказване за бизнесвръзките на израелския премиер, предаде Франс прес. Втори канал на израелската телевизия излъчи записан тайно разговор, воден според нея през 2015 г. от Яир Нетаняху и негов приятел, син на Коби Маймон, един от най-богатите хора в Израел, на излизане от стриптийз бар. Яир Нетаняху и Нир Маймон, вероятно пийнали, разговарят в кола, където се намират още един младеж, Роман Абрамов, израелски сътрудник на австралийския милиардер Джеймс Пакър, шофьорът и един бодигард, уточни телевизията. Произходът на аудиозаписа е неизвестен, но никой, дори Яир Нетаняху, не оспори автентичността му. Яир Нетаняху говори цинично за стриптийзьорки и проститутки. \"Баща ми даде на твоя да спечели 20 милиарда долара, защо не ми дадеш тогава 400 шекела\", казва Яир на Нир Маймон. Младият Нетаняху явно намеква за едно мащабно споразумение за разработка на газови находища, открити в Средиземно море край Израел. Бащата на Нир Маймон е сред най-видните акционери в \"Израмко\", една от компаниите участнички в проекта, посочва АФП. Думите на Яир Нетаняху бяха разпространени в момент, когато баща му е обвиняван по повод връзките си с известни богаташи. Едно от разследванията се дължи на подозрения, че израелският премиер е получавал незаконно подаръци от такива хора, включително от австралиеца Джеймс Пакър и от холивудския продуцент Арнън Милчан. Двайсет и шестгодишният Яир Нетаняху поднесе извинения с думите, че \"не е бивало да говори под влияние на алкохола\". А изказването му за газовата сделка \"е шега, всеки, надарен с малко от малко здрав разум, го схваща веднага\", заяви той в комюнике, разпространено от медиите.", "date": "2018.01.09", "title": "ГРЕДА! Пиян син злепостави премиера на Израел - спипаха го пред стриптийз бар"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B1%D0%B8%D0%B2%D1%88-%D1%81%D0%BB%D1%83%D0%B6%D0%B8%D1%82%D0%B5%D0%BB-%D0%BD%D0%B0-%D0%B3%D0%B4%D0%B1%D0%BE%D0%BF-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D0%B6%D0%B8%D0%B2%D0%BE%D1%82%D1%8A%D1%82-%D0%BD%D0%B0-%D1%82%D1%80%D0%B8-%D0%B2%D0%B0%D0%B6%D0%BD%D0%B8-%D1%84%D0%B8%D0%B3%D1%83%D1%80%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F--news718320.html", "text": "Нови шокиращи разкрития във връзка с показното убийство на бизнесмена Петър Христов направи Катя Илиева, бивше пресаташе на ГДБОП и настоящ журналист в онлайн медия. \"Трима души са в пряка опасност от \"Килърите\", които са с доживотни присъди. Застрашен е животът на бившия началник на отдел в ГДБОП Валентин Цоновски, Ася Петрова, заместник на главния прокурор и свидетеля по делото Боян Джамалов\", алармира Катя Илиева пред Би Ти Ви. \"Има сигнали за това, че бандата на \"Килърите\" готви бягство от затвора\", добави тя. Според нея е алармирано, че престъпната група събира ресурс, а има и данни, че някой от затвора им осигурява логистична подкрепа. Припомняме, че вчера посред бял ден неизвестни до момента лица разстреляха със седем куршума бизнесмена Петър Христов. Той е един от факторите бандите на \"Килърите\" и \"Наглите\" да бъдат разбити, призна днес председателят на парламентарната група на ГЕРБ Цветан Цветанов. Органите на реда разкриха, че се работи по абсолютно всички версии за покушението, включително и тази, че Петър Христов е поръчан заради помощта му за разбиването на престъпните организации.", "date": "2018.01.09", "title": "ШОКИРАЩИ РАЗКРИТИЯ! Бивш служител на ГДБОП алармира: Животът на три важни фигури в България е в пряка опасност заради \"Килърите\""}
{"url": "http://pik.bg/%D0%BE%D0%B1%D0%BB%D0%B5%D0%BA%D1%87%D0%B0%D0%B2%D0%B0-%D1%81%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B0%D1%86%D0%B8%D1%8F%D1%82%D0%B0-%D0%B7%D0%B0-%D0%BE%D1%81%D1%8A%D1%89%D0%B5%D1%81%D1%82%D0%B2%D1%8F%D0%B2%D0%B0%D0%BD%D0%B5-%D0%BD%D0%B0-%D0%BF%D1%8A%D1%82%D0%BD%D0%B0-%D0%BF%D0%BE%D0%BC%D0%BE%D1%89-news718307.html", "text": "Законопроект предвижда отпадане на изискването за предоставяне на някои официални удостоверителни документи на хартиен носител при искане за издаване на удостоверение за регистрация за осъществяване на пътна помощ. Изменението на Закона за движението по пътищата е част от предприетите от правителството мерки за облекчаване административните процедури и намаляване административната тежест, за да могат гражданите и бизнеса да спестят време и средства. С предложените промени ще отпадне необходимостта от предоставяне на удостоверение за актуално състояние, копие от съдебното решение за регистрация по реда на Търговския закон или документ за регистрация по Закона за юридическите лица с нестопанска цел. Вече няма да се изисква и декларация за липса на открита процедура за обявяване в несъстоятелност. Предложенията за промяна в Закона за движение по пътищата и мотивите към тях са публикувани на интернет страницата на Министерството на регионалното развитие и благоустройството.", "date": "2018.01.09", "title": "Облекчава се регистрацията за осъществяване на пътна помощ"}
{"url": "http://pik.bg/%D0%B0%D0%B7%D0%B8%D1%81-%D1%87%D1%83%D0%BF%D0%B8-%D0%BA%D0%BB%D0%B0%D1%81%D0%B0%D1%86%D0%B8%D0%B8-%D0%BC%D0%BE%D1%82%D0%B5%D0%BB-%D0%BF%D0%BE%D0%B4%D0%B3%D0%BE%D0%BD%D0%B8-%D1%80%D0%B5%D0%BA%D0%BE%D1%80%D0%B4%D0%B0-%D0%BD%D0%B0-%D1%85%D0%B0%D0%B1%D0%B8%D0%B1%D0%B8-%D0%B2%D0%B8%D0%B4%D0%B5%D0%BE-news718315.html", "text": "Последният хит на Азис, \"Мотел\", удари 40 милиона гледавия в най-голямата световна платформа за видео омбен \"ЮТюб\". Промоцията на парчето, което засегна актуални социални теми, бе на 26 юни миналата година. \"Хабиби\", другата песен, която придоби световна популярност, към днешна дата е генерирала 65 милиона гледания, но в рамките на две години. При скоростта, с която \"Мотел\" върти броячите на \"Ютюб\", ще подобри рекорда на предшественика ни в следващите 4-5 месеца. \"Мотел\" е и за миналата година.", "date": "2018.01.09", "title": "АЗИС ЧУПИ КЛАСАЦИИ! \"Мотел\" подгони рекорда на \"Хабиби\" (ВИДЕО)"}
{"url": "http://pik.bg/%D0%BD%D0%BE%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D1%81%D0%B2%D0%B8%D0%B4%D0%B5%D1%82%D0%B5%D0%BB%D0%B8-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BA%D0%B0%D0%BA-%D1%82%D0%BE%D1%87%D0%BD%D0%BE-%D0%B5-%D1%83%D0%B1%D0%B8%D1%82-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD%D1%8A%D1%82-%D0%BF%D0%B5%D1%82%D1%8A%D1%80-%D1%85%D1%80%D0%B8%D1%81%D1%82%D0%BE%D0%B2-news718344.html", "text": "Нови подробности за убийството на бизнесмена Петър Христов разкриха свидетели. Очевидци обясняват какъв е бил пътят на убиеца. Около 8 часа вчера сутринта той прескача оградата на строежа, заема удобна позиция на един от етажите и стреля поне 8 пъти по бизнесмена. След това бързо напуска мястото. Работник, който слагал рекламни пана, видял бягството му, предава Би Ти Ви. „Не само аз, двама-трима души видяхме, когато прескочи с маска човекът, който е стрелял. Оттук през тази ограда е прескочил в посока подлеза. Оттам се е измъкнал. С маска, само очите му са се виждали, и е показал пръста – така, демек, да не се говори нещо”, разказа охранител на обекта. До строежа, от който е стреляно, е имало допълнителни охранителни заграждения допреди няколко дни. Защо обаче те са премахнати, не е ясно. По време на убийството е липсвало и кучето, което охранява обекта. „То е сигнално куче. Лае, когато има хора”, поясни охранителят. Припомняме, че Петър Христов е помогнал на МВР за разбиването на бандата за отвличания \"Наглите\" през 2009 г., а през следващата – за залавянето на групата за поръчкови убийства \"Килърите\". Тогава вътрешен министър е Цветан Цветанов. След като името на Христов било осветлено като част от разследването, той изразил притеснения. „Аз смятам, че в момента има ответна реакция. И това, което е споделял пред мен е единственото му притеснение от всичко, което се разкри за него по случая \"Наглите\"... Не е бил член на партия ГЕРБ, бил е симпатизант по начина по който е изразявал своята воля”, каза Цветан Цветанов. Един от осъдените преди месец на доживотен затвор от \"Килърите\" – Георги Вълев, също е от Велико Търново. Неофициално се твърди, че с Петър Христов имали дългогодишен конфликт. Вълев дори намесил името му на едно от финалните съдебни заседания. Христов обаче не е имал охрана. „Само Боби, шофьорът му, който, за да не е реагирал, значи не му е била дадена възможност, не е имал видимост със стрелеца”, коментира Влади Въргала. Къщата, в която живее майката на Христов, днес беше охранявана, а колегите му в софийския му офис запазиха мълчание.", "date": "2018.01.09", "title": "НОВИ ПОДРОБНОСТИ! Свидетели разкриха как точно е убит бизнесменът Петър Христов"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BC%D1%8A%D0%B6%D0%B5-%D0%BD%D0%B5-%D0%BF%D0%B8%D0%B9%D1%82%D0%B5-%D1%82%D0%BE%D0%B2%D0%B0-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%BE-%D0%B1%D0%B5%D0%B7-%D0%BC%D1%8F%D1%80%D0%BA%D0%B0-%D0%B0%D0%BA%D0%BE-%D0%B8%D1%81%D0%BA%D0%B0%D1%82%D0%B5-%D0%B4%D0%B0-%D0%B8%D0%BC%D0%B0%D1%82%D0%B5-%D0%BF%D0%BE%D1%82%D0%BE%D0%BC%D1%81%D1%82%D0%B2%D0%BE-news718300.html", "text": "Учени откриха връзка между приема на някои от най-популярните обезбобяващи и безплодието при мъжете. Те обаче уточняват, че лекарствата вредят на сперматозоидите, ако силният пол ги приема без контрол. Според учени от Дания, например, популярният препарат \"Ипупрофен\" може да нанесе непоправими вреди на здравето на мъжа. Те са провели изследване, доказващо, че прекомерната употреба предизвика хормонални изменения, които на свой ред са способни да намалят количеството на сперматозоидите наполовина. Данните от изследването бяха публикувани в списанието \"Proceedings of the National Academy of Sciences\". В експеримента са взели участие 31 доброволци на възраст от 18 до 35 години. Половината от тях в продължение на шест седмици ежедневно са приемали по 600 mg \"Ибупрофен\". Още след две седмици при тях било установени снижение на лутеинизиращия хормон, който е важен за нормалната работа на репродуктивната система при силния пол. Хормонът участва в регулацията на произвеждането на тестостерон от Лайдиговите клетки на тестисите и в образуването на сперма. Учените не изключват резкият скок в статистиката на мъжкото безплодие, който започна да нараства прогресивно от 2000 г. насам, да е свързан с увеличаване приема на препара, които действат на принципа на \"Ибупрофен\".", "date": "2018.01.09", "title": "ВНИМАНИЕ, МЪЖЕ! Не пийте това лекарство без мярка, ако искате да имате потомство"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%D0%B8%D0%B3%D1%80%D0%B0%D0%BB-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%B2-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D0%BF%D0%BE%D1%87%D0%B8%D0%BD%D0%B0-%D0%BD%D0%B0-29-%D0%B3%D0%BE%D0%B4%D0%B8%D1%88%D0%BD%D0%B0-%D0%B2%D1%8A%D0%B7%D1%80%D0%B0%D1%81%D1%82-news718324.html", "text": "Бившият защитник на \"Уигън\" Хуан Карлос Гарсия почина на 29-годишна възраст, съобщава Би Би Си. Гарсия беше национал на Хондурас с общо 39 мача. Той пристигна в \"Уигън\" през 2013-а година, а една година по-късно бе пратен под наем в \"Тенерифе\". През февруари 2015-а година му беше поставена диагноза левкемия, заради което той прекрати престоя си в Испания. Върна се в Англия без да играе, но имаше договор с \"Уигън\", като му беше позволено да се лекува в британската здравна система. Тъй като е гражданин на Хондурас, за Гарсия участието в английското първенство минаваше през издаването на разрешително за работа. От Комисията по заетостта направиха жест към него да остане на договор без да играе, за да може да се лекува. Футболистът игра за малката централноамериканска страна на световното първенство по футбол в Бразилия през 2014-а година.", "date": "2018.01.09", "title": "Трагедия! Футболист, играл на Световното в Бразилия, почина на 29-годишна възраст"}
{"url": "http://pik.bg/%D0%BC%D0%B2%D1%80-%D1%82%D1%8A%D1%80%D1%81%D0%B8-%D0%BF%D0%BE%D0%BC%D0%BE%D1%89-%D0%BA%D0%BE%D0%B9-%D0%B5-%D1%88%D0%BE%D1%84%D1%8C%D0%BE%D1%80%D1%8A%D1%82-%D1%83%D0%B1%D0%B8%D0%BB-%D0%B6%D0%B5%D0%BD%D0%B0-%D0%BD%D0%B0-%D0%BE%D0%BA%D0%BE%D0%BB%D0%BE%D0%B2%D1%80%D1%8A%D1%81%D1%82%D0%BD%D0%BE%D1%82%D0%BE-%D0%B2-%D1%81%D0%BE%D1%84%D0%B8%D1%8F-news718345.html", "text": "Столичната дирекция на полицията търси съдействие от гражданите за откриването на шофьора, който на 3 януари блъсна и уби жена в София. Инцидентът стана около 18.30 часа на Околовръстния път в отсечката между бул. „Сливница“ и кръговото кръстовище преди кв. „Филиповци“, съобщиха от пресцентъра на МВР. Според първоначалните данни, лек автомобил е блъснал 50-годишна жена, която загинала на място. След инцидента водачът е напуснал местопроизшествието. От СДВР призовават хората, които са станали свидетели на тежкия инцидент или разполагат с информация за извършителя или за автомобила, участвал в произшествието, да сигнализират на тел. 112 или на тел. 02 982 0516, 02 982 0069. Анонимността е гарантирана.", "date": "2018.01.09", "title": "МВР търси помощ: Кой е шофьорът, убил жена на Околовръстното в София"}
{"url": "http://pik.bg/%D0%BB%D0%BE%D1%88%D0%BE%D1%82%D0%BE-%D0%B2%D1%80%D0%B5%D0%BC%D0%B5-%D0%B2-%D0%B5%D0%B2%D1%80%D0%BE%D0%BF%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D0%BC%D0%BD%D0%BE%D0%B3%D0%BE-%D1%82%D1%83%D1%80%D0%B8%D1%81%D1%82%D0%B8-%D0%B2-%D0%B0%D0%BB%D0%BF%D0%B8%D1%82%D0%B5-news718306.html", "text": "Продължава лошото време в Европа. Много туристи са блокирани в курорти във френските Алпи, в Швейцария и Италия. Обилен снеговалеж блокира части от френските Алпи. Преспите достигнаха над 2 метра. Основни пътища са затворени. Това затрудни доставките на хранителни продукти, особено за зимните курорти. Снеговалежи блокираха и високите части на Италия. Наложи се евакуация на част от населението. Издадено е и предупреждения за лавини. Лавина се изсипа в курорт в Сестриере. 29 души са евакуирани. Няма загинали. В Испания се повишиха нивата на реките. Има опасност от наводнения. Капризите на времето не подминаха и пустинята Сахара, където падна сняг. Макар и за кратко ентусиасти се спуснаха по заснежените дюни.", "date": "2018.01.09", "title": "Лошото време в Европа блокира много туристи в Алпите"}
{"url": "http://pik.bg/%D1%82%D1%83%D1%80-%D0%BF%D0%BE-%D0%BA%D0%BE%D0%BC%D1%88%D0%B8%D0%B9%D1%81%D0%BA%D0%B8-%D0%BA%D0%B0%D1%82%D1%8F-%D0%B8-%D0%B7%D0%B4%D1%80%D0%B0%D0%B2%D0%BA%D0%BE-%D0%BE%D1%82-%D1%80%D0%B8%D1%82%D0%BE%D0%BD-%D0%BD%D0%B0-%D0%BA%D1%83%D0%BB%D0%B8%D0%BD%D0%B0%D1%80%D0%B5%D0%BD-%D1%82%D1%83%D1%80%D0%B8%D0%B7%D1%8A%D0%BC-%D0%B2-%D0%BD%D0%B8%D1%88-%D1%81%D0%BD%D0%B8%D0%BC%D0%BA%D0%B8-news718305.html", "text": "Катя и Здравко от \"Ритон\" започнаха Новата година с пътешествие, което означава, че ще им върви на пътуване през цялата година. Това не е нещо необичайно за тях, тъй като кръстосват из цялата страна заради участия, на които представят новия албум \"Златен Ритон\". В първите дни на януари \"Ритон\" посети Ниш, пише фейсбук-страницата на дуета. Изпълнителите на набиращия все повече популярност хит \"За последен път ти повтарям\" се разходите из центъра на сръбския град. Разгледаха Нишката крепост, която е от 18 век и подземния град. Звездите се разходиха и по \"Калайджийско сокаче\" - стара занаятчийска улица, която е изпълнена с духа на стария град Ниш, а от многобройните кафани се носи ароматът на добро кафе и традиционните месни специалитети като ущапци, плескавици и вешалици. От прословутите и пищно отрупани сръбски трапези обаче Катя не останала възхитена. \"Наистина не съм очарована от т.нар кулинарен туризъм. Аз съм свикнала като отида на ресторант да мога да си поръчам свежа салата. А в Сърбия по това време на годината в заведенията се яде само месо и едни тежки мариновани и пресолени туршии. Е, за качеството на месото и тънките мезета Здравко, който е месар, нямаше никакви забележки\", призна пред ПИК нежната половинка от дуета. Направило й впечатление, че по централната улица отвсякъде чували българска реч, вероятно доста нашенци са посрещнали Нова година и последвалите празници в Ниш. Катя и Здравко не пропуснаха да си направят снимка край бронзова скулптура на нишкия ловец Калча с вярното му куче и писателя Стефан Сремац, живял в града в края на 19 век.", "date": "2018.01.09", "title": "ТУР ПО КОМШИЙСКИ! Катя и Здравко от \"Ритон\" на кулинарен туризъм в Ниш (СНИМКИ)"}
{"url": "http://pik.bg/4-%D0%BF%D1%8A%D1%82%D0%B8-%D1%80%D0%B5%D1%82%D1%80%D0%BE%D0%B3%D1%80%D0%B0%D0%B4%D0%B5%D0%BD-%D0%BC%D0%B5%D1%80%D0%BA%D1%83%D1%80%D0%B8%D0%B9-%D0%BF%D1%80%D0%B5%D0%B7-2018-%D0%B0-%D0%BF%D0%B0%D0%BA-%D1%8F%D0%B4%D0%BE%D0%B2%D0%B5-news718332.html", "text": "През новата 2018 година четири пъти ще бъдем подвластни на фаталния за човешкия живот и планове ретрограден Меркурий. Планетата ще обърне движението си за пръв път в периода 22 март – 15 април, когато навлезе в Овен. Периодът ще съвпадне със събуждането на природата, както и отърсването на хората от зимната депресия, но няма да ни донесе нищо хубаво. Въпреки новото начало в ретрограден Меркурий стартирането на каквито и да било начинания е фатално и рядко се увенчава с добри резултати. За втори път най-малката планета в Слънчевата система ще сбърка хода си в отпускарския период. В разгара на лятото между 16 юли и 18 август отново ще се разминем с късмета си. Лошото е, че астролозите не препоръчват пътуванията надалеч по време на ретрограден Меркурий, а летният ще съвпадне точно с планираните почивки на повечето нашенци. Статистиката показва, че планетата влияе на катастрофите и инцидентите по пътя, които точно в този период скачат поне двойно. Третият път, в който планетата ще ни саботира, ще бъде двоен и ще ни се отрази най-силно. Цикълът ще сложи началото си на 16 ноември и ще продължи до 1 декември, когато Меркурий ще бъде в Стрелец. От същия 1 декември обаче ще се измести в Скорпион, а ретроградното му движение ще продължи чак до Никулден, 6 декември. Хубавото е, че за празниците догодина няма да сме подвластни на каръка и ще можем спокойно да пътуваме, без да бъдем черногледи и да изпадаме в тревога, че може нещо лошо да ни сполети. За сметка на това пък през цялата година ще ни ударят още две ретроградни планети. Марс ще се движи наобратно от 26 юни до 12 август във Водолей и от 13 август до 27 август в Козирог. Венера пък ще ни влияе негативно от 6 до 31 октомври в Скорпион и от 31 октомври до 17 ноември във Везни. За действието на ретроградния Меркурий знаем повече, отколкото за това на другите планети. Главната препоръка при ретроградна Венера е да не приемате своите моментно сменящи се вкусове и мисли много насериозно. Ретроградната Венера влияе негативно на нашето чувство за такт, мекота и учтивост, затова и дребни битови спорове в този момент са способни да се превърнат в голям скандал. Ще направите грешка, ако на ретроградна Венера сключите брак или се сгодите. Много е важно да запомните, че ако вашето запознанство с мъж или жена стане в ретроградна Венера, много бързо вие с удивление ще разберете, че сте избрали неправилния човек, а и той ще си помисли същото за вас. Във всеки случай рискът от разочарование е много голям, затова е добре да знаем за тези периоди предварително. Във времето, когато Марс се движи напред-назад по небето, човекът губи представа за това къде трябва прилага своите сили и по какъв начин да използва енергията си. Често в тези периоди се разгарят стари конфликти. Трябва да се отбележи, че страна, която започва „война“ на ретрограден Марс, обикновено я губи. Не се препоръчва в това време да започвате нова работа, защото когато Марс е ретрограден, вие не си представяте много добре как бихте искали да разходвате енергията си, затова пък, ако отдавна стоите на работа, която ви е омръзнала, но не ви достига решителност да затръшнете вратата, ретроградният Марс ще ви помогне да се разделите с това, което е отживяло и остаряло.", "date": "2018.01.09", "title": "4 пъти ретрограден Меркурий през 2018-а, пак ядове  "}
{"url": "http://pik.bg/%D0%B1%D0%B5%D0%B7-%D0%B7%D0%B0%D0%B4%D1%80%D1%8A%D0%B6%D0%BA%D0%B8-%D0%BF%D0%BE%D0%BB%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%B8%D0%B7%D0%B3%D0%BE%D0%BD%D0%B8-%D1%82%D1%80%D0%B8%D0%BC%D0%B0-%D0%BC%D0%B8%D0%BD%D0%B8%D1%81%D1%82%D1%80%D0%B8-news718270.html", "text": "Полският премиер Матеуш Моравецки уволни трима министри при най-значителните промени в кабинета от идването си на власт. Ремонтът на кабинета е предизвикан от стремежа на Моравецки за подобряване на отношенията на Полша с Европейския съюз, твърдят коментатори. С постовете си се простиха министърът на отбраната Антони Мачеревич, на външните работи Витолд Вашчиковски и на околната среда Ян Шишко.", "date": "2018.01.09", "title": "Без задръжки! Полският премиер изгони трима министри"}
{"url": "http://pik.bg/%D0%BF%D0%B0%D0%B7%D0%B5%D1%82%D0%B5-%D1%81%D0%B8-%D0%B0%D0%BA%D1%83%D0%BC%D1%83%D0%BB%D0%B0%D1%82%D0%BE%D1%80%D0%B8%D1%82%D0%B5-%D0%BC%D0%B0%D1%81%D0%BE%D0%B2%D0%BE-%D0%B3%D0%B8-%D0%BA%D1%80%D0%B0%D0%B4%D0%B0%D1%82-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news718289.html", "text": "Посегателства над три паркирани в съседство леки автомобила са регистрирани вчера в Пето РУ. Според предварителната информация, в нощта срещу понеделник били разбити стъкла на “Шкода” и две тойоти на паркинг пред бл. 23 в ж.к. “Тракия”. При огледите допълнително било установено, че в два от случаите липсват акумулатори, съобщава \"Марица\". Образувани са досъдебни производства, предприети са действия по разкриване на авторите.", "date": "2018.01.09", "title": "Пазете си акумулаторите! Масово ги крадат в Пловдив"}
{"url": "http://pik.bg/%D0%BA%D0%BB%D1%8E%D0%BA%D0%B0%D1%80%D0%BA%D0%B0%D1%82%D0%B0-%D0%BB%D0%B8%D0%BB%D0%B8-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B4%D0%B0%D0%BB%D0%B8-%D0%BE%D1%87%D0%B0%D0%BA%D0%B2%D0%B0-%D0%B4%D0%B5%D1%82%D0%B5-news718274.html", "text": "Бившата репортерка на \"Папараци\" Лили Ангелова проговори за слуховете, че е бременна. \"Забременях след едно неуспешно опит инвитро\", призна Лили Клюкарката пред \"Лов Стайл\". Брюнетката, която се сдоби със слава покрай участието си в първия сезон на \"Биг Брадър\", от години съжителства на семейни начала с ресторантьора Станислав Костов. Пловдивчанката, която навремето хвана окото на самия Хю Хефнър, пожелал да препечати фотосесията й в американския \"Плейбой\", потвърди, че след няколко месеца й предстои да изпита най-великото чувство за една жена.", "date": "2018.01.09", "title": "Клюкарката Лили проговори дали очаква дете"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BE%D1%82%D0%B2%D0%BB%D0%B5%D1%87%D0%B5%D0%BD%D0%B8%D1%8F%D1%82-%D0%B0%D0%B4%D1%80%D0%B8%D0%B0%D0%BD-%D0%B7%D0%BB%D0%B0%D1%82%D0%BA%D0%BE%D0%B2-%D0%B2%D0%BB%D0%B5%D0%B7%D0%B5-%D0%B2-%D1%80%D0%B5%D0%BB%D1%81%D0%B8-%D0%B8-%D0%BF%D0%B0%D0%BA-%D0%BF%D1%80%D0%BE%D0%B4%D0%B0%D0%B2%D0%B0-%D0%BA%D0%BE%D0%BB%D0%B8-%D0%BC%D0%BB%D0%B0%D0%B4%D0%BE%D1%82%D0%BE-%D0%BC%D0%BE%D0%BC%D1%87%D0%B5-%D0%BE%D0%B1%D1%8F%D0%B2%D0%B8-news718299.html", "text": "25-годишният Адриан Златков, който беше отвлечен в края на август миналата година и освободен след 12 дни в плен, се е върнал към нормалния си начин на живот, видя ПИК. Снимка на младото момче, което работи като мениджър във външно-търговския отдел във фирмата на баща си, излезе в обява на супер луксозен автомобил. Припомняме, че бащата на Адриан Златков - Тони Златков, плати над 1 млн. лева за свободата на сина си. 25-годишният младеж беше отвлечен на метри от дома им в село Герман. Близки до семейство Златкови разкриват, че Адриан отново е започнал работа в автокъщата на баща си. Младото момче дори е официалният продавач-консултант на \"Ролс Ройс\" за над 1,2 млн. лева, става ясно от обява, публикувана в сайт за автомобили. Уникалното бижу е произведено буквално преди дни и вече краси автокъщата на семейството. Колата струва 1 069 000 лева без ДДС, ако някой иска да си я закупи, трябва да се свърже именно с Адриан Златков, става ясно от справка в сайт за продажба на автомобили.", "date": "2018.01.09", "title": "САМО В ПИК! Отвлеченият Адриан Златков влезе в релси и пак продава коли! Младото момче обяви \"Ролс Ройс\" за 1,2 млн. лева"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%80%D0%B0%D0%B7%D0%B3%D0%BE%D0%B2%D0%B0%D1%80%D1%8F-%D0%B7%D0%B0-%D0%BD%D0%B0%D1%82%D0%BE-%D1%81-%D0%BF%D0%BE%D1%81%D0%BB%D0%B0%D0%BD%D0%B8%D0%BA%D0%B0-%D0%BD%D0%B0-%D1%81%D0%B0%D1%89-%D1%83-%D0%BD%D0%B0%D1%81-%D0%B5%D1%80%D0%B8%D0%BA-%D1%80%D1%83%D0%B1%D0%B8%D0%BD-news718329.html", "text": "прессекретариата на държавния глава Държавният глава Румен Радев разговаря днес на „Дондуков“ 2 с извънредния и пълномощен посланик на САЩ в България Ерик Рубин. Срещата беше проведена по покана на българската страна, съобщиха от . Президентът Радев и посланик Рубин обсъдиха средата на сигурност в региона на Югоизточния фланг на НАТО, оценявайки, че бъдещото развитие на отношенията на стратегическо партньорство между България и САЩ ще има позитивна роля за нейната стабилност. За тази цел ключово значение има взаимодействието във военно-политическата област и започващата година е много важна за неговото развитие. Бяха обсъдени и контактите в различни други сфери на сътрудничество.", "date": "2018.01.09", "title": "Президентът Румен Радев разговаря за НАТО с посланика на САЩ у нас Ерик Рубин"}
{"url": "http://pik.bg/%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%BE%D0%B1%D1%8F%D0%B2%D0%B8-%D0%B7%D0%B0%D0%BF%D0%BE%D1%87%D0%B2%D0%B0%D0%BC%D0%B5-%D0%BC%D0%B8%D0%B5%D0%BD%D0%B5-%D0%B8-%D0%BC%D0%B5%D1%82%D0%B5%D0%BD%D0%B5-%D0%BD%D0%B0-%D1%83%D0%BB%D0%B8%D1%86%D0%B8%D1%82%D0%B5-%D0%B2-%D1%81%D0%BE%D1%84%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%BC%D1%80%D1%8A%D1%81%D0%BD%D0%B8%D1%8F-%D0%B2%D1%8A%D0%B7%D0%B4%D1%83%D1%85-news718325.html", "text": "Във връзка със завишените нива на фини прахови частици в София в последните дни Столична община извършва механизирано метене на основните булеварди. В рамките на деня се метат бул. „Ботевградско шосе“ и бул. „Черни връх“. Планирали сме и миене на улици в дни, в които няма опасност от заледяване заради ниските температури. Основните ни усилия са насочени за ограничаване на горенето на отпадъчни материали – гуми, отработено масло, пластмаси, едрогабаритни отпадъци, текстил и др. Продължаваме събирането на гуми, излезли от употреба, което започнахме през декември. До момента сме събрали около 3000 гуми в районите „Овча купел“, „Младост“ и кв. „Д. Миленков“ в район „Искър“. През уикенда откриваме още два пункта - в „Люлин“ и „Връбница“. Целта ни е гумите да не достигат до недобросъвестни граждани, които да ги използват за горене. Организираме и акция по събиране на текстил, която също има за цел да предотврати вторичното му събиране от контейнерите и горенето му. От 20 декември по мое разпореждане и заедно с РИОСВ и Общинска полиция, извършваме проверки на пунктовете за събиране на вторични суровини и автосервизи. Съставени са 8 акта за нарушения, като глобите, които се налагат от РИОСВ, са до 4 хил. лв. Отново с цел да не допускаме горенето на отпадъци завишихме събирането на едрогабаритни отпадъци, които гражданите изхвърлят до контейнерите за смет. Столична община няма правомощия да извършва проверки вътре в домовете на гражданите за използваното гориво за отопление, но по наше искане Министерство на околната среда и водите стартира процедурата по въвеждане на стандарти за твърдото гориво. Целта ни е на пазара да не бъдат допускани дърва и въглища с високи нива на пепел и сяра, които са основни замърсители в зимните месеци. На страницата на Столична община в реално време са достъпни данните от автоматичните станции на Национална автоматизирана система за контрол качеството на атмосферния въздух. Петте станции – „Дружба“, „Надежда“, „Хиподрума“, „Павлово“ и „Младост“, са отчели превишавания на среднодневната норма на фини прахови частици на 5-и, 6-и и 7-и януари между 1,2 до 3,1 пъти. За 8-и януари станциите са отчели превишавания от 2,1 до 4,7, като най-високо е превишаването на станция „Хиподрума“. Заедно с БАН разработихме и система за предизвестяване за нивата на ФПЧ – нейните прогнози за 2 дни напред са на сайта на Столична община. Моля гражданите, които имат възможност, в дните с прогноза за превишение да не използват твърдо гориво за отопление и да използват градския транспорт за всекидневните си пътувания в града. Основните замърсители на въздуха в София са битовото отопление на твърдо гориво и автомобилния трафик. В края на декември работна група, начело със зам.-кмета по екология, внесе пакет от мерки, които да ограничат замърсяването от автомобилния трафик. Очакваме тяхното обсъждане в комисиите да започне. Преди дни в пунктовете за първоначална регистрация на КАТ започнаха работа и газанализаторите, като целта ни автомобили с неработеща система за очиствате на отработените газове да не бъдат регистрирани. Освен това трябва да имаме предвид и географските и климатични особености на града. Според учените от Института по метеорология, основна причина за завишените нива на ФПЧ през зимните месеци в София е т.нар. температурна инверсия. Това означава, че в Софийското поле, което е котловина, студеният въздух се задържа ниско в атмосферата и това не позволява естествената вентилация. Този процес може да се види и в температурата на въздуха – например, сутрешната температура в „Дружба“ е по-ниска от тази на Копитото. При температурна инверсия замърсителите остават ниско в атмосферата и се натрупват, което е и причина най-високи нива на ФПЧ да се засичат в часовете от полунощ до рано сутрин. Валежи, вятър и нагряване на земната повърхност от слънцето водят до възстановяване на нормалното състояние на атмосферата, при която топлият въздух е в ниските слоеве, а студеният – над него. Започва миене и метене на улиците в София, като това ще става в дните, в които няма опасност от заледяване заради ниски температури. Това обяви столичният кмет Йорданка Фандъкова във \"Фейсбук\". Тя уточнява, че това е една от краткосрочните мерки за справяне с проблема с мръсния въздух в града. Фандъкова допълва, че в последните дни основните булеварди в града се метат постоянно. Днес например се метат ул. \"Ботевградско шосе\" и бул. \"Черни връх\". Ето какво още казва кметът на столицата:", "date": "2018.01.09", "title": "Фандъкова обяви: Започваме миене и метене на улиците в София заради мръсния въздух"}
{"url": "http://pik.bg/%D0%BF%D1%80%D0%BE%D0%B1%D0%B8%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D0%B8-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D1%81%D0%B5-%D1%80%D0%B0%D0%B7%D0%B1%D1%80%D0%B0%D1%85%D0%B0-%D0%B4%D0%B0-%D0%BD%D0%B0%D0%BC%D0%B0%D0%BB%D1%8F%D1%82-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-news718278.html", "text": "Северна и Южна Корея са се разбрали да проведат военни преговори с цел да намалят нарастващото напрежение на полуострова, предаде \"Франс прес\", цитиран от \"Фокус\". Двете страни са се разбрали за това по време на първите цивилни трансгранични преговори между тях от две години насам. „Страните се разбраха да обезвредят настоящото военно напрежение и да проведат военни преговори, за да разрешат въпроса“, пише в съвместно заявление на участващите на преговорите делегации.", "date": "2018.01.09", "title": "ПРОБИВ! Северна и Южна Корея се разбраха да намалят напрежението"}
{"url": "http://pik.bg/%D1%82%D0%BE%D0%BF-%D1%81%D0%BA%D0%B8%D0%BE%D1%80-%D0%BE%D1%82-%D0%B0%D0%B2%D1%81%D1%82%D1%80%D0%B8%D1%8F-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0-%D1%81%D0%BA%D0%B8-%D0%B7%D0%BE%D0%BD%D0%B0%D1%82%D0%B0-%D0%B2-%D0%B1%D0%B0%D0%BD%D1%81%D0%BA%D0%BE-news718331.html", "text": "Легенрадният скиор от Австрия Херман Майер писа на премиера Бойко Борисов. В посланието си той поднася най-искрените поздравления за вземането на \"единственото правилно решение\" за развитие на ски-зоната в Банско, което ще позволи на повече българи и чужденци да имат достъп до националния парк Пирин. \"Скиорите, сноубордистите и планинарите от цял свят са най-верните приятели на природата, тъй като те са хората, свързани най-силно с планината. Разработването на планинската и ски инфраструктура позволява повече хора да практикуват спорт и туризъм и така да се докосват до най-големите чудеса на българската природа\", пише скиорът. Надявам се, че това решение ще отбележи нова ера в обществената политика за българския туризъм, спорт и опазване на околната среда, като смятам, че няма нищо по-добро от това те да се развиват паралелно за постигането на общата цел\", посочва в писмото си Херман Майер. Желая ви всичко най-добро през новата 2018 година и очаквам да се видим отново на ски пистите в Банско, завършва писмото си Майер. * Херман Майер е австрийски ски алпийски дисциплини олимпийски шампион Олимпиадата в Нагано през 1998 година Вейл 1999 Бормио 2005 световни първенства Ингемар Стенмар състезател по , двукратен от , трикратен световен шампион от и . Носител на олимпийски сребърен и бронзов медал и на два сребърни и един бронзов медала от . Печели четири пъти Големия кристален глобус за победител в Световната купа — през 1998, 2000, 2001 и 2004 година. Майер е един от най-популярните и авторитетни скиори. Получава прозвището „Херминатора“ заради силния си характер и „почти пълната свръхчовешка роботизация“. Стилът му на каране е „агресивен, силов, ефектен и на ръба на безумието“. Има 54 победи за Световната купа, като по този показател заема второто място в историята на алпийските ски след , който има 86.", "date": "2018.01.09", "title": "Топ скиор от Австрия поздрави Борисов за ски-зоната в Банско  "}
{"url": "http://pik.bg/%D0%B7%D0%B0%D0%BF%D0%BE%D0%B4%D0%BE%D0%B7%D1%80%D1%8F%D1%85%D0%B0-%D0%B8%D1%80%D0%B8%D0%BD%D0%B0-%D1%88%D0%B5%D0%B9%D0%BA-%D0%B2-%D1%82%D0%B0%D0%B5%D0%BD-%D0%B1%D1%80%D0%B0%D0%BA-%D1%81-%D1%81%D0%BD%D0%B8%D0%BC%D0%BA%D0%B0-news718266.html", "text": "Феновете на руския супер модел Ирина Шейк я заподозряха, че е сключила таен брак с американския актьор Брадли Купър, от когота има дете. Повод за съмнението даде снимка, на която на лявата ръка на Ирина проблясва пръстен, който много наподобява брачна халка. Нито Шейк, нито Купър обаче засега отварят дума, за да потвърдят или отрекат спекулациите. Поне от една година периодично из медиите отвъд Океана излиза информация, че двойката е насрочила дата, за да сключи брак. Но понеже двамата гледат да не парадират с отношенията си, е възможно да са се взели без шум и светкавици.", "date": "2018.01.09", "title": "Заподозряха Ирина Шейк в таен брак с... (СНИМКА)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BD%D0%B8%D0%BA%D0%BE%D0%BB%D0%B0%D0%B9-%D0%B1%D0%B0%D1%80%D0%B5%D0%BA%D0%BE%D0%B2-%D1%85%D0%B2%D1%8A%D1%80%D0%BB%D0%B8-%D0%BD%D0%BE%D0%B2%D0%B0-%D0%B1%D0%BE%D0%BC%D0%B1%D0%B0---%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B4%D0%B0%D0%B2%D0%B0-%D0%BD%D0%BE%D0%B2%D0%B0-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F-%D0%BD%D0%B0-news718336.html", "text": "Нов скандал се разраства между евродепутата и бивш изпълнителен директор на ТВ7 Николай Бареков и Нова телевизия. Припомняме, че през есента на миналата година Бареков даде на прокурор водещите на сутрешния блок на медията Ани Цолова и Виктор Николаев. Според евродепутата двамата са забогатели внезапно и са се сдобили с имоти за стотици хиляди левове. Този път в центъра на скандала се оказа сериалът \"Дървото на живота\". В профила си в социалната мрежа Фейсбук Николай Бареков алармира, че Нова телевизия представя прожекцията като своя, а тя всъщност е изцяло финансирана от вече фалиралата ТВ7. Ето какво каза пред ПИК евродепутатът Николай Бареков: Сериалът \"Дървото на живота\" е поръчан от ТВ7. Аз, като изпълнителен директор, подписах договор за поръчката. Сериалът е изключително скъп. Той беше реализиран благодарение на добрите връзки тогава на г-н Евтим Милошев с консултанта на телевизията Цветан Василев, както и с хора от висшите политически етажи. Имаше голям натиск този сериал да бъде реализиран. Аз имах огромни съмнения не към художествената стойност на сериала, а по-скоро към неговата цена. Той е изключително скъп. Говорим за над половин милион лева за една серия. Това е сериал в епоха, с първокласни актьори, някои от които холивудски звезди. Имах известни съмнения и около самата фабула на сериала. Притеснявах се дали той ще бъде достатъчно атрактивен за зрителите. За съжаление, в България зрителският вкус много изпадна през последните години заради евтините турски сапунки. Бях привлякъл тогава един художествен съвет, в който членуваше изтъкнатият кинокритик Люба Кулезич. Те се произнесоха нееднозначно и въпреки всичко този сериал беше реализиран. Аз го подписах, получих дори благодарствена грамота от г-н Милошев. Сериалът струва около 10 млн. лева. Вчера търсих финансовият министър Владислав Горанов, който има голямо желание да върне парите от патримониума на КТБ и фалиралата ТВ7 в държавата. Предстои ми среща с него. Документите са в мен. Сериалът е платен от ТВ7. В момента тази фалирала телевизия дължи огромни пари на хората си за заплати. Много хора се свързаха с мен, които през последните месеци на тази телевизия, когато тя се управляваше еднолично от Цветан Василев и неговият мениджмънт, не са взимали заплати. Самата ТВ7 дължи на компанията \"No Frame\", която се управляваше от хора, назначени от мен, над 7 млн. лева. Всички тези сметки стоят неразплатени. Пари не получават нито работниците в телевизията, нито кредиторите. Аз като управител на \"No Frame\"също съм кредитор и очаквам да получа над 7 млн. лева, които трябва да разплатим на служителите за заплати На целия този фон сериалът \"Дървото на живота\" цъфва в Нова телевизия с логото на медията: \"Ние подкрепяме българското кино\". Кое кино подкрепят, след като този сериал е платен от нас - от ТВ7 и от мен, като изпълнителен директор. Има два варианта този сериал да попадне при Нова телевизия. Затова и търсих Владислав Горанов, за да се консултирам с него. Получих уверение, че ще разговаряме през следващите дни. Финансовият министър винаги е бил коректен и винаги е бил на страната на държавата. Първата версия, която е и позитивна, е, че Нова телевизия е заплатила на ТВ7. Тези пари в момента са в телевизията и хората, които си чакат парите, сега трябва да си ги получат. Защото този сериал не се е обезценил. Неговата обезценка е много малка. Той беше излъчен само веднъж по ТВ7, при това телевизията беше под сериозна обществена атака. Тогава този сериал не постигна очакваните рейтинги, те не бяха добри и за мен това беше голямо разочарование. Така или иначе сериалът струва 10 млн. лв. и се надявам да е платен от Нова телевизия, за да може сега всички служители да си получат заплатите. Втората версия, която е доста притеснителна, е, че синдикът на ТВ7 или самият продуцент на сериал е взел под масата продукцията и я е продал на Нова телевизия срещу пари на ръка, които не са влезнали в патримониума на телевизията. Възможно е да са направили и така, че Нова телевизия да е платила символична сума, вместо 10 млн. лева е платила 20 или 30 пъти по-малко на ТВ7. Това е лошата версия. Съвсем случайно разбрах, че синдикът на ТВ7 се казва Росен Милошев. Не казвам, че Росен Милошев е братовчед на продуцента на сериала Евтим Милошев. Просто има едно странно съвпадение в имената и задавам въпроса как този сериал е излязъл от ТВ7 и се е появил в Нова телевизия. Посредникът бил ли е г-н Милошев. Възможно е той да е излъгал, защото той като продуцент няма правата върху този сериал. Те са на ТВ7, но на него не му е все тая къде ще бъде излъчен сериалът и как ще бъде представен. В случая Евтим Милошев взе парите от ТВ7 и КТБ и той не трябва да се срамува, че ги е взел. Сега обаче не е редно да отива в Нова телевизия и да казва, че тя подкрепя българското кино. Задължително ще сезирам прокуратурата, както направих с имотите на Ани Цолова и Виктор Николаев. Тук става въпрос за засегнати интереси на служители, които очакват своите заплати. Те не са си взели своите възнаграждения след моето излизане от телевизията. Специално за агенция ПИК ще припомня, че аз напуснах телевизията в края на 2013 година. Тя фалира една година по-късно. Говорим за заплати на хората, които не са си взели парите след моето напускане. Това, което знаем, е, че те не са си взели възнагражденията за последните 7-8 месеца. И сега тези хора трябва да си търсят заплатите от Нова телевизия. Това е най-скъпата продукция. Никога не е имало такава продукция в историята на българското кино. Никога не е имало и толкова скъпа продукция в ТВ7. Тя беше реализирана до някаква степен от предишния мениджмънт, аз само трябваше да узаконя излъчването на сериала и неговото довършване. През 2012 година, когато аз поех поста в ТВ7, сериалът беше заснет наполовина. Сериалът се излъчи от 3 март до 8 декември 2013 година.", "date": "2018.01.09", "title": "ЕКСКЛУЗИВНО В ПИК! Николай Бареков хвърли нова бомба - евродепутатът дава Нова телевизия на прокуратурата заради \"Дървото на живота\""}
{"url": "http://pik.bg/%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B0%D0%BD%D1%82%D0%B8%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%BA%D0%B0%D1%80%D1%82%D0%B0-%D0%BD%D0%B5-%D0%BF%D1%80%D0%BE%D1%80%D0%B0%D0%B1%D0%BE%D1%82%D0%B8-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news718338.html", "text": "Истината е, че ние с Македония няма какво да делим. Имаме и обща история, и общи национални герои. Това коментира пред БНТ военният министър Красимир Каракачанов. „Антибългарската карта не проработи в Македония“, посочи той. По думите му държавите от Западните Балкани трябва да получат много ясна перспектива. А е важно народите в тези страни да имат много ясна визия за бъдещето. „Границата между Македония и Сърбия не е все още официално призната между двете страни“, допълни министърът на отбраната. По повод днешното заседание на КСНС Каракачанов обясни, че е положителен фактът, че в своето изказване и чрез своята позиция президентът подкрепи целите на правителството, поставени по време на европредседателството. Според него приоритет в момента са стабилността, мирът и спокойствието, за да се развива икономиката. „Трябва да има по-голямо постоянство. В някои страни има опити за настаняване на радикален ислям и омраза към ЕС“, смята Каракачанов. Военният министър коментира и състоянието на въоръжените сили. За да има нормални мотивирани въоръжени сили, трябва да има необходимите средства, смята той. Каракачанов припомни, че от 608 лева от първи януари основната заплата на редник е скочила до 680 лева. „Заплатите за пръв път се увеличиха с 10% в армията“, коментира той. По дебата за връщането на казармата Каракачавон обясни, че това е институция, която подготвя. Необходимо е обучение, което да трае 6 месеца. „Държа на подготовката на младите хора, за да могат да имат умения и знания да защитават родината си“, заяви той.", "date": "2018.01.09", "title": "Каракачанов: Антибългарската карта не проработи в Македония"}
{"url": "http://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3%D1%8A%D1%82-%D0%BD%D0%B0-%D0%BF%D1%83%D1%82%D0%B8%D0%BD-%D0%B5%D1%82%D0%BE-%D0%B7%D0%B0-%D0%BA%D0%B0%D0%BA%D0%B2%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BC%D0%B8%D1%81%D0%BB%D0%B8%D1%82%D0%B5-%D0%BF%D1%80%D0%B5%D0%B7-%D0%BD%D0%BE%D0%B2%D0%B0%D1%82%D0%B0-2018-%D0%B3%D0%BE%D0%B4%D0%B8%D0%BD%D0%B0-news718232.html", "text": "2018-а ще мине без съдбоносни сътресения, не ни очаква апокалипсис, не ни очаква война, нито пък революция - това твърди астрологът Павел Глоба, за когото се смята, че се допитва самият Владимир Путин. Глоба е от малкото астролози, предсказали, че Тръмп ще седне в Белия дом, когато повечето му колеги вещаеха успех на Хилари Клинтън. 2018-а е годината на Жълтото земно куче по китайксия хороскоп и настъпва на 16 февруари. Това е време за открития, за разрушаване на стереотипите и премахване на клишетата. Но годината в никакъв случай не е революционна. Жълтото куче носи спокойствие и уравновесеност, а стихията на Земята ги засилва, пише \"Астро Телеграф\". Според Глоба 2018-а има добри енергии за разрешаването на забатачени ситуации, за добри финансови сделки. Ако през 2017-а успехът бе променлив, то сега ни чака доста по-голяма стабилност и тя ще зависи от упоритата работа и усърдието. По-лесно ще се решават стари спорове, но и разделите тази година ще са окончателни и без възможност за възобновяване на отношенията. Кучето е символ на верността и предаността, затова промените и неверността през 2018-а могат да доведат и до пълен крах на надежтите и всички планове за бъдещето. Във финансово отношение 2018-а се очертава като доста по-стабилна. Но това означава стабилна и в бедността, както и за богатството. Глоба ни съветва да проявяваме по-голяма загриженост за собствените си дела и да не се вглеждаме в паничката на ближния, а в собствената. Ако ситуацията не е критична, не е наложително да сменяме местоработата си. Но това зависи от индивидуалния хороскоп на всеки. Бързото издигане в йерархията ще е възможно, ако предложим нестандартно решение на проблемите и успешно изпълним сложна работа. Докато Огненият петел поставаше под въпрос всеки успех през 2017-а, то Жълтото куче помага на тези, които зачитат традициите и работят упорито. Добра година да се действа с ум дори в най-стресовите ситуации. Трябва да се съсредоточим как да намерим твърда почва под краката си през годината. Жълтото куче помага на търсещите разбирателство, на избягващите скандали и конфликти, на милосърдните, на тези, които дават, без да очакват в замяна. Годината не е добра за бездушните чиновници.", "date": "2018.01.09", "title": "Астрологът на Путин: Ето за какво трябва да мислите през новата 2018 година"}
{"url": "http://pik.bg/%D0%B7%D0%BE%D0%B2-%D0%B7%D0%B0-%D0%BF%D0%BE%D0%BC%D0%BE%D1%89-%D0%BC%D0%BB%D0%B0%D0%B4%D0%B0-%D0%B6%D0%B5%D0%BD%D0%B0-%D1%81-%D1%80%D1%8F%D0%B4%D0%BA%D0%B0-%D0%B1%D0%BE%D0%BB%D0%B5%D1%81%D1%82-%D1%81%D0%BF%D0%B5%D1%88%D0%BD%D0%BE-%D1%81%D0%B5-%D0%BD%D1%83%D0%B6%D0%B4%D0%B0%D0%B5-%D0%BE%D1%82-%D0%BA%D1%80%D1%8A%D0%B2%D0%BD%D0%B0-%D0%BF%D0%BB%D0%B0%D0%B7%D0%BC%D0%B0-news718276.html", "text": "Диана Илчева Желязкова от Ямбол е с много рядка болест и се нуждае спешно от преливане на плазма от кръвна група АВ. 31-годишната жена страда от Синдрома на Москович. Тя се намира в Университетската болница \"Свети Георги\" в Пловдив. Здравето ѝ през последните дни рязко се е влошило и се наложило незабавно да бъде хоспитализирана. В момента състоянието ѝ е стабилно, но се нуждае от кръв. След поредица изследвания е установено, че Диана е с рядката болест Синдром на Москович. Тя е лечима, но е необходима много кръв за преливане. Всеки може да помогне като дари кръв в най-близкия Център по кръводаряване. Кръвната група не е от значение.", "date": "2018.01.09", "title": "ЗОВ ЗА ПОМОЩ! Млада жена с рядка болест спешно се нуждае от кръвна плазма"}
{"url": "http://pik.bg/%D0%B1%D1%80%D0%B8%D1%81%D1%82%D0%BE%D0%BB-%D1%81%D0%B8%D1%82%D0%B8-%D1%83%D0%BF%D0%BB%D0%B0%D1%88%D0%B8-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%81%D0%B8%D1%82%D0%B8-%D0%B8-%D1%81%D0%B8-%D1%82%D1%80%D1%8A%D0%B3%D0%BD%D0%B0-%D1%81-%D0%BC%D0%B8%D0%BD%D0%B8%D0%BC%D0%B0%D0%BB%D0%BD%D0%B0-%D0%B7%D0%B0%D0%B3%D1%83%D0%B1%D0%B0-%D0%BE%D1%82-%D0%B5%D1%82%D0%B8%D1%85%D0%B0%D0%B4-news718353.html", "text": "Отборът на Бристол Сити бе на път да сътвори нова сензация в турнира за Купата на лигата. Тази вечер палачът на Манчестър Юнайтед загуби с 1:2 в гостуването си на водача в Премиър лийг Манчестър Сити в първи мач от 1/2-финалната фаза на надпреварата. Гостите на \"Етихад\" дори първи откриха резултата с гол на Боби Рийд в 44-ата минута от дузпа, но Кевин де Бройне изравни в 55-ата минута, а в добавеното време на срещата Серхио Агуеро се превърна в герой за домакините, вкарвайки победния гол за своя тим. Спортал", "date": "2018.01.09", "title": "Бристол Сити уплаши Манчестър Сити и си тръгна с минимална загуба от \"Етихад\""}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%B5%D0%BD-%D0%BF%D1%80%D0%BE%D0%B1%D0%B8%D0%B2-%D1%83%D1%87%D0%B5%D0%BD%D0%B8-%D1%83%D0%BD%D0%B8%D1%89%D0%BE%D0%B6%D0%B8%D1%85%D0%B0-%D1%80%D0%B0%D0%BA%D0%BE%D0%B2%D0%BE-%D0%BE%D0%B1%D1%80%D0%B0%D0%B7%D1%83%D0%B2%D0%B0%D0%BD%D0%B8%D0%B5-%D1%81-%D0%BF%D0%BE%D0%BC%D0%BE%D1%89%D1%82%D0%B0-%D0%BD%D0%B0-%D0%B1%D0%B0%D0%BA%D1%82%D0%B5%D1%80%D0%B8%D1%8F-news718247.html", "text": "Учени откриха средство за борба с рака буквално под нозете си - клетки от съдържаща се в почвата бактерия се оказаха ефикасни срещу меланом. Учени от университета на Охайо намериха прост и ефикасен метод за борба с рака на кожата с помощта на бактерията Streptomyces bottropensis, която се съдържа в почвата. Клетките на бактерията синтезират много ефикасното противотуморно вещество менсакарцин, което има голям антипролиферативен ефект, т.е. потиска деленето и активността на раковите клетки. Молекулярният анализ показал, че въпросното вещество нарушава храненето на клетката и нормалното й функциониране, като първоначално забавя растежа й, преди да програмира смъртта й. Откритието ще позволи на учени и фармацевти да разработят по-ефикасно лекарство срещу рака на кожата. Заедно с металопептидните препарати, които унищожават ракови клетки на млечната жлеза, и вирусотерапиите новото лекарство ще даде възможност да се ускори лечението на заболяването и да се стабилизира състоянието дори на онкоболни в терминален стадий.", "date": "2018.01.09", "title": "СЕНЗАЦИОНЕН ПРОБИВ! Учени унищожиха раково образувание с помощта на бактерия"}
{"url": "http://pik.bg/%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D1%81%D0%B8%D0%BC%D0%BE%D0%BD%D0%B0-%D0%B7%D0%B0%D0%B3%D0%BE%D1%80%D0%BE%D0%B2%D0%B0-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%B3%D0%BB%D0%BE%D1%80%D0%B8%D1%8F-%D0%B5-%D0%BE%D0%B1%D0%B2%D0%B8%D0%BD%D0%B5%D0%BD%D0%B0-%D0%B2-%D0%B2%D0%B8%D0%B4%D0%B5%D0%BE-news718219.html", "text": "Последното видео на Симона Загорова, \"Достъп забранен\", отнесе колкото похвали, толкова и критики. Причината е натрапчивата й имитация на майка й - попфолк примата Глория. Меломани не отричат, че песента е хитова, но не приемат това, че Симона умишлено копира родителката си. \"Стойки, движения, чупки, муцки, мятане на коса, поглед, резките движения, кривенето пред колите, какъвто и друг декор да се сетите - всичко крещи Глория\", коментират в социалните мрежи. Разбирам, че й е майка, но иска ли да има собствен образ или иска да е копие на майка си? За да има изразен собствен път, трябва изобщо да се разграничи от поведението на майка си както в клиповете си, така и на сцената\", категорични са почитателите. След участието й в четвъртия сезон на \"Гласът на България\", кариерата на Загорова се развива доста стремглаво. На връх Коледа 21-годишната поп певица представя новият си проект, който е четвърти самостоятелен сингъл в кариерата й. Парчето е авторски хит по музика и текст на Симона. Аранжиментът е на Искрен Тончев-Искрата, който придоби популярност от участието си в шоуто \"България търси талант\", пише \"Хотнюз\".", "date": "2018.01.09", "title": "Нападнаха Симона Загорова! Дъщерята на Глория е обвинена в... (ВИДЕО)"}
{"url": "http://pik.bg/%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D0%BF%D1%80%D0%B5%D1%81%D0%B8%D1%87%D0%B0%D1%82-%D0%B1%D1%80%D0%B0%D0%BA%D0%BE%D0%BD%D0%B8%D0%B5%D1%80%D1%81%D1%82%D0%B2%D0%BE%D1%82%D0%BE-news718264.html", "text": "Депутатите от групата на „Обединени патриоти“ инициират законодателни промени в борбата с бракониерството, след като сдружения, опазващи рибните ресурси, ги сезираха за огромните трудности, които срещат при опазване на рибата от бракониери. „За пример ни беше даден човек от Монтана, който към момента има влезли в сила над 14 наказателни постановления, но всеки ден продължава да си лови риба. Последно е хванат с 280 кг незаконно уловена бяла риба“, съобщи след срещата с представители на сдруженията народният представител от НФСБ в групата на „Обединени патриоти“ Йордан Апостолов. Заради множеството сигнали народните представители от „Обединени патриоти“ настояха и проведоха среща с ръководството на Изпълнителна агенция по рибарство и аквакултури. Заедно с Йордан Апостолов участие в срещата взеха и депутатите от НФСБ в групата на „Обединени патриоти“ Христиан Митев, Петър Петров и Росен Живков. „Набелязахме спешни мерки, които да вървят в няколко посоки: Едната е промяна на чл. 238 от Наказателния кодекс, където да се конкретизират видовете бракониерски риболов, сред които е подаването на ток във вода, например“, посочи Йордан Апостолов. На второ място патриотите готвят промени в Закона за рибарство и аквакултури, където да бъдат променени наказанията и да се увеличат възможностите за превенция. „При тези промени трябва да се даде дефиниция какво е бракониер и бракониерство, тъй като това ще подпомогне не само рибарите, но и ще прецизира що е то бракониерство при лова, при незаконната сеч. Защото на този етап много често съдилищата прекратяват заведените съдебни производства именно зарази липсата на дефинирано понятие“бракониер“, посочи Йордан Апостолов.", "date": "2018.01.09", "title": "Патриотите пресичат бракониерството"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%BE%D0%BF%D0%B0%D1%81%D0%BD%D0%B0-%D0%B8%D0%B7%D0%BC%D0%B0%D0%BC%D0%B0-%D0%BF%D0%BB%D1%8A%D0%B7%D0%BD%D0%B0-%D0%B2-%D0%BD%D0%B5%D1%82%D0%B0-news718258.html", "text": "Поредната фишинг измама върлува в интернет – фалшиви имейли от PayPal, които приканват получателите им да променят данните си за по-голяма сигурност, пише  BNews. В конкретния случай получателят няма изобщо сметка във въпросната платформа, но вече получил два мейла, с които онлайн измамниците го карат да да натисне бутон „Потвърди“, за да могат умело да му източат данните и пари от сметките. Подобни мейли много приличат по лого и изглед на оригиналните. Следете адреса на изпращача, в случаят той е Support@uvh.cg.lv, който видимо няма нищо общо с оригиналният. Този тип измами действат на психиката на получателите, които всяка тема за плащания и сметки, ги карат инстинктивно да извършат действие, което веднага пълни джобовете на измамниците. Преди да предприемете каквото и да било действие, първо проучете изпращача, официалната му страница и тогава преценете дали да попаднете в лапите на фишинг измамата!", "date": "2018.01.09", "title": "ВНИМАВАЙТЕ! Опасна измама плъзна в нета"}
{"url": "http://pik.bg/%D1%81%D1%82%D0%BE%D0%BB%D0%B8%D1%87%D0%BD%D0%B0-%D0%B3%D0%B8%D0%BC%D0%BD%D0%B0%D0%B7%D0%B8%D1%8F-%D0%B8%D0%B7%D0%BB%D0%B8%D0%B7%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B4%D0%B0%D0%BB%D0%B8-%D1%81%D0%B3%D1%80%D0%B0%D0%B4%D0%B0%D1%82%D0%B0-%D0%BC%D1%83-%D0%BD%D0%B0-%D1%81%D1%83-news718265.html", "text": "Преподаватели от столичната Професионална гимназия по облекло са останали изключително изненадани от изявлението на министъра на образованието Красимир Вълчев, от което са разбрали, че училището не само ще бъде преместено на друг адрес, но и че то вече било преместено. Вчера министър Вълчев заяви, че още преди две години - 2016 г. - е променен административният адрес на гимназията. В кратко изявление до медиите преподавателите заявяват, че са готови на ефективни стачни действия, ако действително министерството реши да отнеме сградата, в която те - преподаватели и ученици - имат учебни занятия и в момента. \"В изявлението на Министъра бе съобщено, че учениците са преместени в друга сграда в \"Лозенец\", което не отговаря на истината. В сградата и в момента тече учебен процес и се обучават 240 ученици, заявяват преподавателите от ПГО \"Княгиня Мария Луиза\" и питат: Защо е нужно да се преместват 240 ученици, за да се настанят 120 студенти, в сграда, която вече е специално оборудвана за професионална подготовка на дизайнери, конструктори и моделиери на облекло. \"Ние, учителите и служителите на ПГО \"Княгиня Мария Луиза\" сме готови за ефективни стачни действия\", посочват преподавателите. Припомняме, вчера след среща в СУ \"Свети Климент Охридски\" бе оповестено решението сградата на Професионалната гимназия да се предостави на Алма Матер като компенсация за отнетата сграда на бул. \"Ал. Стамболийски\" в София в полза на съда и прокуратурата. Академичният съвет на СУ постави ултиматум на правителството и заяви готовност за протести 22 януари. Преподавателите от столичната гимназия напомнят и че Професионалната гимназия по облекло \"Кн. Мария Луиза\" е първото девическо професионално училище в България. Основано е през 1893 година по инициатива на благотворително дружество \"Майка\", председателствано от видните български общественички Йорданка Филаретова и Екатерина Каравелова. В своята 125 годишна история училището създава неоспорими традиции в общообразователната и професионалната подготовка. Преподавателите се противопоставят и на това една традиция да бъде унищожавана.", "date": "2018.01.09", "title": "Столична гимназия излиза на протест! Дали сградата му на СУ"}
{"url": "http://pik.bg/%D0%BF%D1%80%D0%BE%D0%BA%D1%8A%D0%BB%D0%BD%D0%B0%D1%82-%D0%B4%D0%B5%D0%BD-%D1%87%D0%B5%D1%80%D0%BD%D0%B8%D1%8F%D1%82-8-%D1%8F%D0%BD%D1%83%D0%B0%D1%80%D0%B8-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D1%85%D0%B0-%D0%BF%D0%B5%D1%82%D1%8A%D1%80-%D1%85%D1%80%D0%B8%D1%81%D1%82%D0%BE%D0%B2-%D0%BD%D0%B0-%D0%B4%D0%B0%D1%82%D0%B0%D1%82%D0%B0-%D0%BD%D0%B0-%D0%BA%D0%BE%D1%8F%D1%82%D0%BE-%D0%BF%D1%80%D0%B5%D0%B4%D0%B8-2-%D0%B3-%D0%B1%D1%80%D1%83%D1%82-news718058.html", "text": "Прокълната дата ли е 8 януари? На вчерашната дата, когато беше застрелян търновският бизнесмен Петър Христов, преди 2 години, в гората над Бистрица беше прострелян модният ас и уважаван бизнесмен Александър Антов. И до днес няма нито следа от убиеца му, нито пък версия и заподозрян за зверската екзекуция. МВР не отговори на обществото и на най-резонния въпрос: кой е най-заинтересован от смъртта на Антов. Експерти тогава посочиха, че най-вероятния мотив за убийството са бизнес отношения и мерак към дейността на модна къща \"Агресия\". Въпреки жестокото посегателство, дъщерята на Антов - Мая, и до днес успява да удържи фронта и да продължи с дейността на фирмата. Миналата година самата тя стана жертва на посегателство, след като неизвестни запалиха магазина й в идеалния център на София. За това престъпление също няма заподозрени и разкрити. Вчера Антова постна на стената си снимка с бяла роза в знак на почит към паметта на баща си. Според експерти, показните убийства, които стават пред очите на обществото, са заради чувството за безнаказаност и липсата на правораздаване, заради което право раздава улицата. Най-вероятно килърите и поръчителите на убийството на Петър Христов също ще останат неразкрити, както и тези на множество показно разстреляни бизнесмени и водещи фигури от подземния свят.", "date": "2018.01.09", "title": "ПРОКЪЛНАТ ДЕН! ЧЕРНИЯТ 8 ЯНУАРИ: Ликвидираха Петър Христов на датата, на която преди 2 г. брутално убиха модния бос Александър Антов"}
{"url": "http://pik.bg/%D1%81%D1%8A%D0%B4%D1%8A%D1%82-%D0%BF%D0%BE%D1%82%D0%B2%D1%8A%D1%80%D0%B4%D0%B8-4-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%B7%D0%B0-%D0%B1%D0%B5%D0%B7%D0%B4%D0%BE%D0%BC%D0%BD%D0%B8%D0%BA%D0%B0-%D0%BE%D0%B1%D0%B2%D0%B8%D0%BD%D0%B5%D0%BD-%D0%B7%D0%B0-%D0%BF%D0%B0%D0%BB%D0%B5%D0%B6%D0%B0-%D0%BD%D0%B0-%D1%82%D1%8E%D1%82%D1%8E%D0%BD%D0%B5%D0%B2%D0%B8%D1%82%D0%B5-%D1%81%D0%BA%D0%BB%D0%B0%D0%B4%D0%BE%D0%B2%D0%B5-news718321.html", "text": "Пловдивският окръжен съд потвърди 4-годишната присъда на Любомир Данчев, като го призна окончателно за виновен за запалването на тютюневите складове в града. Магистратите приеха, че бездомникът е действал по непредпазливост. През май т.г. обвиняемият даде показания, в които разказа,че живеел на тавана в един от складовете - този на Кудуглу от 2011 година. Аз нямам вина за това нещо, никаква вина нямам... Да ме оправдаят и това е, това най-го искам аз, това е защото нямам вина, каза Данчев. Пловдивският окръжен съд потвърди 4-годишната присъда на Любомир Данчев, като го призна окончателно за виновен за запалването на тютюневите складове в града. Магистратите приеха, че бездомникът е действал по непредпазливост. През май т.г. обвиняемият даде показания, в които разказа,че живеел на тавана в един от складовете - този на Кудуглу от 2011 година. Аз нямам вина за това нещо, никаква вина нямам... Да ме оправдаят и това е, това най-го искам аз, това е защото нямам вина, каза Данчев. Пловдивският окръжен съд потвърди 4-годишната присъда на Любомир Данчев, като го призна окончателно за виновен за запалването на тютюневите складове в града. Магистратите приеха, че бездомникът е действал по непредпазливост. През май т.г. обвиняемият даде показания, в които разказа,че живеел на тавана в един от складовете - този на Кудуглу от 2011 година. Аз нямам вина за това нещо, никаква вина нямам... Да ме оправдаят и това е, това най-го искам аз, това е защото нямам вина, каза Данчев. При големия пожар на 20 август 2016 г. изгоряха четири сгради, три от които - паметници на културата. Нанесените щети са за повече от 11 млн. лева.", "date": "2018.01.09", "title": "Съдът потвърди 4-годишната присъда за бездомника, обвинен за палежа на тютюневите складове"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B5%D1%82%D0%BE-%D0%BA%D0%BE%D1%8F-%D0%B5-%D1%8F%D0%BA%D0%B0%D1%82%D0%B0-%D0%B4%D1%83%D0%BF%D0%B0%D1%80%D0%B0-%D0%BD%D0%B0-%D1%87%D0%B0%D0%BB%D0%B3%D0%B0%D1%82%D0%B0-%D0%B3%D0%B5%D1%80%D0%B8-%D0%BD%D0%B8%D0%BA%D0%BE%D0%BB-%D0%BF%D0%B0%D1%81%D1%82%D0%B8-%D0%B4%D0%B0-%D1%8F%D0%B4%D0%B5-%D1%81%D0%BD%D0%B8%D0%BC%D0%BA%D0%B8--%D0%B2%D0%B8%D0%B4%D0%B5%D0%BE-news718282.html", "text": "След като изпрати миналата година с нова фолклорна мелодия, в първите дни на 2018 г. Райна представи и нов поп фолк проект. Песента е озаглавена \"Зле те те чувам\". Проектът се откроята като едно свежо, цветно и различно предложение, съобщават от \"Пайнер\", като са пропуснали да уточнят, че във видеото изпълнителката им доста се е разголила - нещо нетипично за нея. \"Заложили сме на по-закачливо видео и песен, които носят по-скоро саркастичен нюанс и препратка към актуалната действителност\", казва за проекта си Райна. Македонското девойче бе една от малкото изпълнителки на Митко Пайнера, които не залагаха на голотията във видеата си, но явно този вирус не е подминал и Райна. Пред камерата певицата фръцка задни части върху цветно колело. Банският й е щедро изрязан по \"задната броня\" на Райна, която от днес нататък влиза в конкуренция с яката дупара на арендби принцесата Гери-Никол. Авторският екип, който стои зад \"Зле те чувам\" е композиторът Мартин Биолчев - музика и аранжимент, Росен Димитров и Анастасия Мавродиева - автори на текста и режисьорът Людмил Иларионов. Георги Нинов е отговорен за визията на певицата. След появата на новия й фолклорен албум \"Тежко мина младостта\" в началото на годината, Райна има намерение в най-скоро време да зарадва публиката и с нов поп фолк албум.", "date": "2018.01.09", "title": "ГОРЕЩО! Ето коя е яката дупара на чалгата! Гери-Никол пасти да яде... (СНИМКИ + ВИДЕО)"}
{"url": "http://pik.bg/%D0%B4%D0%B6%D0%B0%D0%BD%D0%B8-%D0%B2%D0%B5%D1%80%D1%81%D0%B0%D1%87%D0%B5-%D0%B2%D0%B7%D1%80%D0%B8%D0%B2%D0%B8-%D1%81%D0%BA%D0%B0%D0%BD%D0%B4%D0%B0%D0%BB-%D0%BE%D1%82-%D0%B3%D1%80%D0%BE%D0%B1%D0%B0-%D1%81%D0%B5%D1%80%D0%B8%D0%B0%D0%BB%D1%8A%D1%82-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D1%81%D0%BA%D0%B0%D1%80%D0%B0-%D1%80%D0%BE%D0%B4%D0%BD%D0%B8%D0%BD%D0%B8%D1%82%D0%B5-%D0%BC%D1%83-%D1%81-%D1%85%D0%BE%D0%BB%D0%B8%D0%B2%D1%83%D0%B4--news718277.html", "text": "На 17 януари стартира вторият сезон на поредицата \"Американска криминална история\", който този път е посветен на убийството на дизайнера Джани Версаче. Очаква се сезонът да събере многомилионна зрителска аудитория и доста награди. Семейството и близките на дизайнера обаче излязоха с общо изявление, в което категорично заявяват, че нямат нищо общо със сериала, който бил абсолютна художествена измислица. \"Нито са ни искали права и разрешение, нито имаме каквото и да е участие в предстоящите телевизионни епизоди за смъртта на Джани Версаче\", се казва в изявление до медиите. Сериалът до голямата степен е базиран на биографичната книгата \"Vulgar Favors: Andrew Cunanan, Gianni Versace, and the Largest Failed Manhunt in U.S. History\" на Морийн Орт. Наскоро продуцентът на сериала Роб Смит заяви, че заедно с колегите си са \"подредили фактите от книгата на Орт и са си представили какво би трябвало да се е случило междувременно\". \"Имахме малки точици истина, които се опитахме да свържем и да им придадем плътност, добавяйки тъкан между тях, но никога не бих използвал думата \"разкрасяване\", каза той. В ролята на Версаче е венецуелският актьор Едгар Рамирес. Пенелопе Крус играе сестрата на дизайнера Донатела, а Рики Мартин е в ролята на дългогодишния партньор на дизайнера Антонио Д'Амико. Дарън Крис е убиецът Андрю Кънанън, пише \"Ева.бг\".", "date": "2018.01.09", "title": "Джани Версаче взриви скандал от гроба! Сериалът за убийството скара роднините му с Холивуд (СНИМКИ + ОФИЦИАЛНИЯ ТРЕЙЛЪР)"}
{"url": "http://pik.bg/%D0%BF%D1%83%D1%81%D0%BA%D0%B0%D1%82-%D0%B7%D0%B5%D0%BB%D0%B5%D0%BD-%D0%B1%D0%B8%D0%BB%D0%B5%D1%82-%D1%81%D1%80%D0%B5%D1%89%D1%83-%D0%BC%D1%80%D1%8A%D1%81%D0%BD%D0%B8%D1%8F-%D0%B2%D1%8A%D0%B7%D0%B4%D1%83%D1%85-%D0%B2-%D1%81%D0%BE%D1%84%D0%B8%D1%8F-news718237.html", "text": "Зелен билет от лев в градския транспорт на София като част от битката срещу мръсния въздух може да се пусне най-рано след 18 януари. Краткосрочните мерки срещу високите нива на фини прахови частици, които общината обяви през декември, трябва да бъдат гласувани от Столичния общински съвет. Днес кметът Йорданка Фандъкова обяви, че ще настоява СОС да приеме във възможно най-кратък срок мерките. Заседание преди 18 януари на СОС няма. Имам уверението, че следващия вторник ще бъдат разгледани от комисията по екология към Столичния общински съвет\", посочи Фандъкова. Тя увери, че Столичният инспекторат продължава кампанията за събиране на гуми във всички райони, за да не се използват те за отопление в гетата. Днес отново въздухът в София е силно замърсен. Системата, разработена от БАН, която Столичната община използва,  обаче не прогнозира високи нива днес и утре. Пореден ден с високо замърсяване на въздуха в София, сочат данните на AirSofia.info.", "date": "2018.01.09", "title": "Пускат зелен билет срещу мръсния въздух в София "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%BE%D1%86%D0%B8%D0%BE%D0%BB%D0%BE%D0%B3%D1%8A%D1%82-%D0%BA%D1%8A%D0%BD%D1%87%D0%BE-%D1%81%D1%82%D0%BE%D0%B9%D1%87%D0%B5%D0%B2-%D0%B8-%D0%B3%D0%B5%D0%BE%D1%80%D0%B3%D0%B8-%D1%85%D0%B0%D1%80%D0%B8%D0%B7%D0%B0%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BA%D0%BE%D0%BD%D1%81%D0%BF%D0%B8%D1%80%D0%B0%D1%86%D0%B8%D0%B8%D1%82%D0%B5-%D0%B8-news718337.html", "text": "Социологът Кънчо Стойчев и политическият анализатор Георги Харизанов направиха горещ коментар за случващото се в страната. Има ли конспирация около последните криминални престъпления у нас и иска ли някой да бута властта? Чета криминална литература, но не чак толкова лоша, че да привиждаме някакъв план срещу държавата. Имаме такива институции, които явно не могат да противодействат. В цивилизования свят такива неща като бизнесубийството не се случват, макар че има и такива, посочи Кънчо Стойчев. Корупция има навсякъде, но ние не се борим с това и не противодействаме на престъпленията. Този човек с труповете в Нови Искър кой знае къде се е губил в последните 9 години, запита той. И аз не вярвам в конспирации. Когато кажеш 8 дни, 8 трупа.... целта е постигане на цели с идеята, че, когато протестираме и имаме важни международни гости, правителството ще бъде по-отстъпчиво. Трите протеста в четвъртък са изключително странни. Зелените казаха, че са против опасността да се застрои 45 на сто от парка. И аз съм на това мнение. Протестът на полицаите не знам за какво е, коментира Харизанов. Не виждам по никакъв начин организиран саботаж и субект, който да иска да бута правителството А колкото до критиките, какво по-хубаво от това да се случват сега. Но не считам, че има някой в държавата, който иска да бута кабинета. Обаче, когато прожекторите светят, да се излезе по на светло, това е целта. Обаче ние трябва да си се къпем по всяко време, не само когато имаме гости, пошегува се социологът Кънчо Стойчев. Той обяви, че и дума не може да става, че всичко е наред. Но все пак ГЕРБ води. Ножицата обаче се отваря за тези, които не подкрепят управлението, коментира Стойчев. И допълни, че БСП ще спечели, когато убеди обществеността, че има реален модел за управление. Истинската дясна политика може да направи БСП още по-нелепа. Ако се съкратят публични разходи и се провежда такава политика, БСП няма да имат шансове, посочи Харизанов. Проблемът на нашата десница е, че не съм чул те да се занимават с бизнес средата, с проблемите на хората, които създават националното благо, каза Стойчев.", "date": "2018.01.09", "title": "ИЗВЪНРЕДНО! Социологът Кънчо Стойчев и Георги Харизанов с горещ коментар за конспирациите и политическите знаци у нас! Клати ли някой кабинета?"}
{"url": "http://pik.bg/%D0%B0%D0%BD%D0%B0%D0%BB%D0%B8%D0%B7%D0%B0%D1%82%D0%BE%D1%80%D1%8A%D1%82-%D1%82%D0%B8%D1%85%D0%BE%D0%BC%D0%B8%D1%80-%D0%B1%D0%B5%D0%B7%D0%BB%D0%BE%D0%B2-%D0%BF%D0%BE%D1%80%D1%8A%D1%87%D0%BA%D0%BE%D0%B2%D0%B8%D1%82%D0%B5-%D1%83%D0%B1%D0%B8%D0%B9%D1%81%D1%82%D0%B2%D0%B0-%D1%83-%D0%BD%D0%B0%D1%81-%D0%BD%D0%B5-%D0%B2%D0%BE%D0%B4%D1%8F%D1%82-%D0%B4%D0%BE-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0-%D0%BD%D0%B5%D1%81%D1%82%D0%B0%D0%B1%D0%B8%D0%BB%D0%BD%D0%BE%D1%81-news718263.html", "text": "Все още не може да се каже дали концентрацията на убийства в последните седмици е нова тенденция. Това каза в ефира на БНР Тихомир Безлов от Центъра за изследване на демокрацията. Той припомни че освен убийството на семейство от Нови Искър и на бизнесмена Петър Христов на метри от НДК, за пръв път от година е имало случай на отвличане, както и прострелян данъчен служител. Според него имаме симптоми и имаме основание да се безпокоим за това което се случва. Безлов  изтъкна, че много неща от ранния период на бизнеса и политиката след 1989 година са останали само на ниво „изговаряне“ и  неслучайно хората искат ревизия на приватизацията и последици от несправедливото разпределение на националното богатство. \"Огромна част всички тези тежки криминални инциденти са свързани с точно тези периоди. За съжаление аз си мисля, че реални стъпки, реални последици вероятно няма да има. Вече виждаме следващи поколения които правят съвсем различен бизнес, имаме съвсем различни лица. В много отношения, този преход, по една или друга, причина изглежда като че ли да е в ситуация да бъда забавен. Това, което виждаме, след случаи като вчерашния, е че има една такава група от бизнеси, която има много корени в миналото. Не е ясно дали те са причината,  но обикновено, като стане някакъв подобен инцидент, започваме да си спомняме за неговото минало. Иначе не коментираме\", каза той. Безлов коментира, че според ъндърграунд легендите именно Христов е завел в МВР човека, дал свидетелски показания срещу „Наглите“ през 2009 г.  Според него обаче версията, че убийството бизнесмена е за отмъщение заради тези присъди е по-малко вероятната. По-реалистична, според него, е версията, че отмъщението е на „Килърите“, за чието разкриване Христов също бил помогнал.  Хора от Горна Оряховица и Велико Търново обаче смятат, че мотивът за убийството са интереси към строителството на АМ „Хемус“. МВР има проблеми с издирването, констатира Безлов в коментар на инцидента от Нови Искър. Годишно се издирват около 12 000 души, а сред тях 600 са осъдени, които се укриват подобно на Росен Ангелов. Според Безлов има натрупване на инциденти, но само при убийството на Христов е било възможно да има избиране на времето и мястото. Подобни инциденти обаче не водят до политическа нестабилност у нас, коментира той и отхвърли версията за съзнателна ескалация на напрежението.", "date": "2018.01.09", "title": "Анализаторът Тихомир Безлов: Поръчковите убийства у нас не водят до политическа нестабилност"}
{"url": "http://pik.bg/%D1%84%D1%80%D0%B5%D0%BD%D1%81%D0%BA%D0%B8-%D0%B3%D1%80%D0%B0%D0%B4-%D0%B2%D1%8A%D1%80%D0%BD%D0%B0-%D1%83%D1%87%D0%B8%D0%BB%D0%B8%D1%89%D0%BD%D0%B8%D1%82%D0%B5-%D0%BC%D0%B5%D0%BD%D1%8E%D1%82%D0%B0-%D1%81%D1%8A%D1%81-%D1%81%D0%B2%D0%B8%D0%BD%D1%81%D0%BA%D0%BE-news718287.html", "text": "Крайнодесните местни власти в южния френски град Бокер в понеделник отмениха програмата за храна без свинско месо в училищното меню, предаде \"Гардиън\". Мярката веднага бе определена като \"антимюсюлманска\" и \"антиеврейска\". Кметът Жюлиан Санчес, който е член на партията Национален фронт, премахна схемата, въведена от предшественика му, в първия ден от новия училищен срок. Мярката засяга около 150 ученици, основно мюсюлмани, които получават \"заместващите менюта\". Общият брой на местните ученици е около 600. Френският министър за равенството между половете каза, че решението е \"типичен пример за някой, който размахва секуларизма като антимюсюлманско политическо оръжие или антиеврейско\". Според кмета обаче менютата, които не съдържат свинско месо, са \"антирепубликански\".", "date": "2018.01.09", "title": "Френски град върна училищните менюта със свинско"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%80%D0%B0%D0%B4%D0%B5%D0%B2-%D1%81-%D0%B2%D1%81%D0%B5%D0%BA%D0%B8-%D1%87%D0%B0%D1%81-%D1%81%D1%8A%D0%B1%D0%B8%D1%80%D0%B0%D0%BC%D0%B5-%D0%BF%D0%BE%D0%B2%D0%B5%D1%87%D0%B5-%D0%B8%D0%BD%D1%84%D0%BE%D1%80%D0%BC-news718283.html", "text": "Всеки час събираме повече информация за убийството на бизнесмена Петър Христов. Обстановката в известна степен е сложна. Това заяви след КСНС вътрешният министър Валентин Радев. \"Искам да благодаря на всички, които направиха така, че стигнахме до шесторното убийство в Нови Искър и разкриването на убиеца, който в последствие се самоуби. По случая има 95 експертизи. Утре всичко това ще бъде казано на брифинг на прокуратурата\", коментира той. \"Имаме много информации от граждани за убития бизнесмен. Това е много тревожно, което се случва. Продължаваме да работим и по случаите с отвличането на Адриан Златков и с покушението срещу данъчния шеф Иво Стаменов\", каза още вътрешният министър. \"Не правим връзка между двете последни покушения. Сега разпитваме близките на Петър Христов. Работим основно по версията, че покушението е във връзка с бизнеса му\", заключи Валентин Радев. \"Не мога да разбера какво искат синдикатите. Първото им искане е за 15% увеличение на заплатите на калпак. Ние не работим на калпак. Заплатите ще бъдат увеличени между 3 и 12% за хората, които работят на терен. Другото им искане е да има нов закон на МВР. Ние ще направим промени в закона, така че не мога да разбера какво искат\", каза още министърът на вътрешните работи.", "date": "2018.01.09", "title": "ЕКСКЛУЗИВНО В ПИК TV! Вътрешният министър Валентин Радев: С всеки час събираме повече информация за убийството на Петър Христов (ОБНОВЕНА)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BF%D1%80%D0%B5%D0%B4%D0%BB%D0%BE%D0%B6%D0%B8%D0%BB%D0%B0-%D0%BA%D1%81%D0%BD%D1%81-%D0%B4%D0%B0-%D0%B8%D0%B7%D0%BB%D0%B5%D0%B7%D0%B5-%D1%81-%D0%BE%D0%B1%D1%89%D0%B0-%D0%BF%D0%BE%D0%B7%D0%B8%D1%86%D0%B8%D1%8F-%D0%B7%D0%B0-%D0%B7%D0%B2%D0%B5%D1%80%D1%81%D0%BA%D0%B8%D1%82%D0%B5-news718288.html", "text": "Предложих извън дневния ред да вземем обща позиция за тежките криминални престъпления от последните дни. Колегите се съгласиха и затова изразихме тази обща позиция, че това, което се случва в България, е тежък образ за лицето на страната ни. Това заяви след КСНС председателят на БСП Корнелия Нинова. \"От казаното на КСНС не разбрах къде и как ще бъде защитен българският интерес по време на европредседателството\", коментира тя. \"Настоях да се сложат срокове кога правителството ще предприеме мерки за развитие на икономиката в рамките на европредседателството\", каза още социалистката. По думите й и преди са поставяли срокове на такива съвети, но правителството не ги изпълнява. \"Казах на министър-председателя, че ще го подлагаме на ежедневен парламентарен контрол заради изпълнението на тези срокове\", категорична е Нинова. \"Не сме се отказали от вота на недоверие. На 17 януари го вкарваме. Корупция има навсякъде. Видяхте от вчерашните снимки на Елена Йончева, че друга част от оградата по границата е паднала\", алармира председателят на БСП. \"Тези убийства са тежки престъпления. Това ни тревожи, защото е абсурдно да се стреля посред бял ден в една цивилизована държава. Освен това тези престъпления внасят страх сред обществото\", заключи червената лидерка.", "date": "2018.01.09", "title": "ЕКСКЛУЗИВНО В ПИК TV! Корнелия Нинова предложила КСНС да излезе с обща позиция за зверските убийства (ОБНОВЕНА)"}
{"url": "http://pik.bg/%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%87%D0%BD%D0%B0%D1%82%D0%B0-%D0%BE%D0%B1%D1%89%D0%BD%D0%BE%D1%81%D1%82-%D0%BD%D0%B0-%D0%B1%D1%83%D1%80%D0%B3%D0%B0%D1%81-%D1%81%D0%B5-%D0%BF%D1%80%D0%BE%D1%81%D1%82%D0%B8-%D1%81-%D0%B8%D0%B2%D0%B0%D0%BD-%D0%B3%D1%80%D0%B8%D0%B3%D0%BE%D1%80%D0%BE%D0%B2-news718341.html", "text": "Днес Бургаската демократична общност изпрати 94-годишния създател на СДС, убеден привърженик на дясната идея и общественик – водещият на предаването „Другата история” по СКАТ ТВ - Иван Григоров. В залата на Гробищния парк бяха негови колеги от телевизията, съмишленици и депутатите от Националния фронт за спасение на България – зам.-председателят на партията Валентин Касабов и Христиан Митев. Вътре беше и общинският съветник от НФСБ Ивайло Вагенщайн, предава Флагман.бг. Кметът на Бургас Димитър Николов изпрати съболезнователна телеграма. Иван Григоров почина вчера след двуседмична борба за живот. Достолепният възрастен мъж претърпя ПТП при пресичане на улица в тъмната част на деня. „Той беше голям кавалер, макар и на възраст. Страхотен човек!”, заяви главният редактор на патриотичния сайт „Десант” Севдалина Пенева. В залата бяха освен колеги от СКАТ, още и съмишленици от НФСБ. „От училищната скамейка до последния си дъх Иван Григоров остана верен на своите идеали за България. Той не пречупи гръбнак, не се преви пред престъпния комунистически режим, живя честно и почтено и води съзнателен живот на общественик , заяви друга емблематична фигура на СДС д-р Венко Седларски, анестезиолог и борец за демокрация. „Познавам се с него от 90-те години на миналия век, Григоров е един от автентичните основателите на СДС в Бургас. Подчертавам това, защото в последствие бургаската демокрация имаше много бащи. Той беше легионер, през годините работехме и действахме на един и същи фронт – на справедливостта, антикомунизма, човещината. И сега бай Иван, както го наричахме всички, отива някъде там, другаде, може би, за да разкаже нова, поредна история – на българите, на Бургас, на един достоен човешки живот“, каза Валентин Касабов, който в зората на демокрацията е говорител на СДС и издател на първия опозиционен вестник „Бряг”. Иван Григоров е потомък на тракийски бежанци, роден през 1925 г. в странджанското село Ново Паничарево. Като легионер, през 1945 г. е осъден от Народния съд. Лежал е в изключително тежки условия в затвора, което не пречупва духа му. След 10 ноември 1989 г. Иван Григоров става един от първите членове на Съюза на репресираните, а по-късно и един от основателите на СДС в Бургас.", "date": "2018.01.09", "title": "Демократичната общност на Бургас се прости с Иван Григоров"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D0%B3%D1%8A%D1%80%D1%86%D0%B8%D1%8F-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D1%89%D1%83%D1%80%D0%BC%D1%83%D0%B2%D0%B0%D1%85%D0%B0-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%82%D1%80%D1%83%D0%B4%D0%B0-%D0%B2-%D0%B0%D1%82%D0%B8%D0%BD%D0%B0-news718342.html", "text": "Демонстранти, свързани с гръцки комунистически профсъюз, щурмуваха министерството на труда в Атина в протест срещу нови промени в трудовото законодателство, изисквани от международните кредитори на Гърция, съобщи Ройтерс. Те стигнаха до 8-ия етаж на сградата, където някои влязоха в кабинета на министъра Ефи Ахциоглу и викаха \"как не ви е срам\" срещу нея. Пред министерството имаше около 500 демонстранти, които носеха плакати с надпис \"Министерство на ЕС и МВФ\" и скандиращи \"Няма да се дадем на плутокрацията\". Европейският съюз и Международният валутен фонд подписаха спасително споразумение с Гърция, за да не фалира под натиска на многомилиардните дългове, като в замяна изискват реформи за затягане на коланите и намаляване на разходите. Част от тях са промени в трудовото законодателство. Демонстрантите, свързани с близкия до гръцката комунистическата партия синдикат ПАМЕ, повредиха метални щори на основния вход на министерството и счупиха някои от прозорците на сградата. Около нея продължиха да пристигат още протестиращи, докато проникналата група спусна от покрива на сградата в центъра на Атина голям плакат с надпис \"Не пипайте стачките, те са право на трудещите се\". Левичарското правителство на СИРИЗА планираше да внесе законопроект с реформите в парламента по-късно във вторник. То вече прие повишаване на кворума за основните синдикати при гласуване за стачка. Очаква се депутатите да гласуват промените преди срещата на финансовите министри на еврозоната на 22 януари, на която ще бъде оценен напредъка по спасителната програма, отбелязва БНР.", "date": "2018.01.09", "title": "Екшън в Гърция! Протестиращи щурмуваха министерството на труда в Атина"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE-%D0%BF%D0%B8%D0%BA-tv-%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D0%B5-%D0%B5-%D0%B1%D0%B8%D0%BB%D0%BE-%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%BE%D1%82%D0%BE-%D0%BF%D1%80%D0%B8%D1%82%D0%B5%D1%81%D0%BD%D0%B5%D0%BD%D0%B8%D0%B5-%D0%BD%D0%B0-%D1%83%D0%B1%D0%B8%D1%82%D0%B8%D1%8F--news718284.html", "text": "\"Това, което мога да заява категорично, е, че Петър Христов беше един достоен човек. С неговата гражданска позиция подпомогна разкриването на тежко криминално престъпление. Никога не е споделял за заплахи. Неговото притеснение бе всичко онова, което се разкри облагодарение на него по случая \"Наглите\". Надявам се службите да си свършат работата и да разкрият убиеца.\" Това заяви след заседанието на КСНС председателят на ПГ на ГЕРБ Цветан Цветанов. И допълни: \"Защото, ако това е ответна реакция на \"Наглите\" не е добре за държавата и обществото.\" \"Христов никога не е искал охрана. Първо искам да благодаря на тези, които признателно дадоха висока оценка на това, което е направил в живота му. Нека си припомним всичко, което направи за Мануела Горсова и всичко, което се направи за развитието на региона. През 2011 г. той способства за откриването на синя стая за насилието над деца. Той никога не е искал това, което прави, да се афишира. Запознанството ни датира от момента, от когато се занимавам с политика, и към момента, в който съм бил вицепремиер и министър на вътрешните работи, сме проверявали и не е имало проблем с неговия бизнес\", допълни Цветанов. Преди близо месец бяха потвърдени доживотните присъди на \"Килърите\".  Надявам се всички възможни версии да се огледат, каза още председателят на ПГ на ГЕРБ. Всяко едно криминално деяние е притеснение. Това, което постигнахме на КСНС е да има единна позиция на всяка институция, убеден съм, че ще успеем, посочи той на въпрос за случващото се през последните дни у нас.", "date": "2018.01.09", "title": "ИЗВЪНРЕДНО ПО ПИК TV! Цветан Цветанов разкри кое е било единственото притеснение на убития бизнесмен Петър Христов! "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D0%B7%D0%B0-%D1%83%D0%B1%D0%B8%D1%82%D0%B8%D1%8F-%D0%B2-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82--news718295.html", "text": "пътно произшествие в центъра на града, при това с участието на очевидци, сигнализиране на тел. 112 и настаняване на пострадалия в болница. Иван Григоров беше един достоен българин, антикомунист, човек, който е лежал в затворите по времето на социализма и дългогодишен водещ на телевизия СКАТ. Човек, който може да служи за пример.\" Това заяви вицепремиерът Валери Симеонов и собственик на телевизия СКАТ по повод смъртта на един от най-емблематичните водещи у нас Иван Григоров. Той почина на 8 януари на 92-годишна възраст, след като е бил блъснат в Бургас. По първоначална информация докато пресича на излизане от телевизията, където е правел запис на рубриката си \"Другата история\", Григоров е ударен от такси. Откаран е по спешност в болицата със счупен крак и след две седмици губи битката за живота си. На въпрос на ПИК, как ще коментира изказването на МВР, че сигнал за блъснат човек не е постъпвал при тях, защото са били неработни дни, Валери Симеонов заяви, че това е недопустимо. \"При пътно транспортно произшествие трябва да бъде регистрирано. Трябва да се направят следствени действия и да се установи кой го е блъснал\", категоричен е лидерът на НФСБ. По-рано днес стана ясно, че в ОД на МВР Бургас тече вътрешно разследване за липсата на данни за", "date": "2018.01.09", "title": "САМО В ПИК! Вицепремиерът Валери Симеонов пред медията ни за убития в катастрофа журналист Иван Григоров"}
{"url": "http://pik.bg/%D0%BC%D0%B5%D0%BB%D0%B5-%D0%BC%D1%8A%D0%B6-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D1%81%D0%BB%D0%B5%D0%B4-%D1%81%D0%B1%D0%B8%D0%B2%D0%B0%D0%BD%D0%B5-news718230.html", "text": "44-годишен мъж е с опасност за живота след сбиване в Якоруда. Това съобщиха от ОДМВР - Благоевград. Около 13.00 часа вчера в РУ - Разлог е получен сигнал за физическа саморазправа в Якоруда, при която 42-годишно лице с инициали З.Б. от град Якоруда е нанесло удар с твърд предмет в областта на главата на 44-годишен мъж от Якоруда. Пострадалият е транспортиран за лечение в МБАЛ „Токуда“ в София с черепно-мозъчна травма и опасност за живота. По случая е образувано досъдебно производство.", "date": "2018.01.09", "title": "МЕЛЕ! Мъж бере душа след сбиване"}
{"url": "http://pik.bg/%D0%B3%D0%BE%D1%82%D0%B2%D1%8F%D1%82-%D1%80%D0%B5%D1%81%D1%82%D0%B0%D1%80%D1%82-%D0%BD%D0%B0-%D0%BF%D1%80%D0%BE%D1%86%D0%B5%D0%B4%D1%83%D1%80%D0%B0%D1%82%D0%B0-%D0%B7%D0%B0-%D0%BA%D0%BE%D0%BD%D1%86%D0%B5%D1%81%D0%B8%D1%8F-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D1%81%D0%BE%D1%84%D0%B8%D1%8F-news718268.html", "text": "Процедурата за концесия на летище София ще бъде рестартирана, заяви транспортният министър Ивайло Московски след откриване на нова пътна връзка, която свързваТерминал 2 на софийското летище и бул. \"Брюксел\", цитиран от БТА. По думите му до месец трябва да бъдат готови предконцесионните анализи от международните финансови институции за Летище София. Когато това стане, ще ги прегледаме и ще рестартираме процедурата по концесията, заяви Московски. Министърът очаква до края на европредседателството ни да приключи подаването на оферти за концесионер на Летище София. Консултанти по процедурата са Световната банка и Европейската банка за възстановяване и развитие. Според Московски, целта на концесията е да се подобри управлението и да се намерят пари за Българските държавни железници. Припомняме, работещите на аерогара София и от синдикат КТ \"Подкрепа\" се съмняват в ефективността на подобна концесия. От синдиката считат, че тази стъпка ще доведе не само до сериозни финансови загуби на държавата (стотици милиони лева), редуциране на персонала, занижаване на качеството на услугите, но и на мерките за сигурност. Идеята за концесия на летище София бе възобновена веднага след формиране на третия кабинет \"Борисов\" в началото на месец май Ивайло Московски обяви намеренията на правителството да възобнови процедурата, спряна от служебния кабинет. Месец по-късно Московски посочи септември 2017 г. като срок за възобновяване на процедурата, този път с международен консултант. Летище София е един от един от най-големите държавни активи, с изключение на енергийните. Очакваната сума е 480 млн. лв., която да бъде похарчена за БДЖ.", "date": "2018.01.09", "title": "Готвят рестарт на процедурата за концесия на Летище София"}
{"url": "http://pik.bg/%D0%BA%D0%BE%D1%88%D0%BC%D0%B0%D1%80%D0%BD%D0%B0-%D1%81%D0%B5%D1%80%D0%B8%D1%8F-%D0%BD%D0%BE%D0%B2%D0%B0-%D0%BA%D1%8A%D1%89%D0%B0-%D0%BD%D0%B0-%D1%83%D0%B6%D0%B0%D1%81%D0%B8%D1%82%D0%B5-%D0%B2%D0%B8%D0%B6%D1%82%D0%B5-%D0%BA%D1%8A%D0%B4%D0%B5-%D0%B4%D0%B6%D0%B5%D0%B1%D1%80%D0%B0%D0%B8%D0%BC-%D0%B5-%D0%B8%D0%B7%D0%BC%D1%8A%D1%87%D0%B2%D0%B0%D0%BB-%D0%B4%D0%BE-%D1%81%D0%BC%D1%8A%D1%80%D1%82-%D0%B6%D0%B5%D0%BD%D0%B0-%D1%81%D0%B8-%D1%81%D0%BD%D0%B8%D0%BC%D0%BA%D0%B8-news718262.html", "text": "Окръжната прокуратура привлече като обвиняем мъж, убил жена си по особено мъчителен начин и с особена жестокост. Това съобщиха от пресцентъра на Апелативна прокуратура - Варна. 69-годишният Джебраим С. е задържан за срок до 72 часа с постановление на Окръжната прокуратура в Силистра, след като е бил привлечен като обвиняем за убийството на съпругата си В.А. на 67 години. Обвинението срещу него е за убийство по особено мъчителен начин и с особена жестокост. Престъплението се наказва с лишаване от свобода от 15 до 20 години, доживотен затвор или доживотен затвор без замяна. Сигналът за открито тяло на жена в дуловското село Окорш е получен вчера, 8 януари 2018 г. При огледа на тялото са открити наранявания, причинени по насилствен начин. Назначени са експертизи. Окръжната прокуратура в Силистра ще внесе искане в Окръжния съд в града за вземане мярка за неотклонение „Задържане под стража“ спрямо 69-годишния Джебраим. Според местния сайт Кворум Силистра, той е с психично заболяване и всеки ден е бил под въздействието на алкохол. Запознати с разследването твърдят, че е удрял жена си с тъп предмет по главата. Смята се, че това е било горещ тиган. Двамата живеели в къща на племенника им, тъй като синът им, когото не били виждали от 10 години, проиграл техния дом на комар.", "date": "2018.01.09", "title": "КОШМАРНА СЕРИЯ! Нова Къща на ужасите! Вижте къде Джебраим е измъчвал до смърт жена си (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D1%82%D0%BE-%D1%81-%D0%BA%D0%B0%D0%BA%D0%B2%D0%BE-%D0%BE%D1%80%D1%8A%D0%B6%D0%B8%D0%B5-%D0%B5-%D1%80%D0%B0%D0%B7%D1%81%D1%82%D1%80%D0%B5%D0%BB%D1%8F%D0%BD-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD%D1%8A%D1%82-%D0%BF%D0%B5%D1%82%D1%8A%D1%80-%D1%85%D1%80%D0%B8%D1%81%D1%82%D0%BE%D0%B2-news718272.html", "text": "Оръжието, с което вчера беше убит бизнесменът Петър Христов, е чешки картечен пистолет \"Скорпион\", предаде БНР. Предстоят обаче и съответните полицейски експертизи, които да потвърдят това заключение. На мястото на убийството са открити седем гилзи. Освен версиите, свързани с бизнеса и личния живот на Петър Христов, се проверява и дали убийството е извършено заради оказвано от него съдействие за разкриване на тежки престъпления.", "date": "2018.01.09", "title": "ИЗВЪНРЕДНО! Ето с какво оръжие е разстрелян бизнесменът Петър Христов!"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%80%D0%B0%D0%B4%D0%B5%D0%B2-%D1%81-%D0%BF%D1%8A%D1%80%D0%B2%D0%B8-%D0%B4%D1%83%D0%BC%D0%B8-%D1%81%D0%BB%D0%B5%D0%B4-%D0%BA%D1%81%D0%BD%D1%81-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B5-%D0%BD%D0%B0%D0%BF%D1%80%D0%B0%D0%B2%D0%B8-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news718227.html", "text": "На заседанието при президента присъстваха премиерът Бойко Борисов, председателят на Народното събрание Цвета Караянчева, вицепремиерите Екатерина Захариева и Красимир Каракачанов, министърът на финансите Владислав Горанов, министър на вътрешните работи Валентин Радев, началникът на отбраната ген. Андрей Боцев, лидерът на БСП Корнелия Нинова, зам.-председателят на ГЕРБ Цветан Цветанов, председателят на ДПС Мустафа Карадайъ, лидерът на „Атака” Волен Сидеров и лидерът на „Воля” Веселин Марешки. Обединихме се около позицията, че председателството на ЕС, в контекста на общата политика за сигурност, е голяма отговорност, но създава възможности. На първо място, това е ефективното ръководство на общата европейска отбрана, на второ място, това е нашата позиция на интеграция на българските въоръжени сили в европейските процеси. Не на последно място това е възможността за повишаване на сигурността и европейската перспектива на Западните Балкани. Стигнахме до общата позиция, че България трябва да излезе с ясни предложения за глобалната стратегия по отношение на отбраната, също така за засилване на сътрудничеството в областта на отбраната на страните-членки, каза Румен Радев. Много важно за нас е способстването за това българските въоръжени сили пълноценно да се впишат в процесите на изграждане за обща европейска отбрана, допълни той. Важно е и да осъществим активна комуникация с отговорните структури. От съществена важност е в качеството си на председатели на Съвета на ЕС да покажем, че ние можем да изпълняваме много ефективно тази роля. Трябва обаче да покажем, че ние планираме отбранителната си политика по европейски образец - всеобхватно и дългосрочно, каза още Радев.  Ние приехме план, който е много важна основа да градим нашите способности. Предвид динамичната среда за сигурност стигнахме до важен консенсус, че този план остава открит и трябва да бъде прегледан и надграждан. Нещо също така много важно - тази всеобхватност и дългосрочност за планиране на нашата отбранителна политика изисква програма за развитие на отбранителните способности с хоризонт от поне 10 години, каза държавният глава. МВР работи усилено за разкриване на престъпленията. Всички се обединихме около позицията, че е необходима още по-голяма координация между институциите за борба с престъпността, така че да бъде гарантирана сигурността на българските граждани, каза президентът по повод последните престъпления у нас. Премиерът Бойко Борисов си тръгна от президенството без да коментира. Президентът Румен Радев свикa днес първото за годината заседание на Консултативния съвет за национална сигурност. Темата на заседанието е „Роля на Република България за развитието на Общата политика за сигурност и отбрана на ЕС (ОПСО) в контекста на българското председателство на Съвета на Европейския съюз 2018“. Изчислено е, че европейските държави харчат за отбрана между 25 и 100 млн. евро годишно. От тези пари могат да бъдат спестени около 30% при ефективно планиране на проектите. На заседанието са поканени и представители на БАН, защото за научни проекти в сферата на отбраната са предвидени до 2020 година 500 млн. евро.", "date": "2018.01.09", "title": "ПЪРВО В ПИК TV! Радев с първи думи след КСНС, Борисов не направи коментар (ОБНОВЕНА)"}
{"url": "http://pik.bg/%D1%87%D1%83%D0%B4%D0%BE-%D0%B0%D1%81%D1%82%D1%80%D0%BE%D0%BD%D0%B0%D0%B2%D1%82-%D0%BF%D0%BE%D1%80%D0%B0%D1%81%D0%BD%D0%B0-%D1%81-9-%D1%81%D0%BC-%D0%B7%D0%B0-%D1%82%D1%80%D0%B8-%D1%81%D0%B5%D0%B4%D0%BC%D0%B8%D1%86%D0%B8-%D0%B2-%D0%BA%D0%BE%D1%81%D0%BC%D0%BE%D1%81%D0%B0-%D1%81%D0%BD%D0%B8%D0%BC%D0%BA%D0%B0-news718202.html", "text": "Агенцията цитира страничката на Канаи в Туитър. В нея той написа: \"Днес имам важно съобщение. Проведох медицински прегледи на МКС и се оказа, че моят ръст се е увеличил с 9 сантиметра. Издължил съм се и то само за три седмици\", отбелязва астронавтът. Японският астронавт Норишиге Канаи пораснал с 9 сантиметра по време на 3-седмичния си престой в космоса на борда на Международната космическа станция, съобщава ТАСС. Японският астронавт Норишиге Канаи пораснал с 9 сантиметра по време на 3-седмичния си престой в космоса на борда на Международната космическа станция, съобщава ТАСС. Японският астронавт Норишиге Канаи пораснал с 9 сантиметра по време на 3-седмичния си престой в космоса на борда на Международната космическа станция, съобщава ТАСС. Дори когато бил в училище в средните класове, Норишиге не бил пораствал толкова много. Сега Канаи се притеснявал как ще се побере с новия си ръст на кораба \"Союз\" при връщането му на Земята. Японското космическо ведомство припомни, че поради липса на гравитация в космоса, ръстът на човека се увеличава с 1-2 сантиметра. Но досега не било наблюдавано издължаване с 9 сантиметра. На 19 декември миналата година с пилотирания кораб \"Союз\" на борда на МКС пристигнаха руснакът Антон Шкаплеров, американецът Скот Тингъл и японецът Норишиге Канаи. По план този екипаж ще работи в орбита около четири месеца.", "date": "2018.01.09", "title": "ЧУДО! Астронавт порасна с 9 см за три седмици в космоса (СНИМКА)"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%BE%D1%82-%D1%85%D0%BE%D0%BB%D0%B8%D0%B2%D1%83%D0%B4-%D0%BE%D0%B1%D0%BB%D1%8F%D0%BA%D0%BE%D1%85%D0%B0-%D1%81%D1%83%D0%BF%D0%B5%D1%80-%D1%80%D0%B0%D0%B7%D0%B3%D0%BE%D0%BB%D0%B5%D0%BD%D0%B8-%D1%80%D0%BE%D0%BA%D0%BB%D0%B8-%D1%81%D1%80%D0%B5%D1%89%D1%83-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%BE%D1%82%D0%BE-%D0%BD%D0%B0%D1%81%D0%B8%D0%BB%D0%B8%D0%B5-news718220.html", "text": "Изглежда не всички звезди са разбрали правилно идеята да бъдат облечени в черно на церемонията по връчването на наградите Златен глобус и някои, като Бланка Бланко и Барбара Мейер , се появиха с цветни рокли, пише в. \"Дейли мирър\". Актрисата Джейми Чънг беше обута с една бяла и една черна обувка, когато пристигна на церемонията. Роклята ѝ беше черна с бюстие от изкуствена материя и пола с по-къса предна част. Съпругата на Майкъл Дъглас - Катрин Зита Джоунс показа плът с прозрачна и дръзка рокля с дълбоко деколте. Тоалетът ѝ беше с дълги ръкави и шлейф, но през него се виждаше бельото ѝ. Актрисата Бланка Бланко напълно пренебрегна дрескода в черно, като се появи с изключително изрязана ярко червена рокля. Германският модел Барбара Майер също не се присъедини към протеста против сексуалния тормоз. Тя носеше рокля с флорални мотиви с дръзко деколте и дълъг шлейф. Алисън Уилямс също влезе в списъка на най-зле облечените с черна рокля с оранжеви и сребристи полукръгове на бюстието. Дебра Месинг носеше рокля и панталон едновременно. Актрисата от сериала \"Уил и Грейс\" позира с чифт широки черни панталони. Нагоре тя беше облечена с черен топ, украсен с блестящи елементи, който беше къс отпред, но задната му част се спускаше до земята.", "date": "2018.01.09", "title": "Звездите от Холивуд облякоха супер разголени рокли срещу сексуалното насилие"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B2-%D1%81%D0%B0%D0%BC%D0%BE%D0%BB%D0%B5%D1%82-%D0%BD%D0%B0-%D0%B0%D0%B5%D1%80%D0%BE%D1%84%D0%BB%D0%BE%D1%82-%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D1%80%D1%83%D1%81%D0%BA%D0%B8-%D0%BD%D0%B0%D1%86%D0%B8%D0%BE%D0%BD%D0%B0%D0%BB-%D0%BA%D0%BE%D0%BC%D0%B0%D0%BD%D0%B4%D0%BE%D1%80%D0%B8-%D0%B5%D0%BA%D0%B8%D0%BF%D0%B0%D0%B6%D0%B0-%D0%BA%D0%B0%D1%82%D0%BE-%D0%BC%D0%B0%D0%B9%D0%BE%D1%80-%D0%BE%D1%82-%D1%84%D1%81-news718236.html", "text": "Появиха се нови подробности за скандалния инцидент на борда на самолет на \"Аерофлот\" с участието на Алиса, съпругата на бившия национал на Русия Андрей Аршавин. На 6 януари футболната съпруга бе свалена от борда на полет SU1946 от Москва за Алмати и е била предадена на полицията. Алиса Аршавина отказала да се подчини на инструкциите за безопасност. Не пожелала да постави колан на едно от двете си деца. Освен това настояла бавачката да ползва място в бизнес класа, въпреки че билетът й е бил за икономична. От екипажа твърдят, че тя се е опитала да окаже натиск върху тях, твърдейки, че е майор от Федералната служба за сигурност. \"В събота, 6 януари, от борда на самолета за полет SU1946 \"Москва-Алмати\" е била свалена Алиса Аршавина, двете й деца, както и придружаващата ги жена. Причината за крайните мерки е непристойно поведение и неизпълнение на изискванията на екипажа. Решението за отстраняването на пътниците е взето от командира на самолета\", обясниха в официално обръщение до медиите в Русия от авиокомпанията.", "date": "2018.01.09", "title": "Инцидент в самолет на \"Аерофлот\"! Жената на руски национал командори екипажа като майор от ФСБ"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%82%D1%83%D1%80%D1%86%D0%B8%D1%8F-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B2%D0%BE%D0%B5%D0%BD%D0%BD%D0%B0%D1%82%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B2-%D1%81%D0%B8%D1%80%D0%B8%D1%8F-news718273.html", "text": "Президентът на Турция Реджеп Тайип Ердоган съобщи, че армията на страната му ще продължи операцията си в северните турски региони Африн и Манбидж, предава Ройтерс, цитиран от \"Фокус\". През 2016 г. Турция стартира операция „Щитът на Ефрат“ на границата си със Сирия, за да прочисти т.нар. „коридор на тероризма“, изграден от двойната терористична заплаха към държавата от страна на „Ислямска държава“ и на кюрдските бунтовници. Анкара смята Отрядите за народна самоотбрана (YPG) за сирийско разклонение на ПКК, която води дейност в Турция от 1974 г.", "date": "2018.01.09", "title": "Ердоган: Турция продължава военната операция в Сирия"}
{"url": "http://pik.bg/11-%D1%8F%D0%BD%D1%83%D0%B0%D1%80%D0%B8-%D0%B5-%D0%B4%D0%B5%D0%BD%D1%8F%D1%82-%D1%88%D0%B5%D1%81%D1%82%D0%B2%D0%B8%D0%B5-%D1%85%D0%B5%D0%BF%D1%8A%D0%BD%D0%B8%D0%BD%D0%B3-%D0%B8-%D0%BA%D0%BE%D0%BD%D1%86%D0%B5%D1%80%D1%82-%D0%B2-%D1%81%D0%BE%D1%84%D0%B8%D1%8F-%D0%B2-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BD%D0%B0-%D0%B7%D0%B8%D0%BC%D0%BD%D0%B8%D1%8F-%D1%82%D1%83%D1%80%D0%B8%D0%B7%D1%8A%D0%BC-news718294.html", "text": "Шествие, хепънинг и концерт в подкрепа на развитието на зимния туризъм в България се организира в София на 11 януари 2018г. с участието на Skiller & Atash, TITA, Елица Тодорова, братя Пищолски и брейкденсърите от Pachoville Crew и Sofia City Breakers. Ето какво гласи поканата на Сдружение \"Бъдеще за община Банско\": Здравейте приятели на зимните спортове в България, Ние от сдружение „Бъдеще за община Банско“ ви каним на едно различно събитие на 11.01.2018г. в подкрепа на зимните спортове в България под надслов „Аз искам да карам ски в България“. Нека всеки, който обича ските и иска децата ни да карат ски и сноуборд в добри условия в България, излезе да се забавляваме в подкрепа на нашия любим спорт. На 11.01.2018г. шествието ще започне в 18 ч. от ъгъла на бул. \"Патриарх Евтимий\" и бул. \"Витоша\" и ще продължи в посока Министерски съвет до площад \"Александър Невски\", където ще прерастне в концерт. През цялото време DJ Sprite ще се грижи за доброто настроение на участниците в компанията на световния шампион по бийтбокс Skiller & Atesh и брейкденсърите от Pachoville Crew и Sofia City Breakers. Озвучаването ще се осъществи с уникален парти джип Хамър. Около 19ч. се очаква шествието да достигне крайната си цел- площад Александър Невски, където ще започне концертът. За добрия дух на феновете на ските и сноуборда ще се погрижат Елица Тодорова, братя Пищолски и Тита, заедно с Skiller & Atesh, DJ Sprite и брейкденсърите от Pachoville Crew и Sofia City Breakers Каним и всички софиянци, които обичат да карат ски на Витоша и не искат лифтовете на ски зона „Алеко“ да са от детството им, да се присъденият към шествието и концерта. Събитието се подкрепя от скиори и сноубордисти от всички зимни центрове в страната. Цялото мероприятие е в подкрепа на правителственото решение за развитие на зимния туризъм и се финансира изцяло, включително и концерта от Сдружение \"Бъдеще за община Банско\".", "date": "2018.01.09", "title": "11 януари е денят! Шествие, хепънинг и концерт в София в подкрепа на зимния туризъм"}
{"url": "http://pik.bg/%D0%BB%D1%83%D0%B4%D0%B8-%D0%BC%D0%BB%D0%B0%D0%B4%D0%B8-%D0%B1%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D1%81%D0%B5-%D1%81%D1%8A%D0%B1%D0%BB%D0%B5%D1%87%D0%B5-%D0%BD%D0%B0-%D0%BE%D1%81%D1%82%D1%80%D0%BE%D0%B2-%D0%BF%D1%83%D0%BA%D0%B5%D1%82-%D0%B2%D0%B8%D0%B6%D1%82%D0%B5-%D0%B7%D0%B0%D1%89%D0%BE-%D0%B8-%D1%81-%D0%BA%D0%BE%D0%B3%D0%BE-%D1%84%D0%BE%D0%BB%D0%BA-%D0%B4%D0%B8%D0%B2%D0%B0%D1%82%D0%B0--news718238.html", "text": "С екзотична снимка зарадва феновете си в социалните мрежи Преслава! Рано-рано тази сутрин звездата на \"Пайнер\" ги изненада с екзотична снимка от Тайланд. Кадърът е направен сред зеленинаната на един от най-скъпите ризорти на остров Пукет - \"Анантара\". \"Животът не е това, което си изживял, а това, което ти предстои. Дори когато си мислиш, че си видял всичко\", гласи текстът към снимката. Преслава позира по цял бански, сякаш умишлено, за да опровергае за сетен път плъзналите слухове, че с приятеля й Павел очакват дете. Те тръгнаха още в началото на ноември, като по онова време певицата беше уж \"бременна\" в третия месец. Ако това е така, значи, че в момента Преси би следвало да бъде в петия месец и да има видима промяна в корема й. От снимката обаче не личи това да е така... Ризортът, който Преслава е избрала за своята зимна почивка, наистина е едно от райските кътчета на Пукет. Звездата обитава вила с балкон, която е сред екзотична растителност. Сутрин певицата си има естествен будилник - птичките, с които да се надпява. И докато всички се питат дали Преслава е на Пукет в компанията на Павел, ПИК проучи въпроса. Поводът за далечното пътешествие е именно Лазаров. Здравенякът имаше рожден ден в неделя и двамата с фолк дивата са решили да го полеят далеч от София, а и да си починат, необезпокоявани от фенове и папараци. Това е първата почивка на Преслава от лятото насам. Есенните месеци звездата работи яко, особено през септември, когато обиколи САЩ и Канада. Добричлийката се радваше на огромен интерес от страна на нашите сънародници зад Океана. Организаторите на \"Preslava USA & Canada Tour 2017\" не скриха суперлативите си към фолк звездата на \"Пайнер\", чийто изяви предизвикаха незабравили емоциите сред публиката.", "date": "2018.01.09", "title": "ЛУДИ МЛАДИ! \"Бременната\" Преслава се съблече на остров Пукет! Вижте защо и с кого фолк дивата палува в Тайланд (СНИМКИ)"}
{"url": "http://pik.bg/%D0%BA%D1%80%D0%B5%D0%BC%D1%8A%D0%BB-%D0%BA%D0%B0%D0%B7%D0%B0-%D0%B1%D1%80%D0%B0%D0%B2%D0%BE-%D0%BD%D0%B0-%D0%B2%D1%8A%D0%B7%D0%BE%D0%B1%D0%BD%D0%BE%D0%B2%D0%B5%D0%BD%D0%B8%D1%8F-%D0%B4%D0%B8%D0%B0%D0%BB%D0%BE%D0%B3-%D0%BC%D0%B5%D0%B6%D0%B4%D1%83-%D1%81%D0%B5%D0%B2%D0%B5%D1%80%D0%BD%D0%B0-%D0%B8-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-news718231.html", "text": "ТАСС, цитирана от \"Фокус\". Прессекретарят на Кремъл Дмитрий Песков, коментирайки първия кръг на диалога по нормализацията на отношенията между Сеул и Пхенян заяви, че руското правителство го приветства, защото така може да се разсее напрежението на Корейския полуостров, предава „Приветстваме пряката и непосредствена връзка между представителите на двете корейски държави. Смятаме, че само така може да се достигне до разсейване на напрежението на Корейския полуостров и това е именно диалогът, за който последователно настояваше ръководството на Русия“, заяви Песков. Той напомни, че президентът на Русия Владимир Путин нееднократно се е изказвал в полза на създаването на необходимите условия за възобновяването на връзката, а също така „за необходимостта да се въздържат от действия, мерки и заявления, които да попречат на това“. Първият кръг на преговорите за нормализирането на отношенията между Северна и Южна Корея започна във вторник сутринта. Основна тема на първите от декември 2015 г. насам междукорейски преговори станаха нормализирането на отношенията между Сеул и Пхенян, както и възможното участие на севернокорейски атлети на Олимпийските игри в южнокорейския град Пьончан.", "date": "2018.01.09", "title": "Кремъл каза \"Браво\" на възобновения диалог между Северна и Южна Корея"}
{"url": "http://pik.bg/%D1%82%D1%80%D1%8A%D0%B3%D0%B2%D0%B0%D1%82-%D0%BF%D1%80%D0%BE%D0%B2%D0%B5%D1%80%D0%BA%D0%B8-%D0%B2-%D0%B1%D0%BE%D0%BB%D0%BD%D0%B8%D1%86%D0%B8%D1%82%D0%B5-%D0%B7%D0%B0-%D1%84%D0%B0%D0%BB%D1%88%D0%B8%D0%B2-%D1%89%D0%B0%D1%82-news718245.html", "text": "Предстоят проверки във всички лечебни заведения, за които има информация за поддържане на фалшив щат. Това каза пред журналисти министърът на здравеопазването Кирил Ананиев. Министър Ананиев откри реновирана Послеродова клиника в \"Майчин дом\". На много места, включително и в държавни болници, е било установено, че персоналът, който трябва да работи там - лекари и сестри, не са на работното си място, каза още министър Ананиев в отговор на въпрос, свързан с твърдение, че определени болници лъжат за наличие на определен брой персонал. Министър Ананиев каза още, че в някои от медицинските стандарти има изисквания, които вече не отговарят на времето и състоянието на системата и предстои с Българския лекарски съюз те да бъдат обсъдени. Безспорно държавата може да помогне на общинските болници, каза още той и припомни, че в края на миналата година беше изготвен доклад за състоянието на болниците. Направен е и анализ на финансовото състояние на общинските болници. Държавата може да подпомогне, но където е необходимо, общинските болници трябва да бъдат преструктурирани, допълни министър Ананиев. Дали тези лечебни заведения ще бъдат преструктурирани зависи от решението на всяка община, каза още той и добави, че някои от общинските болници биха могли да се преструктурират в диагностично-консултативни центрове с 10 до 20 легла. Той увери, че няма да бъдат закривани общински болници.", "date": "2018.01.09", "title": "Тръгват проверки в болниците за фалшив щат"}
{"url": "http://pik.bg/%D0%B0%D0%B7%D0%B5%D1%80%D1%81%D0%BA%D0%B8-%D0%BA%D0%BE%D0%BC%D0%BF%D0%B0%D0%BD%D0%B8%D0%B8-%D1%81%D0%B5-%D0%B2%D0%BA%D0%BB%D1%8E%D1%87%D0%B2%D0%B0%D1%82-%D0%B2-%D0%B3%D0%B0%D0%B7%D0%B8%D1%84%D0%B8%D0%BA%D0%B0%D1%86%D0%B8%D1%8F%D1%82%D0%B0-%D1%83-%D0%BD%D0%B0%D1%81-news718248.html", "text": "Президентът Румен Радев проведе телефонен разговор с държавния глава на Азербайджан Илхам Алиев по повод предстоящото откриване на директна самолетна линия София-Баку, съобщиха от \"Дондуков\" 2. Пряката въздушна връзка между двете столици беше договорена по време на официалното посещение на българския държавен глава в Азербайджан през октомври миналата година. „Благодаря ви за положените усилия и политическа воля за бързото откриване на самолетната линия, която обсъдихме по време на съвместната ни среща в Баку“, заяви Румен Радев. Двамата президенти са изразили увереност, че пряката въздушна линия между България и Азербайджан ще донесе не само икономически ползи за двете страни и ще развие туристическите и бизнес връзки, но и ще насърчи двустранното сътрудничество. Румен Радев и Илхам Алиев са обсъдили и възможността азерски компании да участват в газификация на домакинства у нас. Интересът на местния бизнес беше заявен от президента Алиев още през октомври с оглед на ниското ниво на газификация на домовете в България. „Работим в тази насока и очакваме специалисти от вашата страна, за да обсъдим темата на експертно ниво“, заяви президентът Радев. Българският държавен глава отново потвърди подкрепата на страната ни за изграждането на Южния газов коридор, в реализацията на който Азербайджан има ключова роля. „Този проект има важно значение не само за България, но и за енергийната диверсификация на Европа“, посочи Румен Радев.", "date": "2018.01.09", "title": "Азерски компании се включват в газификацията у нас"}
{"url": "http://pik.bg/%D1%81%D0%B5%D1%83%D0%BB-%D0%B8-%D0%BF%D1%85%D0%B5%D0%BD%D1%8F%D0%BD-%D1%81%D0%B5-%D1%80%D0%B0%D0%B7%D0%B1%D1%80%D0%B0%D1%85%D0%B0-%D0%B4%D0%B0-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D1%8F%D1%82-%D0%B2%D0%BE%D0%B5%D0%BD%D0%BD%D0%B0%D1%82%D0%B0-%D0%B3%D0%BE%D1%80%D0%B5%D1%89%D0%B0-%D0%BB%D0%B8%D0%BD%D0%B8%D1%8F-news718240.html", "text": ". „Северна Корея съобщи по време на първите преговори с нас за последните две години, че връзката в западната част на границата отново е задействана“, съобщи заместник-министърът на обединението на Южна Корея Чун Хе-сун. „Съответно и нашата страна реши да започне употребата на военната телефонна линия“, допълни той. Според южнокорейски заместник-министър правителствата в Сеул и в Пхенян са се разбрали да възстановят военната гореща линия помежду си. Това се случва по-малко от седмица, след като гражданската трансгранична телефонна връзка между тях бе възстановена, предава Франс прес", "date": "2018.01.09", "title": "Сеул и Пхенян се разбраха да възстановят военната гореща линия"}
{"url": "http://pik.bg/%D0%BB%D0%B8%D0%B4%D0%B5%D1%80-%D0%BD%D0%B0-%D1%85%D0%B0%D0%BC%D0%B0%D1%81-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D0%BB%D0%B5%D0%B4-%D0%B8%D0%B7%D1%81%D1%82%D1%80%D0%B5%D0%BB-%D0%B2-%D0%B3%D0%BB%D0%B0%D0%B2%D0%B0%D1%82%D0%B0-news718269.html", "text": "Високопоставен член на „Хамас“ е бил прострелян в главата в Ивицата Газа и е настанен в болница в критично състояние, предава  \"Франс прес\", цитиран от \"Фокус\". Прессекретарят на „Хамас“ Фаузи Бархум съобщи, че Имад ал Алами, бивш член на изпълнителния съвет на организацията, е бил прострелян, \"докато е инспектирал личното си оръжие в дома си и в момента е в критично състояние“. Медицински източник съобщи, че Ал Алами е закаран в болницата. Няма независимо потвърждение на детайлите около инцидента.", "date": "2018.01.09", "title": "Лидер на \"Хамас\" бере душа в болница след изстрел в главата"}
{"url": "http://pik.bg/%D0%B2%D0%B8%D0%B6%D0%B4%D0%B0%D0%BB%D0%B8-%D0%BB%D0%B8-%D1%81%D1%82%D0%B5-%D1%82%D0%B0%D0%B7%D0%B8-%D0%B6%D0%B5%D0%BD%D0%B0-%D1%82%D1%8A%D1%80%D1%81%D1%8F%D1%82-%D0%B5%D0%BB%D0%B5%D0%BD%D0%B0-%D0%BF%D0%BE%D0%B4-%D0%B4%D1%8A%D1%80%D0%B2%D0%BE-%D0%B8-%D0%BA%D0%B0%D0%BC%D1%8A%D0%BA-news718223.html", "text": "Столичната дирекция на полицията издирва 43-годишна жена, която е в неизвестност от близо месец. Елена Димитрова Димитрова е напуснала дома си на 19 декември миналата година и оттогава от нея няма и следа, съобщиха от пресцентъра на МВР. Жената е висока около 160 см, с кафеви очи, черна, дълга до раменете коса. Била е облечена в оранжево яке, сив панталон, обута в тъмно кафяви ботуши. Умоляват се всички, които могат да дадат информация за издирваната Елена, да се обадят на тел.112, тел. 02/ 9821260, 02/ 9821290, 02/ 9821179 или в най-близкото поделение на МВР.", "date": "2018.01.09", "title": "Виждали ли сте тази жена? Търсят Елена под дърво и камък"}
{"url": "http://pik.bg/%D0%B5%D1%82%D0%BE-%D0%BA%D1%8A%D0%B4%D0%B5-%D0%B5-%D0%B3%D1%80%D0%B8%D1%88%D0%BE-%D1%81%D0%BD%D0%B8%D0%BC%D0%BA%D0%B8-news718195.html", "text": "Григор Димитров вече е в Мелбърн, където следващата седмица стартира участието си на Аустрелиън Оупън. Местонахождението му преди няколко часа разкри колегата му Александър Зверев, с когото пътуваха заедно от Сидни. Двамата участваха в демонстративен шоу мач, но вече превключиха в режим на подготовка за сериозните битки.", "date": "2018.01.09", "title": "Ето къде е Гришо (СНИМКИ)"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%86%D1%80%D1%83-%D0%B8-%D1%84%D0%B1%D1%80-%D0%B2%D0%BE%D0%B4%D1%8F%D1%82-%D1%83%D1%81%D0%B8%D0%BB%D0%B8%D1%8F-%D0%B4%D0%B0-%D0%BF%D0%BE%D0%B4%D0%BA%D0%BE%D0%BF%D0%B0%D1%8F%D1%82-%D0%BF%D0%BE%D0%B7%D0%B8%D1%86%D0%B8%D0%B8%D1%82%D0%B5-%D0%BD%D0%B0-%D0%B0%D0%BD%D0%BA%D0%B0%D1%80%D0%B0-news718249.html", "text": "Президентът на Турция Реджеп Тайип Ердоган осъди случаят срещу турския банкер Мехмет Атила като „опит за политически преврат“ и белег, че ЦРУ и ФБР водят усилия да подкопаят позициите на Анкара, предава Ройтерс, цитиран от \"Фокус\". Съдът в САЩ миналата седмица осъди служителя на турската „Халкбанк“ за това, че заобикаля санкциите срещу Иран, допълнително обтягайки с присъдата си отношенията между двете страни членки на НАТО. По време на свое обръщение в турския парламент Ердоган заяви, че ЦРУ, ФБР и кръгът хора около базирания в САЩ турски духовник Фетхуллах Гюлен, обвиняван, че стои зад опита за преврат в Турция от 2016 г., заедно използват случая, за да навредят на Анкара.", "date": "2018.01.09", "title": "Ердоган: ЦРУ и ФБР водят усилия да подкопаят позициите на Анкара"}
{"url": "http://pik.bg/%D1%88%D0%B0%D0%BD%D1%82%D0%B0%D0%B2%D0%BE-%D1%8E%D1%8A%D0%BD-%D0%BC%D0%B0%D0%BA%D0%B3%D1%80%D0%B5%D0%B3%D1%8A%D1%80-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B8-%D0%BD%D0%B0-%D0%B6%D0%B5%D0%BD%D0%B0-%D1%81%D0%B8-%D0%B8-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0%D1%82%D0%B0-%D0%B2-%D1%80%D0%B5%D1%87%D1%82%D0%B0-%D0%BD%D0%B0-%D0%B7%D0%BB%D0%B0%D1%82%D0%BD%D0%B8%D1%8F-%D0%B3%D0%BB%D0%BE%D0%B1%D1%83%D1%81-news718281.html", "text": "Актьорът Юън Макгрегър удиви публиката на наградите \"Златен Глобус\", след като благодари за подкрепата на съпругата и любовницата си в една и съща реч! 46-годишният актьор бе отличен за ролята си в сериала \"Fargo\". От сцената той първоначално благодари на съпругата си Ив, с която имаха дългогодишен брак: \"Тя бе до мен 22 години, както и на нашите 4 деца Клара, Ештер, Джамаян и Анук\". След това той отдаде дължимото и на своята колежка от \"Fargo\" Мери-Елизабет Уинстед. Двамата играят двойка в сериала, а чувствата им се пренесоха и в реалния живот през последната година. След речта на Макгрегър коментарите в \"Тиутър\" бяха безпощадни. \"Да благодариш на съпругата си и на жената, с която си й изневерил, това май се случва за първи път в реч\" и \"Юън Макгрегър използва речта си, за да благодари на жена си и на любовницата си ... доста шантаво\", гласяха само част от тях. Връзката между Макгрегър и новата му изгора стана явна през октомври миналата година, когато папараци ги засякоха заедно, отбелязва \"Уоман.бг\".", "date": "2018.01.09", "title": "ШАНТАВО! Юън Макгрегър благодари на жена си и любовницата в речта на \"Златния Глобус\""}
{"url": "http://pik.bg/%D0%BD%D0%B5%D0%BF%D1%8A%D0%BB%D0%BD%D0%BE%D0%BB%D0%B5%D1%82%D0%BD%D0%B8%D1%82%D0%B5-%D1%80%D0%BE%D0%B4%D0%B8%D0%BB%D0%BA%D0%B8-%D1%81%D0%B5-%D1%83%D0%B2%D0%B5%D0%BB%D0%B8%D1%87%D0%B8%D1%85%D0%B0-%D0%B4%D0%B2%D0%BE%D0%B9%D0%BD%D0%BE-news718192.html", "text": "Двойно се е увеличил броят на непълнолетните родилки в София и големите градове на страната през последните три години, пише \"Монитор\". От 46 момичета под 18-годишна възраст, които са се сдобили с рожби преди три години в Университетската акушеро-гинекологична болница \"Майчин дом\", през миналата година броят достига 84. Това съобщи главният експерт по социални въпроси в болницата Екатерина Христова и уточни, че приоритетно тези бременни се наблюдават в университетската болница, тъй като предвид възрастта са предимно рискови бременности. Сред родитилет там има и 17 годишно момиче, което се сдобило с трети наследник. Само две от тях са оставили децата си за осиновяване.", "date": "2018.01.09", "title": "Непълнолетните родилки се увеличиха двойно"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%BE%D1%82%D0%BA%D1%80%D0%B8%D1%85%D0%B0-%D1%81%D1%82%D0%B0%D1%82%D1%83%D0%B5%D1%82%D0%BA%D0%B0-%D0%BD%D0%B0-%D0%B8%D1%81%D1%83%D1%81-%D1%85%D1%80%D0%B8%D1%81%D1%82%D0%BE%D1%81-%D0%BD%D0%B0-%D0%BC%D0%B0%D1%80%D1%81-%D1%81%D0%BD%D0%B8%D0%BC%D0%BA%D0%B8-news718194.html", "text": "Уфолог намери статуетка на Исус Христос на Марс, съобщава esoreiter.ru. Скот Уоринг съзрял образа на Божия син от снимка, изпратена от марсохода „Кюриосити“ на 4 декември 2017 г. Находката е с кодово название Sol 01923. „Статуетката е висока около 40 сантиметра. Добре е запазена. Това е доказателство, че на другите планети има милиони цивилизации, а представителите им също вярват в Твореца и Неговия син, който се е жертвал, за да спаси всички живи същества във Вселената“ коментира Уоринг.", "date": "2018.01.09", "title": "МИСТЕРИЯ! Откриха статуетка на Исус Христос на Марс (СНИМКИ)"}
{"url": "http://pik.bg/%D0%BA%D0%B8%D0%BF%D1%8A%D1%80-%D0%B8-%D0%B3%D1%8A%D1%80%D1%86%D0%B8%D1%8F-%D1%89%D0%B5-%D0%BF%D1%80%D0%BE%D0%B8%D0%B7%D0%B2%D0%B5%D0%B6%D0%B4%D0%B0%D1%82-%D0%B7%D0%B0%D0%B5%D0%B4%D0%BD%D0%BE-%D0%BE%D1%80%D1%8A%D0%B6%D0%B8%D0%B5-news718229.html", "text": "Cyprus Mail, цитиран от \"Фокус\". Кипър и Гърция обсъдиха възможностите за сътрудничеството в оръжейната индустрия в рамките на Европейското сътрудничество в областта на отбраната („Pesco“), пише Министърът на отбраната на Кипър Христофорос Фокаидес и заместник-министърът на отбраната на Гърция Димитрис Вицас проведоха преговори, след които обявиха, че Кипър се интересува от производството на продукция с двойна употреба, която да се използва и за военни, и за невоенни цели. Фокаидес съобщи, че страната му се стреми да увеличи разходите си за отбрана но 2% от БВП както е според целите, поставени от Европейското сътрудничество в областта на отбраната. Кипърският министър съобщи, че редицата препятствия пред производството на военно оборудване в Кипър се вдигат чрез „Pesco“, което според него е важно развитие на положението. След събитията от 1974 г. с разделянето на острова Кипър не може да си набавя оръжие от САЩ и Европа. Американското ембарго бе вдигнато през 2015 г. но само за отбранително оръжие. Кипър през годините купува оръжие от Гърция, Русия и Франция. На свой ред Вицас заяви, че сътрудничеството между Атина и Никозия е тласкано напред постоянно и допълни, че срещата му с кипърския министър на отбраната съдейства за това. Обръщайки внимание на Европейското сътрудничество в областта на отбраната, той заяви, че двете страни възнамеряват да включат местните отбранителни индустрии в рамките на ЕС, заедно с останалите големи производители на въоръжение в Европа.", "date": "2018.01.09", "title": "Кипър и Гърция ще произвеждат заедно оръжие"}
{"url": "http://pik.bg/%D0%BA%D1%80%D0%B8%D1%81%D0%BA%D0%BE-%D0%BE%D0%B1%D1%8F%D0%B2%D0%B8-%D0%B4%D0%B0%D1%82%D0%B8%D1%82%D0%B5-%D0%BD%D0%B0-%D1%82%D1%83%D1%80%D0%BD%D0%B5%D1%82%D0%BE-%D1%81%D0%B8-%D0%B2-%D1%81%D0%B0%D1%89-news718226.html", "text": "Криско обяви датите на турнето си в САЩ и Канада. Хитмейкърът от Габрово вече стяга куфарите за страната на неограничените възможности, в която му предстоят общо седем концерта. Турнето на изпълнителя на \"Лош или добър\" започва от Чикаго на 27 януари. В последния ден от месеца Криско ще се вихри в столицата на хазарта - Лас Вегас. На 2 февруари габровецът ще пее пред българите в Атланта, а на следващата вечер - пред общността ни в Торонто. След това участие му предстои петдневна пауза, която най-вероятно Криско е договорил с организаторите, за да може да разгледа някои местни забележителности. Още повече, че най-вероятно компания по време на турнето ще му прави танцьорката Цветелина Петрова. Турът на Криско продължава с концерт в Ню Йорк на 9 февруари, в Чикаго на 10-ти и завършва на 11.02 в Маями.", "date": "2018.01.09", "title": "Криско обяви датите на турнето си в САЩ"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B5%D0%BA%D1%81%D0%BF%D0%B5%D1%80%D1%82%D1%8A%D1%82-%D1%81%D0%BB%D0%B0%D0%B2%D1%87%D0%BE-%D0%B2%D0%B5%D0%BB%D0%BA%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA%D0%B2%D0%BE-%D0%BE%D1%81%D1%82%D0%B0%D0%BD%D0%B0-%D1%81%D0%BA%D1%80%D0%B8%D1%82%D0%BE-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%B2-%D0%BD%D0%BE%D0%B2%D0%B8--news717891.html", "text": "- Аз сега още нищо не мога да кажа. Още се се работи по случая. Някой трябва да докаже, че наистина Росен Ангелов се е самоубил. - Хората винаги търсят пикантерията, загадъчното. Не бих се учудил от такава развръзка. До самоубийство могат да стигнат хора и с най-желязна психика. Въпросът е какво се е случило. Дали наистина е имало толкова силна емоционална любовна връзка между него и жената. Има обаче нещо много по-важно, което аз не чух никой да коментира. Как така следовото куче не откри мястото, където беше намерен трупът на Ангелов, след като то заведе криминалистите до къщата, където той е пребивавал, тренирал е, гледал телевизия. Двете отстоят само на 500 м. По горещи следи откриването му е безпроблемно. За мене остава напълно неразкрит този проблем. Никой не зададе този въпрос, никой и не коментира този факт. - Ние имаме много добри следователи и криминалисти. Но трябва да бъдат оставени да си вършат спокойно работата. Доста силни сме в криминалистиката, но не и в оперативното издирване. Затова има толкова много престъпници, които се разхождат на свобода. - Не смятам, че той е имал толкова голям информационен ресурс, че да бъде използван като агент. Той се е криел. Тази версия не ми изглежда сериозна. - Да, категорично. Зависи от психическото му състояние. Може да е разбрал, че не може да се измъкне и затова да е решил да се самоубие. - Още никой не е казал точно какво се е случило. Явно, че или се е боял, че някой го е видял или пък че знае кой е каква връзка има с жената. Или пък е изпаднал в такава ярост, че тя го е заслепила. Самият факт, че бащата се е обадил на сина си, значи, че е имало проблем. Дали отстъствието на жената го е разтревожило, дали мисълта с кого е тя, или пък, че кучето се е върнало само... Само можем да гадаем. От разкази на свидетели стана ясно, че Росен Ангелов силно е обичал Кети. - Не е странно това. Ако заглушителят е самоделен и трудно е можел да се отдели. А може и Ангелов просто да не е искал да се разбере, че се е застрелял. - Възможно е. Не винаги убийците са смели хора. Доказано е, че в обикновения си живот те са страхливи. За самия Ангелов в харектеристиката му от затвора се казва, че е бил сприхав и избухлив. Но когато се стигнало до пряка схватка, се уплашил. - Убийството се случи около празниците. Току-що започна европредседателството ни. Всички бяха притеснени от евентуална негативна реакция. Да не се създаде в очите на останалия свят впечтление за дестабилизация в нашата страна. Интересът беше много голям. За това се даде толкова много информация. Макар че това наистина би могло да попречи на разследването.", "date": "2018.01.09", "title": " ЕКСКЛУЗИВНО В ПИК! Експертът Славчо Велков разкри какво остана скрито за убийството в Нови Искър, самоубил ли се е наистина Росен Ангелов и защо"}
{"url": "http://pik.bg/%D1%81%D0%BE%D1%86%D0%B4%D0%B5%D0%BF%D1%83%D1%82%D0%B0%D1%82-%D0%B8%D1%81%D0%BA%D0%B0-%D0%B8%D0%B7%D1%81%D0%BB%D1%83%D1%88%D0%B2%D0%B0%D0%BD%D0%B5-%D0%BD%D0%B0-%D0%B8%D0%BD%D1%81%D1%82%D0%B8%D1%82%D1%83%D1%86%D0%B8%D0%B8%D1%82%D0%B5-%D0%B7%D0%B0-%D0%B6%D0%B5%D1%81%D1%82%D0%BE%D0%BA%D0%B8%D1%82%D0%B5-%D1%83%D0%B1%D0%B8%D0%B9%D1%81%D1%82%D0%B2%D0%B0-news718197.html", "text": "Соцдепутатът Красимир Янков иска изслушване пред вътрешната парламентарна комисия на отговорните институции заради зачестилите показни убийства. Янков, който е член на комисията, ще направи това предложение на заседанието на парламентарната група на \"БСП за България\" утре. Той е категоричен, че за това отговорност носи вътрешният министър Валентин Радев. \"Натрупаният огромен брой неразкрити тежки криминални престъпления, брутални и показни убийства изискват спешни и категорични мерки, началото на които трябва да е изслушване на отговорните представители на МВР, Националното следствие и прокуратурата от Комисията по вътрешна сигурност и обществен ред на НС. При необходимост, която ще бъде установена при това изслушване, за оптимизиране ефективността в борбата с престъпността трябва да бъдат предприети и промени в законовите уредби\", е позицията на депутата от БСП. Според Янков нарастващото недоверие на обществото за способността на призваните органи да се справят със създалата се обстановка изисква по-активен парламентарен контрол върху политическото ръководство на МВР, защото то носи отговорността за състоянието на системата.", "date": "2018.01.09", "title": "Соцдепутат иска изслушване на институциите за жестоките убийства"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D1%88%D0%B5%D1%81%D1%82%D0%BE%D1%80%D0%BD%D0%B8%D1%8F%D1%82-%D1%83%D0%B1%D0%B8%D0%B5%D1%86-%D1%80%D0%BE%D1%81%D0%B5%D0%BD-%D0%B0%D0%BD%D0%B3%D0%B5%D0%BB%D0%BE%D0%B2-%D0%BF%D1%83%D1%81%D0%BD%D0%B0%D1%82-%D1%81-%D0%BC%D1%8F%D1%80%D0%BA%D0%B0-%D0%BF%D0%BE%D0%B4%D0%BF%D0%B8%D1%81%D0%BA%D0%B0-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-news718243.html", "text": "На 12 февруари 2007 година в същото село, Ангелов е задържан от двама полицаи в момента, в който извършва блудство с малолетно момиче. На следващия ден - 13 февруари, разследващите органи установяват, че Ангелов два пъти е бил осъждан - веднъж за кражба и втори път за изнасилване. \"Правен свят\" получи достъп до всички материали по делото, които се съхраняват в Софийския окръжен съд. От тях е видно, че на 13 февруари 2007 година дознател Бойка Асенова от полицейското управление в Своге налага на Ангелов мярка за неотклонение \"подписка\". На 11 октомври 2007 година в 09:22 часа дознателят потвърждава същата мярка, за което Ангелов собственоръчно се подписва. Дознанието срещу педофила е приключено и той е предаден на съд, а повдигнатото срещу него обвинение предвижда \"лишаване от свобода\" от 5 до 20 години. Обвинителният акт е подписан от прокурор Даниела Врачева, като въпреки тежестта на обвинението, искане за изменение на мярката за неотклонение не е правено. Първото заседание пред Софийския окръжен съд е насрочено за 12 септември 2008 година, на което обвиняемият не се явява и това дава повод за отлагане на делото за 19 ноември. Росен Ангелов отново не се явява. Адвокатът на подсъдимия Цветелина Иванова представя болничен лист, че Ангелов е с \"изкълчване на глезена на десния крак\", което става повод за поредното отлагане. На това съдебно заседание за първи и последен път в хода на целия процес срещу Ангелов, има искане за изменение на мярката му за неотклонение от \"подписка\" в \"задържане под стража\". Съдия Калинка Георгиева отхвърля искането на прокурор Даниела Врачева и налага глоба на подсъдимия в размер на 500 лева. На следващото съдебно заседание - 21 януари 2009 година, Ангелов вече се явява пред съда. На едно от следващите разглеждания на делото, педофилът отново не се явява по медицински причини, като този път диагнозата е \"хипертония\". Очаквано Росен Ангелов обжалва присъдата си пред Софийския апелативен съд. На 10 юли 2009 година САС, в състав Иво Вапцаров, Красимир Шекерджиев и Невена Грозева, потвърждава присъдата. Прокуратурата не е изискала промяна на мярката за неотклонение, съдът също не я поставя под въпрос и осъденият вече на две инстанции Росен Ангелов остава с мярка за неотклонение - \"подписка\". На 16 ноември 2009 година пред Върховния касационен съд се провежда заседание по жалбата на Ангелов, подадена чрез адвокат Цветелина Иванова, срещу потвърдената от САС присъда от 8 години затвор. Ангелов и защитничката му не се явяват. Окончателната присъда е произнесена от върховните съдии Савка Стоянова, Юрий Кръстев и Жанина Начева на 22 декември 2009 година. От този момент до 7 януари 2018 година \"Горския човек\" е в неизвестност за правосъдието, което вече образува две нови дела - за шесторното убийство в Нови Искър и за самоубийство. \"Подписка\" - тази мярка за неотклонение на Росен Ангелов му позволява през 2009 година да се укрие от правоохранителните органи и въпреки постановената на три съдебни инстанции присъда от 8 години затвор за блудство с 11-годишно момиче, той да не я изтърпи, съобщава \"Правен свят\". Тялото на сочения за убиец на шестима души на Нова година в Нови Искър, беше открито в неделя в изоставена постройка край село Луково. По първата присъда е реабилитиран по право, а по втората условно предсрочно освободен. След като изтича 24-часовият срок на полицейския арест, Росен Ангелов е освободен. Наложена му е най-леката мярка за неотклонение - \"подписка\". На 13 май 2009 година Росен Ангелов е осъден от съдия Калинка Георгиева на осем години лишаване от свобода. Съдът обаче не изменя мярката му за неотклонение и тя остава  - \"подписка\". Само ден преди заседанието на САС, насрочено за 24 юни 2009 година, Ангелов отново си изкарва болничен лист, в който е поставена диагноза \"увреждане на прешлените в областта на пояса\".", "date": "2018.01.09", "title": "СКАНДАЛНО! Шесторният убиец Росен Ангелов пуснат с мярка \"Подписка\" (ДОКУМЕНТИ)"}
{"url": "http://pik.bg/%D0%B4%D0%BE%D0%B1%D1%80%D0%B8-%D0%B4%D0%BD%D0%B8-%D0%BB%D0%BE%D1%88%D0%B8-%D0%B4%D0%BD%D0%B8-%D1%89%D0%B5-%D1%81%D0%B5-%D0%B1%D0%BE%D1%80%D0%B8-%D0%B7%D0%B0-%D0%BD%D0%B0%D0%B3%D1%80%D0%B0%D0%B4%D0%B0%D1%82%D0%B0-%D0%B1%D0%B8%D1%81%D0%B5%D1%80%D1%87%D0%B5-%D0%B2%D1%8A%D0%BB%D1%88%D0%B5%D0%B1%D0%BD%D0%BE-news718217.html", "text": "Романът „Добри дни, лоши дни“ ще се бори за престижната национална награда за детскоюношеска литература . Конкурсът се провежда за шеста поредна година и се отличава с това, че журито са самите читатели. Книгите, номинирани от самите издателства, биват популяризирани в училища и библиотеки в цялата страна и децата и младежите дават своя вот за любимите си заглавия. „Бисерче вълшебно“ вече служи на много родители и учители като каталог на най-добрите заглавия за изминалата година. „Нашата цел е децата да четат повече и да се докоснат до най-хубавите книги. В това е ролята на издателствата, които сами им представят избрани свои заглавия. С конкурса подчертаваме, че детската литература не е нещо несериозно и второстепенно. Фокусираме вниманието на родителите върху това да дават свобода на избор на децата си и да ги подкрепят в желанието им да достигнат до книгите, които искат да прочетат“, каза Валентина Стоева от фондация „Детски книги“, организатор на литературната надпревара. Миналата година в гласуването са се включили над шест хиляди невръстни читатели. Повече от две хиляди библиотеки и над три хиляди учители са проводниците на информация за конкурса и за заглавията, от които може да се избира. Най-активни в гласуването през 2017-а са били децата и младежите от Русе, Силистра, Попово, София, Варна, с. Труд и Павликени. Те са избирали измежду повече от сто заглавия. Номинираните изданията са разпределени според възрастта на читателите, към които са насочени, в категориите „Откриватели“ (5-7 г.), „Изследователи“ (8-10 г.), „Мечтатели“ (11-13 г.), „Майстори“ (14-16 г.). Всяко училище, училищна библиотека, учител, директор може да се свърже с фондация \"Детски книги\" и да получи за определен срок \"Пътуващо сандъче\", което съдържа номинирани книги. Те могат да се заемат и да се четат от децата. Провеждат се и специални литературни срещи, на които учениците се запознават с нови книги и автори. Окончателният списък с номинираните тази година томове ще бъде обявен през февруари, а гласуването ще продължи до 22 април. Призът е с морална стойност, а на традиционната официална церемония победителите ще получат красива бронзова статуетка. Романът на Мелина Маркета (издание на „Милениум“) ще се състезава в последната възрастова категория - 14-16 години. Австралийската майсторка на перото, прочута със своите тийнейджърски книги, разказва изключително въздействаща история, изпълнена с тъга и изпитания, но и с обич, топлина и хумор. Тя представя един противоречив герой с пречупена съдба, който успява да се изправи и да се изгради отново. Това е роман за слабостта и силата, която ти дават, но и могат да ти отнемат най-близките ти хора. След всички понесени рани и изгорени мостове за главния герой Том Маккий идва време отново да открие пътя към дома, защото в семейството, приятелството и войната истината е една – никога не изоставяй бойните си другари. С логото на „Милениум“ на българския пазар можете да откриете още едно интригуващо заглавие на обичаната писателка - . Книгата е носител на Наградата на Съвета за детски книги на Австралия за роман на годината и Наградата на Американската библиотечна асоциация за най-добър тийнейджърски роман.", "date": "2018.01.09", "title": "\"Добри дни, лоши дни\" ще се бори за наградата \"Бисерче вълшебно\""}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%BF%D0%BE%D0%BA%D0%B0%D0%B7%D0%BD%D0%B8%D1%8F%D1%82-%D1%80%D0%B0%D0%B7%D1%81%D1%82%D1%80%D0%B5%D0%BB-%D0%BD%D0%B0-%D0%BF%D0%B5%D1%82%D1%8A%D1%80-%D1%85%D1%80%D0%B8%D1%81%D1%82%D0%BE%D0%B2-%D0%BF%D0%BE%D0%B4%D0%B3%D0%BE%D1%82%D0%B2%D0%B5%D0%BD-%D0%B2%D0%BD%D0%B8%D0%BC%D0%B0%D1%82%D0%B5%D0%BB%D0%BD%D0%BE-%D0%BA%D0%B8%D0%BB%D1%8A%D1%80%D0%B8%D1%82%D0%B5-%D1%80%D0%B0%D0%B7%D1%87%D0%B8%D1%81%D1%82-news718210.html", "text": "Показният разстрел на Петър Христов е извършен след старателна подготовка на терена за престъплението. През нощта на 8 срещу 9 януари на територията на района, където бизнесменът бе застрелян минути след 10.00 часа пред офиса му в столичния квартал \"Манастирски ливади\", са извършени множество дребни престъпления. Това разкриха пред ПИК отлично информирани източници от службите. В квартала са били нарязани гуми, много от колите са били със счупени стъкла, имало е множество дребни кражби и други хулигански прояви с цел на сутринта вниманието на органите на реда да бъде ангажирано с регистрирането на престъпленията по жалби на потърпевшите и огледи на мястото на инцидентите. Така в момента на стрелбата по Петър Христов служителите на МВР и дежурните патрулни екипи са били ангажирани с други случаи и концентрирани на други места, а не в района, на който е извършено наглото убийство посред бял ден. Експерти обясняват, че организираните престъпни групи обикновено предприемат такива действия за отвличане на вниманието на полицията и разследващите в случаи, когато подготвят сериозно престъпление, за да си гарантират, че случайното присъствие на органите на реда около мястото, на което са решили да извършат посегателството, няма да попречи на намеренията им. Фактът, че бизнесменът е убит пред офиса си в понеделник сутринта показва и това, че е бил следен дълго време, че навиците му са добре познати на престъпниците и, че са разполагали с актуална информация, че се намира в града, тъй като заради продължителните коледни и новогодишни празници би могъл дори да не е в България. Експертите са категорични, че извършителите на показния разстрел на Петър Христов са организирана престъпна група, в която може би влизат и действащи служители на органите за сигурност, както вече ПИК съобщи по повод отвличането на Адриан Златков. При разследването на този случай бе оповестена и версия, че престъплението може да е дело на група, наподобяваща \"Наглите\". При разследването на убийството бизнесмена също има версия, че то може да е свързано именно с разкриването на групата за отвличания, тъй като е завел при органите пряко обвързано с тях лице, дало важни показания, за да се стигне до организираната престъпна група. Концентрацията на тежки криминални престъпления през последните дни на миналата и първите на тази година дава достатъчно основания на анализаторите да смятат, че тази поредица е типично активно мероприятие на престъпния свят срещу легитимната власт в България и, че съвпадението на момента със старта на европредседателството изобщо не е избран случайно, а цели международното дискредитиране на управлението у нас. Това е и една от сериозните теми, които се обсъждат в момента на заседанието на Консултативния съвет за национална сигурност, на което по задължение присъства и вътрешният министър Валентин Радев, който ще бъде изслушан не само за мерките за сигурност на европейските ни партньори в София, но и за криминогенната обстановка в страната.", "date": "2018.01.09", "title": "РАЗКРИТИЕ НА ПИК! Показният разстрел на Петър Христов подготвен внимателно, килърите разчистили терена без полиция"}
{"url": "http://pik.bg/%D0%B3%D1%80%D1%8A%D1%86%D0%BA%D0%B8%D1%8F%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%BE%D1%82%D0%BD%D0%BE%D0%B2%D0%BE-%D0%B7%D0%B0%D1%82%D1%8F%D0%B3%D0%B0-%D0%BA%D0%BE%D0%BB%D0%B0%D0%BD%D0%B8%D1%82%D0%B5-news718204.html", "text": "Правителството в Атина днес внася за обсъждане в парламента законопроект с нови мерки за икономии, поискани от кредиторите в замяна на следващ транш от спасителните заеми за Гърция, съобщават изданията. Правителството в Атина днес внася за обсъждане в парламента законопроект с нови мерки за икономии, поискани от кредиторите в замяна на следващ транш от спасителните заеми за Гърция, съобщават изданията. Правителството в Атина днес внася за обсъждане в парламента законопроект с нови мерки за икономии, поискани от кредиторите в замяна на следващ транш от спасителните заеми за Гърция, съобщават изданията. В. \"Нафтемборики\" пише, че мерките са били вчера тема на телеконферентна връзка между представители на кабинета и институциите. Правителствен източник казал, че законопроектът е от близо 600 страници и съдържал общо 110 мерки, предписани от кредиторите. В. \"Катимерини\" определя мерките като \"главоболие\" за кабинета Ципрас, изтъквайки, че най-болезнени сред тях са тези за ускорено уреждане на проблема с необслужваните заеми и че за целта от правителството се иска да увеличи онлайн търговете за недвижимите имоти на длъжниците. Дълговете им се оценяват на близо сто милиарда евро. Друга мярка е свързана с промените в синдикалния закон, които предвиждат ограничения при свикването на стачки. Заложените в проекта регулации предвиждат стачки да се организират само при наличието на по-голямо синдикално мнозинство. За такова ще се смята гласувалите 50 плюс един членове на първоинстанционните браншови сдружения. Проектът включва още мерки за орязване на семейните надбавки и доходи, промени в трудовото законодателство, облекчени правила за уволняване на служители, регулации за свободните професии и други. По повод поредната доза рестрикции в.\"Естия\" алармира за задаващи се нови трудности пред кабинета. Мерките са условие за финализиране на третия пореден преглед на гръцката спасителна програма. По тях предстои да се произнесат и финансовите министри от еврозоната на срещата им на 22 януари. При одобрение Гърция ще получи своя следващ транш от заемите по спасителната програма. Възможно е сумата, която ще бъде преведена на Гърция, да надхвърля очакваните пет милиарда евро. В. \"Прото тема\" цитира германски издания, които изказват мнения, че Гърция е възможно да остане под надзора на кредиторите, докато не погаси и последния си заем. Мнението се споделя от в. \"Берлинер моргенпост\", който смята, че \"Гърция е много далеч от целта\" и че \"все още страната не е възвърнала доверието на инвеститорите\". Спирайки се на влизащите днес за обсъждане в парламента нови реформи икономическият в.\"Ханделсблат\" коментира, че \"предлаганите мерки ще засегнат най-вече избирателите на лявата партия СИРИЗА на Алексис Ципрас\". Освен промени на пазара на труда, \"има и регулации, свързани с \"лошите кредити\" на длъжници, които се бавят да погасят\". Германският канал RTL пита \"ще може ли Гърция тази година най-сетне да излезе от кризата\", като посочва, че в тази насока премиерът Ципрас е оптимист и вярва, че това ще се случи, но допълва, че предстои още \"много работа\" за вършене. От 2010 г. Гърция е получила три спасителни пакета, последният от които е в размер на 86 млрд. евро и срокът му изтича през август, припомня медията.", "date": "2018.01.09", "title": "Гръцкият парламент отново затяга коланите"}
{"url": "http://pik.bg/%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BF%D1%80%D0%B0%D1%89%D0%B0-%D1%81%D0%BF%D0%BE%D1%80%D1%82%D0%B8%D1%81%D1%82%D0%B8-%D0%BD%D0%B0-%D0%B7%D0%B8%D0%BC%D0%BD%D0%B8%D1%82%D0%B5-%D0%BE%D0%BB%D0%B8%D0%BC%D0%BF%D0%B8%D0%B9%D1%81%D0%BA%D0%B8-%D0%B8%D0%B3%D1%80%D0%B8-news718235.html", "text": "Северна Корея ще изпрати своя делегация на Зимните олимпийски игри през 2018 г., които ще се проведат в Южна Корея през февруари. Освен състезатели, севернокорейската делегация ще включва и зрители. Представителите на Северна Корея са заявили, че страната ще изпрати спортисти и делегация на високо ниво на игрите в южнокорейския град Пьончан. От Пхенян изявили желание за разрешаване на спорните въпроси на Корейския полуостров чрез диалог и преговори. Това се случи по време на първата среща на високо равнище между двете страни за последните две години, която се проведе в пограничното селище Панмунйом в Общата част на зоната за сигурност. Делегатите от Южна Корея са заявили, че е добре двете нации да излязат заедно под едно знаме при откриването на игрите. Направено е предложение и да се организира среща на разделените от войната през 50-те години семейства, по време на предстоящата скоро Лунна нова година, както и възобновяването на замразения военен диалог между Севера и Юга. Южна Корея е предложила участниците от двете страни да излязат заедно на церемонията за откриване на игрите. Засега не се съобщава дали Северът е отговорил положително. Последния път, когато Северна и Южна Корея излязоха заедно под флага на Корейския полуостров, беше по време на зимните олимпийски игри в Торино през 2006 г.", "date": "2018.01.09", "title": "Северна Корея праща спортисти на Зимните олимпийски игри"}
{"url": "http://pik.bg/%D0%B5%D1%81%D1%82%D0%BE%D0%BD%D0%B8%D1%8F-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D1%80%D1%83%D1%81%D0%B8%D1%8F-%D1%81%D0%B8%D0%BC%D1%83%D0%BB%D0%B8%D1%80%D0%B0-%D0%BC%D0%B0%D1%89%D0%B0%D0%B1%D0%BD%D0%B0-%D0%B2%D0%BE%D0%B9%D0%BD%D0%B0-%D1%81%D1%80%D0%B5%D1%89%D1%83-%D0%BD%D0%B0%D1%82%D0%BE-news718198.html", "text": ". Според командващия на естонските въоръжени сили ген. Рихо Терас по време на ученията си „Запад-2017“ от миналата есен Русия е симулирала мащабна война срещу НАТО, пише \"Балтик Таймс\" „Нека бъда ясен: с ученията си „Запад-2017“ Русия симулираше пълномащабна военна атака срещу НАТО. Те не бяха насочени единствено към Балтийските републики, а бяха мащабна серия от маневри, разпростиращи се от Черно до Балтийско море. Мащабът и обемът на ученията бяха по-големи от официално обявените“, заяви ген. Терас. През декември източници от НАТО съобщиха пред германското издание „Билд“, че по време на учението са били отработени завземането на Балтийските републики и Беларус, както и „шокова кампания“ срещу западноевропейските страни от Алианса като Германия и Холандия, но също така и срещу Полша, Норвегия и необвързаните Финландия и Швеция. По-рано генералният секретар на НАТО Йенс Столтенберг заяви, че мащабът и географският обхват на „Запад-2017“ значително са надхвърлили това, което Русия по-рано е обявила.", "date": "2018.01.09", "title": "Естония алармира: Русия симулира мащабна война срещу НАТО"}
{"url": "http://pik.bg/%D1%80%D0%B5%D0%BA%D1%82%D0%BE%D1%80%D1%8A%D1%82-%D0%BD%D0%B0-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82%D0%B0-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-%D0%B7%D0%B0-%D0%BD%D0%B0%D1%81-%D0%BF%D0%B5%D1%82%D1%8A%D1%80-%D1%85%D1%80%D0%B8%D1%81%D1%82%D0%BE%D0%B2-%D0%B1%D0%B5%D1%88%D0%B5-%D0%B4%D0%BE%D0%B1%D1%8A%D1%80-%D1%87%D0%BE%D0%B2%D0%B5%D0%BA-%D0%BF%D0%BE%D0%BC%D0%B0%D0%B3%D0%B0%D1%88%D0%B5-news718180.html", "text": "\"Човек е и добър и лош, зависи на каква страница го отвориш. За нас Петър Христов беше добър. Той много ни е помагал. Включително и за снега, защото миналата година беше бедствено положението\", каза ректорът на Великотърновския университет проф. Христо Бонджолов в ефира на сутрешния блок на Би Ти Ви. Според него, убитият бизнесмен приживе помагал на вуза винаги, когато имало нужда. Петър Христов помагал на родния си град Велико Търново. \"За деветте години, откакто аз съм управител, той прави непрекъсннато дарения. Най-голямото са ортопедични легла за неподвижни хора\", каза Зорица Радлова, шеф на Дома за стари хора във Велико Търново. Тя нарече бизнесмена \"човек с голямо сърце\". \"Вчера беше убит един честен човек. Неговата загуба е загуба за цяла България\", каза Влади Въргала . Когато бил в безпътица преди няколко години Петър Христов му помогнал да си стъпи на крака. \"Той беше много силен мъж. Петър не е бил от нито една групировка. Той и брат му си бяха достатъчна групировка. По онова време не можеше да не работиш с някого\", поясни актьора.", "date": "2018.01.09", "title": "Ректорът на университета във Велико Търново: За нас Петър Христов беше добър човек, помагаше непрекъснато"}
{"url": "http://pik.bg/%D0%BF%D0%BE%D0%BA%D0%B0%D0%B7%D0%B5%D0%BD-%D1%80%D0%B0%D0%B7%D1%81%D1%82%D1%80%D0%B5%D0%BB-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%B4%D1%83%D0%BC%D0%B8-%D0%BD%D0%B0-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD%D0%B0-%D0%BF%D0%B5%D1%82%D1%8A%D1%80-%D1%85%D1%80%D0%B8%D1%81%D1%82%D0%BE%D0%B2-%D0%BC%D0%B0%D0%BC%D0%BE-%D0%BE%D0%B1%D0%B8%D1%87%D0%B0%D0%BC-%D1%82%D0%B5-news718163.html", "text": "Професионален килър стои зад показния разстрел на бизнесмена Петър Христов, който вчера бе покосен от 8 куршума, попаднали точно в целта. Той бе убит пред офиса си на бул. \"България\" около 10:00 часа сутринта. Христов бил откаран от личния си шофьор във ВМА, където медиците близо 30 минути се борили за живота му, но безуспешно. Подозира се, че мотивът на покушението е за отмъщение. Една от версиите е, че зад мократа поръчка е възможно да стои бандата за отвличания \"Наглите\" или \"Килърите\", тъй като бизнесменът ги осветил пред полицията, а впоследствие те получи тежки присъди, пише \"Телеграф\". Минути преди да бъде покосен 49-годишния Христов се чул с майка си. Казал й последно \"Мамо, обичам те\", след което бил надупчен на решето. Полицията и прокуратурата заявиха вчера, че работят по всички възможни версии, но потвърдиха, че ако има индикации, че зад убийството на Христов да стоят главорезите от \"Наглите\" или \"Килърите\", следата ще бъде проверена. Криминалисти припомниха, че бизнесмена преди години е бил инициатор на неофициална среща на разследващите с ключовия свидетел Валентин Михайлов-Ихтиманския. Освен \"Наглите\", криминалистите търсят следа за мократа поръчка и в бандата \"Килърите\". Един от най-върлите противници на Христов бил Георги Вълев, член на групата. Вълев бе осъден от ВКС на доживотен затвор без право на замяна за подбутилество на убийството на търновския адвокат Петър Лупов и шуменския бизнесмен Румен Рачев. По оперативни данни Христов е бил изключително полезен на разследващите относно дейността на Вълев, което можело да се счита за мотив на разстрела. Полицията потвърди, че килърът е професионалист. Използвал е оръжие с калибър 7,65 мм, което е специфично. Експертиза ще покаже дали става въпрос за пистолет или пушка. \"Самият факт, че е стрелял 8 куршума и всички са покосили Христов, говори много за начина на действие\", споделят разследващи. Предполага се, че килърът е натиснал спусъка от близката строяща се сграда, която е на десетина метра от офисите на Христов. Строежът обаче от месеци е замразен, а преди седмица е била премахната оградата откъм ул. \"Казбек\". Предполага се, че оттам убиецът се е вмъкнал в строежа и необезпокояван е следил кога идва и тръгва мишената му. Христов нямал охрана, разполагал с двама шофьори. Освен джипа \"Ауди\", бизнесменът ползвал и S-класа. Трагедията в семейството на Христов е голяма. Само след ден той щял да празнува първия рожден ден на първородния си внук, детето на дъщеря му Михаела, което е кръстено на него.", "date": "2018.01.09", "title": "ПОКАЗЕН РАЗСТРЕЛ! Последните думи на бизнесмена Петър Христов: Мамо, обичам те!"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D1%82%D0%B5%D0%BD%D0%B4%D0%B5%D0%BD%D1%86%D0%B8%D1%8F-%D0%B2%D1%81%D0%B5%D0%BA%D0%B8-%D0%BC%D0%B5%D1%81%D0%B5%D1%86-86-%D0%BC%D0%B0%D0%B9%D0%BA%D0%B8-%D0%B8%D0%B7%D0%BE%D1%81%D1%82%D0%B0%D0%B2%D1%8F%D1%82-%D0%B4%D0%B5%D1%86%D0%B0%D1%82%D0%B0-%D1%81%D0%B8-news718184.html", "text": "Всеки месец 86 майки изоставят децата си на грижите на държавата, показват данни на Агенция за социално подпомагане (АСП). „От началото на годината до края на ноември са били изоставени 950 деца, което е приблизително същият брой спрямо 2016 г.“, обясниха от АСП, пише в. \"Монитор\". Практиката на социалните работници показва, че най-честите причини майките да изоставят децата си са липсата на пари или нежеланието да се грижат за наследника си. „Имахме случай, в който момиче на 17 години от сравнително заможно семейство, което й беше поставило ултиматум – или да изостави бебето си, или да напусне дома си\", разказаха социални служители. Те оказали на момичето психологическа подкрепа и му осигурили временен подслон в звено „Майка и бебе“. През миналата година социалните са спасили от изоставяне 2057 българчета. Това са случаите, при които служителите от отдел „Закрила на детето“ насочват майките към различни социални услуги като защитени жилища, звена „Майка и бебе“ и дневни центрове. Там жените получават покрив, храна и дрехи. В случай, че спасените от изоставяне деца са във възраст за посещение на ясла и градина, то социалните подпомагат настаняването му в съответното заведение. „На майката помагаме да си намери работа, за да може да се подпомогне адаптацията й в нормална среда“, твърдят социални работници. Социалните отчитат, че с всяка изминала година броят на успешните случаи на превенция от изоставяне нараства. През 2012 г. социалните са работили с 4332 жени, желаещи да оставят хлапетата си на грижите на държавата. Въпреки усилията на социалните половината жени са изоставилите децата си. Миналата година само 30% от случаите са завършили с настаняване на детето в приемно семейство или дом за сираци. Друга положителна тенденция, която отчитат от Агенцията за социално подпомагане е, че все повече хлапета се връщат в биологичните си семейства. Тази мярка се прилага за всички изоставени хлапета, за които няма декларация за отказ от родителски права. За 11-те месеца на годината експертите са успели да реинтегрират 595 деца при родните им майки или баби. За сравнение - през 2012 г. броят им е бил около 300.", "date": "2018.01.09", "title": "СТРАШНА ТЕНДЕНЦИЯ! Всеки месец 86 майки изоставят децата си"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D1%8F%D0%B6%D1%82%D0%B5-%D1%81%D0%BB%D0%B0%D0%B4%D0%BA%D0%BE-%D0%BD%D0%B0-%D0%B2%D0%BE%D0%BB%D1%8F-%D0%BD%D0%BE-%D0%BD%D0%B5-%D0%BF%D0%BE%D0%B5%D0%BC%D0%B0%D0%B9%D1%82%D0%B5-%D0%BD%D0%B8%D0%BA%D0%B0%D0%BA%D0%B2%D0%B8-%D1%80%D0%B8%D1%81%D0%BA%D0%BE%D0%B2%D0%B5-news718174.html", "text": "Луната e в знак Везни създава атмосфера на спокойствие и хармония. Повишава се възприемчивостта към всичко прекрасно, нараства чувствителността към всички прояви на грубост и дисхармония. При всички ситуации в общуването си трябва да бъдете дипломатични, вежливи, учтиви и приветливи. Интересувайте се от живота на другите, от техните грижи, помогнете им да намерят решения на проблемите си. Уязвими органи са бъбреците, надбъбречните жлези, далак, пикочен мехур, матката и яйчниците. От 18:12 до 22:05 ч. Луната ще се движи на празен ход. Не предприемайте нищо важно. След това нощното светило преминава в знак Скорпион. 22-ти лунен ден започва в 00:41ч - Ден на висшата небесна мъдрост. Добър ден за медитация върху сакрални символи, мандали, карти таро. Съгласно християнската традиция, през този лунен ден Бог изпратил Гаврил да занесе святата вест на Дева Мария. Време, когато пред човек се откриват широки перспективи за достигане до щастието и от които е нужно да се възползвате. Препятствията, които застават пред вас, не са големи проблеми, а служат само един вид за тренажор. Необходимо е да видите положителната страна на всичко, което се случва с вас и да осъзнаете, че изхода от сложната ситуация е там, където е и входа. Добре е да проявите своята щедрост и великодушие, да направите подарък на някого, дори нещо дребно да е. Днес е необходимо да дишате много чист въздух. Ако не можете да сте навън, по-често проветрявайте помещенията. Препоръчва се да се посветите на дома и домашната работа. Бъдете щедри по отношение на децата. Пазете си нервите и здравето. Не трябва да се рискува, защото това може да повлече след себе си много непредсказуеми и неуправляеми събития. Не трябва да се претоварвате физически и емоционално. Избягвайте излишното натоварване със спорове и конфликти. Не трябва да се предприема нищо ново, никакви действия, от които да очаквате успех или наслада. Единственият лунен ден, когато употребата на сладко е желателна и всячески се приветства. Също употребявайте повече зеленчуци, изобщо растителна храна в големи количества. Заболявания появили се днес са доста опасни. Добър знак е да намерите дребни монети с герба нагоре. – Не се подстригвайте много късо! Може след подстрижката в този ден да придобиете нещо ново, но също така може да се сдобиете с няколко излишни килограма. - Благоприятно е за покупки на дрехи и украшения, за неща доставящи удоволствие. – В съня си ще видите символи, които ще ви помогнат да разберете в коя част от своята Душа трябва да внесете светлина и радост. Опирайки се на символите на вашия сън, нужно е да видите къде постоянно допускате грешки и кое ви пречи да усетите пълноценно радостта от битието. Сънищата само на разсъмване имат значение.", "date": "2018.01.09", "title": "ЗВЕЗДИТЕ ГОВОРЯТ! Яжте сладко на воля, но не поемайте никакви рискове"}
{"url": "http://pik.bg/%D1%80%D0%B0%D0%B4%D0%B5%D0%B2-%D1%81%D0%B2%D0%B8%D0%BA%D0%B2%D0%B0-%D0%BA%D1%81%D0%BD%D1%81-news718162.html", "text": "прессекретариата на държавния глава Президентът Румен Радев свиква заседание на Консултативния съвет за национална сигурност. Това съобщиха от . Заседанието ще започне от 10.30 часа на „Дондуков“ 2 на тема „Роля на Република България за развитието на Общата политика за сигурност и отбрана на ЕС (ОПСО) в контекста на българското председателство на Съвета на Европейския съюз 2018“.", "date": "2018.01.09", "title": "Радев свиква КСНС "}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2%D0%BB%D0%B0%D0%B4%D0%B8-%D0%B2%D1%8A%D1%80%D0%B3%D0%B0%D0%BB%D0%B0-%D0%BF%D1%80%D0%B5%D0%B7-%D1%81%D1%8A%D0%BB%D0%B7%D0%B8-%D0%B7%D0%B0-%D1%83%D0%B1%D0%B8%D1%82%D0%B8%D1%8F-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D0%BF%D0%B5%D1%82%D1%8A%D1%80-%D1%85%D1%80%D0%B8%D1%81%D1%82%D0%BE%D0%B2-%D1%82%D0%BE%D0%B9-%D0%B1%D0%B5%D1%88%D0%B5-%D0%BC%D0%BE%D0%B9-%D0%B1%D1%80%D0%B0%D1%82-%D0%B1%D0%B8%D1%85--news718173.html", "text": "\"Запознахме се покрай каузата за Емануела Горсова, той спаси живота й. Загубих един от стълбовете в живота си, той беше мой брат, учител...\" Това каза през сълзи Влади Въргала пред Нова телевизия за показно разстреляния бизнесмен Петър Христов. Въргала сподели, че няма сили да звънне на майката на Христов Монка, но потвърди, че тя не е сама в нейната голяма мъка. \"Има още двама сина, Митко и мен\", заяви Влади. Той сподели, че е научил за убийството от интернет, като допълни, че явно неговият голям приятел е бил пречка за неща, които не бива да съществуват в тази държава. \"Той винаги е бил коректен в бизнеса си, навмремето всички групировки го уважаваха. Много ме е страх, че в момента ще се подмени фундамента на това което беше Петър Христов\", продължи Въргала с тежка горчивина в гласа. Той припомни, че сумата за живота на Емануела Горсова се е равнявала на един голям апартамент, но Христов не се е поколебал да я даде. Малко преди да спаси Горсова пък, той е изпратил за лечение в Израел друго дете. \"За Петър Христов бих дал бъбрека си\", каза още през сълзи Въргала.", "date": "2018.01.09", "title": "ТРАГЕДИЯ! Влади Въргала през сълзи за убития бизнесмен Петър Христов: Той беше мой брат, бих дал бъбрека си за него!"}
{"url": "http://pik.bg/%D0%BB%D0%B5%D0%BD%D0%B8-%D0%BA%D1%80%D0%B0%D0%B2%D0%B8%D1%86-%D0%B7%D0%B0%D0%B1%D0%B8-%D0%B0%D0%BD%D0%B3%D0%B5%D0%BB-%D0%BD%D0%B0-%D0%B2%D0%B8%D0%BA%D1%82%D0%BE%D1%80%D0%B8%D1%8F-%D1%81%D0%B8%D0%BA%D1%80%D0%B5%D1%82-%D1%81%D0%BD%D0%B8%D0%BC%D0%BA%D0%B8-news718234.html", "text": "Неотдавна музикантът Лени Кравиц призна пред западната преса, в последните месеци нищо интересно не се случва на любовния му фронт. Но ето, че вече ситуацията е съвсем различна. Папараци успяха да щракнат Кравиц с бразилския модел Барбара Фиальо, която е един от ангелите на \"Виктория Сикрет\". 50-годишният Кравиц и 30-годишната Барбара бяха изловени по време на разходка в Маями. Компанията на влюбените правила дизайнерката Барбара Бекер - екссъпругата на тенис легендата Борис Бекер. Нейното присъствие по никакъв начин не смущавало новата двойка. Те не се стеснявали да се държат за ръце и да си разменят страстни целувки.", "date": "2018.01.09", "title": "Лени Кравиц заби ангел на \"Виктория Сикрет\" (СНИМКИ)"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%BF%D0%BE%D0%BB%D1%88%D0%B0-%D1%89%D0%B5-%D0%BE%D0%B1%D1%8F%D0%B2%D0%B8-%D1%81%D0%B5%D1%80%D0%B8%D0%BE%D0%B7%D0%BD%D0%B8-%D0%BA%D0%B0%D0%B4%D1%80%D0%BE%D0%B2%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news718160.html", "text": "Министър-председателят на Полша Матеуш Моравецки ще анонсира „дълбоки“ кадрови промени в правителството на страната днес, в навечерието на срещата си с председателя на Европейската комисия Жан-Клод Юнкер, на която те ще обсъдят правосъдните реформи на управляващата полска партия „Право и справедливост“, предизвикали Брюксел да стартира наказателна процедура срещу Варшава, предава американската агенция Bloomberg, цитирана от Фокус. Моравецки ще смени между пет и десет министри, включително двама влиятелни политици от управляващата партия. Според думите на говорителя на правителството Йоана Копчинска, той ще анонсира новия състав на правителството на нарочна пресконференция около 12:00 часа на обяд днес. Новините за кадровите промени във Варшава идват в навечерието на визитата на премиера Моравецки в Брюксел, където той ще се срещне с председателя на Европейската комисия Жан-Клод Юнкер. През месец декември, Комисията призова националните правителства да одобрят започването на безпрецедентна санкционна процедура срещу Полша, което може да доведе до отнемането на правото на глас на Варшава в европейските институции. Евентуално решение за налагане на рестрикции може да послужи и като предупреждение за други непокорни европейски политици, като унгарския лидер Виктор Орбан, който е в конфликт с Брюксел по въпроса за миграционната политика на ЕС. В средата на четиригодишния си мандат, „Право и справедливост“ продължава да се радва на подкрепата на около 50% от избирателите, както сочат данните от проучванията на общественото мнение.", "date": "2018.01.09", "title": "Премиерът на Полша ще обяви сериозни кадрови промени в правителството"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%88%D0%BF%D0%B8%D0%BE%D0%BD%D1%81%D0%BA%D0%B8-%D1%81%D0%B0%D1%82%D0%B5%D0%BB%D0%B8%D1%82-%D0%B8%D0%B7%D1%87%D0%B5%D0%B7%D0%BD%D0%B0-%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%BD%D0%BE-news718168.html", "text": "Американски шпионски сателит, изстрелян с ракета на американската частна компания \"Спейс Екс\" от космодрума \"Кейп Канаверал\" във Флорида, не е достигнал орбита и се смята за напълно изгубен, съобщиха двама американски служители, цитирани от Ройтерс. Секретният шпионски сателит, произведен от корпорацията \"Нортроп Груман\", не е могъл да се отдели от втората степен на ракетата \"Фалкон 9\" и се предполага, че се е разпаднал или е паднал в океана, казаха служителите, пожелали анонимност. Сателитът с кодово название \"Зума\" струва над 1 млрд. долара. Компанията-производител сама е решила с каква ракета да бъде изстрелян. Започнало е разследване, но засега няма индикация за саботаж или някаква друга намеса, довела до провала, посочиха служителите. Говорител на \"Нортроп Груман\" каза, че компанията \"не коментира (космически) мисии от този вид, но засега прегледът на данните сочи, че ракетата е функционирала нормално\". През май м.г. с подобна ракета, произведена от компанията Space Exploration Technologies, ръководена от Илън Мъск, бе изстрелян друг сателит на Пентагона. Това бе първият път, когато министерството на отбраната на САЩ използва ракета на частната американска компания. Като цяло през 2017 г. \"Спейс Екс\" извърши рекорден брой изстрелвания - 18. Малко преди вчерашното първо за т.г. изстрелване \"Спейс Екс\" и Пентагонът не отговориха на журналистическите въпроси за естеството на мисията. Компания \"Нортроп Груман\", изработила апарата, посочи само, че клиентът е американското правителство, а \"товарът\" ще бъде изведен на ниска орбита, без да прави повече уточнения.", "date": "2018.01.09", "title": "Американски шпионски сателит изчезна мистериозно"}
{"url": "http://pik.bg/%D0%BA%D0%BD%D0%B4%D1%80-%D1%89%D0%B5-%D0%B8%D0%B7%D0%BF%D1%80%D0%B0%D1%82%D0%B8-%D0%B4%D0%B5%D0%BB%D0%B5%D0%B3%D0%B0%D1%86%D0%B8%D1%8F-%D0%BD%D0%B0-%D0%BE%D0%BB%D0%B8%D0%BC%D0%BF%D0%B8%D0%B9%D1%81%D0%BA%D0%B8%D1%82%D0%B5-%D0%B8%D0%B3%D1%80%D0%B8-%D0%B2-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-news718167.html", "text": "Bloomberg, цитиран от \"Фокус\". Представителите на Северна Корея са заявили, че страната ще изпрати спортисти и делегация на високо ниво на Олимпийските игри в южнокорейския град Пьончан, които ще се проведат през февруари-март. Освен това, представителите на Пхенян са изявили желание за разрешаване на спорните въпроси на Корейския полуостров чрез диалог и преговори, предава американската агенция От своя страна, южнокорейските делегати са заявили, че Сеул иска двете нации да излязат заедно и под едно знаме на откриването на Олимпийските игри. Южна Корея предложи също да се организира среща на разделените от войната през 50-те години семейства, по време на предстоящата скоро Лунна нова година, както и възобновяването на замразения военен диалог между Севера и Юга. Двете страни проведоха разговорите си в пограничното селище Панмунйом, намиращо се в Общата част на зоната за сигурност.", "date": "2018.01.09", "title": "КНДР ще изпрати делегация на Олимпийските игри в Южна Корея"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D0%B0%D0%B4%D0%B2%D0%BE%D0%BA%D0%B0%D1%82-%D0%BC%D0%B0%D1%80%D0%BA%D0%BE%D0%B2%D1%81%D0%BA%D0%B8-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80---%D1%80%D0%BE%D1%81%D0%B5%D0%BD-%D0%B0%D0%BD%D0%B3%D0%B5%D0%BB%D0%BE%D0%B2-%D0%BB%D0%B8-%D0%B5-%D1%88%D0%B5%D1%81%D1%82%D0%BE%D1%80%D0%BD%D0%B8%D1%8F%D1%82-%D1%83%D0%B1%D0%B8%D0%B5%D1%86-%D0%B2-%D0%BD%D0%BE-news718172.html", "text": "\"Има много логически несъотвествия в шесторното убийство в Нови Искър\", алармира в сутрешния блок на Би Ти Ви известният адвокат Марин Марковски. Той се усъмни, че Росен Ангелов е истинският извъшител на ужасяващото престъпление. \"Когато той е стрелял, в къщата е имало трима мъже. Най-малко ще има счупени прозорци, опити те да избягат. Да не говорим, че биха могли да му скочат и да му избият пистолета. Такова нещо обаче няма. Да убиеш пет човека без съпротива\", каза Марковски. Според него такова хладнокръвно убийство по този начин един човек сам не би могъл да направи. \"Педофилията е голямо страдание. Блудникът е в изключително ужасно положение в затвора. Деветият кръг на ада е детска градина пред затвора. Затова Росен Ангелов се е крил. За да не влезе в затвора. Блудниците са интровертни. Не могат да влизат лесно в контакти, освен ако не се покаже някое момиченце, което да възбуди обърканото им либидо\", категоричен е Марковски. Нямало логика и в поведението на Ангелов, както е описано от полицията. \"Убива Кети, после се преоблича и отива в къщата да ликвидира другите. Защо да ги убива\", попита Марковски.", "date": "2018.01.09", "title": "БОМБА В ЕФИР! Адвокат Марковски с горещ коментар - Росен Ангелов ли е шесторният убиец в Нови Искър"}
{"url": "http://pik.bg/%D1%82%D0%B2-%D0%B2%D0%BE%D0%B4%D0%B5%D1%89%D0%B8%D1%8F%D1%82-%D0%B8%D0%B2%D0%B0%D0%BD-%D0%B3%D1%80%D0%B8%D0%B3%D0%BE%D1%80%D0%BE%D0%B2-%D0%BF%D0%BE%D1%87%D0%B8%D0%BD%D0%B0-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B1%D0%B5%D1%88%D0%B5-%D0%B1%D0%BB%D1%8A%D1%81%D0%BD%D0%B0%D1%82-%D0%BE%D1%82-%D1%82%D0%B0%D0%BA%D1%81%D0%B8-news718191.html", "text": "Една от емблематичните фигури за последното столетие на Бургас – легионерът Иван Григоров почина днес на 94-годишна възраст. За това информират колегите от СКАТ ТВ, където Григоров водеше собствено предаване от 1998 година и вече 20 години не е слизал от ефир, съобщава Фалгман бг. Той с право бе известен като най-старият тв водещ в света. Предаването му „Другата история” се занимаваше с теми, които не са удобни на официалната държавна власт. Никога не е използвал аутокю, а мисълта му течеше гладко и държеше самостоятелна реч пред екрана близо час всяка седмица. Макар да бе на преклонна възраст водещият поддържаше един от най-високите рейтинги в периода 1998-2010 г. В Бургас е известен като легионер, осъден от Народния съд и лежал в изключително тежки условия в затвора, член на Съюза на репресираните, отявлен антикомунист, журналист и общественик. Един от автентичните основатели на СДС в Бургас. До преди 5 години той бе забелязван да се движи достолепно из централната градска част със своята съпруга, която също бе на преклонна възраст. Узнавайки за кончината на Григоров в телевизията са били в шок. Смятали, че е в новогодишна ваканция и заради това, е пропуснал предаването. Бил в отлично здраве при последното му идване в телевизията ден преди Коледа. Същият този ден, на свечеряване Григоров се прибирал у дома си, както винаги пеш. Малко преди да влезе в къщата, която живее в самия център на Бургас, е бил пометен от такси на ул.”Славянска” – между Етнографския музей и магазин „Амадеус”. От удара в таксито слабото тяло на Григоров, който тежеше около 50 кг отхвръкнало във въздуха и се стоварило върху велосипедист. Според свидетели на инцидента в предпразнична вечер състоянието на пешеходеца е било повече от отчайващо. „Аз го вдигнах на тротоара със собствените си ръце, дясната тазобедрена става беше счупена и костта на крака му буквално стърчеше навън. Въпреки това, г-н Григоров не загуби съзнание, а съвсем смислено предаде личните си вещи в ръцете ми, в т.ч. и бележника му с темите за предаванията. Помогнах да го качим в линейката и си казах, че при тази възраст шансът да се раздвижи някога е почти нулев”, каза човек, който лично го познава. След 14 дни битка за живот г-н Григоров е издъхнал в болницата.  Иван Григоров има син, който живее в София. Агенция ПИК изказва своите искрени съболезнования на роднините и близките на Иван Григоров!", "date": "2018.01.09", "title": "Тв водещият Иван Григоров почина, след като беше блъснат от такси"}
{"url": "http://pik.bg/%D1%82%D1%80%D1%8A%D0%BC%D0%BF-%D1%89%D0%B5-%D1%81%D0%B5-%D0%B1%D0%BE%D1%80%D0%B8-%D0%B7%D0%B0-%D0%BD%D0%BE%D0%B2-%D0%BC%D0%B0%D0%BD%D0%B4%D0%B0%D1%82-%D0%BF%D1%80%D0%B5%D0%B7-2020-%D0%B3-news718170.html", "text": "Президентът на САЩ Доналд Тръмп безусловно смята да се кандидатира за втори мандат в Белия дом на изборите през 2020 т., защото постиженията му говорят сами за себе си, каза пред журналисти снощи неговият заместник - говорител Хоган Гидли, цитиран от ДПА. Той говори пред представители на медиите на борда на президентския самолет, с който Тръмп пътуваше за среща с фермери в Нешвил - столицата на щата Тенеси. Те го попитаха за коментар на словото на популярната телевизионна водеща Опра Уинфри в Лос Анджелис в неделя. То бе изтълкувано от много наблюдатели като заявка за възможно нейно кандидатиране на президентските избори през 2020 г. от Демократическата партия. \"Ние бихме приветствали всеки съперник на президента в борбата му за преизбиране, независимо дали това е Опра Уинфри или някой друг\", каза Гидли. Той уточни, че не знае дали Тръмп е гледал речта на телевизионната звезда, която е сред най-популярните медийни личности в САЩ и е първата чернокожа жена-милиардер, владееща собствено киностудио, тв канал и списание. \"Който и да се кандидатира срещу Тръмп, той ще се изправи срещу един президент, който има рекордни постижения за рекордно кратък срок досега в Белия дом\", подчерта говорителят. В словото си 63-годишната Опра Уинфри каза: \"Много великолепни жени, намиращи се в тази зала, а и някои много достойни мъже, решително се борят, за да станат лидери\".", "date": "2018.01.09", "title": "Тръмп ще се бори за нов мандат през 2020 г."}
{"url": "http://pik.bg/%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%B3%D0%BE%D1%80%D1%81%D0%BE%D0%B2-%D0%B1%D0%B5%D1%88%D0%B5-%D1%87%D0%B5%D1%81%D1%82-%D0%B7%D0%B0-%D0%BC%D0%B5%D0%BD-%D0%B4%D0%B0-%D0%BF%D0%BE%D0%B7%D0%BD%D0%B0%D0%B2%D0%B0%D0%BC-%D0%BF%D0%B5%D1%82%D1%8A%D1%80-%D1%85%D1%80%D0%B8%D1%81%D1%82%D0%BE%D0%B2-news718178.html", "text": "\"Той не помагаше само на нас, а на още хора, но държеше да остане в тайна. За мен беше чест да го познавам, беше много харизматичен\", заяви Красимир Горсов пред Нова телевизия за показно убития бизнесмен Петър Христов. Той сподели, че баща му е помолил бизнесмена да помогне на Емануела, а Христов веднага откликнал. \"Той не помогна веднъж\", заяви още бащата на Мануела. Дали е имало някакви индикации за заплахи или притеснения, Красимир заяви, че Христов не е споделял с него, но той и цялото му семейството са покрусени от случилото се.", "date": "2018.01.09", "title": "Красимир Горсов: Беше чест за мен да познавам Петър Христов"}
{"url": "http://pik.bg/%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D0%B8-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%B8-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B7%D0%B0%D0%BF%D0%BE%D1%87%D0%BD%D0%B0%D1%85%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%B2%D0%B8%D1%81%D0%BE%D0%BA%D0%BE-%D1%80%D0%B0%D0%B2%D0%BD%D0%B8%D1%89%D0%B5-news718141.html", "text": "В пограничния пункт Пханмунджом стартираха преговори на високо ниво между делегации на Северна и Южна Корея, съобщава агенция Ренхап, цитирана от РИА Новости. Посочва се, че срещата на висшестоящи представители на двете страни е започнала в 10:00 часа местно време (б.р 03:00 часа българско време). Делегацията на Южна Корея е водена от министъра по въпросите на националната безопасност Чон Мьон Гюн, а тази на КНДР – от председателя на комитета по мирното обединение на родината Ли Сон Гвон.", "date": "2018.01.09", "title": "Представители на Северна и Южна Корея започнаха преговори на високо равнище"}
{"url": "http://pik.bg/%D0%BF%D0%BE%D0%B6%D0%B0%D1%80-%D1%81%D1%82%D1%80%D0%B5%D1%81%D0%BD%D0%B0-%D0%B6%D0%B8%D0%B2%D1%83%D1%89%D0%B8-%D0%B2-%D0%B6%D0%B8%D0%BB%D0%B8%D1%89%D0%B5%D0%BD-%D0%B1%D0%BB%D0%BE%D0%BA-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BD%D0%B8%D0%BC%D0%BA%D0%B0-news718143.html", "text": "Пожар избухна в жилищен блок на ул. \"Кръстьо Раковски\" в Пловдив, съобщава Трафикнюз. Две пожарни коли са пристигнали за минути на адреса и са започнали операцията по порушаването му. В информацията се посочва, че районът е силно задимен, като пожарникарите не могат да отворят входната врата, защото може да се получи експлозия. Огънят е тръгнал в един от апартаментите, по първоначална информация - от запален електроуред, най-вероятно пералня. Хората са силно стреснати, в апартамента е имало малко дете. Няма пострадали при инцидента. Снимка: Трафикнюз.бг", "date": "2018.01.09", "title": "Пожар стресна живущи в жилищен блок в Пловдив (СНИМКА)"}
{"url": "http://pik.bg/%D0%B1%D0%B8%D0%B2%D1%88-%D0%BA%D0%B0%D0%BD%D0%B4%D0%B8%D0%B4%D0%B0%D1%82-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%81%D0%B0%D1%89-%D0%BF%D1%80%D0%B5%D1%82%D1%8A%D1%80%D0%BF%D1%8F-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D1%80%D0%B0%D0%BA-%D0%BD%D0%B0-%D0%BF%D1%80%D0%BE%D1%81%D1%82%D0%B0%D1%82%D0%B0%D1%82%D0%B0-news718127.html", "text": "Бившият кандидат за президент на САЩ Мит Ромни е претърпял операция във връзка с рак на простатата, съобщава CNN. „Интервенцията е преминала успешно и прогнозите са добри“, е заявил пред телевизионния канал източник, запознат със ситуацията. По думите на представителя на Ромни, раковото образувание е било отстранено.", "date": "2018.01.09", "title": "Бивш кандидат за президент на САЩ претърпя операция заради рак на простатата"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BF%D0%BE%D0%BB%D0%B8%D1%82%D0%BE%D0%BB%D0%BE%D0%B3-%D1%81-%D1%82%D0%B5%D0%B6%D1%8A%D0%BA-%D1%83%D0%B4%D0%B0%D1%80-%D0%BF%D0%BE-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%BA%D0%BB%D0%B0%D1%81%D0%B0-%D1%81%D0%BB%D0%B5%D0%B4-%D0%B6%D0%B5%D1%81%D1%82%D0%BE%D0%BA%D0%B8%D1%82%D0%B5-%D1%83%D0%B1%D0%B8%D0%B9%D1%81%D1%82%D0%B2%D0%B0-%D0%BA%D1%8A%D0%BD%D1%87%D0%BE-%D1%81%D1%82-news718171.html", "text": "\"Подобни убийства в цивилизования свят не стават. Българската полиция в такива случаи е в ролята на параван. Тя е в услуга на политическата класа\", коментира политологът Кънчо Стойчев в ефира на Би Ти Ви по повод показния разстрел на бизнесмена Петър Христов.  Според колежката му Ружа Смилова  с последните убийства се усложнява обстновката по време на европредседателството. \"Нашият проблем е, че ние не се борим достатъчно с престъпността, а с корупцията въобще не искаме да се борим\", поясни Стойчев. \"За съжаление сме виждали управляние на БСП и ДПС, които също не се борят с корупцията, както е и сега. Това е заболяване на политическата класа. Негативното отношение, което хората трупат към тях, би трябвало в един момент да ги събуди\", поясни Смилова.", "date": "2018.01.09", "title": "ГОРЕЩА ТЕМА! Политолог с тежък удар по политическата класа след жестоките убийства! Кънчо Стойчев отсече: Престъпността е нейно заболяване"}
{"url": "http://pik.bg/%D0%B5%D0%BC%D0%B0%D0%BD%D1%8E%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D1%89%D0%B5-%D0%BF%D0%BE%D1%81%D0%B5%D1%82%D0%B8-%D0%B7%D0%B0%D0%B1%D1%80%D0%B0%D0%BD%D0%B5%D0%BD%D0%B8%D1%8F-%D0%B3%D1%80%D0%B0%D0%B4-%D0%B2-%D0%BA%D0%B8%D1%82%D0%B0%D0%B9-news718164.html", "text": "AFP, цитирана от \"Фокус\" Президентът на Франция Еманюел Макрон ще направи туристическа обиколка на „Забранения град“ в Пекин във вторник, преди да се присъедини към френската търговска делегация за сключването на бизнес сделки с китайските им колеги и разговорите си с китайския лидер Си Дзинпин, предава . Макрон, който, според агенцията, се опитва да се позиционира като водещия глас на Европейския съюз, пристигна в Пекин, за да обсъди амбициозни политически и бизнес проекти с колегата си Си, който е най-влиятелният китайски лидер от десетилетия. Двамата президенти ще присъстват на подписването на повече от 50 споразумения, включително в ключови стратегически сектори, като ядрената енергетика и космонавтиката. В запомняща се реч в понеделник, Макрон призова Европейския съюз да се включи активно в китайския проект за създаване на „Нов път на коприната“, в който Пекин има намерение да инвестира около 1 трилион долара. Въпреки това, френският президент предупреди китайския си колега, да не се стреми към „хегемония“ чрез проекта. Двамата президенти проведоха частна среща в понеделник вечерта и се очаква да продължат разговорите си и във вторник. Макрон заяви пред репортерите, че двамата са обсъждали задълбочено инициативата на Си за „Нов път на коприната“.", "date": "2018.01.09", "title": "Еманюел Макрон ще посети \"Забранения град\" в Китай"}
{"url": "http://pik.bg/%D0%B5%D1%81%D0%BF%D0%B0%D0%BD%D1%8C%D0%BE%D0%BB-%D1%83%D0%B4%D0%B0%D1%80%D0%B8-%D0%BA%D0%B0%D1%82%D0%BE-%D0%B3%D0%BE%D1%81%D1%82-%D0%BC%D0%B0%D0%BB%D0%B0%D0%B3%D0%B0-%D1%81-10-%D0%B2-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B8%D1%81%D0%BF%D0%B0%D0%BD%D0%B8%D1%8F-news718128.html", "text": "Отборът на Еспаньол победи като гост Малага с 1:0 в последния мач от 18-ия кръг на футболния шампионат на Испания. Серхи Дардер с гол още в 6-ата минута на двубоя донесе шестия успех за Еспаньол от началото на сезона, като тимът разделя 11-о – 14-о място в класирането с Хетафе, Реал Сосиедад и Жирона. За Малага това бе 13-а загуба от старта на кампанията, като отборът остава на дъното на класирането, разделяйки последните две позиции с Лас Палмас.", "date": "2018.01.09", "title": "Еспаньол удари като гост Малага с 1:0 в първенството на Испания"}
{"url": "http://pik.bg/%D0%BF%D0%BE%D1%82%D0%B2%D1%8A%D1%80%D0%B4%D0%B5%D0%BD%D0%BE-%D0%BC%D0%B0%D0%B9%D0%BA-%D0%BF%D0%B5%D0%BD%D1%81-%D1%89%D0%B5-%D0%BF%D0%BE%D1%81%D0%B5%D1%82%D0%B8-%D0%B5%D0%B3%D0%B8%D0%BF%D0%B5%D1%82-%D0%B8-%D0%B8%D0%B7%D1%80%D0%B0%D0%B5%D0%BB-%D0%BF%D1%80%D0%B5%D0%B7-%D0%B2%D1%82%D0%BE%D1%80%D0%B0%D1%82%D0%B0-%D0%BF%D0%BE%D0%BB%D0%BE%D0%B2%D0%B8%D0%BD%D0%B0-%D0%BD%D0%B0-%D1%8F%D0%BD%D1%83%D0%B0%D1%80%D0%B8-news718129.html", "text": "Вицепрезидентът на САЩ Майк Пенс ще посети Египет, Израел и Йордания, съобщават от пресслужбата на Белия дом, цитирани от електронното издание Газета. „Вицепрезидентът Пенс ще посети Близкия Изток от името на президента Тръмп. Той ще посети Египет, Йордания и Израел между 19 и 23 януари“, се казва в съобщението. По-рано Пенс проведе среща с властите на Афганистан по време на свое изненадващо посещение. Вицепрезидентът пристигна в афганистанската база Баграм със самолет С-17 през Германия.", "date": "2018.01.09", "title": "Потвърдено! Майк Пенс ще посети Египет и Израел през втората половина на януари"}
{"url": "http://pik.bg/%D0%BC%D0%BE%D1%81%D0%BA%D0%BE%D0%B2%D1%81%D0%BA%D0%B8-%D0%BE%D1%82%D0%BA%D1%80%D0%B8%D0%B2%D0%B0-%D0%BD%D0%BE%D0%B2%D0%BE%D0%BF%D0%BE%D1%81%D1%82%D1%80%D0%BE%D0%B5%D0%BD%D0%B0%D1%82%D0%B0-%D0%BF%D1%8A%D1%82%D0%BD%D0%B0-%D0%B2%D1%80%D1%8A%D0%B7%D0%BA%D0%B0-%D0%BE%D1%82-%D0%B1%D1%83%D0%BB-%D0%B1%D1%80%D1%8E%D0%BA%D1%81%D0%B5%D0%BB-%D0%B4%D0%BE-%D0%BB%D0%B5%D1%82%D0%B8%D1%89%D0%B5-%D1%81%D0%BE%D1%84%D0%B8%D1%8F-news718166.html", "text": "Министерство на транспорта, информационните технологии и съобщенията. Министърът на транспорта, информационните технологии и съобщенията Ивайло Московски и кметът на Столична община Йорданка Фандъкова ще открият новопостроената пътна връзка от бул. „Брюксел“ до летище София. Това съобщиха от пресцентъра на Проект „Пътна връзка за летище София с обхват от бул. „Брюксел“ до ул. „Мими Балканска” е на обща стойност 13,7 млн. лв. с ДДС, а финансирането е осигурено от бюджета на Министерството на транспорта, информационните технологии и съобщенията. Строителните дейности стартират през септември 2016 г., а срокът за завършване е февруари 2018 г. В обхвата на дейностите е включено изграждането на директно скоростно трасе от бул. „Брюксел“ до Терминал 2 на летище София и две пътни връзки до Терминал 1. Изпълнител на проекта е \"Брюксел 2015\" ДЗЗД, съставено от \"ПСТ Груп\" и \"Инфраструктурно строителство\". Откриването ще се състои от 09.30 часа, в началото на новопостроения мост в посока на движение от Терминал 2 на летище София към бул. „Цариградско шосе“.", "date": "2018.01.09", "title": "Московски открива новопостроената пътна връзка от бул. \"Брюксел\" до летище София"}
{"url": "http://pik.bg/%D1%81%D0%B8%D0%BD%D1%8A%D1%82-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BE%D0%B1%D1%8F%D0%B2%D0%B8-%D0%BF%D1%80%D0%B8%D1%87%D0%B8%D0%BD%D0%B0%D1%82%D0%B0-%D0%B7%D0%B0-%D0%BF%D0%BE%D0%B6%D0%B0%D1%80%D0%B0-%D0%B2-trump-tower-news718130.html", "text": "Синът на американския президент Доналд Тръмп Ерик обяви причината за пожара в небостъргача Trump Tower в Манхатън, съобщава Известия, като се позовава на съобщение на Ерик Тръмп в профила му в „Туитър“. Пожарът избухна на 58-ия етаж на 202-метровата кула, където е разположена личната резиденция в Ню Йорк на американския президент Доналд Тръмп. По думите на Ерик Тръмп, причината за пожара е късо съединение в охладителен кондензатор. Синът на Доналд Тръмп специално е отбелязал работата в ситуацията на сътрудниците на противопожарния департамент. „Малко късо съединение в охладителната кула на покрива на Trump Tower предизвика пожар. Противопожарният департамент на Ню Йорк изпрати за броени минути екипи, които извършиха грандиозна работа по овладяването на пожара. Мъжете и жените от FDNY са истински герои и заслужават нашите най-искрени благодарности и уважение!“, написа Ерик Тръмп. По-рано бе съобщено, че двама души са пострадали на горните етажи на небостъргача при пожара.", "date": "2018.01.09", "title": "Синът на Доналд Тръмп обяви причината за пожара в Trump Tower"}
{"url": "http://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-51-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D0%BB%D1%8E%D0%BB%D1%8F-%D0%BA%D1%80%D0%B0%D0%B9%D0%B1%D1%80%D0%B5%D0%B6%D0%B8%D0%B5%D1%82%D0%BE-%D0%BD%D0%B0-%D0%B5%D0%BA%D0%B2%D0%B0%D0%B4%D0%BE%D1%80-news718144.html", "text": "Земен трус с магнитуд 5.1 по скалата на Рихтер е бил регистриран по крайбрежието на Еквадор, съобщава Геоложката служба на Съединените щати, цитирана от Известия. Според информацията трусът е бил усетен около 02:05 часа българско време. По данни на сеимзолозите епицентърът е бил на 269 километра северозападно от град Пуерто Айора на остров Санта Крус. Няма информация за разрушения и пострадали. Няма опасност от цунами.", "date": "2018.01.09", "title": "Земетресение с магнитуд 5.1 по Рихтер разлюля крайбрежието на Еквадор"}
{"url": "http://pik.bg/%D0%BE%D1%82-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%B8%D0%B7%D0%BA%D0%BB%D1%8E%D1%87%D0%B8%D1%85%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82%D1%82%D0%B0-%D0%B7%D0%B0-%D0%B2%D1%80%D1%8A%D1%89%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D1%82%D0%B8%D0%B2%D1%8A%D0%BD-%D0%B1%D0%B0%D0%BD%D1%8A%D0%BD-%D0%BA%D0%B0%D1%82%D0%BE-%D1%81%D1%8A%D0%B2%D0%B5%D1%82%D0%BD%D0%B8%D0%BA-news718131.html", "text": "В Белия дом не разглеждат какъвто и да е вариант за връщането на Стивън Банън на длъжността съветник на президента на САЩ Доналд Тръмп. Това заяви официалният представител на американската администрация Хоган Гидли, цитиран от РИА Новости. Представителят на пресслужбата на Белия дом смята за очевидно, че Банън е работил в сътрудничество с журналиста Майкъл Улф над скандалната книга за Доналд Тръмп. Гидли определи като „отвратително“ подобно преследване на семейството на американския президент, каквото представлявала книгата. „Не смятам, че има каквато и да е възможност за връщането на Банън към момента“, заяви Гидли.", "date": "2018.01.09", "title": "От Белия дом изключиха възможността за връщането на Стивън Банън като съветник"}
{"url": "http://pik.bg/%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B5%D1%82%D0%BE-%D0%BA%D0%BE%D0%B9-%D1%89%D0%B5-%D0%B8%D0%B7%D0%BF%D1%8A%D0%BB%D0%BD%D0%B8-%D1%85%D0%B8%D0%BC%D0%BD%D0%B0-%D0%BD%D0%B0-%D1%81%D0%B0%D1%89-%D0%BD%D0%B0-%D1%81%D1%83%D0%BF%D0%B5%D1%80%D0%B1%D0%BE%D1%83%D0%BB-2018-news718139.html", "text": "Американската певица Пинк получи честта да изпълни националния химн на Съединените щати преди финалния мач от първенството по американски футбол, обявиха от Националната футболна лига. Супербоул 2018 ще се състои на 4 февруари в Минесота. По време на почивката на мача феновете ще бъдат забавлявани от Джъстин Тимбърлейк. В предишни издания на едно от най-големите спортни събития за годината в САЩ Супербоул честта на изпълнят химна на страната са получавали изпълнители като Лейди Гага, Рене Флеминг,  Алиша Кийс, Кристина Агилера, Кели Кларксън, Кери Андърууд и др. П", "date": "2018.01.09", "title": "Признание! Ето кой ще изпълни химна на САЩ на Супербоул 2018"}
{"url": "http://pik.bg/%D0%BE%D0%BF%D1%80%D0%B0-%D1%83%D0%B8%D0%BD%D1%84%D1%80%D0%B8-%D0%BD%D1%8F%D0%BC%D0%B0-%D0%B4%D0%B0-%D1%81%D0%B5-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8%D1%80%D0%B0-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%81%D0%B0%D1%89-%D0%BF%D1%80%D0%B5%D0%B7-2020-%D0%B3%D0%BE%D0%B4%D0%B8%D0%BD%D0%B0-news718145.html", "text": "Американската телевизионна водеща Опра Уинфри няма да се кандидатира за президентския пост на САЩ на изборите през 2020 година, съобщава телевизионния канал NBC, позовавайки се на свои източници. „Това няма да се случи – заявява пред телевизията източник, близък до водещата. – Тя няма намерение да се кандидатира“. Опра Уинфри изнесе впечатляваща реч в Лос Анджелис по време на 75-ата церемония по раздаването на филмовите награди „Златен глобус“. След церемонията медии тиражираха информация, че телевизионната водеща има намерение да се кандидатира за президентския пост на САЩ за изборите през 2020 година. Веднага след това представител на Белия дом обяви, че настоящият президент Доналд Тръмп има намерение да се бори за още един мандат.", "date": "2018.01.09", "title": "Опра Уинфри няма да се кандидатира за президент на САЩ през 2020 година"}
{"url": "http://pik.bg/%D1%80%D0%B5%D0%B0%D0%BA%D1%86%D0%B8%D1%8F-%D0%BD%D0%B0-%D0%BE%D1%81%D1%82%D1%80%D0%BE%D0%B2%D0%B0-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0%D1%85%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B7%D0%B0-%E2%80%9E%D1%85%D0%B0%D0%BE%D1%82%D0%B8%D1%87%D0%BD%D0%B8%D1%82%D0%B5-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%B9%E2%80%9C-news718135.html", "text": "Надеждите на премиера на Великобритания Тереза Мей, че ще успее да наложи авторитета си в Консервативното правителство на страната, чрез кадрови промени в кабинета си се оказаха напразни, тъй като двама от новопосочените министри отказаха да заемат новите си постове, анализира британското консервативно издание The Telegraph, цитирано от Фокус, в материал за поредната вътрешна криза в управляващата в Обединеното кралство Консервативна партия. Джереми Хънт, министър на здравеопазването, не прие предложението на премиера, да поеме поста министър на бизнеса, осуетявайки плановете на Мей за разместване и на други министри. Малко по-късно, Джъстин Грийнинг, която бе помолена да поеме министерството на труда и социалната политика, прекара два часа и половина на „Даунинг стрийт“, в разговор с Тереза Мей, като отхвърли предложението й, а накрая дори обяви, че излиза от правителството считано от този момент. Неумението на британския премиер да наложи волята си над собствените си министри стана повод за открити подигравки от някои консервативни депутати, определили събитията като „смущаващи“. От „Даунинг стрийт“ анонсираха кадровите размествания като новогодишно освежаване на правителството, но вместо това, опитите на Мей бяха провалени, като тя дори не успя да вкара в кабинета нова жена или представител на малцинствата. Британският премиер дори не успя да уволни и един министър, като вместо това разчиташе на доброволни оставки, за да освободи място за разместванията, още повече, че позицията на нито един от основните министри не беше сменена. Операцията по осъществяването на кадровите рокади започна в 11:30 сутринта, британско време, а седем часа по-късно стана известно първото ново лице в Кабинета. Седемнадесет министри запазиха старите си постове, включително финансовият министър Филип Хамънд, външният – Борис Джонсън, министърът за Брекзит –Дейвид Дейвис, вътрешният министър Амбър Руд, търговският – Лиъм Фокс и на околната среда – Майкъл Гоув. Трима министри си подадоха оставките и се преместиха в други департаменти, а други четирима бяха повишени. Един от министрите заяви пред Телеграф, че „това разместване е изключително странно и издава слабостта на премиера“. Позицията на Тереза Мей бе отслабена след разочароващото представяне на Консервативната партия на предсрочните парламентарни избори във Великобритания, поискани от самата нея. „Торите“ загубиха мнозинството си и в момента управляват в коалиция със северноирландската „Демократическа юнионистка партия“. От изданието определят като „фиаско“ и представянето й на партийната конференция на Консервативната партия миналия октомври. Сред най-облагодетелстваните от днешния ден е Дейвид Лидингтън, който става фактически заместник на Тереза Мей, след като бе повишен от министър на правосъдието до министър на канцеларията на кабинета, поемайки повечето от задълженията на напусналия миналия месец заради секс-скандал Деймиън Грийн. Тонът за деня, който се оказа доста хаотичен за „Даунинг стрийт“, бе даден, когато от Консервативната партия грешно обявиха в социалната мрежа „Туитър“, че Крис Гейлинг, министър на транспорта, е получил председателския пост на „Торите“. Съобщението, за което се разбра, че е в следствие от дочута грешна информация по телевизията, беше изтрито светкавично, преди Брандън Люис, който се събуди като министър по имиграцията, да бъде обявен за нов председател на консервативната партия. Той заменя на поста сър Патрик Маклоглин, който си подаде оставката, след като бе обвинен за провалите на парламентарните избори и партийната конференция. Плановете на британския премиер бяха сериозно разстроени, когато министърът на здравеопазването Джереми Хънт отказа да замени Грег Кларк на поста министър на бизнеса и настоя да продължи да изпълнява настоящата си роля в кабинета. Тереза Мей вярваше, че след близо шест години начело на здравеопазването, Хънт ще иска промяна и беше недоволна от напредъка на ведомството в интегрирането на социалните грижи. Джереми Хънт, обаче, отказа предложения му пост и защити желанието си да продължи да изпълнява настоящите си задължения в „разгорещен“ едночасов разговор с премиера на „Даунинг стрийт“. Той не само успя да убеди министър-председателя да го остави, но излезе от срещата с нова титла – Министър на здравеопазването и социалните грижи и по-влиятелен от всякога. Деймиън Хиндс, един сравнително неизвестен партиен деец, стана изненадата на деня, когато бе издигнат до позицията министър на здравеопазването. Джеймс Броукъншайър, министър за Северна Ирландия, неочаквано си подаде оставката и обяви, че ще се подложи на сложна операция на белия дроб, принуждавайки Тереза Мей да търси заместник. Тя даде работата на верния си съюзник Карън Брадли, която бе преместена от Департамента за култура, медии и спорт. Саид Джавид запази поста си на държавен секретар за общините и местните правителства. Британският премиер осъществи кадрови размествания и в екипа си в Консервативната партия, заменяйки 60-годишният председател Патрик Маклоглин с 46-годишният министър по имиграцията Брандън Люис. В опита да промени имиджа на „Торите“, Тереза Мей заложи на по-млад и различен екип от новоизбрани депутати. Сред тях са родената в Нигерия Кеми Баденох, която стана вицепредседател на Консервативната партия по кадровата политика, което означава, че тя ще има решаваща дума при съставянето на партийната листа за парламентарните избори през 2022 година. Резервистът от армията Джеймс Клевърли, на 48 години, чиято майка е родом от Сиера Леоне, става заместник-председател на Консервативната партия. Две жени-депутати получиха правото да присъстват на срещите на кабинета, без да са негови пълноправни членове. Каролин Ноукс заменя Брендън Люис в министерството по имиграцията, а Клеър Пери става министър по климатичните промени и енергиен министър. От „Даунинг стрийт“ обещаха, че премиерът Тереза Мей ще използва разместванията от понеделник, за да издигне жени и представители на малцинствата в партийната йерархия, което би направило правителството „да започне да изглежда като страната, на която служи“.", "date": "2018.01.09", "title": "Реакция! На Острова разкритикуваха Тереза Мей за „хаотичните промени в кабинета й“"}
{"url": "http://pik.bg/%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BE%D0%BF%D0%B8%D1%82%D1%8A%D1%82-%D0%BD%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B7%D0%B0-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B1%D0%B5-%D0%BE%D1%81%D1%83%D0%B5%D1%82%D0%B5%D0%BD-%D0%BE%D1%82-%D0%BC%D0%B8%D0%BD%D0%B8%D1%81%D1%82%D1%80%D0%B8-news718142.html", "text": "Опитът на министър-председателя на Великобритания Тереза Мей да обнови кадрите в кабинети беше осуетен, след като ключови министри отказаха да се разделят с постовете си, а един от тях дори напусна правителството, коментира британското издание The Independent, цитирано от Фокус, в материал за разместванията на министри в британското правителство. Премиерът имаше желание да запази Джъстин Грийнинг в екипа си, но не успя да убеди бившия министър на образованието да не напуска правителството, след като Грийнинг отказа предложеното й повишение. Един от влиятелните депутати от Консервативната партия отбеляза, че „ако кадровите размествания са направени с цел да се демонстрира, че Тереза Мей има достатъчен авторитет и сила в собствената си партия и правителство, то те демонстрираха точно обратното“.", "date": "2018.01.09", "title": "Във Великобритания: Опитът на Тереза Мей за промени в правителството бе осуетен от министри, отказали да се разделят с постовете си"}
{"url": "http://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-46-%D0%BF%D0%BE-%D1%81%D0%BA%D0%B0%D0%BB%D0%B0%D1%82%D0%B0-%D0%BD%D0%B0-%D1%80%D0%B8%D1%85%D1%82%D0%B5%D1%80-%D0%B1%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%BA%D1%80%D0%B0%D0%B9-%D0%BA%D0%BE%D0%BC%D0%B0%D0%BD%D0%B4%D0%BE%D1%80%D1%81%D0%BA%D0%B8%D1%82%D0%B5-%D0%BE%D1%81%D1%82%D1%80%D0%BE%D0%B2%D0%B8-news718136.html", "text": "Земен трус с магнитуд 4.6 по скалата на Рихтер е бил регистриран в акваторията на Тихия океан край Командорските острови, съобщава Камчатският филиал на Геофизичната служба на Руската академия на науките. Епицентърът на труса е бил в точка с координати 54,56 градуса северна ширина и 168,21 източна дължина, на дълбочина от 58 километра, на 155 километра югоизточно от село Николское на остров Беринг. Отбелязва се, че няма информация за разрушения и жертви. Не е обявена опасност от цунами.", "date": "2018.01.09", "title": "Земетресение с магнитуд 4.6 по скалата на Рихтер бе регистрирано край Командорските острови"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D1%80%D1%83%D1%81%D0%B8%D1%8F-%D1%81-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%B0%D1%82%D0%B0%D0%BA%D0%B0%D1%82%D0%B0-%D1%81-%D0%B1%D0%B5%D0%B7%D0%BF%D0%B8%D0%BB%D0%BE%D1%82%D0%BD%D0%B8-%D0%B0%D0%BF%D0%B0%D1%80%D0%B0%D1%82%D0%B8-%D1%81%D1%80%D0%B5%D1%89%D1%83-%D0%B1-news718153.html", "text": "Департаментът за информация и масови комуникации към Министерството на отбраната на Русия пусна съобщение до медиите, в което съобщи подробности за последната атака срещу руската база Хмеймим в Сирия, осъществена в нощта срещу 6 януари, съобщава„Московский комсомолец“, цитиран от Фокус. Според изявлението, терористите са използвали не по-малко от 13 ударни безпилотни апарати. „В нощта срещу 6 януари беше осуетен опит за атака на терористите срещу авиобазата Хмеймим и пункта за осигуряване в Тартус, в който бяха използвани безпилотни летателни апарати“, се казва в комюникето на руското военно ведомство. Руските военнослужещи са отразили атака на най-малко 13 дрона. „Няма пострадали или материални щети в руските военни обекти“, пише още в съобщението. В момента и базата в Хмеймим и базата за осигуряване на Военноморския флот на Русия в Тартус работят в нормален режим. Атаката на терористите не е нарушила плановия режим на функциониране на обектите по никакъв начин. Що се касае до дроновете, то десет от тях са използвани за нападението срещу базата в Хмеймим. Шест безпилотни летателни апарата са прихванати от руските подразделения за радиоелектронна борба, като руските военнослужещи дори са успели да вземат под свой контрол управлението им. Три дрона са приземени успешно на приятелска територия, в близост до базата, а още три са се взривили при приземяването. Освен това, четири безпилотника са унищожени от зенитно-ракетните артилерийски комплекси „Панцир-С“ в Хмеймим и още три в Тартус. В момента, руските военни експерти изучават конструкцията и техническите специфики на заловените дронове. При това, в резултат от разкодирането на данните на прихванатите апарати е определено точното място на излитането им. От руското военно ведомство отбелязват, че терористите за първи път са осъществили масирана атака с широко използване на безпилотни летателни апарати, които са пуснати от разстояние, равняващо се на около 50 км. Управлението им се е осъществявало с помощта на GPS. “Техническата експертиза на заловените дронове показа, че терористите могат да осъществяват подобни атаки от 100 км разстояние“, се казва в съобщението. Във връзка с това се установяват каналите, по които технологията и устройствата, използвани при създаването на дроновете, са доставени на терористите. Освен това се изследва произхода на взривните смеси, използвани за производството на снарядите, установени на безпилотните апарати. От руското военно министерство смятат, че факта за използването на безпилотни апарати от самолетен тип от терористите, говори, че някой им е предал съответстващите технологии. Вече е ясно, че терористите могат да осъществяват подобни нападения във всяка страна. „Инженерните решения, използвани от терористите при атаката срещу руските обекти в Сирия, може да са получени и само от една страна, разполагаща с високи технологически възможности за осигуряването на спътникова навигация и дистанционно управление на изстрелването на професионално направените самоделни взривни устройства по предварително зададени координати“, добавят още от руското министерство и посочват, че вече им е известно, че в самоделните взривни устройства са използвани технологии с чуждестранен произход.", "date": "2018.01.09", "title": "Министерството на отбраната на Русия с подробности за атаката с безпилотни апарати срещу база Хмеймим в Сирия"}
{"url": "http://pik.bg/%D0%BF%D0%BE-%D0%B6%D0%B8%D1%86%D0%B0%D1%82%D0%B0-%D0%BC%D0%B8%D0%BD%D0%B8%D1%81%D1%82%D1%80%D0%B8%D1%82%D0%B5-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D1%81%D0%B0%D1%89-%D0%B8-%D1%8F%D0%BF%D0%BE%D0%BD%D0%B8%D1%8F-%D0%BE%D0%B1%D1%81%D1%8A%D0%B4%D0%B8%D1%85%D0%B0-%D1%83%D1%81%D0%B8%D0%BB%D0%B2%D0%B0%D0%BD%D0%B5-%D0%BD%D0%B0-%D0%BD%D0%B0%D1%82%D0%B8%D1%81%D0%BA%D0%B0-%D1%81%D1%80%D0%B5%D1%89%D1%83-%D0%BA%D0%BD%D0%B4%D1%80-news718147.html", "text": "Министрите на отбраната на САЩ и Япония Джеймс Матис и Ицунори Онодера са обсъдили усилването на натиска срещу Северна Корея за промяна на курса на Пхенян, съобщи официалният представител на Пентагона Дан Уайт, позовавайки се на телефонен разговор между двамата министри. „Матис и Онодера са осъдили безотговорното и незаконно поведение на Северна Корея. Двамата са обсъдили важността на усилването на натиска срещу КНДР за промяна в курса, въздържане от провокативни и заплашителни действия и за приемане на стратегическо решение за отказ от ядрената и ракетната програми“, се посочва в изявлението на Уайт. Двамата министри са подчертали  „важността на международната подкрепа и сътрудничество с многонационалните партньори за кампанията по оказването на натиск срещу КНДР“.", "date": "2018.01.09", "title": "По жицата! Министрите на отбраната на САЩ и Япония обсъдиха усилване на натиска срещу КНДР"}
{"url": "http://pik.bg/%D0%BC%D0%B0%D0%B9%D0%BA%D1%8A%D0%BB-%D0%BF%D0%B5%D0%BD%D1%81-%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BE%D0%BA%D0%B0%D0%B7%D0%B2%D0%B0-%D0%B1%D0%B5%D0%B7%D0%BF%D1%80%D0%B5%D1%86%D0%B5%D0%B4%D0%B5%D0%BD%D1%82%D0%B5%D0%BD-%D0%BD%D0%B0%D1%82%D0%B8%D1%81%D0%BA-%D1%81%D1%80%D0%B5%D1%89%D1%83-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80-news718132.html", "text": "Натискът на Съединените щати срещу Северна Корея няма да бъде прекратен до пълния отказ на Пхенян от ядрено оръжие. Това заяви вицепрезидентът на САЩ Майкъл Пенс в интервю за американския журналист Дан Уолш, цитирано от електронното издание RT. „Администрацията на президента Доналд Тръмп оказва безпрецедентен икономически и дипломатически натиск срещу КНДР. И това, че от Северна Корея са готови да седнат на масата за преговори с Южна Корея, дори и по въпрос като този за Олимпиадата, според мен, е пряк резултат от този натиск“, коментира Пенс. Американският вицепрезидент подчерта, че САЩ няма да се откажат от този натиск докато Северна Корея не се откаже напълно от своите ядрена и балистична програми. По думите му, по този въпрос Вашингтон има пълната подкрепа на всички свои съюзници, а също и на лидера на Китай Си Дзинпин.", "date": "2018.01.09", "title": "Майкъл Пенс: Администрацията на Доналд Тръмп оказва безпрецедентен натиск срещу Северна Корея"}
{"url": "http://pik.bg/%D1%84%D0%B5%D0%B4%D0%B5%D1%80%D0%B8%D0%BA%D0%B0-%D0%BC%D0%BE%D0%B3%D0%B5%D1%80%D0%B8%D0%BD%D0%B8-%D1%89%D0%B5-%D1%81%D0%B5-%D1%81%D1%80%D0%B5%D1%89%D0%BD%D0%B5-%D1%81-%D0%B2%D1%8A%D0%BD%D1%88%D0%BD%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B8-%D0%B8%D1%80-news718133.html", "text": "Ръководителят на европейската дипломация Федерика Могерини ще проведе среща с външните министри на Франция, Германия, Великобритания и Иран на 11 януари в Брюксел, съобщават от пресслужбата на външнополитическата служба на Европейския съюз, цитирани от РИА Новости. „Първият дипломат на Европейския съюз Федерика Могерини ще проведе среща с външните министри на три европейски страни – на Франция Жан-Ив ле Дриан, на Германия Зигмар Габриел, на Великобритания Борис Джонсън, както и с външния министър на Иран Джавад Зариф на 11 януари в Брюксел“, се посочва в съобщението. Отбелязва се, че срещата е в рамките на работата по реализацията на Съвместния подробен план за действие. Външният министър на Иран Джавад Зариф заяви по-рано, че представители на три страни от Европейския съюз и на Иран подготвят консултативна среща по повод споразумение за иранската ядрена програма. Възможната дата и място на такава среща обаче не станаха ясни.", "date": "2018.01.09", "title": "Федерика Могерини ще се срещне с външните министри на Франция, Германия, Великобритания и Иран на 11 януари в Брюксел"}
{"url": "http://pik.bg/%D0%B5%D1%82%D0%BE-%D0%B7%D0%B0-%D0%BA%D0%BE%D0%B3%D0%BE-%D0%B5-%D0%BE%D0%BC%D1%8A%D0%B6%D0%B5%D0%BD%D0%B0-%D0%BD%D0%BE%D0%B2%D0%B0%D1%82%D0%B0-%D0%BF%D0%B0%D1%80%D1%82%D0%BD%D1%8C%D0%BE%D1%80%D0%BA%D0%B0-%D0%BD%D0%B0-%D0%B2%D0%B8%D0%BA%D1%82%D0%BE%D1%80-%D0%BD%D0%B8%D0%BA%D0%BE%D0%BB%D0%B0%D0%B5%D0%B2-%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B0%D0%B1%D1%8A%D1%80%D0%BA%D0%B0%D0%BD-%D0%B2-%D0%B1%D1%80-news718055.html", "text": "Аделина Радева, която ще води сутрешния блок на Нова телевизия заедно с Виктор Николаев, е омъжена за режисьора на мюзикъла \"Оркестър без име\" Борис Радев, проучи ПИК. Кадърът на БНТ официално премина в редиците на Нова Броудкастинг Груп, за да информира зрителите на \"Здравей, България\" за най-актуалната информация и любопитни анализи на темите на деня. От десет години Аделина е щастливо омъжена за Радев. Той стои и зад градиозния спектакъл \"50 години номер 8\", с който Христо Стоичков отпразнува половинвековния си юбилей на стадион \"Васил Левски\" през 2016 г. Съпругът на Радева е автор и на бенефиса на волейболиста ни Владо Николов, на концерта за посрещането на папа Йоан Павел Втори в София през май 2002 г., на множество театрални спектакли. С Аделина съдбата го среща през 2005 г. Харесват се по време на вечеря с приятели. \"Направи ми впечатление с това, че вземеше ли думата, страшно бързо разказваше с много голямо чувство за хумор. Казах си: \"Бре, какво интересно момиче\", споделя режисьорът за своята половинка. Първата им среща след вечерята започнала в София и завършила в Пловдив. Двойката пази комична случка от тогава. Разхождайки се из Стария град, Аделина счупила токчета на обувката си. Изкарала нощта, куцукайки, без да сподели на ухажора си. Наблюдателното око на Борис обаче не изпуснало този детайли. На следващия ден той побърдал да се обади на красивата блондинка. \"Каза ми, че съм си забравила нещо в колата му и трябва да се видим, за да ми го даде. Когато се срещнахме отново след два дни, ми поднесе кутия с обувки, черни и това, което ме изуми - номерът беше моя. Кутията бе призружена с писмо от кмета на Пловдив, който ми се извиняваше, че обувката ми е пострадата от настилката. Естествено, писмото беше фалшифицирано от Борис\", разказва през смях Радева в предаването \"Извън играта\" по БНТ. Иначе мюзикълът на съпруга й, \"Оркестър без име\", предизвика огромен интерес и на премиерата си изпълни до краен предел \"Арена Армеец\". През април предстои ново представление. Спектакълът ще бъде представен и през публиката в Пловдив и в Бургас, дори ще открие местната спортна арена.", "date": "2018.01.09", "title": "Ето за кого е омъжена новата партньорка на Виктор Николаев! Кметът на Пловдив забъркан в брака на Аделина Радева с... (СНИМКИ)"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-14-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%B2-%D0%BD%D1%8E-%D0%B9%D0%BE%D1%80%D0%BA-news718122.html", "text": "Не по-малко от 14 души са пострадали при пожар в сграда в Манхатън, съобщават от пожарната служба на Ню Йорк. „По последни данни пострадалите при пожара в Манхатън са най-малко 14. Няма опасност за живота им. Към момента няма тежко ранени“, се посочва в съобщение в „Туитър“, цитирано от РИА Новости. Според изданието New York Post пожарът в шестетажната сграда е започнал на втория етаж, откъдето бързо се е разпространил.", "date": "2018.01.09", "title": "Най-малко 14 пострадали при пожар в Ню Йорк"}
{"url": "http://pik.bg/%D0%B4%D0%B2%D0%B0%D0%BC%D0%B0-%D1%81%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D0%B2-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D1%81%D1%80%D0%B5%D1%89%D1%83-%D1%82%D1%80%D0%B0%D1%84%D0%B8%D0%BA-%D0%BD%D0%B0-%D0%BF%D1%80%D0%BE%D1%81%D1%8F%D1%86%D0%B8-%D0%B2-%D1%87%D1%83%D0%B6%D0%B1%D0%B8%D0%BD%D0%B0-news718096.html", "text": "МВР Двама мъже са задържани при операция срещу трафика на хора с цел просия. Това съобщиха от . Паралелни полицейски действия са предприети на 5 декември 2017 г. от български и шведски полицейски служители в рамките на мащабната операция за противодействие на трафика на хора с цел просия. Планираните предварително полицейски действия са проведени с подкрепата на Европол. Мащабната операция е осъществена едновременно на територията на административните райони Кроноберг и Калмар, Швеция и в България. В Швеция са били задържани 10 лица, а в България - двама, за един е издадена Европейска заповед за арест. Шведските власти са изразили благодарност за осъщественото сътрудничество с България по повод успешно проведените действия.", "date": "2018.01.09", "title": "Двама са арестувани в операция срещу трафик на просяци в чужбина"}
{"url": "http://pik.bg/%D0%B7%D0%B0%D0%B4-%D0%BA%D1%83%D0%BB%D0%B8%D1%81%D0%B8%D1%82%D0%B5-%D0%B2%D0%B5%D0%BD%D0%B5%D1%82%D0%B0-%D1%80%D0%B0%D0%B9%D0%BA%D0%BE%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D0%BD%D0%B0%D0%BA%D1%8A%D0%B4%D0%B5-%D0%BF%D0%BE%D0%B5%D0%BC%D0%B0-%D1%81%D0%BB%D0%B5%D0%B4-%D1%80%D0%B0%D0%B7%D0%B2%D0%BE%D0%B4%D0%B0-%D1%81-%D1%82%D0%B8%D1%88%D0%BE-%D0%B5%D1%82%D0%BE-%D0%BF%D1%80%D0%B8%D0%BE%D1%80%D0%B8%D1%82%D0%B5%D1%82%D0%B8%D1%82%D0%B5-%D0%BD%D0%B0-%D0%B2%D0%BE-news718077.html", "text": "\"Е, браво!! И аз да попадна в \"Папараци\"! Ами това е живота ми... Детето и работата ми.. Това, ще правя и следващите десет години - ще си гледам детето, ще си правя интервютата и ще си пиша книгите. С мъжете приключих, нито ще ходя по срещи, нито ще се запознавам с някой, личен живот нямам и няма и да имам..\" На снимката: Венета и синът й Патрик Водещата на \"Папараци\" Венета Райкова сама стана герой на предаването си, след като преди дни обяви, че се развежда с Тишо. Както ПИК съобщи, самата тя обяви във Фейсбук за раздялата си и че нито едни от двамата оттук-нататък няма да коментира разпада на връзката им. От предаването я заснели как раздава автографи на панаира на книгата и как си тръгва с Патрик, нейния син, от НДК към къщи.", "date": "2018.01.09", "title": "ЗАД КУЛИСИТЕ! Венета Райкова разкри накъде поема след развода с Тишо! Ето приоритетите на водещата..."}
{"url": "http://pik.bg/%D0%B2%D0%B8%D0%BA%D1%82%D0%BE%D1%80-%D0%BE%D1%80%D0%B1%D0%B0%D0%BD-%D1%81%D0%BA%D0%BE%D1%87%D0%B8-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%E2%80%9E%D0%B2%D0%B8%D0%B5-%D0%B8%D1%81%D0%BA%D0%B0%D1%85%D1%82%D0%B5-%D0%BC%D0%B8%D0%B3%D1%80%D0%B0%D0%BD%D1%82%D0%B8%D1%82%D0%B5-%D0%B0-%D0%BD%D0%B5-%D0%BD%D0%B8%D0%B5%E2%80%9C-news718114.html", "text": "Премиерът на Унгария Виктор Орбан заяви, че миграционната политика на Европейския съюз заплашва „суверенитета и културната идентичност“ на страната му, в интервю пред немския ежедневник Bild, съобщава Deutsche Welle, цитирани от Фокус. “Не гледаме на тези хора, като на мюсюлмански бежанци, а като на мюсюлмански нашественици“, заяви Орбан. Според думите му, сирийските бежанци не бягат от страната си от страх за живота си. Унгарският премиер подчерта, че решението на стотиците хиляди мигранти да предприемат пътешествие към богатите Западноевропейски страни като Германия, преминавайки през по-малко заможни, „но стабилни“, държави като Унгария, е доказателство, че те не могат да бъдат класифицирани като бежанци, а по-скоро като „икономически мигранти, търсещи по-добър живот“. Орбан отново бе категоричен, че Будапеща няма да приема хора от мюсюлмански страни и предупреди, че страната му „не иска да бъде насилвана“ по този въпрос. „Вярваме, че увеличаването на броя на мюсюлманите води до капсулиране на тези общества, защото християнските и мюсюлманските общности няма да се обединят никога“, подчерта Орбан и добави, че „мултикултурализмът не е нищо повече от една илюзия“. Премиерът коментира и продължаващия спор между Будапеща и Брюксел около квотното разпределение на бежанците между страните-членки на Европейския съюз, което Унгария и Словакия атакуваха неуспешно в Европейския съд. На въпрос на репортера на Билд, дали е честно Германия да приема стотици хиляди бежанци и мигранти, докато Унгария не иска да приеме нито един, Орбан отговори: „Разликата е в това, че вие искахте мигрантите, а не ние“. Унгарският премиер се оплака и от „двойните стандарти на ЕС“, защото, според неговото мнение, Брюксел критикува единствено Будапеща, въпреки че квотите „не се изпълняват в повече от 20 страни-членки“. Според последните данни на Европейската комисия, само две държави не са приели нито един бежанец по квотната система за релокация – Унгария и Полша, докато Словакия, Австрия и Чешката република са приели много по-малко от нужния брой.", "date": "2018.01.09", "title": "Виктор Орбан скочи на Германия: „Вие искахте мигрантите, а не ние“"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BE%D0%B1%D1%8F%D0%B2%D0%B8-%D0%B7%D0%B0-%E2%80%9E%D0%B2%D1%8A%D0%B7%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D0%BC%D0%B5%D1%87%D1%82%D0%B0%E2%80%9C-news718113.html", "text": "Американският президент Доналд Тръмп обяви за „възраждането на американската мечта“ в своя реч, която се очаква да произнесе в Нашвил, съобщават от пресслужбата на Белия дом, цитирани от РИА Новости. Според Тръмп, данъчните промени „ще доведат до възраждане на амеракнсака мечта“. „Американската мечта се възражда. Наскоро приехме най-мащабните в историята промени в законите за данъчни облекчения и реформи в размер на 5,5 трилиона долара“, се казва в речта на Тръмп. Американският лидер добавя, че повечето данъчни облекчения  „са адресирани към работещите американци, малките компании и семейните фирми“.", "date": "2018.01.09", "title": "Доналд Тръмп обяви за „възраждането на американската мечта“"}
{"url": "http://pik.bg/%D0%B6%D0%B0%D0%BD-%D0%BA%D0%BB%D0%BE%D0%B4-%D1%8E%D0%BD%D0%BA%D0%B5%D1%80-%D0%BD%D0%B0%D1%81%D1%82%D0%BE%D1%8F%D0%B2%D0%B0-%D0%B7%D0%B0-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0%D0%BD%D0%B5-%D0%BD%D0%B0-%D0%B1%D1%8E%D0%B4%D0%B6%D0%B5%D1%82%D0%B0-%D0%BD%D0%B0-%D0%B5%D1%81-%D1%81%D0%BB%D0%B5%D0%B4-%D0%B1%D1%80%D0%B5%D0%BA%D0%B7%D0%B8%D1%82-news718111.html", "text": "Председателят на Европейската комисия Жан-Клод Юнкер призова нациите да отделят повече финансови средства за европейския бюджет след 2020 година, за да запълнят празнината, оставена от Великобритания, както и за да посрещнат увеличаващите се разходи за отбрана, миграция и климатичните промени, съобщава Франс Прес, цитирана от Фокус. Брюксел предложи увеличаване на вноската, от 1 процент от Брутния вътрешен продукт(БВП), както е за периода 2014-2020 година, до 1,1% от БВП в следващия многогодишен бюджет, който ще бъде съставен след излизането на Великобритания. В момента, бюджетът възлиза на около 963 милиона евро, или около 1,1 трилиона долара. „Нуждаем се от повече от един процент от европейския БВП. Очевидно е, че ако искаме да водим европейска политика, трябва да я финансираме адекватно“, заяви Юнкер на пресконференция в Брюксел. „Това ще струва на данъкоплатците, колкото по една чаша кафе на ден. Европа е по-важна от това“, добави председателят на Европейската комисия.", "date": "2018.01.09", "title": "Жан-Клод Юнкер настоява за увеличаване на бюджета на ЕС след Брекзит"}
{"url": "http://pik.bg/%D1%84%D1%80%D0%B5%D0%BD%D1%81%D0%BA%D0%B8%D1%82%D0%B5-%D1%81%D0%BB%D1%83%D0%B6%D0%B1%D0%B8-%D0%BF%D1%80%D0%B5%D0%B4%D0%BE%D1%82%D0%B2%D1%80%D0%B0%D1%82%D0%B8%D0%BB%D0%B8-20-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%BF%D1%80%D0%B5%D0%B7-2017-%D0%B3-news718110.html", "text": "Службите за сигурност на Франция са успели да предотвратят 20 атентата на територията на страната през 2017 г.. Това обяи министърът на вътрешните работи Жерар Колон в интервю за регионалния вестник „Прогре“, съобщава БГНЕС, цитирани от Нова телевизия. Той подчерта, че вече няма нито една територия, за която да може да се каже, че рискът от тероризъм е сведен до нула. Колон посочи още, че терористичната заплаха във Франция има „разностранен характер“. В някои случаи се констатира, че подобни действия се извършват от хора с признаци на психически разстройства. Във връзка с това, министърът посочи, че ще се работи за по-добра координация с регионалните агенции по здравеопазване. През миналата година в страната са извършени два терористични акта с човешки жертви, отговорност за които официално е поела групировката ИДИЛ. До 1 ноември 2017 г. във Франция страната продължаваше да действа въведеното след атентатите на 13 ноември 2015 г. извънредно положение. От ноември то е отменено, но мерките за сигурност продължават да са засилени след приемането на новия закон за борба с тероризма. Според него много от извънредните мерки станаха постоянно действащи.", "date": "2018.01.09", "title": "Френските служби предотвратили 20 атентата през 2017 г."}
{"url": "http://pik.bg/%D1%83%D1%87%D0%B0%D1%81%D1%82%D0%BD%D0%B8%D1%87%D0%BA%D0%B0-%D0%B2-%D1%80%D0%B8%D0%B0%D0%BB%D0%B8%D1%82%D0%B8-%D1%88%D0%BE%D1%83-%D0%BE%D1%81%D1%82%D0%B0%D0%BD%D0%B0-%D0%BF%D0%BE-%D0%B3%D0%BE%D0%BB%D0%BE-%D0%B4%D1%83%D0%BF%D0%B5-%D0%B2-%D0%BF%D1%80%D1%8F%D0%BA-%D0%B5%D1%84%D0%B8%D1%80-%D0%B2%D0%B8%D0%B4%D0%B5%D0%BE-news718098.html", "text": "Австралийската актриса и тв водеща Кортни Ект лъсна по голо дупе, след като поради невнимание смъкна долната част на тоалета си в пряк ефир. Кортни участва в популярното британско риалити \"Селебрити Биг Брадър\". Блондинката се появява на сцената в ефектен тоалет с блестящи пайети. В момента, в който я представят обаче, тя настъпва дрехата си и задните части на Кортни лъсват пред очите на зрителите. Въпреки че Кортни бързо се прикрива с падналата си пола, всички виждат, че тя не носи бельо. Британският \"Биг Брадър\" веднага качи видеото с гафа на страницата си, с което зарадва феновете на австралийската актриса и на красивите момичета.", "date": "2018.01.09", "title": "Участничка в риалити шоу остана по голо дупе в пряк ефир (ВИДЕО)"}
{"url": "http://pik.bg/%D0%B1%D0%B8%D0%B3-%D0%B1%D1%80%D0%B0%D0%B4%D1%8A%D1%80-%D0%B2-%D0%B1%D0%BE%D1%8F%D0%BD%D0%B0-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD-%D0%BE%D1%85%D1%80%D0%B0%D0%BD%D1%8F%D0%B2%D0%B0%D0%BD-%D0%BF%D0%BE-%D1%8F%D0%BA%D0%BE-%D0%B8-%D0%BE%D1%82-%D0%BC%D1%83%D1%82%D1%80%D0%B0---%D0%B5%D1%82%D0%BE-%D0%BA%D0%B0%D0%BA-%D1%81%D0%B5-%D0%BF%D0%B0%D0%B7%D0%B8-%D0%BE%D1%82-%D0%B0%D0%BF%D0%B0%D1%88%D0%B8%D1%82%D0%B5-news718065.html", "text": "Новото семейно гнездо на фолк певеца Константин и съпругата му Надя е опасано с над 20 камери за видеонаблюдение. Отскоро оборотният чалгар, красивата му жена и двете им деца са новодомци в къща с площ от 500 кв.м в столичния квартал \"Бояна\", но не спират да се страхуват от апаши. В името на спокойствието Коцето решил да сложи \"Биг Брадър\" във всяка стая, няколко в двора и пред самия палат. Константин е най-обираният певец и с право има фобия от нови набези и то в новия му дом, който се оценява на над 1.5 млн. лева, пише седмичник. Къщата му в полите на Витоша е на 3 етажа, а за обзавеждането фолк певецът се е доверил на опитен дизайнер, който се постарал да съчетае лукс и изчистени форми. Коцето и Надя не са фенове не кича и бягат от този стил. Младото семейство предпочита класическите, но луксозни по последен писък на модата мебели. Точно такива дизайнерски произведения са избрали за обзавеждането на палата, издават от обкръжението им. Освен камерите за видеонаблюдение, Коцето обмислял да наеме човек за жива охрана.", "date": "2018.01.09", "title": "БИГ БРАДЪР В \"БОЯНА\"! Константин охраняван по-яко и от мутра - ето как се пази от апашите "}
{"url": "http://pik.bg/%D0%BE%D1%82-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%BE%D1%82%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%BD%D0%B0-%D1%81%D0%B0%D1%89-%D0%BF%D0%BE%D0%B8%D1%81%D0%BA%D0%B0%D1%85%D0%B0-%D1%83%D0%B2%D0%B5%D0%BB%D0%B8%D1%87%D0%B5%D0%BD%D0%B8%D0%B5-%D0%BD%D0%B0-%D0%BB%D0%B8%D0%BC%D0%B8%D1%82%D0%B0-%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F-%D0%B4%D1%8A%D0%BB%D0%B3-%D0%B4%D0%BE-%D0%BA%D1%80%D0%B0%D1%8F-news718115.html", "text": "Финансовият министър на САЩ Стивън Мнучин се обърна към лидерите на Републиканската партия в Конгреса на страната, с молба да увеличат лимита на държавния дълг до 28 февруари, съобщи американската агенция Bloomberg, цитирани от Фокус Агенцията се позовава на източници от американската администрация. Миналата година Мнучин обеща да приложи специални мерки, които да позволят на министерството да успее да финансира правителството, най-малко до края на януари. Той нееднократно заявяваше, че предпочита вдигане на лимита на държавния дълг, пред това, страната да се окаже пред потенциален фалит. През септември 2017 година, държавният дълг на САЩ за първи път в историята премина границата от 20 трилиона долара. Тогава американският президент Доналд Тръмп подписа закон, позволяващ възобновяването на процеса по теглене на нови кредити. Според данните на Bloomberg, в момента размерът на американския дълг е около 20,5 трилиона долара и превишава Брутния вътрешен продукт на страната. От агенцията припомнят, че в началото на първия президентски мандат на Барак Обама, дългът се е равнявал на около 10,6 трилиона долара.", "date": "2018.01.09", "title": "От финансовото министерство на САЩ поискаха увеличение на лимита на държавния дълг до края на февруари"}
{"url": "http://pik.bg/%D0%BF%D0%B5%D1%87%D0%B0%D0%BB%D0%B5%D0%BD-%D1%80%D0%B5%D0%BA%D0%BE%D1%80%D0%B4-%D1%89%D0%B5%D1%82%D0%B8-%D0%B7%D0%B0-%D0%BD%D0%B0%D0%B4-306-%D0%BC%D0%BB%D1%80%D0%B4-%D0%B4%D0%BE%D0%BB%D0%B0%D1%80%D0%B0-%D1%81%D0%B0-%D0%BD%D0%B0%D0%BD%D0%B5%D1%81%D0%BB%D0%B8-%D0%BF%D1%80%D0%B8%D1%80%D0%BE%D0%B4%D0%BD%D0%B8%D1%82%D0%B5-%D0%B1%D0%B5%D0%B4%D1%81%D1%82%D0%B2%D0%B8%D0%B5-%D0%B2-%D1%81%D0%B0%D1%89-%D1%81%D0%B0%D0%BC%D0%BE-%D0%B7%D0%B0-20-news718112.html", "text": "Поредицата урагани и опустошителни пожари през изминалата година са нанесли щети за над 306 млрд. долара, което прави 2017 г. най-скъпоструващата в аналите на природните бедствия в САЩ. Това се посочва в доклад на Националното управление за океански и атмосферни изследвания на САЩ, цитиран от Франс Прес. 16 от тези бедствия са свързани с щети, надхвърлящи 1 млрд. долара. Пожарите, опустошили голяма част от Калифорния, са причинили щети за 18 млрд. долара, а ураганите „Харви“, „Мария“ и „Ирма“ – за съответно 125 млрд., 90 млрд. и 50 млрд. долара. Досега рекордьор по нанесени от природни бедствия щети беше 2005 г. – 205 млрд. долара. Те се дължаха най-вече на ураганите „Катрина“, „Уилма“ и „Рита“.", "date": "2018.01.09", "title": "Печален рекорд! Щети за над 306 млрд.  долара са нанесли природните бедствие в САЩ само за 2017 година"}
{"url": "http://pik.bg/70-%D0%BC%D0%BB%D0%BD-%D0%B5%D0%B2%D1%80%D0%BE-%D0%BD%D1%83%D0%B6%D0%BD%D0%B8-%D0%B7%D0%B0-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D0%BB%D0%B8%D1%84%D1%82%D0%BE%D0%B2%D0%B5%D1%82%D0%B5-%D0%BD%D0%B0-%D0%B2%D0%B8%D1%82%D0%BE%D1%88%D0%B0-news717969.html", "text": "Въпреки че софиянци, които вчера искаха да се разходят на Витоша останаха доста разочаровани заради повредата на Симеоновския лифт, Радослав Пеев от фирмата концесионер отсече пред БНР, че съоръженията са профилактирани и се извършва редовната им поддръжка. \"Непрекъснато харчим неимоверни суми, за да поддържаме тези амортизирани и стари съоръжения. Надявам се все повече хора да се убедят, че е изключително остаряла  инфраструктурата ни тук на Витоша и наболелия въпрос за приемането на Плана за управление. Да установят всички, че наистина това е основната пречка, за да се обновят съоръженията тук, да се вземат спешни мерки за приемането на тази актуализация на Плана за управление\", отсече той. \"Витоша е дестинация не само за зимен туризъм -  тук работят лифтовете целогодишно, също хижите, както от тази страна, така и от другата страна  - откъм Конярника и Ветровала, се посещават целогодишно. Там имаме намерение да възстановим Княжевския лифт и да го удължим, така че наистина Витоша да бъде използвана - естествено целесъобразно и екосъобразно, целогодишно и от двете страни - ски зоните, които са проектирани още през 60-те години на миналия век\", обясни Пеев. Според разчетите, които е направил концесионерът преди няколко години, за да се ремонтират съоръженията са нужни над 70 милиона евро. \"Трябва да се подменят абсолютно всички съоръжения, включително и кабинковият лифт Симеоново, необходими са средства за инсталациите за техническо заснежаване, които трябва да се изградят, езерото, което трябва да се изгради и което да обезпечава при евентуални пожари. Изключително много неща, които трябва да се направят - рекултивация на пистите, замяна на осветление...Тоест парите, които ще похарчим, са наистина много, но пък за сметка на това целесъобразно, ще стане наистина една красива ски зона\", разясни Пеев. А иначе той увери, че въпреки топлата зима на Витоша ще се карат ски. \"Правим всичко възможно да заснежим писта \"Витошко лале 1\" - в момента оръдията работят, има условия, макар и не толкова добри, така че оръдията да работят. Разчитаме също така и природата да ни помогне с естествен снеговалеж.  Остава ни само горната част на пистата да заснежим, над Меча поляна, така че още съвсем малко още ще държим скиорите в очакване и в зависимост от това колко сняг навали и колко успеем да произведем, ще имаме яснота кога ще можем да отворим, въпреки неблагоприятната прогноза\", коментира Пеев. Има малка промяна в цените на картите за съоръженията на Витоша - от 22 на 26 е повишена цената от този сезон на полудневните карти и на нощното каране, въведени са и нови семейни карти. Той посочи и съоръженията, които ще работят през сезона. \"Симеоновският лифт работи всеки ден с работно време от 8:30 до 16:30 часа. Драгалевският лифт ще работи събота и неделя и празнични дни с работно време от 9:00 до 16:30 часа.  Имаме готовност да пуснем \"Витошко лале 1\", \"Витошко лале 2\", когато има условия, заедно с влек \"Черни връх\", също така и влек \"Помагалски\" -  за тях също така знаете, че трябва и естествен сняг да навали достатъчно, така че да можем да подготвим пистата и трасето на влека. Имаме готовност и с двата влека в местността Меча поляна.  Също така на ветровала ще работят и двете съоръжения\", допълни Пеев.", "date": "2018.01.09", "title": "70 млн. евро нужни за ремонт на лифтовете на Витоша"}
{"url": "http://pik.bg/%D1%81%D0%BB%D0%B0%D0%B4%D0%BA%D0%B0%D1%82%D0%B0-%D0%BF%D1%80%D0%B8%D0%BD%D1%86%D0%B5%D1%81%D0%B0-%D1%88%D0%B0%D1%80%D0%BB%D0%BE%D1%82-%D1%82%D1%80%D1%8A%D0%B3%D0%BD%D0%B0-%D0%BD%D0%B0-%D0%B4%D0%B5%D1%82%D1%81%D0%BA%D0%B0-%D0%B3%D1%80%D0%B0%D0%B4%D0%B8%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news718095.html", "text": "Принцеса Шарлот - дъщерята на принц Уилям и съпругата му Кейт, днес започна да посещава детска градина близо до двореца Кенсингтън в Лондон, предаде Ройтерс, цитирана от БТА. На снимки, направени от бременната й майка, се вижда, че двегодишната Шарлот е усмихната, преди да започне да посещава частната детска градина Уилкокс в Кенсингтън. На сайта си детската градина се представя като традиционна, стремяща се да поддържа \"високи стандарти, отлични постижения и добри маниери\". Таксата е 3050 британски лири (4072 щатски долара) на срок за сутрините и 1800 лири за следобедите. Принц Уилям също е ходил на детска градина, за разлика от други членове на кралското семейство. Синът му принц Джордж го последва, а през септември м.г. тръгна и на подготвително училище.", "date": "2018.01.09", "title": "Сладката принцеса Шарлот тръгна на детска градина (СНИМКИ)"}
{"url": "http://pik.bg/%D0%BD%D0%BE%D0%B2%D0%BE-20-%D1%81%D0%B0%D0%BF%D0%B8%D0%BE%D1%81%D0%B5%D0%BA%D1%81%D1%83%D0%B0%D0%BB%D0%BD%D0%BE%D1%81%D1%82%D1%82%D0%B0-%D0%BD%D0%B0%D0%B4%D0%B4%D0%B5%D0%BB%D1%8F%D0%B2%D0%B0-%D0%BD%D0%B0%D0%B4-%D0%BF%D0%BB%D1%8A%D1%82%D1%82%D0%B0-news717954.html", "text": "За някои хора външният вид и характерът нямат значение. Австралийски учени установиха, че все повече младежи определят интелекта като най-привлекателна черта в партньора, съобщи в. \"Дейли мейл\". Психолози от университета на Западна Австралия анализираха романтичните и сексуални предпочитания на 383 души на възраст от 18 до 35 години. Една десета от тях се определят като сапиосексуални - привлечени полово повече от интелекта, отколкото от която и да е друга черта. За сапиосексуалните интелигентността не е само \"желана черта\", но и полово възбуждаща, подобно на тънката талия или оформените мускули за другите. Най-привлекателен е коефициент на интелигентност 120. Над 135 стряска повечето хора. Средният коефициент на интелигентност е 120. За членовете на Менса той е над 140. Според психолозите интелигентността е важна за повечето хора, защото означава способност да си намериш работа и по-голяма компетентност в други области от живота. За мнозина тя е на второ място сред най-търсените \"нефизически качества\". На първо място е добротата и проявата на разбиране. На трето е ентусиазмът, а на четвърто - безгрижието. Участниците в изследването е трябвало да оценяват от 1 до 5 колко се възбуждат от определени изявления.", "date": "2018.01.09", "title": "НОВО 20! Сапиосексуалността надделява над плътта"}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%80%D0%BE%D0%BC%D0%B8-%D0%BF%D1%80%D0%B5%D0%B2%D1%80%D1%8A%D1%89%D0%B0%D1%82-%D0%B2-%D0%B8%D1%81%D1%82%D0%B8%D0%BD%D1%81%D0%BA%D0%B8-%D0%B0%D0%B4-%D0%B6%D0%B8%D0%B2%D0%BE%D1%82%D0%B0-%D0%B4%D0%B0-%D1%80%D0%BE%D0%B4%D0%BD%D0%B8-%D0%B3%D1%83%D1%80%D0%B1%D0%B5%D1%82%D1%87%D0%B8%D0%B8-%D0%B2-%D1%87%D0%B5%D1%85%D0%B8%D1%8F-news718121.html", "text": "Ако ви предлагат много лъскава работа в Чехия, знайте това: Имате си работа с голяма група цигани, които работят по схема от измислени Фейсбук-страници и групи, съобщкава Трафикнюз. Търсят само хора, които са на зор, за да нямат избор, но после животът им се превръща в същински ад. Първоначално обещават, че те ще ви платят билета, а после ви ограбват и изхвърлят на улицата. Това сподели разтревожена българка, станала свидетел на измамата и решена да предпази всички, които биха попаднали в клопката на измамниците. Тя сподели и разказ на една жена, която е била там със съпруга си и са наблюдавали как измамват и се гаврят с нашенци. \"Чехия е добра да, но около Прага. По-скоро има тежко машиностроене и за мъже има много работа. Но има много измамници в Чехия - българи, най-често и албанци. Има и много измамени българи, много интриги и глупости. Мошениците са предимно роми, и то доста образовани, знаят вратички в закона и няма санкции за тях. За това време виждахме много често българи в беда, изхвърлени на гарата и изгонени. Без доходи, храна. Неведнъж съм чела зов за помощ на картонче, което държат в измръзналите си ръчички, българи, стоящи на гарата. Измамени, окрадени и нещастни. И понякога сa цели семейства. Hа улицата. Събираме пари да се върнат в България. През това време някой ги приютява. Да знаете - с българи в Чехия, е все едно да си изкопаеш гроба и да легнеш в негo\".", "date": "2018.01.09", "title": "Опасно! Български роми превръщат в истински ад живота да родни гурбетчии в Чехия"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8%D0%BC%D0%B0-%D0%BD%D0%B0%D0%BC%D0%B5%D1%80%D0%B5%D0%BD%D0%B8%D0%B5-%D0%B4%D0%B0-%D1%81%D0%B5-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8%D1%80%D0%B0-%D0%B7%D0%B0-%D0%B2%D1%82%D0%BE%D1%80%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8-%D0%BC%D0%B0%D0%BD%D0%B4%D0%B0%D1%82-%D0%BF%D1%80%D0%B5%D0%B7-2020-%D0%B3%D0%BE%D0%B4%D0%B8%D0%BD%D0%B0-news718117.html", "text": "Американският президент Доналд Тръмп ще се кандидатира за нов мандат през 2020 година. Това съобщи ТАСС, като се позовава на изявление на изявление на заместника на прессекретаря на Белия дом Хоган Гидли. Предстоящо участие на Тръмп в избори за президент Гидли определи като „безусловно“. „Безусловн, той има намерение отново да се бори за президентския пост на следващите избори“, заяви Гидли. Доналд Тръмп бе избран за президент на САЩ в края на 2016 година. Той победи на изборите кандидата на демократите Хилъри Клинтън.", "date": "2018.01.09", "title": "Доналд Тръмп има намерение да се кандидатира за втори президентски мандат през 2020 година"}
{"url": "http://pik.bg/%D0%B0%D0%B4%D0%B2%D0%BE%D0%BA%D0%B0%D1%82%D0%B8%D1%82%D0%B5-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BE%D0%B1%D1%81%D1%8A%D0%B6%D0%B4%D0%B0%D1%82-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82-%D0%B7%D0%B0-%D1%80%D0%B0%D0%B7%D0%BF%D0%B8%D1%82-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BF%D0%BE-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5%D1%82%D0%BE-%D0%B7%D0%B0-news718116.html", "text": "Адвокатите на американския президент Доналд Тръмп сериозно обсъждат възможността за разпит на държавния глава от специалния прокурор по разследването за евентуална руска намеса в президентските избори Робърт Мюлер, съобщава телевизионният канал NBC, позовавайки се на свои източници. Отбелязва се, че адвокатите на Тръмп опитват да изяснят, дали специалният прокурорт ще разпитва директно американският президент, както и да уточнят възможното място за провеждането на подобна беседа, продължителността й, както и други детайли. Адвокатите обсъждат подобен вариант, тъй като има сериозни шансове Робърт Мюлер да реши да вземе показания от Тръмп.", "date": "2018.01.09", "title": "Адвокатите на Доналд Тръмп обсъждат възможност за разпит на президента по разследването за руска намеса в изборите"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%BE%D0%B1%D1%8F%D0%B2%D0%B5%D0%BD-%D0%B7%D0%B0-%D0%BC%D1%8A%D1%80%D1%82%D1%8A%D0%B2-%D0%B7%D0%B0%D1%82%D0%B2%D0%BE%D1%80%D0%BD%D0%B8%D0%BA-%D0%B2%D1%8A%D0%B7%D0%BA%D1%80%D1%8A%D1%81%D0%BD%D0%B0-%D0%BF%D1%80%D0%B5%D0%B4%D0%B8-%D0%B0%D1%83%D1%82%D0%BE%D0%BF%D1%81%D0%B8%D1%8F%D1%82%D0%B0-%D1%81%D0%B8-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-news718134.html", "text": "Обявен от лекари за мъртъв испански затворник възкръсна малко преди аутопсията си, съобщава изданието La Voz de Galicia. В материала се разказва, че Гонсало Монтоя Хименес, който излежавал присъда за кражба в затвора в Астурия, бил открит седнал на стол и без да се движи. Лекарите не открили пулс и дишане, като констатирали смъртта му. Тялото на Хименес било откарано за уотопсия в Института по съдебна медицина. Малко преди началото на процедурата патолозите били шокирани от звуци от чувала с тялото на обявения за мъртъв затворник. Когато го отворили се оказало, че Хименес е жив. Роднините на затворника, които вече били известени за смъртта му, заявили пред полицията, че Хименес имал епилепсия. По техните думи, липсата на пулс и дишане били причинени от погрешно приемане на лекарства. Хименес е настанен в една от местните болници.", "date": "2018.01.09", "title": "Шокиращо! Обявен за мъртъв затворник възкръсна преди аутопсията си в Испания"}
{"url": "http://pik.bg/%D0%B3%D1%8E%D0%BD%D1%82%D0%B5%D1%80-%D0%B9%D0%BE%D1%82%D0%B8%D0%BD%D0%B3%D0%B5%D1%80-%D0%B1%D1%8E%D0%B4%D0%B6%D0%B5%D1%82%D1%8A%D1%82-%D0%BD%D0%B0-%D0%B5%D1%81-%D1%89%D0%B5-%D1%81%D0%B5-%D0%BB%D0%B8%D1%88%D0%B8-%D0%BE%D1%82-13-%D0%BC%D0%B8%D0%BB%D0%B8%D0%B0%D1%80%D0%B4%D0%B0-%D0%B5%D0%B2%D1%80%D0%BE-%D0%B3%D0%BE%D0%B4%D0%B8%D1%88%D0%BD%D0%BE-%D0%B7%D0%B0%D1%80%D0%B0%D0%B4%D0%B8-%D0%B1%D1%80%D0%B5%D0%BA%D0%B7%D0%B8%D1%82-news718123.html", "text": "Решението на Великобритания да напусне Европейския съюз ще отвори дупка от 13 милиарда евро годишно в бюджета на Съюза за следващия седемгодишен период от 2021 до 2027 година. Това заяви европейският комисар по въпросите на бюджета и човешките ресурси Гюнтер Йотингер по време на конференция в Брюксел, предава ТАСС, цитирана от Фокус. „За съжаление, един от чистите донори (б.р страна, която внася повече средства в бюджета на ЕС, отколкото получава от него) Великобритания реши да ни напусне. Заради това ние губим по 13 милиарда евро годишно“, заяви Йотнингер. „Дупката в бюджета идва от увеличаването на количеството на задачите, за които трябва да се отделя европейско финансиране, включително борбата с тероризма, външната и вътрешната сигурност, защитата на външните ни граници и провеждането на мащабни изследователски програми, които да увеличат конкурентоспособността ни през цифровия век“, разясни еврокомисарят. Йотингер подчерта, че Еврокомисията трябва да набави недостигащите средства чрез „мерки за оживяване на икономиката и повишаване на ефективността на изразходването на средства по европейските програми“. „Всяко вложено евро трябва да носи добавена стойност“, подчерта европейският политик. Еврокомисарят призова страните-членки на ЕС, европейският бизнес и международните организации да внесат предложенията си по формирането на бъдещия седемгодишен бюджетен план до края на май 2018 година. Той разкри, че Европейската комисия ще предложи промени в системата за формирането му, целящи да се съкрати срока на действие на бюджета, от седем на пет години. „Трябва да преминем към по-демократичен принцип на формиране на европейския бюджет, заменяйки седемгодишния период с петгодишен. Предлагаме следващият седемгодишен бюджетен план да стане преходен период към новата система на формиране на бюджета“, заяви Йотингер. Той се мотивира с това, че пет години е и срокът, за който се избира Европейската комисия и Европейския парламент и това ще позволи приемането и изпълняването на бюджета от едни и същи политици, което „ще повиши демократичната отчетност и отговорност по бюджетните въпроси“.", "date": "2018.01.09", "title": "Гюнтер Йотингер: Бюджетът на ЕС ще се лиши от 13 милиарда евро годишно заради Брекзит"}
{"url": "http://pik.bg/%D0%BC%D0%B5%D0%BB%D0%B5-%D0%BD%D0%B0-%D0%BF%D1%8A%D1%82%D1%8F-15-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%81-%D1%83%D1%87%D0%B0%D1%81%D1%82%D0%B8%D0%B5%D1%82%D0%BE-%D0%BD%D0%B0-35-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B0-%D0%B2-%D0%B4%D0%B6%D0%BE%D1%80%D0%B4%D0%B6%D0%B8%D1%8F-news718137.html", "text": "15 души са пострадали при катастрофа с участието на 35 автомобила в американския щат Джорджия, съобщава РИА Новости, като се позовава на агенция Синхуа. Според информация от офиса на шерифа на окръг Катус, 15-те пострадали са били откарани в болници, като травмите им не са тежки. Телевизионният канал ABC News отбелязва, че в резултат на катастрофата на пътя са изтекли 378 литра бензин. Провежда се операция по ликвидиране на последствията от инцидента.", "date": "2018.01.09", "title": "Меле на пътя! 15 пострадали при катастрофа с участието на 35 автомобила в Джорджия"}
{"url": "http://pik.bg/%D1%87%D0%B0%D1%81%D1%82%D0%B8-%D0%BE%D1%82-%D0%BF%D1%83%D1%81%D1%82%D0%B8%D0%BD%D1%8F%D1%82%D0%B0-%D1%81%D0%B0%D1%85%D0%B0%D1%80%D0%B0-%D0%BF%D0%BE%D0%B1%D0%B5%D0%BB%D1%8F%D1%85%D0%B0-%D0%BE%D1%82-%D1%81%D0%BD%D1%8F%D0%B3-%D0%B7%D0%B0-%D0%B2%D1%82%D0%BE%D1%80%D0%B0-%D0%BF%D0%BE%D1%80%D0%B5%D0%B4%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-news718124.html", "text": "За втора поредна година в пустинята Сахара пада сняг, съобщи алжирския вестник ТСА, цитиран от Би Ти Ви. По данни на изданието снеговалежът е започнал в неделя сутринта в района на град Аин Сефра в северната част на Алжир. Снежната покривка е достигнала 40 см. До вечерта обаче той се е стопил. Изданието припомня, че за последните 37 години сняг е валял в пустинята общо четири пъти, като последният случай бе миналата зима.", "date": "2018.01.09", "title": "Части от пустинята Сахара побеляха от сняг за втора поредна година"}
{"url": "http://pik.bg/%D0%BE%D0%B3%D1%80%D0%BE%D0%BC%D0%B5%D0%BD-%D0%BF%D0%BE%D0%B6%D0%B0%D1%80-%D0%B2-%D1%81%D0%BA%D0%BB%D0%B0%D0%B4-%D0%B7%D0%B0-%D0%BA%D0%B0%D1%80%D1%82%D0%B8%D0%BD%D0%B8-%D0%B2-%D0%BB%D0%BE%D0%BD%D0%B4%D0%BE%D0%BD-news718138.html", "text": "Огромен пожар се е разразил в склад за картини в Лондон, съобщава The Daily Express, цитирани от Фокус. На мястото на инцидента, на улица „Ватерло“ в Северен Лондон, са изпратени 15 пожарни коли и 90 пожарникари. Местните власти предупредиха гражданите да избягват района. Пламъците осветяват небето над Стейпълс корнър, намиращ се в Северен Лондон, в близост до Брент Крос. Обитателите на околните сгради бяха помолени да не отварят прозорците и вратите си, докато огнеборците се опитват да потушат огнената стихия. Ползвател на социалните мрежи написа: „Току що минах край най-големия огън, който съм виждал през живота си. Изглежда, че се е запалил някой склад, или нещо с подобни размери, в близост до околовръстния път до стадион Уембли“. Очевидци съобщиха, че са чули експлозии. Все още няма информация за жертви или пострадали в резултат от инцидента.", "date": "2018.01.09", "title": "Огромен пожар в склад за картини в Лондон"}
{"url": "http://pik.bg/%D0%BA%D0%BE%D0%BB%D1%83%D0%BC%D0%B1%D0%B8%D0%B5%D1%86-%D0%BF%D0%BE%D0%B5-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D0%BE%D1%82%D0%B1%D0%BE%D1%80-%D0%BF%D0%BE-%D1%84%D1%83%D1%82%D0%B1%D0%BE%D0%BB-%D0%BD%D0%B0-%D1%87%D0%B8%D0%BB%D0%B8-news718149.html", "text": "Колумбийският специалист Рейналдо Руеда бе назначен за селекционер на националния отбор по футбол на Чили, съобщават от пресслужбата на Футболната федерация на Чили, цитирани от ТАСС. Договорът на Руеда е до края на квалификациите за световното първенство през 2022 година. Ако тимът се класира за финалния турнир на шампионата на планетата в Катар, договорът може да бъде продължен. В кариерата си Руеда е бил начело на националните тимове на Колумбия, Еквадор и Хондурас. Водил е и бразилския Фламенго и колумбийския Атлетико Насионал, с който през 2016 година спечели Копа Либертадорес. Начело на отбора на Чили Рейналдо Руеда заменя аржентинецът Хуан Антонио Пици, който подаде оставка, след като отборът не успя да се класира за финалите на световното първенство през 2018 година. Отборът на Чили е на 10-о място в ранглистата на ФИФА. През 2015 и 2016 година тимът стигна до титлата на турнира Копа Америка.", "date": "2018.01.09", "title": "Колумбиец пое националния отбор по футбол на Чили"}
{"url": "http://pik.bg/29-%D0%B4%D1%83%D1%88%D0%B8-%D1%81%D1%82%D0%B0%D0%BD%D0%B0%D1%85%D0%B0-%D0%B6%D0%B5%D1%80%D1%82%D0%B2%D0%B0-%D0%BD%D0%B0-%D1%82%D1%80%D0%BE%D0%BF%D0%B8%D1%87%D0%B5%D1%81%D0%BA%D0%B8-%D1%86%D0%B8%D0%BA%D0%BB%D0%BE%D0%BD-%D0%B2-%D0%BC%D0%B0%D0%B4%D0%B0%D0%B3%D0%B0%D1%81%D0%BA%D0%B0%D1%80-news718150.html", "text": "29 души са загинали след преминаването на тропическия циклон „Ава“ през територията на Мадагаскар в края на изминалата седмица, съобщава Франс Прес, цитирана от РИА Новости. По данни на агенцията, само през вчерашния ден са загинали 17 души. „На национално ниво по предварителни данни са загинали 29 човека. 22 други се смятат за беследно изчезнали. 17 170 души са били принудени да напуснат домовете си. Още 83 023 са пострадали“, се посочва в изявление на Националното бюро по управление на рисковете от катастрофи. Уточнява се, че циклонът се е появил над острова в ранните петъчни часове на миналата седмица, през нощта на събота е стихнал, но е предизвикал свлачища и наводнения. Много домове са останали без електричество.", "date": "2018.01.09", "title": "29 души станаха жертва на тропически циклон в Мадагаскар"}
{"url": "http://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D1%81%D0%B0%D1%89-%D1%81%D0%B0-%D0%B8%D0%B7%D0%B3%D1%83%D0%B1%D0%B8%D0%BB%D0%B8-%D0%B2%D1%80%D1%8A%D0%B7%D0%BA%D0%B0-%D1%81%D1%8A%D1%81-%D1%81%D0%B5%D0%BA%D1%80%D0%B5%D1%82%D0%B5%D0%BD-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%B5%D0%BD-%D1%81%D0%BF%D1%8A%D1%82%D0%BD%D0%B8%D0%BA-news718151.html", "text": "Властите в САЩ са изгубили връзка със секретния правителствен спътник Zuma. Това бе съобщено в профила на BNN в „Туитър“, цитирани от Известия. Причините за загубата на връзката с шпионския спътник не се посочват. На 8 януари ракета-носител  Falcon 9 със секретен правителствен спътник Zuma на борда бе изстреляна в космоса от американската компания Space X. Изстрелването бе проведено от базата на ВВС на САЩ в Канаверал.", "date": "2018.01.09", "title": "Властите в САЩ са изгубили връзка със секретен правителствен спътник"}
{"url": "http://pik.bg/%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD-%D0%B7%D0%B0%D0%BA%D1%80%D0%B8%D0%BB%D0%BD%D0%B8%D0%BA-%D0%BA%D0%B8%D1%82-%D1%81%D0%BF%D0%B0%D1%81%D0%B8-%D0%B6%D0%B5%D0%BD%D0%B0-%D0%BE%D1%82-%D1%82%D0%B8%D0%B3%D1%80%D0%BE%D0%B2%D0%B0-%D0%B0%D0%BA%D1%83%D0%BB%D0%B0-%D0%B2%D0%B8%D0%B4%D0%B5%D0%BE-news718140.html", "text": "Кит спаси жена от тигрова акула, съобщава The Independent, представяйки и видео от случката. Инцидентът станал край остров Кук в южната част на Тихия океан. Морският биолог Нан Хаузър „общувала“ с кита и не видяла, как към нея се приближила тигрова акула. Забелязвайки хищника обаче, китът започнал да защитава жената, прикривайки я с плавника си. В един момент китът дори повдигнал 63-годишната Хаузър над водата на гърба си. Самата Хаузър разказва, че изключително странното поведение на кита продължило близо десет минути, без тя да разбере какво се случва. Въпреки, че била силно изплашена да не получи сериозни наранявания или да не се удави, Хаузър се стараела да не изпада в паника. Тя коментира още, че в непосредствена близост имало още един кит, който, както се оказало, също опитвал да отдалечи акулата от нея. Необичайното поведение на китовете било обяснено на Хаузър от други дайвъри и намиращи се в района рибари. Те и разяснили, че с поведението си китовете са я пазили от акула, която била, по думите им, дълга около три метра. Дайвърите дори й признали, че в един момент прекратили снимките, тъй като не искали да заснемат смъртта на 63-годишната си колежка. Хаузър смята, че инцидентът се явява доказателство, че китовете имат инстинкт да защитават други живи същества. Тя също така отбелязва, че инцидентът в океана с нейно участие може да се превърне в първия регистриран случай, при който китове защитават човек от акула.", "date": "2018.01.09", "title": "Неочакван закрилник! Кит спаси жена от тигрова акула (ВИДЕО)"}
{"url": "http://pik.bg/%D0%BA%D0%BE%D1%81%D0%BE%D0%B2%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%BD%D0%B5-%D0%BF%D0%BE%D0%BB%D1%83%D1%87%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0-%D0%B2%D0%B8%D0%B7%D0%B0-news718126.html", "text": "Говорителят на полковник от Националната гвардия на американския щат Айова Грег Хапгуд, заяви пред македонската секция на „Радио Свободна Европа“, цитирано от Фокус, че командирът на гвардията, генерал-майор Тим Ор, е поканил премиера на Косово Рамуш Харадинай да посети страната на 11 януари, но посещението е отменено. \"Много е жалко, че не можа да получи виза, за да дойде и да се присъедини към нас - заяви Хапгуд. - Обяснението беше, че това няма да се случи в този момент и не получихме много допълнителна информация\". Говорителят добави още, че в събитието ще се включи вицепремиерът на Косово Бехджет Паколи. Местните медии в Прищина съобщиха на 7 януари, че американското посолство е отхвърлило молбата за виза на Харадинай. В тази връзка, косовският премиер написа съобщение във „Фейсбук“, че \"все още чака визата\". Това се случва, след като лидерите на тази балканска страна се опитаха да премахнат новосъздадения съд за военни престъпления.", "date": "2018.01.09", "title": "Косовският премиер не получи американска виза"}
{"url": "http://pik.bg/%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D1%81%D0%B8%D0%BD%D0%B3%D0%B0%D0%BF%D1%83%D1%80-%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BB%D0%B0-17-%D0%B4%D1%83%D1%88%D0%B8-%D0%B7%D0%B0-%D0%BA%D0%BB%D0%B0%D0%B6%D0%B1%D0%B0-%D0%BD%D0%B0-%D0%BD%D0%B5%D1%84%D1%82%D0%BE%D0%BF%D1%80%D0%BE%D0%B4%D1%83%D0%BA%D1%82%D0%B8-news718154.html", "text": "Полицията в Сингапур е задържала 17 човека по подозрение в кражба на големи количества гориво от нефтопреработвателно предприятие, принадлежащо на компанията Shell, съобщава изданието The Straits Times, позовавайки се на информация от правоохранителните органи на страната. Компанията е подала сигнал за липси на гориво през август 2016 година. „В резултат на проведено разследване бяха задържани 17 заподозрени, сред които и сътрудници на предприятието“, се посочва в съобщението на полицията. При обиски у задържаните са били открити около 3 млн. сингапурски долара (2,2 млн. американски долара). Задържан е и танкер с водоизместимост около 12 000 тона. Отбелязва се още, че органите на реда са блокирали банковите сметки на задържаните. Представители на Shell са потвърдили за задържани сътрудници на компанията, които са служители на предприятието, разположено на остров Пулау Бук. Те са заявили още, че „работят в тясно сътрудничество с органите на реда“.", "date": "2018.01.09", "title": "Операция! Полицията в Сингапур е задържала 17 души за клажба на нефтопродукти"}
{"url": "http://pik.bg/%D0%BF%D1%80%D0%BE%D0%B1%D0%B8%D0%B2-%D0%B2-%D1%80%D1%83%D1%81%D0%B8%D1%8F-%D1%81%D0%BC%D0%B5%D0%BD%D1%8F%D1%82-windows-%D1%81%D1%8A%D1%81-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B0-%D0%BE%D0%BF%D0%B5%D1%80%D0%B0%D1%86%D0%B8%D0%BE%D0%BD%D0%BD%D0%B0-%D1%81%D0%B8%D1%81%D1%82%D0%B5%D0%BC%D0%B0-news718148.html", "text": "Министерството на отбраната на Русия е взело решение да се откаже напълно от продукцията на компанията  Microsoft и всички служебни компютри да бъдат оборудвани с руската операционна система  Astra Linux, която да замени Windows, съобщава Известия. Посочва се, че от министерството са се спрели на разширения вариант на руската операционна система Astra Linux Special Edition, която има и офис-пакет. Следващият етап ще бъде поставянето на операционната система от московската компания \"РусБИТех\" вече и на специалните служебни смартфони и таблети на служителите. Заместник директорът на компанията \"РусБИТех\" Дмитрий Донски разяснява, че една от ключовите особености на Astra Linux Special Edition е уникалната система на защита на информацията. Освен това интерфейсът на операционната система е напълно съвместим със съвременните компютри руско производство. От офиса на компанията Microsoft в Русия са отказали коментар.", "date": "2018.01.09", "title": "ПРОБИВ! В Русия сменят Windows със собствена операционна система"}
{"url": "http://pik.bg/%D0%B3%D1%80%D0%B0%D0%B6%D0%B4%D0%B0%D0%BD%D0%B8%D0%BD-%D0%BD%D0%B0-%D1%80%D1%83%D1%81%D0%B8%D1%8F-%D0%B8-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%81%D0%B5-%D0%BF%D1%80%D0%B8%D0%B7%D0%BD%D0%B0-%D0%B7%D0%B0-%D0%B2%D0%B8%D0%BD%D0%BE%D0%B2%D0%B5%D0%BD-%D0%B7%D0%B0-%D0%B1%D0%BE%D0%BC%D0%B1%D0%B5%D0%BD%D0%B0%D1%82%D0%B0-%D0%B0%D1%82%D0%B0%D0%BA%D0%B0-%D1%81%D1%80%D0%B5%D1%89%D1%83-%D0%B0%D0%B2%D1%82%D0%BE%D0%B1%D1%83%D1%81%D0%B0-%D0%BD%D0%B0-%D1%84%D1%83-news718156.html", "text": "Гражданин на Русия и Германия се призна за виновен пред съда за атака срещу автобуса на футболния Борусия (Дортмунд), съобщава Bild, цитиран от „Ехото на Москва“. Срещу 28-годишния руски гражданин са повдигнати обвинения за опит за убийство на 28 души. Пред съда обвиняемият е заявил, че дълбоко се разкайва за действията си, като не е имал намерения да ранява или убива когото и да било. Тезата на защитата е, че подсъдимият е искал само да повляе на стойността на акците на Борусия (Дортмунд), за да спечели на борсата. Както е известно на 11 април 2017 година автобусът на Борусия (Дортмунд) бе взривен, като това стана малко преди мача на отбора от Шампионска лига срещу Монако. При инцидента бяха ранени играч на Борусия и полицай. Десет дни след инцидента руският гражданин бе арестуван. Името му не се съобщава.", "date": "2018.01.09", "title": "Гражданин на Русия и Германия се призна за виновен за бомбената атака срещу автобуса на футболния Борусия (Дортмунд)"}
{"url": "http://pik.bg/%D0%B7%D0%B0%D0%BF%D0%BE%D1%87%D0%B2%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%B2%D1%8A%D0%B2-%D0%B2%D1%80%D0%B5%D0%BC%D0%B5%D1%82%D0%BE-%D0%BE%D0%B1%D0%BB%D0%B0%D1%87%D0%BD%D0%BE-%D1%81%D1%8A%D1%81-%D1%81%D0%BB%D0%B0%D0%B1-%D0%B4%D1%8A%D0%B6%D0%B4-%D0%B4%D0%BD%D0%B5%D1%81-news718152.html", "text": "Над страната ще преобладава облачно време, като на отделни места ще превали слаб дъжд, съобщават от Националния институт по метеорология и хидрология (НИМХ), цитирани от Фокус. По-значителни разкъсвания на облачността ще има над Югозападна България. Ще духа до умерен вятър от изток-североизток. Минимални температури между 0 и 5 градуса, по морския бряг 6-7 градуса, максимални между 5 и 10 градуса, в крайните югозападни райони до 12 -13 градуса. Атмосферното налягане ще бъде значително по-високо от средното за месец януари. През деня още ще се повиши. Над Черноморието ще бъде предимно облачно и главно по южното крайбрежие ще превали слаб дъжд. Ще духа умерен североизточен вятър. Максималните температури ще са между 8 и 9 градуса. Температура на морската вода ще достигне 9 градуса. Вълнението на морето ще бъде 3-4 бала. Над планините ще има разкъсана облачност, без валеж. Ще духа до умерен югоизточен, по най-високите върхове запад-югозападен вятър. Максималната температура на височина 1 200 метра ще е около 8 градуса, на 2 000 метра – около 4 градуса. През следващите дни температурите ще продължат бавно да се понижават. Ще преобладава облачно време. И утре слаб дъжд ще превали само на отделни места, а в четвъртък и петък валежи ще има на повече места. В средата на седмицата вятърът ще е от изток-югоизток, слаб, в източните райони до умерен. През нощта срещу петък и в петък постепенно ще се ориентира от североизток, а до края на деня и ще се усили, повече в източната половина от страната и в Дунавската равнина. През деня температурите ще се понижават, а с продължаващото застудяване, на места в Северна България и по високите полета дъждът ще премине в сняг. Започва промяна във времето: Облачно със слаб дъжд днес Над страната ще преобладава облачно време, като на отделни места ще превали слаб дъжд, съобщават от Националния институт по метеорология и хидрология (НИМХ), цитирани от Фокус. По-значителни разкъсвания на облачността ще има над Югозападна България. Ще духа до умерен вятър от изток-североизток. Минимални температури между 0 и 5 градуса, по морския бряг 6-7 градуса, максимални между 5 и 10 градуса, в крайните югозападни райони до 12 -13 градуса. Атмосферното налягане ще бъде значително по-високо от средното за месец януари. През деня още ще се повиши. Над Черноморието ще бъде предимно облачно и главно по южното крайбрежие ще превали слаб дъжд. Ще духа умерен североизточен вятър. Максималните температури ще са между 8 и 9 градуса. Температура на морската вода ще достигне 9 градуса. Вълнението на морето ще бъде 3-4 бала. Над планините ще има разкъсана облачност, без валеж. Ще духа до умерен югоизточен, по най-високите върхове запад-югозападен вятър. Максималната температура на височина 1 200 метра ще е около 8 градуса, на 2 000 метра – около 4 градуса. През следващите дни температурите ще продължат бавно да се понижават. Ще преобладава облачно време. И утре слаб дъжд ще превали само на отделни места, а в четвъртък и петък валежи ще има на повече места. В средата на седмицата вятърът ще е от изток-югоизток, слаб, в източните райони до умерен. През нощта срещу петък и в петък постепенно ще се ориентира от североизток, а до края на деня и ще се усили, повече в източната половина от страната и в Дунавската равнина. През деня температурите ще се понижават, а с продължаващото застудяване, на места в Северна България и по високите полета дъждът ще премине в сняг.", "date": "2018.01.09", "title": "Започва промяна във времето: Облачно със слаб дъжд днес"}
{"url": "http://pik.bg/%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%B8-%D0%BE%D1%82%D0%BA%D1%80%D0%B8%D1%85%D0%B0-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D1%81%D1%82%D1%80%D0%B8%D0%BF%D1%82%D0%B8%D0%B9%D0%B7-%D0%BA%D0%BB%D1%83%D0%B1-%D0%B2-%D0%BA%D0%B8%D0%B5%D0%B2-news718157.html", "text": "В един от стриптийЗ клубовете в украинската столица Киев неизвестни са открили стрелба, съобщава електронното издание Звезда, като се позовава на информация на оперативните органи в Киев,  във „Фейсбук“. Според информацията, заведението се намира в къщата на киевския планетариум. Пжосочва се, че в стриптийз клуба нахлули десетина младежи и започнали да стрелят, след което избягали с бял Мерседес GL. На мястото на инцидента са пристигнали следователи и лекари. Няма информация за пострадали.", "date": "2018.01.09", "title": "Неизвестни откриха стрелба в стриптийз клуб в Киев"}
{"url": "http://pik.bg/%D0%B0%D1%84%D0%B5%D1%80%D0%B8-%D0%BD%D0%B0-%D1%81%D0%B2%D0%B5%D1%82%D0%BB%D0%BE-%D0%BF%D0%BE%D0%BA%D0%B0%D0%B7%D0%BD%D0%BE-%D1%83%D0%B1%D0%B8%D1%82%D0%B8%D1%8F%D1%82-%D0%BF%D0%B5%D1%82%D1%8A%D1%80-%D1%85%D1%80%D0%B8%D1%81%D1%82%D0%BE%D0%B2-%D1%81%D0%B5-%D0%BA%D0%BE%D0%BD%D0%BA%D1%83%D1%80%D0%B8%D1%80%D0%B0%D0%BB-%D1%81-%D1%82%D1%83%D0%BD%D1%8C%D0%BE-%D0%B2-%D0%BF%D1%80%D0%BE%D0%B5%D0%BA%D1%82-%D0%B7%D0%B0-%D0%BC%D0%B8%D0%BB%D0%B8%D0%BE%D0%BD%D0%B8-news717936.html", "text": "Петър Христов и покойният бивш защитник на националния отбор Трифон Иванов са имали бизнес противоречия в миналото.  Прети пет години след жалба до КЗК е бил стопиран проект за 1.5 млн. във Велико Търново за изграждане на три центъра за настаняване от семеен тип край Царевец. Проектът е предвиждал изграждането на три къщички за настаняване в кварталите \"Бузлуджа\" и \"К. Фичето\". Зад двете компании - павликенската \"Пирс строй БГ\" и местната \"Велико Търново строй\", които са се конкурирала за поръчката, стоели Христов и Трифон Иванов. Комисията на Община Велико Търново обаче изненадващо е дисквалифицирала павликенската \"Пирс\" на Туньо. И тъй като фактически остава един участник, кметството е принудено да прекрати процедурата. Това принуждава другия кандидат \"Велико Търново строй\", в желанието си все пак кметството да направи класиране и да ги обяви за победители, да обжалва решението пред Комисията за защита на конкуренцията. Контролното ведомство не уважава жалбата, но до края на седмицата обаче тече срок за обжалване пред Върховния административен съд, пише \"Борба БГ\". Припомняме, че Христов бе екзекутиран показно пет минути преди 10 ч. тази сутрин. Убийството бе извършено пред офиса му в столичния квартал \"Манастирски ливади\"", "date": "2018.01.09", "title": "АФЕРИ НА СВЕТЛО! Показно убитият Петър Христов се конкурирал с Туньо в проект за милиони"}
{"url": "http://pik.bg/%D0%B2-%D0%BA%D0%BE%D0%BD%D1%8F%D1%81%D0%BF%D0%BE%D1%80-%D0%B1%D1%80%D0%BE%D1%8F%D1%82-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB%D1%8F-%D0%BD%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%BA%D0%BB%D0%B0%D1%83%D0%B4%D0%B8%D1%83-%D0%BA%D0%B5%D1%88%D0%B5%D1%80%D1%8E-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE-%D0%BD%D0%BE%D0%B2%D0%BE-%D0%BF%D0%BE%D0%BF%D1%8A%D0%BB%D0%BD%D0%B5%D0%BD%D0%B8%D0%B5-news718159.html", "text": "Турският Коняспор изглежда ще осъществи трансфера на румънския нападател на Лудогорец Клаудиу Кешерю. Според “Yeni Haber”, цитирани от Спортал, това може да се счита за 90 процента сигурно. Днес се очаква таранът дори да бъде представен като футболист на 15-ия в Турция, където негов съотборник ще бъде бившия халф на Левски Мехди Бурабия. В Коняспор идва още един нападател - Мустафа Ятабаре, който пък идва от Карабюкспор. Сделката за Кешерю може да бъде финализирана в Турция, където Лудогорец е на подготовка. Очаква се в касата на “орлите” да влязат между 300 и 500 000 евро за нападателя, чийто договор с Лудогорец изтича през лятото.", "date": "2018.01.09", "title": "В Коняспор броят нападателя на Лудогорец Клаудиу Кешерю за сигурно ново попълнение"}
{"url": "http://pik.bg/%D0%BA%D0%BD%D0%B4%D1%80-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D0%B4%D0%B0-%D0%B8%D0%B7%D0%BF%D1%80%D0%B0%D1%82%D0%B8-%D0%B4%D0%B5%D0%BB%D0%B5%D0%B3%D0%B0%D1%86%D0%B8%D1%8F-%D0%BE%D1%82-%D0%B2%D0%B8%D1%81%D0%BE%D0%BA%D0%BE%D0%BF%D0%BE%D1%81%D1%82%D0%B0%D0%B2%D0%B5%D0%BD%D0%B8-%D1%87%D0%B8%D0%BD%D0%BE%D0%B2%D0%BD%D0%B8%D1%86%D0%B8-%D0%BD%D0%B0-%D0%B8%D0%B3%D1%80%D0%B8%D1%82%D0%B5-%D0%B2-%D0%BF%D1%8C%D0%BE%D0%BD%D1%87%D0%B0%D0%BD-news718158.html", "text": "Делегацзиите на Северна и Южна Корея са си разменили предложения в хода на стартиралите преговори на високо ниво, съобщава агенция Ренхап. Според информацията, севернокорейците са обявили, че планират изпращането на делегация от високопоставени чиновници на Олимпийските игри в Пьончан. Също така е предвидена и визита по време на Игрите в Южна Корея на севернокорейски артисти и демонстрация на отбора на Северна Корея по таекуондо. От своя страна Южна Корея е предложила организирането на среща на семействата, които са останали разделени в хода на Корейската война, по случай Нова година, която ще бъде отбелязана на 16 февруари.", "date": "2018.01.09", "title": "КНДР предложи да изпрати делегация от високопоставени чиновници на Игрите в Пьончан"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%85%D0%B0-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%B8%D1%8F-%D1%84%D0%B0%D0%BA%D1%83%D0%BB%D1%82%D0%B5%D1%82-%D0%BD%D0%B0-%D1%81%D1%83-news718199.html", "text": "От полицията проверяват сигнал за изоставен багаж във Факултета по химия и фармация на Софийския университет \"Свети Климент Охридски\". Сградата е евакуирана. На място има екипи на полицията и пожарната, а в момента екипи на ДОТИ правят оглед на мястото.", "date": "2018.01.09", "title": "ОТ ПОСЛЕДНИТЕ МИНУТИ! Евакуираха Химическия факултет на СУ"}
{"url": "http://pik.bg/%D1%87%D0%B5%D0%BB%D0%B5%D0%BD-%D0%BF%D1%80%D0%B8%D0%BC%D0%B5%D1%80-%D0%BF%D1%83%D1%81%D0%BA%D0%B0%D1%82-%D0%B1%D0%B5%D0%B7%D0%BF%D0%BB%D0%B0%D1%82%D0%B5%D0%BD-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%B2-%D1%81%D0%BA%D0%BE%D0%BF%D0%B8%D0%B5-%D0%B7%D0%B0%D1%80%D0%B0%D0%B4%D0%B8-%D0%BC%D1%80%D1%8A%D1%81%D0%BD%D0%B8%D1%8F-%D0%B2%D1%8A%D0%B7%D0%B4%D1%83%D1%85-news718181.html", "text": "Македония взима спешни мерки в борбата с мръсния въздух - общественият транспорт в Скопие ще бъде временно безплатен. Правителството отчете, че замърсяването в Скопие е четири пъти над допустимите нива на безопасност. Като част от мерките за справяне с проблема, властите забраниха тежкотоварните превозни средства да влизат в центъра на града. Бременните жени и хората над 60 години ще бъдат извинени от работа. Емисиите от предприятията, димът от отоплителните печки с дърва и изгорелите газове от старите автомобили са основен проблем в македонската столица. Новите мерки ще останат в действие, докато нивата на замърсяването спаднат.", "date": "2018.01.09", "title": "ЧЕЛЕН ПРИМЕР! Пускат безплатен транспорт в Скопие заради мръсния въздух"}
{"url": "http://pik.bg/%D0%BF%D0%B0%D0%BA-%D0%B4%D1%80%D0%B0%D0%BC%D0%B0-%D1%81-%D0%BF%D0%B0%D1%80%D0%BD%D0%BE%D1%82%D0%BE-%D0%B2-%D0%BF%D0%B5%D1%80%D0%BD%D0%B8%D0%BA-%D0%BF%D0%BE-%D1%82%D1%80%D0%B0%D0%B4%D0%B8%D1%86%D0%B8%D1%8F-%D1%81-%D0%BF%D0%B0%D0%B4%D0%B0%D0%BD%D0%B5-%D0%BD%D0%B0-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%80%D0%B0%D0%B4%D0%B8%D0%B0%D1%82%D0%BE%D1%80%D0%B8%D1%82%D0%B5-%D0%B8%D0%B7%D1%81%D1%82%D0%B8%D0%B2%D0%B0%D1%82-news718196.html", "text": "Зимните студове се задават с пълна сила и перничани отново остават без парно. По традиция, когато температурите паднат и радиаторите остават. Причината са поредните течове, които все още не са локализирани, съобщава Мироглед. Eĸипитe нa „Toплoфиĸaция“ вeчe ca oбxoдили пo-гoлямaтa чacт oт гpaдa и пepимeтъpa e cилнo cтecнeн. „Oчaĸвaм дo двa чaca дa нaмepим тoчнoтo мяcтo и дo oбяд дa зaпoчнeм paбoтa пo oтcтpaнявaнeтo нa aвapиятa. Ceгa cпиpaмe пapнoтo и тoплaтa вoдa в oтдeлни paйoни. Caмo cнoщи зa тpи чaca бe cпpянo тoплoпoдaвaнeтo нa цeлия гpaд“, oбяcни диpeĸтopът нa дpyжecтвoтo инж. Любoмиp Cпacoв. B мoмeнтa тoплo нямa в ĸвapтaлитe „Ивaн Πaшoв“ и „Дapaцитe“, нa yл. „Kpaĸpa“ и в paйoнa нa бoлницaтa. Taм тoплoпoдaвaнeтo щe бъдe възcтaнoвeнo, нo щe бъдe cпpянo в цeнтpaлнaтa гpaдcĸa чacт и „Tвъpди ливaди“. Oт „Toплoфиĸaция“ yтoчниxa, чe гpaждaни нe ca пoдaвaли cигнaли зa тeчoвe. Toвa зaтpyднявa oтĸpивaнeтo нa мяcтoтo нa aвapиятa.", "date": "2018.01.09", "title": "Пак драма с парното в Перник, по традиция с падане на температурите радиаторите изстиват"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%80%D1%83%D0%BC%D0%B5%D0%BD-%D0%BF%D0%B5%D1%82%D0%BA%D0%BE%D0%B2-%D0%B7%D0%B0-%D0%BF%D0%BE%D0%BA%D0%B0%D0%B7%D0%BD%D0%BE%D1%82%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%BD%D0%B0-%D0%BF%D0%B5%D1%82%D1%8A%D1%80-%D1%85%D1%80%D0%B8%D1%81%D1%82%D0%BE%D0%B2-%D0%BD%D0%B0%D0%B4%D1%8F%D0%B2%D0%B0%D0%BC-%D1%81%D0%B5-%D0%B4%D0%B0-%D0%BD%D0%B5-%D0%BD%D0%B0%D0%BC%D0%B5%D1%80%D0%B8%D0%BC-%D0%B8-news718182.html", "text": "\"Никой не излезе да каже, че извършените убийства са извършени с едно убийство. Аз мисля, че специално ДНК-то изисква повече време. На каква база е сравнявана тази ДНК, дори и специалисти заявиха, че не може да стане за такова време. На каква база сравняват ДНК\". Това запита бившият вътрешен министър Румен Петков пред Нова телевизия. Петков изрази недоволство, че за издирването на Росен Ангелов е изкарана една от най-тежката техника, както и че са били впрегнати спецчасти. Относно показното убийство на бизнесмена и собственик на \"Лактима\" Петков заяви, че трябва да се източат всички камери, да се разпита подробно шофьора и всички останали свидетели. \"Упоменатия от вас човек е имал контакти и в службата за борба с организираната престъпност\", заяви още Петков. Той заяви, че е абослютно недопустимо да се осветява това, че именно Христов е съдействал на органите на реда за това днес \"Наглите\" да са в затвора, като и да е ясно името на защитения свидетел Ихмитамнския. \"Лично аз искам да бъде разкрито това убийство. Ако преди години София беше опасана с камери, днес щеше да е различно. В Правец престъпленията например са сведени до минимум. Тогава щеше да се знае от къде идва колата и други такива подробности. Надявам се само по обяд да не намерим извършителя самоубит\", допълни още Петков, като допълни, че въпреки обществения натиск разследващите трябва да бъдат оставени да работят спокойно и да не се бърза, за да не се правят грешки.", "date": "2018.01.09", "title": "ЕКСКЛУЗИВНО! Румен Петков за показното убийство на Петър Христов: Надявам се да не намерим извършителя самоубит"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B5%D1%82%D0%BE-%D0%BA%D0%B0%D0%BA-%D1%89%D0%B5-%D0%B1%D1%8A%D0%B4%D0%B5-%D0%B1%D0%BB%D0%BE%D0%BA%D0%B8%D1%80%D0%B0%D0%BD%D0%B0-%D1%81%D0%BE%D1%84%D0%B8%D1%8F-%D0%B7%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D1%81%D0%BD%D0%B8%D0%BC%D0%BA%D0%B8-news717889.html", "text": "Големи промени ще има в движението в София в периода 10-12 януари заради Откриването на Българското председателство и Посещението на Колежа на членовете на ЕС. Забраняват се престоят и паркирането на пътни превозни средства, с изключение на автомобилите, превозващи участниците в мероприятията, както следва: От 17.30 часа на 10.01.2018 г. до отпътуване на делегациите на 12.01.2018 г.:  - на ул. „Ген. Гурко” между ул. „Г. С. Раковски” и ул. „Кн. Александър І”. От 17.30 часа на 10.01.2018 г. до приключване на мероприятията 11.01.2018 г.: - на ул. „Кн. Александър І” между ул. „Ген. Гурко” и бул. „Цар Освободител”; - на ул. „Аксаков” между ул. „Дякон Игнатий” и ул. „Г.С.Раковски”; - на ул. „Дякон Игнатий” между ул. „Ген. Гурко” и бул. „Цар Освободител”; - на ул. „Кузман Шапкарев” между ул. „Иван Вазов” и ул. „Ген. Гурко”; - на ул. „Славянска” между ул. „Г.С.Раковски” и ул. „Дякон Игнатий”; - на ул. „Г.Бенковски” между бул. „Цар Освободител” и ул. „Иван Вазов”; - на ул. „Иван Вазов” между ул. „Г. С. Раковски” и ул. „Дякон Игнатий”. От 06.30 часа до приключване на събитията на 11.01.2018 г.: - на площад „Кн. Александър І”, срещу Национална художествена галерия; - на пл. „Кн. Александър І” между бул. „Цар Освободител” и ул. „Московска”. От 17.30 часа на 11.01.2018 г. са приключване на мероприятията на 12.01.2018 г.: - на ул. „Доспат” между бул. „Витоша” и ул. „Баба Неделя”; . на ул. „Баба Неделя”; - на ул. „Д-р Христо Стамболски”. Забранява се влизането на пътни превозни средства, с изключение на автомобилите обслужващи мероприятията, само при необходимост и по преценка на отдел „Пътна полиция” при СДВР, както следва: От 08.00 часа до приключване на 11.01.2018 г.: - по ул. „Ген. Гурко” между ул. „Г.С.Раковски” и ул. „Кн. Александър І”; - по ул. „Кн. Александър І” между ул. „Ген. Гурко” и бул. „Цар Освободител”; - по ул. „Аксаков” между ул. „Дякон Игнатий” и ул. „Г. С. Раковски”; - по ул. „Дякон Игнатий” между ул. „Ген. Гурко” и бул. „Цар Освободител”; - по ул. „Кузман Шапкарев” между ул. „Иван Вазов” и ул. „Ген. Гурко”; - по ул. „Славянска” между ул. „Г.С.Раковски” и ул. „Дякон Игнатий”; - по ул. „Г.Бенковски” между бул. „Цар Освободител” и ул. „Иван Вазов”; - по ул. „Иван Вазов” между ул. „Г.С.Раковски” и ул. „Дякон Игнатий”.", "date": "2018.01.09", "title": "ВАЖНО! Ето как ще бъде блокирана София за европредседателството (СНИМКИ)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B5%D0%BD%D0%B5%D1%80%D0%B3%D0%B8%D0%B9%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BE%D0%B1%D1%8F%D1%81%D0%BD%D0%B8-%D1%89%D0%B5-%D1%81%D0%BA%D0%BE%D1%87%D0%B8-%D0%BB%D0%B8-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D1%82%D0%BE%D0%BA%D0%B0-%D0%B7%D0%B0-%D0%B1%D0%B8%D0%B7%D0%BD%D0%B5%D1%81%D0%B0-news718175.html", "text": "Правителството е готова да промени закона, за да може КЕВР да контролира свободния пазар на на тока. Идеята е да не се продават мегавати под масата. Това заяви пред БНТ енергийният министър Теменужка Петкова. Тя обясни, че поскъпването на тока за бизнеса ще бъде компенсирано до известна степен от мерките, които взима държавата. \"На първо място е в важно да отбележим, че конкурентоспособността е основен приоритет на правителството\", заяви Петкова. По думите й, на базата на законодателна промяна българският бизнес ползва държавна помощ, която се изразява в това, че бизнесът плаща по-малко за електричество до 30 юли 2018 г. Тази помощ е на 280 млн. лева\", обясни тя. \"На първо място е в важно да отбележим, че конкурентоспособността е основен приоритет на правителството\", заяви Петкова. По думите й, на базата на законодателна промяна българският бизнес ползва държавна помощ, която се изразява в това, че бизнесът плаща по-малко за електричество до 30 юли 2018 г. Тази помощ е на 280 млн. лева\", обясни тя. \"На първо място е в важно да отбележим, че конкурентоспособността е основен приоритет на правителството\", заяви Петкова. По думите й, на базата на законодателна промяна българският бизнес ползва държавна помощ, която се изразява в това, че бизнесът плаща по-малко за електричество до 30 юли 2018 г. Тази помощ е на 280 млн. лева\", обясни тя. Според Петкова основна цел на правителството е българският бизнес да бъде конкурентоспособен. \"Свободният пазар, както всеки друг, има цени, които се определят от търсенето и предлагането. Години наред цената, която плащаше бизнеса, беше по-ниска от тази, която плаща потребителя. Тук става въпрос за пазарни отношения, държавата не може да я регулира. Цената на тока е вид стока и трябва да се свикне да се търгува с нея. Искахме в един откровен диалог да се поставят проблемите. Това, което държавата може да направи, е да предприеме действия, в случай че получи сигнал за картелни действия и нарушаване на конкурентоспособността, и да извърши проверка\", обясни енергийният министър. Според Теменужка Петкова, няма недостиг на електрическа енергия. Към днешна дата Националната електрическа компания е предложила на борсата 70 хиляди мегават часа, продадени са 19 хиляди. Дефицит на електрическа енергия няма\", допълни тя.", "date": "2018.01.09", "title": "ЕКСКЛУЗИВНО! Енергийният министър обясни ще скочи ли цената на тока за бизнеса"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%BE%D1%82%D0%BA%D1%80%D0%B8%D1%82%D0%B8%D0%B5-%D1%81%D0%BF%D1%80%D0%B5%D0%B9-%D1%83%D0%B1%D0%B8%D0%B2%D0%B0-%D1%81%D1%82%D1%80%D0%B0%D1%81%D1%82%D1%82%D0%B0-%D0%BA%D1%8A%D0%BC-%D1%85%D0%B0%D0%B7%D0%B0%D1%80%D1%82%D0%B0-news718177.html", "text": "Финландски учени започнаха единствено по рода си изследване, което цели да се тества ефикасността на назален спрей срещу пристрастяване към хазарта, предаде Франс прес. Спреят съдържа медикамента налоксон, използван за преустановяване на ефекта от свръхдоза опиоиди. Налоксон въздейства върху производството на невротрансмитера допамин, който е с главна роля за пристрастяването. \"Участието в играта е свързано с много импулсивно поведение - поясни експертът по токсикология Хану Алхо от Националния институт по здравеопазване в Хелзинки. - Желанието за игра е незабавно. Затова търсим лекарство с бързо въздействие.\" Изследването ще обхване 130 доброволци. Всеки от тях ще може да ползва спрея в разстояние на три месеца. На половината участници ще бъде даден спрей плацебо. Според Алхо изследването е единствено по рода си. Учени и преди са използвали сходно на налоксон вещество, съдържащо се в капсули, но лечението не беше ефикасно - трябваше да измине най-малко един час, преди да се почувства ефектът от лекарството. Резултатите от изследването ще станат известни след година и половина.", "date": "2018.01.09", "title": "УНИКАЛНО ОТКРИТИЕ! Спрей убива страстта към хазарта"}
{"url": "http://pik.bg/%D0%BD%D0%B8%D0%BA%D0%BE%D0%BB%D0%B0%D1%81-%D0%BC%D0%B0%D0%B4%D1%83%D1%80%D0%BE-%D0%BE%D0%B1%D0%B2%D0%B8%D0%BD%D0%B8-%D0%B2%D0%BE%D0%B4%D0%B5%D1%89%D0%B8%D1%82%D0%B5-%D1%81%D0%B2%D0%B5%D1%82%D0%BE%D0%B2%D0%BD%D0%B8-%D0%BC%D0%B5%D0%B4%D0%B8%D0%B8-%D1%87%D0%B5-%D0%B2%D0%BE%D0%B4%D1%8F%D1%82-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D0%BE%D0%BD%D0%BD%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D1%81%D1%80%D0%B5%D1%89%D1%83-%D0%B2%D0%B5%D0%BD%D0%B5%D1%86%D1%83-news718155.html", "text": "Президентът на Венецуела Николас Мадуро обвини водешите световни медии, че водят информационна кампания срещу страната му и властта, съобщава местното издание El Nacional, цитирано от електронното издание МК. „Световната атака срещу Венецуела чрез медиите започна. Всеки ден водещите издания по света тиражират негативни новини за страната. Само през миналата година бяха пуснати 3 800 негативни новини“, заявява венецуелският лидер. Той допълва, че враговете на Боливарианската революция „искат да сложат нейния край“ и да сложат ръка върху природните богатства на Венецуела.", "date": "2018.01.09", "title": "Николас Мадуро обвини водещите световни медии,  че водят информационна кампания срещу Венецуела"}
{"url": "http://pik.bg/%D0%B2%D0%BB%D0%B0%D0%B4%D0%BE-%D0%BF%D0%B5%D0%BD%D0%B5%D0%B2-%D0%BE%D1%82%D0%BF%D1%80%D0%B0%D1%88%D0%B8-%D0%B7%D0%B0-%D0%BF%D0%B5%D1%80%D1%83-news718203.html", "text": "Владо Пенев ще посрещне юбилея за далеч от България. Бившият министър на културата става на 60 години на 12 януари. Пенев, чиято страст да пътешествието, този път избра да посети Перу за празника си. Компания на Владо ще прави дъщеря му Яна. Двамата ще обикалалят страната в продължение на 20 дни.", "date": "2018.01.09", "title": "Владо Пенев отпраши за Перу"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%B8-%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%BE%D0%B1%D1%81%D1%8A%D0%B6%D0%B4%D0%B0%D1%82-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BD%D0%B0-%D0%BA-news718185.html", "text": "Държавните фактори начело с премиера Бойко Борисов се събират при президента Румен Радев на заседание на Консултативния съвет за национална сигурност по темата \"Роля на Република България за развитието на общата политика за сигурност и отбрана на ЕС в контекста на българското председателство на Съвета на Европейския съюз 2018\". Едни от първите, които са пристигнали на свикания от Румен Радев Консултативен съвет по национална сигурност са били министърът на отбраната Красимир Каракачанов и икономическият му колега Емил Караниколов, предаде репортер на ПИК от \"Дондуков\" 2. Само преди минута при президента пристигна и министър-председателя Бойко Борисов, придружен от зам.-председателя на ГЕРБ Цветан Цветанов. След тях дойде и началника на отбраната ген. Андрей Боцев. Лидерът на ДПС Мустафа Карадайъ и на Воля Веселин Марешки същи не закъсняха. След тях се видяха да пристигат финансовия министър Владислав Горанов, както и началникът на ДАНС Димитър Георгиев. Малко след Марешки и Карадайъ с папка в ръка в президентството влезе и председателят на парламентарната група на Обединените патриоти Волен Сидеров, а след него лидерът на БСП Корнелия Нинова и външният министър Екатерина Захариева. С кортежа си от НСО пристигна и председателят на Народното събрание Цвета Караянчева, като малко преди нея влезе и вътрешния министър Валентин Радев. Камерата на ПИК TV видя, че преди да започне КСНС, премиерът Бойко Борисов и министърът на отбраната Красимир Каракачанов разговарят във фоайето на президентството.", "date": "2018.01.09", "title": "ИЗВЪНРЕДНО В ПИК TV! Бойко Борисов, министри и депутати обсъждат европейската сигурност на КСНС при президента Радев (ОБНОВЕНА)"}
{"url": "http://pik.bg/%D1%81%D0%BA%D1%8A%D1%81%D0%B2%D0%B0%D1%82-%D0%B2%D0%B8%D0%BD-%D0%B4%D0%B8%D0%B7%D0%B5%D0%BB-%D0%BE%D1%82-%D1%80%D0%B0%D0%B1%D0%BE%D1%82%D0%B0---%D0%B5%D1%82%D0%BE-%D0%B2-%D0%BA%D0%B0%D0%BA%D0%B2%D0%BE-%D0%BC%D1%83-%D0%BF%D1%80%D0%B5%D0%B4%D1%81%D1%82%D0%BE%D0%B8-%D0%B4%D0%B0-%D1%81%D0%B5-%D1%81%D0%BD%D0%B8%D0%BC%D0%B0-news718211.html", "text": "\"Sony\" възнамеряват да екранизират комикса Blood Shot, като главната роля е предложена на Вин Дизел. Намеренията на студиото са да изгради нова кино вселена. За режисьор на филма се спряга Дейв Уилсън, партньор на Тим Милър (\"Дедпул\") в компанията \"Blur Studios\". Авторите на екранизацията ще разчитат на добре разработената концепция за \"Дедпул\" - филм, изобилстващ със сцени на насилие и черен хумор. Според \"Форбс\" Вин Дизел е най-доходоносният актьор за 2017г. Благодарение на участието си в \"Бързи и яростни 8\" и в \"Трите хикса: Отново в играта\" и техните приходи от 1.6 милиарда долара, Дизел е номер едно. Предстои актьорът да се снима в нови две продължения на \"Бързи и яростни\", както и в четвъртата част на \"Трите хикса\", пише \"Cinefish.bg\".", "date": "2018.01.09", "title": "Скъсват Вин Дизел от работа - ето в какво му предстои да се снима"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D1%80%D0%BE%D1%81%D0%B5%D0%BD-%D0%BF%D0%B5%D1%82%D1%80%D0%BE%D0%B2-%D0%B8-%D0%B8%D0%B7%D0%B2%D0%B5%D1%81%D1%82%D0%BD%D0%B8%D1%8F%D1%82-%D0%B0%D0%B4%D0%B2%D0%BE%D0%BA%D0%B0%D1%82-%D0%BB%D1%8E%D0%B4%D0%BC%D0%B8%D0%BB-%D1%80%D0%B0%D0%BD%D0%B3%D0%B5%D0%BB%D0%BE%D0%B2-%D1%85%D0%B2%D1%8A%D1%80%D0%BB%D0%B8%D1%85%D0%B0-%D0%B1%D0%BE%D0%BC%D0%B1%D0%B0-%D0%B2-%D0%B5%D1%84-news718200.html", "text": "Мутренските времена в България не са си отишли. До този извод стигна адвокатът Людмил Рангелов пред \"България он еър\" в контекста на шокиращите убийства и похищения от края на миналата година и началото на тази. Вчера пред офиса му в столичния квартал \"Манастирски ливади\" беше разстрелян Петър Христов, който е собственик на една от най-големите млекопреработвателни фирми у нас. Преди дни пък бе извършено жестоко шесторно убийство в Нови Искър, след което според МВР издирваният нападател се е самоубил. Адвокат Рангелов свърза събитията от последните дни с отвличането на сина на бизнесмена Тони Златков - Адриан, както и стрелбата срещу един от шефовете в НАП Иво Стаменов, като по думите му тези случаи показват, че мутренските времена не са си отивали. Убийството на Петър Христов ще бъде изключително трудно за разкриване. Очевидно е поръчково и извършителят е доста квалифициран, убеден е Людмил Рангелов. Смята се, че убитият 49-годишен бизнесмен е свързан с делото срещу \"Наглите\" и е помагал за разкриването на престъпната група. \"Ако добросъвестно е искал да помогне на властите и е достигнал до информация, по-скоро е действал като гражданин, а не като бизнесмен. Бил е в комфорт с околните, свободен, самоуверен, с много интензивни контакти, движил се е без охрана. Всичко това говори, че не е имал притеснения\", каза още юристът. \"Не знам дали се връщат мутренските времена, но е време е държавата да се завърне! Не съм предполагал, че така ще започне новата година. Шесторното убийство в Нови Искър травмира цялата нация, не сме свикнали да стават такива зверски неща. В обществото се насажда чувство за перманентен страх и несигурност\", каза пред Bulgaria ON AIR бившият депутат и телевизионен водещ Росен Петров. \"Убихме МВР и службите за сигурност, и вече 27 години се опитваме да ги реанимираме доста безуспешно. Агентурата е разбита. Направихме така, че \"сътрудник на МВР\" да звучи мръсно, грозно. Когато системата за сигурност е разбита, тогава можем да очакваме всичко\", каза още Росен Петров.", "date": "2018.01.09", "title": "ЕКСКЛУЗИВЕН КОМЕНТАР! Росен Петров и известният адвокат Людмил Рангелов хвърлиха бомба в ефир: Мутренските времена не са си отишли!"}
{"url": "http://pik.bg/%D0%B1%D0%B0%D1%82%D0%BA%D0%BE%D0%B2-%D0%BF%D0%BE%D0%B4%D0%B0%D1%80%D0%B8-%D0%B0%D0%BA%D1%86%D0%B8%D0%B8%D1%82%D0%B5-%D1%81%D0%B8-%D0%B2%D1%8A%D0%B2-%D0%B2%D0%B5%D1%81%D1%82%D0%BD%D0%B8%D0%BA-%D1%81%D1%82%D0%B0%D0%BD%D0%B4%D0%B0%D1%80%D1%82-%D0%BD%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8%D1%82%D0%B5-news718183.html", "text": "Досегашният мажоритарен собственик на вестник \"Стандарт\" адвокат Тодор Батков подари акциите си на журналистите. Това стана вчера на среща в кантората му на ул. \"Алабин\" с екипа на изданието. \"Свободата на словото е гарантирана, когато журналистите сами носят пълната отговорност за изданието, което правят\", коментира Батков. Той увери, че никога няма да предяви финансови претенции към вестника, а ще продължи да помага с каквото може.", "date": "2018.01.09", "title": "Батков подари акциите си във вестник \"Стандарт\" на журналистите"}
{"url": "http://pik.bg/%D0%B0%D0%BD%D0%B3%D0%B5%D0%BB-%D0%BA%D1%83%D0%BD%D1%87%D0%B5%D0%B2-%D1%83%D1%81%D0%BF%D0%BE%D0%BA%D0%BE%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D1%8F%D0%BC%D0%B0-%D0%B4%D0%B0-%D0%B4%D0%BE%D0%BF%D1%83%D1%81%D0%BD%D0%B5%D0%BC-%D0%B5%D0%BF%D0%B8%D0%B4%D0%B5%D0%BC%D0%B8%D1%8F-%D0%BE%D1%82-%D0%BC%D0%BE%D1%80%D0%B1%D0%B8%D0%BB%D0%B8-news718187.html", "text": "За предстояща епидемия от морбили не може да говорим защото няма да я допуснем, заяви д-р Ангел Кунчев в ефира на Нова. По думите му обаче, обстановката у нас не е спокойно - в Румъния и Гърция има много случаи на морбили. Морбили е най-заразното заразно заболяване. Много лесно се предава, заяви Ангел Кунчев. По думите му заболяването е сериозно и причинява много усложнения. Превантивно трябва да се имунизираме на време, заяви Ангел Кунчев.", "date": "2018.01.09", "title": "Ангел Кунчев успокои България: Няма да допуснем епидемия от морбили"}
{"url": "http://pik.bg/%D0%B1%D0%B5%D0%B7%D1%85%D0%B0%D0%B1%D0%B5%D1%80%D0%B8%D0%B5-%D0%B7%D0%B0%D1%80%D0%B0%D0%B4%D0%B8-%D1%82%D0%BE%D0%BC%D0%B0-%D0%B1%D0%B5%D0%BB%D0%B5%D0%B2-%D0%B8-%D0%B7%D0%B5%D0%BB%D0%B5%D0%BD%D0%B8%D1%82%D0%B5-%D1%83%D0%B1%D0%B8%D0%B2%D0%B0-%D1%82%D1%83%D1%80%D0%B8%D0%B7%D0%BC%D0%B0-%D0%BD%D0%B0-%D0%B2%D0%B8%D1%82%D0%BE%D1%88%D0%B0-%D1%81%D0%BD%D0%B8%D0%BC%D0%BA%D0%B8-news718241.html", "text": "Седма година е замразен проектът за модернизация на туристическа и ски зона „Алеко”, намираща се на Витоша. Инвестицията на стойност 70 милиона евро на собственика на лифтовете и влековете в зоната - „Витоша ски”, не може да бъде реализирана, въпреки решението на Върховния административен съд, че намерението е законно. Сагата започна през 2009 година. Причината за блокирането на развитието на ски зона „Алеко” е същата, каквато беше и в ски зона „Банско” - рестриктивни текстове в плана за управление. И докато на 28 декември правителството прие частичното изменение на плана на Национален парк „Пирин”, проблемът с този на Природен парк „Витоша” остава. В точка 144 в плана на ПП „Витоша” е записано, че не се допуска промяна на предназначението на горите и земите от горския фонд и строителство в тях, с изключение на прокарване на проводи и съоръжения, свързани с техническа инфраструктура. Тоест не може да се строят нови лифтове. Затова в проекта за ски зона „Алеко” инвеститорът е поискал цялостна модернизация на съществуващите въжени линии. Предвидено е Драгалевският и Симеоновският лифт да бъдат подменени с 8-местни кабинки, съобщава „Труд”. Капацитетът на седалковите съоръжения ще бъде увеличен. Според проекта трасето на Княжевския кабинков лифт ще се удължи и той ще стига до Златните мостове и „Офелиите” и там може да се мисли за 10-местна кабина. Парадоксът е, че забраната в точка 144 от плана влиза в противоречие със Закона за горите (ЗГ) и Закона за устройство на територията (ЗУТ). Според промените от 2012 година в ЗГ, за подмяната на съществуващите лифтове предварително трябва да се промени статута на територията под самите тях, която в момента се води горска, дори и там където са поляни, обезлесени от корояд и няма гора. Същевременно планът забранява изключването на всякаква земя от горския фонд на територията на природния парк. Тоест, планът забранява това, което законът изисква. Противоречието със ЗУТ е, че за да се подмени стар лифт с нов по същото трасе, трябва да се сменят фундаментите (така наречените стъпки – б.а.). и стълбовете. Тази подмяна според ЗУТ е строителство. А планът за управление забранява новото строителство и се получава омагьосан кръг - единият документ допуска, а другият забранява. Върховният съд е категоричен, че няма законови пречки за модернизацията. Спазвайки законите, през 2009 година Регионалната инспекция по околна среда (РИОСВ) в София приема доклада за екологична оценка на изработения устройствен план за модернизация на ски зона „Алеко”. Но тогава се намесват няколкото организации от коалицията „За да остане природа в България” и Тома Белев. По това време Белев е и директор на ПП „Витоша”. Жалби срещу решението на РИОСВ-София са подадени в МОСВ от Белев, в качеството му на директор на парка и българския клон на швейцарската офшорка WWF, чийто шеф е Веселина Кавръкова, с която Белев живее семейно. Министърът на екологията през онзи период – Нона Караджова, уважава претенциите на жалбоподателите. „Витоша ски” отнася въпроса до Върховния административен съд. Магистратите постановяват, че няма причина МОСВ да вземе такова решение. Въпреки това МОСВ отново отхвърля положителната екооценка и така до днес проектът е замразен. От това решение на МОСВ, взето след поредния натиск на зелени, страдат софиянци и гостите на столицата. Лифтовете по склоновете на Витоша са остарели, но не могат да бъдат подменени, а ски зона „Алеко” няма как да бъде модернизирана. Планът за управление е рестриктивен и не позволява такива действия. А от противоречието на плана с два закона се възползва групата на Белев. Тя продължава да разпространява манипулацията, че цялата Витоша ще бъде застроена, ако се модернизира ски зоната. Но истината е, че ще се подменят лифтовете, като за целта трябва да се направят нови фундаменти (стъпки), които „еколозите” наричат строежи. Те не казват нищо за намерението на инвеститора пилоните на новите лифтове по съществуващите просеки да се слагат с хеликоптери, за да не се уврежда природата. По този начин Белевите хора продължават да спират развитието на зимния туризъм в България – нещо, което правят от години, базирайки се на текстовете от рестриктивните планове за управление на националните и природни паркове, които в по-голямата си част са писани именно от „експерти” на „За да остане природа в България”. В същото време новият план за управление на ПП „Витоша” още не може да влезе в сила, отново заради действията на „еколозите”. Те изпратиха стотици становища срещу плана. Огромна част от тези становища са абсолютен копи пейст, но според изискванията те трябва да се обработят. Така работата на експертите от фирмата-изпълнител бе забавена за голям период от време. Какво предлага „Витоша ски“ Ще се подменят с нови всички съществуващи лифтове с обща дължина 21 104 метра. Нов ще бъде лифтовият участък над Голи връх, с дължина 2.6 км. (виж картите) Нови съоръжения по съществуващите трасета • Лифт „Симеоново-Лале“, 8-местна кабина с капацитет 3000 души на час. • Лифт „Драгалевци-Фънпарк, спира зад „Щастливеца“ - 8-местна кабина с капацитет 3000 души на час. • Лифт „Простор-плац „Стената“ - 4-седалков за 2000 души на час. • Лифт „Лале-Учебен плац“ - 4-седалков с шлем за 2000 души на час. • Лифт „Лале 1“ - 6-седалков за 3000 души на час. • Лифт „Лале 2“ - 6-седалков за 3000 души на час. • Лифт „Боби -учебен плац „Алеко“ - „Зелена писта“ - 4-седалков за 1200 души на час. • Лифт „Алеко-Малък Резен“ - 6-седалков за 3000 души на час. • Лифт „Лале 4“ - 4-седалков за 2000 души на час. •Съществуващият „Романски лифт“ е разделен на две части – ниска и висока, както е описано по-горе. Причината е в силните ветрове на връх Малък резен. • Ще се обособят 19.5 км нови и стари писти. Ски трасетата преминават през вече обезлесени терени, тежко пострадали през последните години от природни бедствия и болести по горите (корояд). • Очаква се да бъдат отстранени 1200 дървета (около 1500 кубика), като ще има компенсаторни мерки – за всяко едно ще бъдат засадени нови пет. 1500 кубика е повече от три пъти по-малко от годишната санитарна сеч в ПП „Витоша“, която е 7000 кубика.", "date": "2018.01.09", "title": "Безхаберие заради Тома Белев и зелените убива туризма на Витоша (СНИМКИ)"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D1%81%D1%82%D0%B0%D0%BD%D0%B0-%D0%BD%D0%B0%D0%B9-%D0%BC%D0%BB%D0%B0%D0%B4%D0%B8%D1%8F%D1%82-%D1%88%D0%B5%D1%84-%D0%BD%D0%B0-%D1%80%D0%B0%D0%B1%D0%BE%D1%82%D0%BD%D0%B0-%D0%B3%D1%80%D1%83%D0%BF%D0%B0-%D0%B2-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D0%B5%D1%81-news718250.html", "text": "Българинът Петър Младенов стана най-младият председател на работна група в историята на Европейския Съюз. В рамките на българското председателство 28-годишният младеж ще оглави работна група „Младеж”, която е част от формата „Младеж, култура, спорт и образование”. Към всеки формат има отделна работа група и Младенов е назначен от българското Министерство на младежта и спорта като председател на група „Младеж”. „Идеята на работните групи е, че представители на страните членки се срещат през определен период от време. Председателстват се от страната, която е председател на Съвета на ЕС, в случая България. По време на тези срещи се водят преговори по политически документи тип „резолюции”. Те се казват „заключения” на Съвета на ЕС. Де факто тези политически документи са на тематика предложена от председателя на ЕС, т.е. от България”, споделя Младенов, цитиран от \"Факти.бг\". България е предложила две теми. Едната е „Младите хора – мир и сигурност” и глобализацията на превенцията на агресия. През последните години тези теми стават все по-актуални на фона на нарастващата агресия, от типа дори „терористични атаки”. „Искахме да излезем от традиционните за младежката политика теми като обучение, работа и различни умения. За пръв път ще си партнираме с Комисията по външна политика на Европейската Комисия”, допълни Младенов. Акцентът в темата ще бъде превенция на агресията, която евентуално може да прерасне в определени терористични подбуди. В световен мащаб редица страни работят по темата за насочване на младите към прилагане на политики на мира. „В България това е малко непонятно и въобще в Европа като цяло, тъй като става въпрос за мирен континент, но това не означава, че за в бъдеще ще остане такъв и затова е необходимо да бъдат взети съответните мерки. Целта е да се води превантивна политика. Един вид да дадем на младите хора тези умения и знания, които са им нужди, така че да могат да извършват превенция на себе си и на хората около тях. И също така как да се трасформира агресията към мотивация за живот в обществото, за промяна на нещо позитивно и други”, казва новият председател на група „Младеж”. Втората тема за дискусия, която предлага България, е свързана с демографската криза в Европа и намаляване броят на младите хора на Стария континент. „Според нас е време темата да бъде поставена като проблем и най-вече в частта „изтичане на мозъци”. Тема на дискусия ще бъде как младите хора да бъдат задържани в собствената си родина. „Дефакто да имат достъп до определен набор от услуги, образование, работа, така че наистина да бъдат мотивиран да останат в Гърция, България, Румъния и съответно да сформират семейство и това да спомогне за намаляване на демографската криза”, казва Младенов. Целта на първото заседание е държавите членки да бъдат попитани дали преценяват „миграцията и изтичането на мозъци” за проблем. „Ако „Да” какви инструменти прилагат, а ако „Не” – смятат ли че политика в тази насока би била полезна за младежите. Редица държави се възползват от изтичане на мозъци и получават добри кадри, които биват използвани от тях по негативен или позитивен начин”, допълва Младенов. Като резултат ще бъдат изготвени два политически документа, които предстои да бъдат приети през месец май 2018 г. Целта им е те да бъдат полезни на хората, които вземат решенията, на младежкия сектор и организации. Те да използват добрите практики в своята работа и да ги прилагат на терен. Група „Младеж” ще разгледа и една нова програма – „Европейски корпус за солидарност”. Тя е насочена към доброволчество сред младежи. НПО и бизнесът има възможност да наемат директно младеж, който да работи, като тук за пръв път има възможност това да стане по време на някаква криза, било то природно бедствие или друго. Интересно е да се отбележи, че програмата има доста голям бюджет – 500 млн.", "date": "2018.01.09", "title": "Българин стана най-младият шеф на работна група в историята на ЕС"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BF%D0%BE%D0%BB%D0%B8%D1%86%D0%B0%D0%B8%D1%82%D0%B5-%D0%B3%D0%BE%D1%82%D0%B2%D1%8F%D1%82-%D0%BF%D1%80%D0%BE%D1%82%D0%B5%D1%81%D1%82-%D0%B2-%D1%81%D0%BE%D1%84%D0%B8%D1%8F-%D0%B7%D0%B0-%D1%81%D1%82%D0%B0%D1%80%D1%82%D0%B0-%D0%BD%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news718233.html", "text": "Синдикална федерация на служителите в МВР продължава своите протестни действия с исканията за увеличение на 15% на основните възнаграждения на работещите в МВР, обвързване на заплатите със социалноизмерим показател и нов Закон за МВР. Интересен обаче денят, който униформените са избрали, за да залеят столичните улици и да изкажат своите искания. Те ще протестират навръх откриването на европредседателството - 11 януари. Тогава ще бъде официалната церемония за откриването на българското председателство на Съвет на ЕС на което ще присъстват лидери от държавите членки и страната ни ще бъде във фокуса на цяла Европа. Синдикатът планира две групи от членове да протестират и отправят послания към делегациите, пристигащи за официалното откриване на Българското председателство на Съвета на ЕС. В часовия диапазон 16.30 – 17.00 часа, протестиращите служители в МВР ще „посрещат“ делегациите с винили на кръстовището на бул. „Брюксел“ и бул. „Цариградско шосе“ и на кръстовището на Орлов мост. Протестните действия ще продължат в 18.15 часа в района на Народния театър „Иван Вазов“. Следващата дата, на която ще протестират членовете на СФСМВР е 25 януари 2018 г., когато ще се поведе и срещата на министрите на вътрешните работи от ЕС в България. Протестът ще започне в 11.00 часа в района на НДК. Успоредно с това, СФСМВР продължава своята кампания с билбордове, съдържащи послания към пристигащите делегации. Синдикална федерация на служителите в МВР продължава своите протестни действия с исканията за увеличение на 15% на основните възнаграждения на работещите в МВР, обвързване на заплатите със социалноизмерим показател и нов Закон за МВР. Интересен обаче денят, който униформените са избрали, за да залеят столичните улици и да изкажат своите искания. Те ще протестират навръх откриването на европредседателството - 11 януари. Тогава ще бъде официалната церемония за откриването на българското председателство на Съвет на ЕС на което ще присъстват лидери от държавите членки и страната ни ще бъде във фокуса на цяла Европа. Синдикатът планира две групи от членове да протестират и отправят послания към делегациите, пристигащи за официалното откриване на Българското председателство на Съвета на ЕС. В часовия диапазон 16.30 – 17.00 часа, протестиращите служители в МВР ще „посрещат“ делегациите с винили на кръстовището на бул. „Брюксел“ и бул. „Цариградско шосе“ и на кръстовището на Орлов мост. Протестните действия ще продължат в 18.15 часа в района на Народния театър „Иван Вазов“. Следващата дата, на която ще протестират членовете на СФСМВР е 25 януари 2018 г., когато ще се поведе и срещата на министрите на вътрешните работи от ЕС в България. Протестът ще започне в 11.00 часа в района на НДК. Успоредно с това, СФСМВР продължава своята кампания с билбордове, съдържащи послания към пристигащите делегации. Синдикална федерация на служителите в МВР продължава своите протестни действия с исканията за увеличение на 15% на основните възнаграждения на работещите в МВР, обвързване на заплатите със социалноизмерим показател и нов Закон за МВР. Интересен обаче денят, който униформените са избрали, за да залеят столичните улици и да изкажат своите искания. Те ще протестират навръх откриването на европредседателството - 11 януари. Тогава ще бъде официалната церемония за откриването на българското председателство на Съвет на ЕС на което ще присъстват лидери от държавите членки и страната ни ще бъде във фокуса на цяла Европа. Синдикатът планира две групи от членове да протестират и отправят послания към делегациите, пристигащи за официалното откриване на Българското председателство на Съвета на ЕС. В часовия диапазон 16.30 – 17.00 часа, протестиращите служители в МВР ще „посрещат“ делегациите с винили на кръстовището на бул. „Брюксел“ и бул. „Цариградско шосе“ и на кръстовището на Орлов мост. Протестните действия ще продължат в 18.15 часа в района на Народния театър „Иван Вазов“. Следващата дата, на която ще протестират членовете на СФСМВР е 25 януари 2018 г., когато ще се поведе и срещата на министрите на вътрешните работи от ЕС в България. Протестът ще започне в 11.00 часа в района на НДК. Успоредно с това, СФСМВР продължава своята кампания с билбордове, съдържащи послания към пристигащите делегации.", "date": "2018.01.09", "title": "НАПРЕЖЕНИЕ! Полицаите готвят протест в София за старта на европредседателството"}
{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%BE-%D0%BE%D1%82%D0%BA%D1%80%D0%B8%D1%85%D0%B0-%D1%87%D0%BE%D0%B2%D0%B5%D1%88%D0%BA%D0%B8-%D1%81%D0%BA%D0%B5%D0%BB%D0%B5%D1%82-%D0%B2%D1%8A%D0%B2-%D0%B2%D0%B8%D0%B4%D0%B8%D0%BD%D1%81%D0%BA%D0%BE-news718216.html", "text": "Зловеща находка шашна жена във Видинско вчера. Тя намерила останки от човешко тяло в имота си, съобщиха от пресцентъра на МВР. Шокиращата случка е станала вчера следобед към 15.30 часа. Видинчанка се натъкнала на човешки череп в плевнята на наследствения си имот в село Арчар. Изплашената жена незабавно подала сигнал в полицията и на мястото почерняло от ченгета. При огледа на плевнята криминалисти се натъкнали на цял човешки скелет. Костите незабавно са транспортирани към видинската болница. Първоначалните данни на съдебните медици сочат, че няма констатирани следи от насилие по тялото, съобщава \"Булнюз\". Все още не е ясно колко време е престоял намереният скелет, затова и самоличността не е известна. Работата по случая продължава, образувано е досъдебно производство.", "date": "2018.01.09", "title": "ЗЛОВЕЩО! Откриха човешки скелет във Видинско"}
{"url": "http://pik.bg/%D0%B8%D1%81%D0%BB%D1%8F%D0%BC%D0%B8%D1%81%D1%82%D0%B8-%D0%B2%D0%B7%D1%80%D0%B8%D0%B2%D0%B8%D1%85%D0%B0-30-%D1%87%D0%B5%D1%87%D0%B5%D0%BD%D1%86%D0%B8-%D0%B2-%D0%B8%D0%B4%D0%BB%D0%B8%D0%B1-news718209.html", "text": "Миналата нощ в сирийския град Идлиб е взривен пълен с експлозив автомобил край сградата на групировката „Аджнад ал-Кавказ”. В нея се помещава щабът и казармата на кавказките ислямисти. Както съобщи блогерът QalaatAlMudiq, шестетажната сграда е частично разрушена, а пред нея има голям кратер. Загинали са над 30 терористи, десетки са ранените. Взривът предизвикал хаос и стрелба в този жилищен район на града, в който съжителстват „умерената опозиция” и сирийската Ал Кайда (Хайят Тахрир ал-Шам). Именно последните организирали взрива, твърди SMMSyria. По този начин кавказците са наказани, че не участват в боевете против правителствената армия в Идлиб. Чеченските джихадисти от „Аджнад ал-Кавказ” обявиха прекратяване на бойните действия в Сирия и неутралитет в битките между на „Хайят Тахрир ал-Шам” и „Ахрар ар-Шам” в края на 2017. Лидер на групировката „Аджнад ал-Кавказ” е Абдула Хаким Шишани, по паспорт Рустам Ажиев. Той има зад гърба си 9 г. нелегални в Чечня. През 2009 г. пристигнал в Турция да си лекува получените в Чечня рани, а след започване на войната в Сирия заминал на „джихад”.", "date": "2018.01.09", "title": "Ислямисти взривиха 30 чеченци в Идлиб"}
{"url": "http://pik.bg/%D0%BF%D1%8A%D1%80%D0%B2%D0%B8%D1%82%D0%B5-%D0%B5%D0%B4%D0%BD%D0%BE%D0%BF%D0%BE%D0%BB%D0%BE%D0%B2%D0%B8-%D0%B1%D1%80%D0%B0%D0%BA%D0%BE%D0%B2%D0%B5-%D0%B1%D1%8F%D1%85%D0%B0-%D1%81%D0%BA%D0%BB%D1%8E%D1%87%D0%B5%D0%BD%D0%B8-%D0%B2-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news718244.html", "text": "Първите еднополови бракове в Австралия са вече факт. Десетки двойки застанаха пред олтара за първи път след влизането в сила на закона. На 7 декември миналата година Австралия стана 26-тата страна в света, която прие бракосъчетанията от един същи пол. Според прогнози на финансисти, еднополовите сватби могат да допринесат и за местната икономика с над 500 милиона долара приходи Пищни церемонии се проведоха в Сидни, Мелбърн и цялата страна на първия законен ден за гей бракове. Извоюването на това право за австралийците е резултат от дългогодишна борба на активисти.", "date": "2018.01.09", "title": "Първите еднополови бракове бяха сключени в Австралия (СНИМКИ)"}
{"url": "http://pik.bg/%D1%81%D0%BF%D0%B8%D1%80%D0%B0%D1%82-%D0%B2%D0%BE%D0%B4%D0%B0%D1%82%D0%B0-%D0%B2-%D1%87%D0%B0%D1%81%D1%82%D0%B8-%D0%BE%D1%82-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D0%BB%D0%BE%D0%B7%D0%B5%D0%BD%D0%B5%D1%86-%D0%B8-%D0%BA%D1%80%D1%8A%D1%81%D1%82%D0%BE%D0%B2%D0%B0-%D0%B2%D0%B0%D0%B4%D0%B0-news718189.html", "text": "\"Софийска вода\" временно ще прекъсне водоснабдяването в части от столицата днес, съобщиха от дружеството. Подмяна на сградно водопроводно отклонение на ул. „Алдомировска“, Център, налага спиране на водоподаването от 9:00 до 18:00 часа в района на бул. „Александър Стамболийски“, ул. „Алдомировска“, бул. „Инж. Иван Иванов“, ул. „Димитър Петков“. Заради подмяна на сградно водопроводно отклонение на ул. „Козяк“, жк. „Лозенец“, се налага спиране на водоподаването от 10:00 до 22:00 часа на ул. „Козяк“ от бул. „Никола Й. Вапцаров“ до ул. „Люботрън“, ул. „Беломорски проход“ от ул. „Козяк“ до ул. „Кап. Тодор Ночев“, ул. „Св. Осий Кордобски“. След възстановяване на водоснабдяването е възможно временно повишаване мътността на водата. Поради подмяна на пожарен хидрант на ул. „Търново“, с. Иваняне, се налага спиране на водоподаването от 9:30 до 19:30 часа на ул. „Родопи“, ул. „Св. Св. Кирил и Методий“, ул. „Вардар“. Диагностика на сградно водопроводно отклонение на бул. „Черни връх“, кв. „Кръстова вада“, се налага спиране на водоподаването от 10:00 до 18:00 часа на бул. „Черни връх“ от ул. „Джон Атанасов“ до ул. „Проф. Марин Големинов“. Прекъсване на сградно водопроводно отклонение на ул. „Ибровица“, с. Лозен, налага спиране на водоподаването от 9:00 до 17:00 часа на ул. „Караджин“ от ул. „Връх Острокап“ до ул. „Половраг“, ул. „Ибровица“ от ул. „Караджин“ до ул. „Блазна“. Заради почистване на филтри на редуктор за налягане на ул. „Славей“, вилна зона „Манастира“ в община „Панчарево“ , се налага спиране на водоподаването от 11:00 до 12:00 часа на ул. „Цар Асенов път“ и ул. „Спортист“. Във връзка с изпълнение на инвестиционен проект за реконструкция на уличен водопровод на ул. „Кестен“ в кв. „Курило“, се налага спиране на водоподаването от 9:00 до 21:00 часа на ул. „Кестен“ от ул. „Циклама“ до ул. „Тодорини кукли“. След възстановяване на водоснабдяването е възможно временно повишаване мътността на водата. След реализацията на този инвестиционен проект клиентите на „Софийска вода” живеещи в района ще почувстват значително подобреното качество на предоставяните услуги.", "date": "2018.01.09", "title": "Спират водата в части от центъра на София, \"Лозенец\" и \"Кръстова вада\""}
{"url": "http://pik.bg/%D1%81%D1%82%D1%80%D0%B0%D1%88%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%B1%D0%BE%D1%80%D0%B8%D0%BC%D0%B8%D1%80%D0%BE%D0%B2-%D1%81%D0%BA%D0%BE%D1%87%D0%B8-%D0%BD%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D0%B0-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D1%81%D0%BF%D0%B0%D1%81-%D1%80%D1%83%D1%81%D0%B5%D0%B2-%D0%B4%D0%B0%D0%BB-%D1%86%D1%8F%D0%BB%D0%B0%D1%82%D0%B0-%D0%B2%D0%BB%D0%B0%D1%81%D1%82-%D0%BD%D0%B0-%D0%B4%D0%B5-news718213.html", "text": "Бившият спортен директор на Левски - Даниел Боримиров, разкритикува собственика на \"сините\" Спас Русев за това, че сбъркал като е предоставил цялата спортно-техническа власт в ръцете на треньора Делио Роси. \"Защо не съм намерил баланс в работата си с Делио Роси? Трудно може да говорим за баланс. По-скоро Спас Русев реши да даде цялата спортно-техническа власт на Делио Роси. Това е. Аз лично нямам дрязги с Делио Роси. Бъдещето ще покаже дали е правилно решението на собственика. За мен това беше грешка, защото този модел в България трудно може да донесе успеха. Така обаче реши Русев и се надявам да е за добро\", коментира Боримиров пред \"Нова телевизия\". Отборът на Левски пък замина тази сутрин за Малта, където ще изкара предсезонна подготовка и ще изиграе няколко контроли, но имената на съперниците все още не са известни.", "date": "2018.01.09", "title": "СТРАШЕН СКАНДАЛ! Боримиров скочи на собственика на Левски! Спас Русев дал цялата власт на Делио Роси"}
{"url": "http://pik.bg/%D0%BC%D0%B8%D1%81-%D0%B4%D0%B6%D1%83%D0%BA%D0%B8-%D1%81-%D0%BF%D0%BE%D0%B4%D0%B0%D1%80%D1%8A%D1%86%D0%B8-%D0%B7%D0%B0-10-%D0%B1%D0%BE%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news718206.html", "text": "Куп изненади получи по празниците миската Габриела Радославова. Атрактивната носителка на титлата \"Мис Джуки\" се похвали, че тази година дядо Коледа е бил изключително щедър към нея, научи HotArena. Повечето подаръци били от съпруга й Велизар, като една от изненадите била ваканция. \"Получих почивка в Анталия, бяхме с нашите кумове. Мъжът ми не спира да ме глези, непрекъснато ми прави мили жестове, без причина. Не обичам да се хваля, но освен екскурзията, под елхата имаше и много бижута\", разкрива още Габи.", "date": "2018.01.09", "title": "\"Мис Джуки\" с подаръци за 10 бона (СНИМКИ)"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B7%D0%B0%D0%B3%D0%B8%D0%BD%D0%B0%D0%BB%D0%B0%D1%82%D0%B0-%D0%BF%D0%BE%D0%B4-%D0%B2%D0%BB%D0%B0%D0%BA%D0%B0-%D0%B2-%D0%BA%D0%B0%D0%B7%D0%B0%D0%BD%D0%BB%D1%8A%D0%BA-%D1%81%D1%82%D1%80%D0%B0%D0%B4%D0%B0%D0%BB%D0%B0-%D0%BE%D1%82-%D1%82%D0%B5%D0%B6%D0%BA%D0%BE-%D0%B7%D0%B0%D0%B1%D0%BE%D0%BB%D1%8F%D0%B2%D0%B0%D0%BD%D0%B5-news718257.html", "text": "56-годишна е казанлъчанката, която загина снощи под  локомотив, теглещ пътническа композиция. Както ПИК съобщи, инцидентът е станал около 17,00 часа на 8 януари. Машинистът на влакосъстава е подал звуков сигнал и направил опит да спре аварийно, но не успял, съобщава \"Монитор\". Смъртта на жената е станала за части от секундата, разказват свидетели, намиращи се на близката улица „Тодора Бакърджиева“ в Града на розите.Според тях жертвата е стояла поне няколко минути седнала върху релсите в очакване на тежката машина. По първоначални данни жената е страдала от тежко заболяване. Образувано е било досъдебно производство за престъпление по член 127 ал. 1 от НК.Това е вторият трагичен случай от началото на годината в Казанлък. На 5 януари със скок от балкона на апартамент, намиращ се на 7-ия етаж в квартал „Изток“ край на живота си 32-годишният Минчо Лалев-Фараона, който се пристрастрил към наркотиците и развил тежка депресия след изтърпяването на присъда.", "date": "2018.01.09", "title": "ТРАГЕДИЯ! Загиналата под влака в Казанлък страдала от тежко заболяване"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%B4%D0%B2%D0%B5-%D0%BA%D0%BE%D0%BB%D0%B8-%D0%B8-%D0%BA%D0%B0%D0%BC%D0%B8%D0%BE%D0%BD-%D1%81%D0%B5-%D0%BF%D0%BE%D0%BC%D0%BB%D1%8F%D1%85%D0%B0-%D0%B2%D1%8A%D0%B2-%D0%B2%D0%B5%D1%80%D0%B8%D0%B6%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BF%D1%80%D0%B8-%D1%82%D1%83%D0%BD%D0%B5%D0%BB%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80-news718207.html", "text": "Около 09.45ч. е получен сигнал за ПТП в района на 58-ми километър от АМ \"Тракия\" в платното за Бургас. Ударът е между два леки автомобила и камион, като единия от водачите на леките коли е пострадал, съобщава \"Марица\". Той е транспортиран без опасност за живота към болнично заведение. Тъй като инцидента е станал в изпреварващата лента към момента екипи на ОДМВР-Пазарджик, подпомогнати от екип на ОДМВР-София регулират движението докато бъде извършен огледа и разчистено пътното платно.", "date": "2018.01.09", "title": "ВНИМАВАЙТЕ! Две коли и камион се помляха във верижна катастрофа при тунела на магистрала \"Тракия\""}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B3%D1%8A%D1%80%D1%86%D0%B8%D1%8F-%D1%81%D0%B5-%D1%82%D1%80%D0%B5%D1%81%D0%B5-10-%D0%BF%D0%BE%D1%80%D0%B5%D0%B4%D0%BD%D0%B8-%D1%82%D1%80%D1%83%D1%81%D0%B0-%D0%BF%D0%B0%D0%BD%D0%B8%D0%BA%D1%8C%D0%BE%D1%81%D0%B0%D1%85%D0%B0-%D0%BA%D0%BE%D0%BC%D1%88%D0%B8%D0%B8%D1%82%D0%B5-news718261.html", "text": "Приблизително десет последователни земетресения разтърсиха точно преди 6 часа сутринта във вторник Източна Атика, предизвиквайки тревога у жителите, които са ги усетили, съобщава „Български новини“. Тези земетресения бяха регистрирани на изток от Рафина и Маратон в морската зона и се усещаха във всички предградия на Източна Атика. Най-големият земен трус е с магнитуд от 3 по скалата на Рихтер.", "date": "2018.01.09", "title": "ОТ ПОСЛЕДНИТЕ МИНУТИ! Гърция се тресе! 10 поредни труса паникьосаха комшиите "}
{"url": "http://pik.bg/%D1%83%D1%87%D0%B5%D0%BD%D0%B8-%D0%B0%D0%BB%D0%B0%D1%80%D0%BC%D0%B8%D1%80%D0%B0%D1%82-%D0%BD%D0%B5-%D0%BF%D0%B8%D0%B9%D1%82%D0%B5-%D1%87%D0%B0%D0%B9%D0%BE%D0%B2%D0%B5-%D0%B7%D0%B0-%D0%BE%D1%82%D1%81%D0%BB%D0%B0%D0%B1%D0%B2%D0%B0%D0%BD%D0%B5-%D0%BE%D0%BF%D0%B0%D1%81%D0%BD%D0%B8-%D1%81%D0%B0-news718190.html", "text": "Чаят наистина е най-добрата напитка, която според проучванията намалява риска от преждевременна смърт с 25%. Но можем ли да свалим излишните килограми с чай за отслабване? Най-често чайовете за отслабване съдържат вещества, блокиращи усвояването на мазнините , както и ускоряващи метаболизма съставки. Затова най-добрият начин да постигнете и задържите желаните килограми е да се храните правилно. Освен това чаят за отслабване съдържа някои съставки, които биха могли да се окажат вредни и да доведат до странични ефекти. Много от тях съдържат лаксативи и диуретици, които причинят здравословни проблеми. Американската агенцията за контрол на храните и лекарствата (FDA) не признава чаят за отслабване като ефективно средство за нормализиране на теглото. В рекламите на тези видове чай се твърди, че ускоряват метаболизма , но според направени изследвания, тази  тяхна способност е много ограничена.", "date": "2018.01.09", "title": "Учени алармират: Не пийте чайове за отслабване, опасни са!"}
{"url": "http://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%BE-%D1%88%D0%B5%D1%81%D1%82%D0%BE%D1%80%D0%BD%D0%B8%D1%8F%D1%82-%D1%83%D0%B1%D0%B8%D0%B5%D1%86-%D1%80%D0%BE%D1%81%D0%B5%D0%BD-%D0%B0%D0%BD%D0%B3%D0%B5%D0%BB%D0%BE%D0%B2-%D0%B4%D0%B5%D0%B1%D0%BD%D0%B5%D0%BB-%D0%BD%D0%B0-%D0%B3%D0%B0%D1%80%D0%B0%D1%82%D0%B0-%D0%B2-%D0%BA%D1%83%D1%80%D0%B8%D0%BB%D0%BE-%D0%BF%D1%80%D0%B5%D0%B4%D0%B8-%D0%B4%D0%B0-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0-%D0%B6%D0%B5%D1%80%D1%82-news718169.html", "text": "Няколко часа преди шесторното убийство на 31 декември в Нови Искър 56-годишния Росен Ангелов - Горския е бил на гарата в Курило. Това разкрива Валя, с която Ангелов е блудсвал през 2007 година, когато е била едва на 11-годишна, пише \"Телеграф\". Заради гаврата Горския е осъден през 2009 г. и оттогава се е укривал от правосъдието. До неделя, когато около 14 часа бе открит с огнестрелна рана в слепоочието в една от изоставените къщи над село Луково. \"Росен много често идваше на гарата, седеше на една пейка и дебнеше. Така се запозна преди години с мен, сестра ми и още едно момиче Ася. Всички бяхме непълнолетни тогава\", разказва вече 25-годишната Люси. Тя разкрива, че за последно е видяла Росен именно на гарата в ранния следобед на 31 декември. \"Седеше на една пейка, винаги сяда на една и съща пейка. От това място се закача с малки момичета, с големи жени също. Там се запознава и кани на срещи\", разяснява Люси. Младата жена потвърди, че преди години Росен е бил таксиметров шофьор, а в последно време е помагал при ремонти на къщи и в автосервиз. \"Изобщо не сме знаели, че някой го издирва. Ходеше си съвсем свободно. Продължи да тормози сестра ми. Тя няколко пъти си смени номера на телефона, защото непрекъснато й звънеше\", споделя още Люси. Тя си спомня добре 12 февруари 2007 година, когато заедно със сестра й Валя са отишли в една от вилите над село Луково. \"Почерпи ни, после ни пусна порно и тръгна да ни опипва. Аз избягах, но сестра ми остана при него\", разкрива Люси. По думите й той правил секс и с друго непълнолетно момиче - Ася, която е била от ромски произход. От данните по делото става ясно, че двамата полицаи от РПУ-Своге са сгащили Росен и Валя на 12 февруари 2007 г. буквално на калъп. Педофилът и детето били чисто голи във вилата, лежали в леглото и гледали порно - той галел нейния полов орган, а тя неговия. Майката на двете момичета Огнянка разказа, че когато разбрали, че е избил шестима техни съседи от града, много са се изплашили за живота си. \"Страхуваме се този изрод да не слез от гората и да не ни избие и нас. Не е спирал да ни тормози\", каза Огнянка. По думите й твърденията на майката на 18-годишния Боби, който бе застрелян в къщата на ужасите, че Росен не е истинският убиец, са абсолютни глупости. \"Категорична съм, че това е извършителят. Този човек е психопат. Способен е да извърши такова нещо. Много ме беше страх за Валя. Тя сега се омъжи и живее в Кумарица. Имам 5-годишно внуче от нея\", обяснява Огнянка. Последната присъда на Горския, произнесена през 2009 г., е за блудствени действия с непълнолетната тогава Валя, която сега е на 22 години. предишната присъда на Горския също е за изнасилване - от 1997 г., когато изнасилва 12-годишната дъщеря на жена, с която живее на семейни начала в столичния квартал \"Люлин\". Осъден е на 7 години затвор, но реално излежава не повече от 4 години, защото е пуснат условно предстрочно с мотив, че в зандана се е поправил. Първата му присъда е от 1985 година за кражба.", "date": "2018.01.09", "title": "УЖАСЯВАЩО! Шесторният убиец Росен Ангелов дебнел на гарата в Курило преди да ликвидира жертвите си"}
{"url": "http://pik.bg/%D0%B5%D0%BA-%D0%BE%D1%87%D0%B0%D0%BA%D0%B2%D0%B0-2018-%D0%B3-%D0%B4%D0%B0-%D0%B1%D1%8A%D0%B4%D0%B5-%D0%B3%D0%BE%D0%B4%D0%B8%D0%BD%D0%B0-%D0%BD%D0%B0-%D0%BF%D0%BE%D1%81%D1%82%D0%B8%D0%B6%D0%B5%D0%BD%D0%B8%D1%8F%D1%82%D0%B0-news718271.html", "text": "За Европейската комисия 2018 г. ще бъде година на постиженията, заяви днес говорител на институцията. Той отбеляза, че утре еврокомисарите се събират на първото си за годината заседание, за да обсъдят работната си програма, предава БНТ. Сред темите, по които ЕК очаква тази година развитие, говорителят отбеляза финансовия съюз, сигурността по границите, законодателството за предоставяне на убежище, \"връщането към Шенген\", цифровия пазар, напредъка на държавите от Западните Балкани по пътя им към ЕС. Комисията очаква до средата на идната година да отчете напредък по 98 водещи теми, 29 от които вече са завършени. За Европейската комисия 2018 г. ще бъде година на постиженията, заяви днес говорител на институцията. Той отбеляза, че утре еврокомисарите се събират на първото си за годината заседание, за да обсъдят работната си програма, предава БНТ. За Европейската комисия 2018 г. ще бъде година на постиженията, заяви днес говорител на институцията. Той отбеляза, че утре еврокомисарите се събират на първото си за годината заседание, за да обсъдят работната си програма, предава БНТ. По повод предстоящата тази вечер среща на председателя на ЕК Жан-Клод Юнкер с полския премиер Матеуш Моравецки говорителят заяви, че това е добър знак и че Полша може да допринесе много за напредъка по европейския дневен ред. Той допълни, че предложението на комисията Полша да бъде лишена от право на глас в ЕС ще бъде само един от \"широк кръг въпроси от общ интерес\", обсъдени на вечерята.", "date": "2018.01.09", "title": "ЕК очаква 2018 г. да бъде \"година на постиженията\""}
{"url": "http://pik.bg/200-%D0%B4%D1%83%D1%88%D0%B8-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%B2%D0%BB%D0%B0%D0%BA%D0%BE%D0%B2%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%B9%D0%BE%D1%85%D0%B0%D0%BD%D0%B5%D1%81%D0%B1%D1%83%D1%80%D0%B3-news718259.html", "text": "ABC News. Повече от 200 души са ранени при влакова катастрофа край южноафриканския град Йоханесбург, предава „Най-малко 226 души са откарани в болницата, но повечето с леки наранявания“, съобщава Нана Радебе, говорител на службата за справяне с извънредни ситуации в Йоханесбург. „Няма загинали, след катастрофата на влака на гара „Гермистон“, съобщават здравните власти на страната. Един от вагоните на влака е излязъл от релси. Причината за инцидента все още не е ясна, но властите разследват на място.", "date": "2018.01.09", "title": "200 души ранени при влакова катастрофа край Йоханесбург"}
{"url": "http://pik.bg/%D0%BF%D1%80%D0%BE%D1%84-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%82%D0%B0%D1%81%D0%B5%D0%B2-%D0%B8%D0%BC%D0%B0%D0%BC%D0%B5-%D0%BF%D1%80%D0%BE%D0%B8%D0%B3%D1%80%D0%B0%D0%BD%D0%B8-6-%D0%B2%D0%B0%D1%80%D0%B8%D0%B0%D0%BD%D1%82%D0%B0-%D0%B7%D0%B0-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BD%D0%B0-%D0%BF%D1%80%D0%BE%D0%B5%D0%BA%D1%82%D0%B0-%D0%B1%D0%B5%D0%BB%D0%B5%D0%BD%D0%B5-news718188.html", "text": "Българската академия на науките (БАН) публикува доклада за бъдещето на АЕЦ „Белене” в началото на тази година. В окончателната версия заключението е, че при определени условия проектът може да е успешен. Анализът е в две части – Междинен доклад 1 и Междинен доклад 2. През септември месец обаче изтече доклад, според който проектът АЕЦ „Белене” е обречен на провал. В крайна сметка – с разрешението на възложителя български енергиен холдинг (БЕХ), академията публикува всички възможни сценарии. По този повод проф. Александър Тасев от екипа, разработил доклада, обясни, че в договора е имало клауза за конфиденциалност, защото има много данни, които са търговска тайна. \"В момента само тези данни са в черно в публикувания на сайта на БАН доклад. През септември пък е изтекъл първият вариант с най-тежките условия за изграждане на АЕЦ „Белене”. Не е имало натиск от страна на правителството за изводите в доклада\", категоричен е проф. Тасев. \"Имаме проиграни 6 варианта – от най-тежките условия, през междинни, до най-благоприятния вариант\", уточни той. Те предвиждат и различен вид финансиране. Експертът уточни, че договорът за изработване на доклада е за 2,5 млн. лв. Участвали са 46 експерти плюс 7 института на БАН. Два пъти повече в евро щеше да струва, ако го беше разработила международна финансова институция, обяви проф. Тасев. На база на доклада на БАН Народното събрание ще решава какво ще е бъдещето на проекта АЕЦ „Белене” и дали държавата ще развива или ще се откаже от ядрената енергетика.", "date": "2018.01.09", "title": "Проф. Александър Тасев: Имаме проиграни 6 варианта за бъдещето на проекта \"Белене\""}
{"url": "http://pik.bg/%D0%BC%D0%B8%D1%81%D0%B8%D0%B4%D0%B6%D0%B0%D0%BD-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD-%D0%B7%D0%B0-%D0%BF%D0%BE%D0%B1%D0%BE%D0%B9-%D0%BD%D0%B0-68-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-news718255.html", "text": "Eдна от звездите на Лудогорец Върджил Мисиджан си навлече сериозни неприятности в родината си Холандия. Бързоногият футболист е заподозрян в нападение на 68-годишен мъж на паркинг в град Розенал. Вследствие на спречкването пострадалият е с двойна фрактура на глезена и нарaнявания на лактите. 24-годишният играч пък е бил арестуван, но впоследствие е бил освободен от ареста. В момента срещу него тече производство, като на 30 март Мисиджан ще бъде изправен пред съда в Бреда, пише Gol.bg. \"В момента тече разследване. Клиентът ми е заподозрян. Само мога да кажа, че според свидетелските показания той е действал при самоотбрана\", разкрива пред bndestem.nl адвокатът на Мисиджан. Версията на потърпевшите е по-различна. Съпругата на Рон ван Акелиен разказва, че той с нищо не е провокирал Мисиджан и отрече твърденията на свидетели, че футболистът е бил обиждан на расистка основа. \"Съпругът ми учтиво го помоли да си премести колата, тъй като запречваше пътя. В отговор другият мъж свали очилата си и го удари. Моят съпруг с нищо не го беше провокирал. Травмата му е сериозна. Лекарите бяха шокирани, след като видяха глезена му. Извършителят на това деяние е знаел какво върши. Явно е бил професионалист\", разказва жената. Съпругата показа и снимка на глезена на мъжа си. \"Лекарите бяха шокирани. Извършителят трябва да е знаел точно какво прави. Било е професионално направено. Съпругът ми има мебелен магазин от 1974 година. Той е под къщата до входа на комплекса. Автомобилът ни е отзад. Трябва да минеш през портата, за да излезеш. Няколко души използват изхода, но за жалост често се случва хората да паркират автомобилите си отпред. Това се случи в петък вечер. Видях и веднага обясних от прозореца, че съпругът ми трябва да мине оттам. Но шофьорът каза, че ще отнеме само две минути и отказа да премести колата.\" След мелето полицията е арестувала Мисиджан, който е разпитан и после освободен. \"Изслушахме го и след това го освободихме\", обяви говорител на полицията.", "date": "2018.01.09", "title": "Мисиджан арестуван за побой на 68-годишен мъж"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0-200-%D1%87%D0%BB%D0%B5%D0%BD%D0%BE%D0%B2%D0%B5-%D0%BD%D0%B0-%D0%B5%D0%B4%D0%BD%D0%B0-%D0%BE%D1%82-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%BC%D0%B0%D1%84%D0%B8%D0%BE%D1%82%D1%81%D0%BA%D0%B8-%D0%B3%D1%80%D1%83%D0%BF%D0%B8%D1%80%D0%BE%D0%B2%D0%BA%D0%B8-%D0%B2-%D0%B8%D1%82%D0%B0%D0%BB%D0%B8%D1%8F-news718215.html", "text": "Близо 200 членове на една от водещите италиански мафиотски организации бяха арестувани при операция в Италия и Германия, заявиха от полицията, цитирани от Ройтерс. При операцията е разбит голям клан на калабрийската мафия „Ндрангета“. Според полицията мафиотските фамилии Фарао и Маринкола са се внедрили в бизнес дейности в Италия и Германия, в частност в сферата на виното, храните, събирането на отпадъци и погребалните услуги. Органите на реда заявиха, че редица обществени служители са заподозрени в корупция. Конфискувани са активи на стойност около 50 милиона евро.", "date": "2018.01.09", "title": "Полицията арестува 200 членове на една от най-големите мафиотски групировки в Италия"}
{"url": "http://pik.bg/%D0%B1%D0%B0%D0%BD%D0%B0%D0%BB%D0%B8%D0%B7%D0%BC%D0%B8%D1%82%D0%B5-%D0%BD%D0%B0-%D1%80%D0%B0%D0%B4%D0%B5%D0%B2-%D0%B8-%D0%B1%D1%8F%D0%B3%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D1%85%D0%BE%D1%80%D0%B0%D1%82%D0%B0-%D0%BD%D0%B5-%D0%B7%D0%B0%D1%81%D0%BB%D1%83%D0%B6%D0%B0%D0%B2%D0%B0%D1%82-%D1%82%D0%B0%D0%BA%D0%BE%D0%B2%D0%B0-%D0%BF%D0%BE%D0%B2%D0%B5%D0%B4%D0%B5%D0%BD%D0%B8%D0%B5-%D0%B3%D0%BE%D1%81%D0%BF%D0%BE%D0%B4%D0%B0--news718296.html", "text": "КСНС - Консултативен съвет по национална сигурност. Шампионат по нищоговорене. И позьорство. Да ги снимат заедно, уж загрижени, уж обединени, уж надмогнали омразата и користта в името на Майка България. Клетата България. И шепата суетни празноглавци, които са я яхнали по нелеп каприз на съдбата. Президентът резюмира безсмислицата с тегава реч, компилация от банализми, лозунги и клишета. Този човек сякаш е бил коректор или стилист в \"Работническо дело\", не е летял на изтребител. Вие запомнихте ли нещо от думите му, можете ли да възпроизведете поне една фраза, мисъл или идея? Какво всъщност се е случило, какво са решили? Мистерия. Минало бешело, айде, нали го отметнахме там. Борисов пък дори не благоволи да се изкаже. Комично избяга след речта на Радев. От досада? От умора? Стяга се за европредседателството? Под достойнството му е? Все едно през ден не свистят куршуми, не разстрелват бизнесмени? Цели семейства избиват вече дори, а извършителите ги самоубиват със заглушител. Все едно вчера не утрепаха като куче сред София един от прословутите \"касиери\" на властта. С мълчание и протоколно отбиване на номера няма да стане. На хората им е прекипяло, искат отговори, искат виновници в затвора, искат справедливост. Искат някой да им обясни какво и защо се случва. Искат конкретика и факти. Искат решения, мерки за сигурност, екстремни дори. И не псувайте само горките ченгета - рибата се вмирисва откъм главата.", "date": "2018.01.09", "title": "Банализмите на Радев. И бягството на Борисов. Хората не заслужават такова поведение, господа управляващи!"}
{"url": "http://pik.bg/%D1%81%D0%B2%D0%B0%D1%82%D0%B1%D0%B0-%D0%B2-%D1%85%D0%BE%D0%BB%D0%B8%D0%B2%D1%83%D0%B4-%D0%B3%D1%83%D0%B8%D0%BD%D0%B5%D1%82-%D0%BF%D0%BE%D0%BB%D1%82%D1%80%D0%BE%D1%83-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%B3%D0%BE%D0%B4%D0%B5%D0%B6%D0%B0-%D1%81%D0%B8-%D1%81%D0%BD%D0%B8%D0%BC%D0%BA%D0%B0-news718303.html", "text": "Американската актриса и носителка на \"Оскар\" Гуинет Полтроу потвърди, че се е сгодила за продуцента и сценарист Брад Фалчък, с когото има връзка от около три години, съобщава Нова тв. За годежа на 45-годишната Полтроу и 46-годишния Фалчък се заговори още в края на миналата година. В понеделник актрисата лично потвърди слуховете, като публикува в \"Тиутър\" емоджи, изобразяващо годежен пръстен. Публикацията е придружена от снимка на прегърнатите годеници, която ще краси корицата на предстоящото издание на лайфстайл списанието на актрисата. Бъдещите съпрузи са направили и съвместно изявление за \"Добро утро, Америка\", в което изтъкват \"невероятния късмет\" да се намерят един друг на този етап от живота си. Двойката все още не е съобщила кога ще вдига сватба. Предстоящият брак ще бъде втори и за Полтроу, и за Фалчък. Актрисата беше омъжена за фронтмена на британската група \"Колдплей\" Крис Мартин, а продуцентът - за колежката си Сузан Фалчък. Годениците имат по две деца от предишните си партньори.", "date": "2018.01.09", "title": "СВАТБА В ХОЛИВУД! Гуинет Полтроу потвърди годежа си (СНИМКА)"}
{"url": "http://pik.bg/%D0%BF%D0%BE%D0%B7%D1%8C%D0%BE%D1%80%D1%81%D0%BA%D0%B0%D1%82%D0%B0-%D1%81%D0%B0%D0%B3%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D1%81%D0%B5%D0%BA%D1%81%D1%82%D0%BE%D1%80%D0%BC%D0%BE%D0%B7%D1%8A%D1%82-%D1%89%D0%B5-%D1%81%D0%B5-%D0%BD%D0%B8%D1%89%D0%B8-%D0%B8-%D0%BD%D0%B0-%D0%BE%D1%81%D0%BA%D0%B0%D1%80%D0%B8%D1%82%D0%B5-%D0%B2-%D1%85%D0%BE%D0%BB%D0%B8%D0%B2%D1%83%D0%B4-news718253.html", "text": "Джими Кимъл обяви, че със сигурност в своя монолог като водещ на церемонията на \"Оскар\"-ите, която ще се състои на 4 март, ще спомене за секс скандала, който тръгна от продуцента Уайнстийн. \"Темата ще бъде част от сценария, освен ако атомна бомба не падне над Калифорния!\", пошегува се комикът. Джими Кимъл обеща още, че ще направи всичко възможно на тазгодишната церемония да не се получи гаф и да не бъдат объркани носителите на златната статуетка, предаде Франс прес, цитирана от БТА. Миналата година, при обявяването на престижното отличие за най-добър филм беше погрешно връчено първоначално на \"La La Land\", докато истинският победител в категорията всъщност бе \"Лунна светлина\". Ако и тази година се допусне подобен гаф, \"всички служители на телевизия Ей Би Си, която предава на живо награждаването, трябва да бъдат уволнени!\", отсече Кимъл.", "date": "2018.01.09", "title": "ПОЗЬОРСКАТА САГА ПРОДЪЛЖАВА! Секстормозът ще се нищи и на Оскарите в Холивуд"}
{"url": "http://pik.bg/%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B8-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-%D0%B7%D0%B0%D0%B4%D0%B8%D0%B3%D0%BD%D0%B0%D1%85%D0%B0-10-%D1%85%D0%B8%D0%BB-%D0%BB%D0%B5%D0%B2%D0%B0-%D0%BE%D1%82-71-%D0%B3%D0%BE%D0%B4%D0%B8%D1%88%D0%BD%D0%B0-%D1%88%D1%83%D0%BC%D0%B5%D0%BD%D0%BA%D0%B0-news718205.html", "text": "ОДМВР-Шумен 71-годишна жена от Шумен е станала жертва на телефонна измама. Жената била измамена по телефона, че се провежда полицейска акция, и хвърлила през терасата на жилището си 10 096 лева и с идеята, че помага на полицията. това съобщиха от пресцентъра на . Добре познатата в последно време схема била приложена около 18.00 часа в понеделник. На домашния телефон на жената позвънил непознат. Съобщил, че нейна близка е пострадала в инцидент и са необходими средства за лечение. 71-годишната жена се усъмнила и решила, че става въпрос за измама. Непознатите започнали да я заплашват по телефона, че ако не предаде парите в тях ще отидат хора, които ще нанесат побой на нея и близките ѝ. Малко след това на телефона позвънил мъж, който се представил за полицай. Обяснил на жената, че в града са засечени измамници. По думите на „полицая“ част от групата била задържана, но останал още един на свобода. В групата бил намерен тефтер, в който бил вписан нейният телефонен номер и жената била тяхна потенциална жертва. Обяснил ѝ, че трябва да съдейства на полицията измамникът да бъде заловен. За целта я склонил да се съгласи на това, което искат измамниците. Дал указания да събере в торба всички налични пари, да ги хвърли през терасата, за да успеят полицаите да го задържат на място с парите и да влезе в затвора. Жената повярвала на „полицая“ и с идеята, че помага да бъде заловен измамникът, сложила в торба 10 096 лева. Хвърлила ги през терасата на шестия етаж на апартамента си. След като не ѝ се обадили, че измамникът е задържан, се обадила на свои близки и те подали сигнал в полицията. По случая е образувано досъдебно производство за измама.", "date": "2018.01.09", "title": "Телефонни измамници задигнаха 10 хил. лева от 71-годишна шуменка"}
{"url": "http://pik.bg/%D0%BA%D0%B0%D1%82%D0%BE-%D0%BD%D0%B0-%D1%84%D0%B8%D0%BB%D0%BC-%D0%B0%D0%BF%D0%B0%D1%88%D0%B8-%D1%80%D0%B0%D0%B7%D0%B1%D0%B8%D0%B2%D0%B0%D1%82-%D1%81%D1%82%D0%B5%D0%BD%D0%B0-%D0%B7%D0%B0-%D0%B4%D0%B0-%D0%BE%D1%82%D0%BD%D0%B5%D1%81%D0%B0%D1%82-%D1%81%D0%B0%D0%BB%D0%B0%D0%BC%D0%B8-%D0%B8-%D0%B1%D1%83%D1%80%D0%BA%D0%B0%D0%BD%D0%B8-news718260.html", "text": "Крадци обраха пари и стока от бакалия през дупка в стената. Ударът е извършен тази нощ в село Марково, научи Марица.бг. Апашите атакували хранителен магазин, който е в центъра на пловдивския Бевърли Хилс. Те успели да изрежат отвор в термопанела на една от стените и така проникнали в търговския обект. Вътре те набързо взели оборотните пари, които били около 6000 лева. Обрали и всички цигари от рафтовете. След това изчезнали по на-бързия начин. Обектът се охранява от СОТ, но засега не е ясно дали се е задействала охранителната техника и колко бързо са реагирали гардовете. В момента служители на Първо районно управление на полицията извършват оглед на мястото на обира.", "date": "2018.01.09", "title": "Като на филм! Апаши разбиват стена, за да отнесат салами и буркани"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%BC%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D1%81%D1%83%D0%BF%D0%B5%D1%80%D0%B3%D0%B5%D1%80%D0%BE%D1%8F%D1%82-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%B8-%D1%82%D0%BE%D0%B7%D0%B8-%E2%80%9E-news718290.html", "text": "Знам, вредно е за душата и мозъка човек да се занимава с политическите и емоционалните пируети на лицето Росен Плевнелиев. Подобно нещо е сравнимо с това съседът ви да надуе тежка чалга в събота сутрин и да пусне бормашина едновременно. Никога не съм си представял, че ще бъда в тази роля, но ето че се налага. Пускам бормашината и надувам Азис, тоест ще ви кажа няколко думи за политическата патология Росен Плевнелиев и неговите свръхактивни мозъчни и медийни пулсации напоследък. Не знам къде може да свърши турнето на експрезидента из сутрешните блокове, страниците на вестниците, предаването на Гала. Просто не искам да предположа къде е краят. Аз, защото съм ведра и оптимистична натура и съм изпълнен с кротка вяра в светлото бъдеще, предположих някъде, че може би ще видим Росен Плевнелиев в предаването на Ути Бъчваров, където да разправя какви подбрани ястия е ял на срещите си с други президенти и как готви пържени яйца за Деси Банова, за разлика от този подозрителен тип Румен Радев, който май носи на любимата си само кафе рано сутрин. Предположих още, че може да видим бившия държавен глава (2012-2017) при Наталия Кобилкина, където вдъхновено да обяснява за тайните на движението при позата \"Младият гербер и палавата синоптичка\", за разлика от този гад Радев, който не спазва правоверния евроатлантизъм в спалнята. Някои по-мрачни натури от мен обаче смятат, че тези хаотични движения на Плевнелиев из пространството могат да приключат единствено на две места - или като лидер на градското снобско дясно, когато то приключи с махмурлука (Плевнелиев трижди се отрече от това, но ние да си имаме едно наум), или във \"ВИП Брадър\", където, естествено, да се роди гражданската политическа двойка Росен Плевнелиев и Луна, нещо като венец на психопатичния преход, краен етап на дееволюцията на страната, символ на най-мрачните времена за ума. В последните дни на декември предишният обитател на \"Дондуков\" 2 реши отново да се раздаде на макс и да ръси акъл навсякъде, където го поканят. Ще се опитаме да анализираме неговите прояви, водени от санитарни пориви - просто е добре да се хигиенизира общественото съзнание от наплива на всякакви буболечки, ментални вируси и ежедневни дози банална простотия. Първо се започна от едно интервю в \"24 часа\". Тук ще оставим настрани признанията за това как журналистката и президентът са плакали при предишно интервю. Дълбоко не се съмнявам в съществуването на такъв момент, но смятам, че неговата сила трябваше да бъде достояние само на двамата души, участвали в него. Защото придаването на публичност на съкровените мигове на тъга ги опошлява по жесток начин и им придава комедиен ефект. За това предупреждаваше още Салман Рушди, който в едно свое есе гениално беше забелязал, че свръхголямата трагедия винаги звучи комедийно, когато решиш да я опишеш. Но целта ни не е да даваме съвети по публично поведение, а да анализираме посланията. Ето, скоро ще стане година, откакто Плевнелиев не е на власт, но няма как да не видим една тънка червена нишка във всяко негово изявление - постоянна атака срещу Румен Радев. Радев все му е крив за нещо, Плевнелиев все е недоволен. И в интервюто му виждаме поредната атака - Радев трябвало да се доказва тепърва, първата му година минала в невероятен медиен комфорт, но той можел да бъде оценен единствено при криза. Едно малко обяснение - новият и влюбен Плевнелиев се изживява като таен политически супергерой, който е пазел това цял мандат в тайна. Сега като описва битието си, човек ще рече, че е участвал в неспирен екшън - той постоянно взимал кризисни решения, съдействал за решаването на напечени ситуации, преговарял с върховете на световната политика, танцувал в скута на Обама... (ох, за това последното се увлякох и го измислих, но вярвам в медийната персона на експрезидента, тоест като едното нищо ще чуем и за това). Разбира се, на Плевнелиев се падна да състави две служебни и свръхдискусионни правителства, но да приемаме това за някакво геройство, ще е твърде много. Да не говорим за това, че единият от неговите служебни премиери Георги Близнашки се обърна за пореден път в живота си и днес е непримирим противник и на ГЕРБ, а и на Плевнелиев, което намеква, че има задкулисни неща, които не познаваме докрай. Но друго е важното - трагедията на ексдържавния глава се състои в едно основно нещо. Той така и не успя да разбере един от механизмите за одобрението към Радев. И наскоро той бе изразен свръхидейно от Валентин Вацев - че Радев просто не е Плевнелиев. Радостта на толкова много хора, че един безполезен и карикатурен президент слиза от политическата сцена, и до днес не е затихнала. Плевнелиев опитва да се самогероизира и комедията е, че дори и самият той вероятно не си вярва. Особено пък, ако постоянно се сравнява с Радев. Това е усилие, което е обречено на пълен провал. Нещо като постоянен виц, който не престава никога да бъде смешен и е вечно актуален. Но тук можем да сменим регистъра и трябва да кажем нещо важно. Очевидно има причина нито Желю Желев, нито Петър Стоянов, нито Георги Първанов да коментират злостно и злобно своите наследници на висшия пост. Те и тримата се водеха от принципа, че всеки нов президент има право на самостоятелна политическа линия, на свои собствени идеи, на различна визия за държавата, на самостоятелно поведение. Защото именно това дава авторитет на президентската институция, която иначе не се радва на кой знае какво охолство от конституционни права. А Плевнелиев се сополиви, че Радев не е... Плевнелиев. Ами няма и как да бъде. Но е знаково това, че най-слабият президент на прехода се опита да се предложи на света в амплоато на политически наблюдател и раздавач на оценки. Това издава и друго - че Плевнелиев едва ли някога е бил самостоятелна фигура, защото по никакъв начин не може да си представи подобен стил на поведение. Може би Деси Банова и Иво Инджев го възприемат като супермен, но останалите хора имат ясна представа какво недоразумение като политик беше той. Малко след като грейна като политически коментатор (където пак повтори колко се обичат с Деси, какви невероятни хора са те и как тяхната любов със сигурност ще роди следващия Исус, добре, последното пак си го измислих), експрезидентът се появи като лектор и пред някакъв клуб \"Милениум\", очевидно сбирка на млади натегачи, които си мислят, че ще направят политическа кариера, като гледат мъдро, когато Росен П. им говори. Там мозъчните пулсации станаха тревожни. Човекът се ожали, че имал идея да се направи дебат за България до 2030 г., ама Румен Радев не реагирал по темата. Ами нормално е - идеите на Плевнелиев обикновено избухват като китайски пиратки в ръцете на всеки, който тръгне да ги пипа. Според мен България като цяло направи много важна първа крачка към десетилетието, което започва от 2020 г. - отърва се от Росен Плевнелиев. Но той така и не разбра, че в битието си на политически пенсионер има правото да развива стратегии, но е глупаво да се оплаква, че не им се обръща внимание. Защото, ако тук има неглижиране, то в никакъв случай не е от страна на Радев, а от страна на ГЕРБ. Ако те ценяха толкова инсталирания от тях мислител на президентския пост, най-малкото щяха да се опитат да придвижат и реализират неговите идеи. Но ГЕРБ се отнася към Плевнелиев както човек към най-тежкия махмурлук в живота си, тоест с лек ужас и неподправено отвращение. Тоест мишената на подобен хленч трябва да са неговите съмишленици. Съвсем близо е до ума. Пред младите кариеристи Плевнелиев за пореден път тръгна да говори и за социализма, тоест как трябвало да бъде изучен по \"обективен начин\", за ченгетата, досиетата и всичко останало. Това е обичайният миш-маш на описваната персона, номерът в неговия живот, защото темата позволява заемането на едва ли не героична поза срещу миналото, но вече когато е безопасно. България е пълна с такива екземпляри и \"смелчаци\". Но всъщност това е начин да се замете истината за днешния ден. Да, тя сигурно има корени във вече отдалечаващото се минало, но със сигурност темата служи и като димна завеса за хищните корпоративни интереси, които са стегнали България в своята октоподска прегръдка. И всъщност Плевнелиев прикрива вината на олигархичните си приятелчета и така мащабно я приписва на комунизма. Класика. А най-култов е следният епизод. Лицето се било възмутило, че на корицата на книгата \"Стоте най-влиятелни българи\" паралелно стояли снимките на хан Аспарух и Тодор Живков. А само дни преди това същият екземпляр, разтопен от любов, чувства и сълзи, пожелаваше на Бойко Борисов да надмине по продължителност във властта Живков. И човек започва да се пита от какво се възмущава лицето. От това, че има снимка на Живков, или просто, че са пропуснали Борисов? А може би тайно въздиша един ден в такава книга да има и неговото фото. Някой да посъветва Деси Банова да му направи такова колажче за празниците. Че ако не е тя, едва ли друг ще го признае за нещо.", "date": "2018.01.09", "title": "САМО В ПИК И \"РЕТРО\"! Александър Симов с ексклузивен коментар: Супергероят Плевнелиев и този „гад” Радев"}
