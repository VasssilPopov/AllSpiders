{"url": "http://pik.bg/%D0%B1%D0%B5%D0%B7%D0%BF%D0%BE%D1%89%D0%B0%D0%B4%D0%BD%D0%B8%D1%8F%D1%82-%D1%87%D0%B8%D1%80%D0%BE-%D0%B8%D0%BC%D0%BE%D0%B1%D0%B8%D0%BB%D0%B5-%D0%BD%D0%B0%D0%BA%D0%B0%D0%B7%D0%B0-%D0%B8-%D0%BA%D0%B0%D0%BB%D1%8F%D1%80%D0%B8-news699330.html", "text": "Голмайсторът на Серия \"А\" от началото на сезона Чиро Имобиле затвърди великолепната си форма с нови две попадения, а Лацио разгроми с 3:0 Каляри и излезе на 4-о място в класирането, с равни точки с Ювентус и само на 1 след Интер. Каляри пък има само 6 точки и е сред групата отбори, застрашени от изпадане. За Лацио се разписа и защитникът Бащош, който оформи крайния резултат в началото на второто полувреме. За национала на Ангола това е втори гол през сезона. Лацио отново не можеше да разчита на някои от основните си футболисти заради травми, но от началото на сезона отборът имаше само една загуба във всички състезания и това беше достатъчен повод за оптимизъм. “Небесносините” отлично осъзнаваха възможността да се доближат до лидерите и не смятаха да я пропускат. Каляри пристигна във Вечния град след 4 поредни загуби. Лошата форма на тима доведе до уволнението на Масимо Растели и завръщането начело на тима на Диего Лопес след пауза от 3,5 години. Големият проблем за сардинци беше отсъствието на двамата вратари Рафаел и Алесио Краньо. Това наложи появата в титулярния състав на юношата на Милан Лука Кроста, който записа втория си мач в Серия “А”. Лацио беше близо до гола още във 2-ата минута, но Луис Алберто стреля в аут след добро центриране на Адам Марушич, предава Спортал. Пет минути по-късно Имобиле се отскубна и беше повален от Кроста. Съдията Лука Пайрето веднага посочи бялата точка, а звездата на “орлите” превърна дузпата в гол. Малко след това Имобиле направи сериозен пропуск, а в 21-ата минута гол на Каляри беше отменен заради засада. Лацио продължи да доминира и логично удвои преднината си в 41-ата минута. Тогава марушич центрира и Имобиле с глава заби 13-ото си попадение от началото на кампанията.", "date": "2017.10.22", "title": "Безпощадният Чиро Имобиле наказа и Каляри"}
{"url": "http://pik.bg/%D0%B3%D0%B0%D0%BB%D0%B0%D1%82%D0%B0%D1%81%D0%B0%D1%80%D0%B0%D0%B9-%D0%B8-%D1%84%D0%B5%D0%BD%D0%B5%D1%80%D0%B1%D0%B0%D1%85%D1%87%D0%B5-%D0%BD%D0%B5-%D1%81%D0%B8-%D0%B2%D0%BA%D0%B0%D1%80%D0%B0%D1%85%D0%B0-%D0%B3%D0%BE%D0%BB-%D0%B2-%D0%BB%D1%8E%D1%82%D0%BE%D1%82%D0%BE-%D0%B4%D0%B5%D1%80%D0%B1%D0%B8-%D0%BD%D0%B0-%D1%82%D1%83%D1%80%D1%86%D0%B8%D1%8F-news699319.html", "text": "Галатасарай и Фенербахче завършиха наравно 0:0 в дербито на Истанбул от 9-ия кръг на първенството. Символичните домакини завършиха мача с човек по-малко, след като Юнес Беланда бе изгонен в 73-ата минута заради втори жълт картон. През първото полувреме най-чистото положение бе за Галатасарай. Френският нападател Бафетимби Гомис отправи изстрел от малкото наказателно поле, но Карлос Камени спаси, предава Спортал. Винсент Янсен в края на тази първа част можеше да даде аванс на Фенербахче. След подновяването на играта Чигерчи не бе точен за Галатасарай, а изгонването на Белханда изнерви мача. До края гол не падна и двата тима си разделиха по една точка. Галатасарай е лидер в класирането с 23 точки, а Фенербахче остава шести с едва 15 пункта. Утре шампионът Бешикташ излиза срещу Истанбул ББ в последен мач от кръга. При победа, “черните орли” ще излязат на втора позиция.", "date": "2017.10.22", "title": "Галатасарай и Фенербахче не си вкараха гол в лютото дерби на Турция"}
{"url": "http://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D0%B1%D1%80%D0%B8%D1%82%D0%B0%D0%BD%D0%B5%D1%86-%D0%B7%D0%B0%D1%89%D0%BE%D1%82%D0%BE-%D0%BF%D0%B8%D0%BF%D0%BD%D0%B0%D0%BB-%D0%B4%D1%80%D1%83%D0%B3-%D0%BC%D1%8A%D0%B6-%D0%B2-%D0%B1%D0%B0%D1%80-%D0%B2-%D0%B4%D1%83%D0%B1%D0%B0%D0%B9-news699317.html", "text": "Дубайски съд наказа с три месеца затвор британец, обвинен, че е пипнал друг мъж в бар в Обединените арабски емирства, предаде Ройтерс, като се позова на местни медии. Според в. \"Нешънъл\" 27-годишният Джейми Харън от Шотландия бил арестуван по обвинения, че е пипнал задните части на германски емигрант, който подал сигнал в полицията. Предполагаемото сексуално посегателство е станало в бар \"Рок ботъм\", популярен сред богатите чужденци в Дубай. Харън твърдо отрича да е извършвал сексуално посегателство. Дубай, който е туристическо и търговско средище в Персийския залив, позволява пиенето в хотелите и баровете в стремежа си да насърчава посещенията на чужденци, но има строги закони срещу хомосексуализма и непристойното поведение на обществени места. Правозащитната организация \"Дитейнд ин Дубай\" каза, че Харън ще обжалва присъдата, но е загубил работата си заради случая и изпитва затруднения да покрие съдебните си разноски.", "date": "2017.10.22", "title": "Осъдиха британец, защото пипнал друг мъж в бар в Дубай"}
{"url": "http://pik.bg/%D0%BA%D0%B0%D0%B7%D0%B8%D0%B9%D1%81%D0%BA%D0%B8-%D1%81-%D1%84%D1%83%D1%80%D0%BE%D1%80-%D0%B2-%D1%8F%D0%BF%D0%BE%D0%BD%D0%B8%D1%8F-news699299.html", "text": "Матей Казийски стартира шеметно сезона в Япония. Тимът на посрещача ДжейТЕКТ Стингс (Кария) победи Сакай Блейзърс (Осака) с 3:1 (20, -23, 21, 24) в двубой от първия кръг на първенството. Българинът изигра страхотен мач, записвайки на сметката си 27 точки (1 ас, 1 блок)  и е трети сред реализаторите. Първи е австралиецът Томас Едгар от ДжейТи Тъндърс с феноменалните 43 точки!. В следващия кръг \"жилата\" излизат срещу ФК Токио, като срещата ще се изиграе на 28 октомври, пише \"Новспорт\".", "date": "2017.10.22", "title": "Казийски с фурор в Япония!"}
{"url": "http://pik.bg/%D0%B4%D0%BE%D0%B1%D1%8A%D1%80-%D0%BA%D1%80%D0%B0%D0%B9-%D0%B2-%D0%B0%D0%BD%D0%B3%D0%BB%D0%B8%D1%8F-%D1%81%D0%BF%D0%B8%D0%BF%D0%B0%D1%85%D0%B0-%D0%BC%D1%8A%D0%B6%D0%B0-%D0%B2%D0%B7%D0%B5%D0%BB-%D0%B7%D0%B0%D0%BB%D0%BE%D0%B6%D0%BD%D0%B8%D1%86%D0%B8-news699318.html", "text": "Британската полиция е провела успешно и без жертви специална операция, при която е обезвредила въоръжен мъж, държащ за заложници двама членове на персонала на боулинг-зала в Централна Англия, предава Ройтерс, цитирани от Фокус. По-рано полицията в графство Уорикшър отхвърли възможността случаят да е „терористична дейност“, след като съобщи, че работи над „развиващ се инцидент“ в развлекателен парк в град Нюнийтън. Управителят на боулинг залата съобщи, че полицията е щурмувала залата и е провела операцията без жертви.", "date": "2017.10.22", "title": "ДОБЪР КРАЙ! В Англия спипаха мъжа, взел заложници"}
{"url": "http://pik.bg/%D0%B1%D0%B5%D0%B7%D0%BF%D0%BE%D1%89%D0%B0%D0%B4%D0%BD%D0%BE-%D0%B5%D0%B3%D0%B8%D0%BF%D0%B5%D1%82%D1%81%D0%BA%D0%B8%D1%8F%D1%82-%D1%81%D1%8A%D0%B4-%D0%B8%D0%B7%D0%B4%D0%B0%D0%B4%D0%B5-11-%D1%81%D0%BC%D1%8A%D1%80%D1%82%D0%BD%D0%B8-%D0%BF%D1%80%D0%B8%D1%81%D1%8A%D0%B4%D0%B8-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-news699290.html", "text": "Криминалният съд в Гиза осъди 26 души четирима, от които отсъстващи, по обвинения в тероризъм, съобщава Египт индипендънт, цитиран от Фокус. Съдът даде смъртни присъди на 11 души и доживотни на други 14. Един от обвиняемите, който е непълнолетен, е осъден на 10 години затвор. Делото е свързано с т.нар. „терористична клетка от Гиза“. Обвиняемите бяха осъдени по обвинения във формирането на нелегална група, чиято цел е била да наруши конституционно установения ред, както и да попречи на властите да вършат работата си. Властите обвиниха заподозрените и в събирания с цел опит за убийство, унищожаване на обществена собственост, неуспешно нападение срещу двама полицаи, взривяване на полицейски автомобил, кражба на оръжия и производство на експлозиви.", "date": "2017.10.22", "title": "БЕЗПОЩАДНО! Египетският съд издаде 11 смъртни присъди на терористи"}
{"url": "http://pik.bg/%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%B8-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-%D0%BF%D1%80%D0%B8%D1%87%D0%B8%D0%BD%D0%B5%D0%BD%D0%B8-%D0%BE%D1%82-%D0%B8%D0%BC%D0%BF%D1%80%D0%BE%D0%B2%D0%B8%D0%B7%D0%B8%D1%80%D0%B0%D0%BD%D0%B8-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D0%B2%D0%B8-news699320.html", "text": "The Hill. Припомняме Броят на американските военнослужещи, станали жертва на импровизирани взривни устройства Афганистан, бележи ръст, пише По данни на Пентагона от началото на април до края на юни 2017 г. подобни устройства са убили или ранили 3043 души при 1143 отделни инциденти в Афганистан. Това е ръст от 17% в сравнение със същия период през 2016 г. Този тип въоръжение от дълго време присъства в арсенала на терористичните организации по света. Афганистан е единствената държава по света, в която Централното командване на армията на САЩ наблюдава увеличаване на броя на инцидентите и на жертвите, причинени от импровизирани взривни устройства в сравнение с предишния 90-дневен период. В Ирак за същия период са отбелязани с 15% по-малко инциденти и с 30% по-малко жертви в сравнение с предишните 90 дни. , че президентът на САЩ Доналд Тръмп се очаква да изпрати допълнителни 4000 войници в Афганистан, където по данни на Пентагона вече са разположени 11 хил. военнослужещи. Фокус", "date": "2017.10.22", "title": "Броят на жертвите на американски военни в Афганистан, причинени от импровизирани експлозиви, нараства"}
{"url": "http://pik.bg/%D0%B3%D1%80%D0%BE%D0%B7%D0%BD%D0%BE-%D0%BC%D0%BB%D0%B0%D0%B4%D0%B0-%D1%81%D1%8A%D0%B4%D0%B8%D0%B9%D0%BA%D0%B0-%D1%81%D0%B5-%D0%BE%D0%BF%D0%BB%D0%B0%D0%BA%D0%B0-%D0%BE%D1%82-%D1%81%D0%B5%D0%BA%D1%81%D1%83%D0%B0%D0%BB%D0%B5%D0%BD-%D1%82%D0%BE%D1%80%D0%BC%D0%BE%D0%B7-%D0%BE%D1%82-%D1%88%D0%B5%D1%84-%D0%B2-%D0%B1%D1%84%D1%81-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BF%D0%BE%D1%81%D0%BB%D0%B5%D0%B4%D0%B2%D0%B0-news699237.html", "text": "След стряскащия брой популярни жени, които споделиха, че са били сексуално малтретирани, милиони хора във Фейсбук и Туитър споделиха хаштага #Меtoo за това, че също са ставали жертва на сексуален тормоз. Какво обаче се случва с обикновените жени, които събират смелост да се оплачат от сексуален тормоз? Теодора Тодорова, която обвини в сексуален тормоз шефа на футболните съдии в Монтана Ангел Стоянов, разказва пред \"Събуди се...\" какво се случва с нея след това, което преживява. Стоянов вече не е на поста си в БФС. Но кошмарът, който е преживяла Теодора, е жив в съзнанието й. \"В самото начало това беше един мъж, който си е харесал млада жена и иска връзка с нея. След това се превърна в мой шеф. И той беше човекът, от когото ми зависи професията. Човекът с власт, от която власт аз съм пряко зависима\", разказва младата жена. Тя се запознава със Стоянов през декември 2015 г. Той започва \"закачките\" отдалече. Теодора не му обръща внимание. Но когато идва моментът, в който от него зависи дали тя ще стане футболен съдия, нещата загрубяват. Стоянов я заплашва и непрекъснато й повтаря, че бъдещата й кариера зависи от него. \"Разбрах, че колкото повече се дърпам от него, той толкова повече ще ми прави напук със съдийството. И започна един психически тормоз. Искаше ми снимки - по бельо или голи снимки...\", разказва Теодора. След като тя не му изпраща \"откровени\" снимки, шефът става още по-настървен и настоятелен. Има моменти, когато обаче се дръпва рязко. \"Когато дойде новият сезон, той ми каза, че вече съм навън, не мога да стартирам...\", разказва младата жена. Когато чатовете и записите, които тя е направила тайно, излизат наяве, реакцията на \"обществото\" е типично балканска. Обвиняват Теодора, че е преспала с половината си роден град Лом, че е преспала със Стоянов. \"Нападаха ме, че съм показала проблема и никой не се опита да разбере неговата злоупотреба. Жертва съм на злоупотреба с положение, власт, име, на сексуален тормоз\", споделя Теодора. Тя е отчаяна, че в България никой не се осмелява да говори за това. \"Тези жени се страхуват да се лишат от професията си и израстването си, страхуват се от обществото, че няма да ги подкрепи. За да излезе една жена с истината за това как е била сексуално потискана, е много тежка война. Много е трудно. Но не е невъзможно. И не е трудно да оцелееш след това\", казва Теодора Тодорова.", "date": "2017.10.22", "title": "ГРОЗНО! Млада съдийка се оплака от сексуален тормоз от шеф в БФС! Ето какво последва..."}
{"url": "http://pik.bg/%D1%81%D1%83%D0%BF%D0%B5%D1%80-%D1%81%D0%B4%D0%B5%D0%BB%D0%BA%D0%B0-%E2%80%9E%D0%BC%D1%83%D1%81%D1%82%D0%B0%D0%BA%D0%B0%D1%82%D0%B0%D1%82%D0%B0-%D0%BC%D0%BE%D0%BD%D0%B0-%D0%BB%D0%B8%D0%B7%D0%B0%E2%80%9D-%D1%83%D0%B4%D0%B0%D1%80%D0%B8-%D0%BD%D0%B0-%D1%82%D1%8A%D1%80%D0%B3-600-000-%D0%B5%D0%B2%D1%80%D0%BE-news699288.html", "text": "Творбата \"L.H.O.O.Q\" на френския художник Марсел Дюшан - една от версиите му на Джокондата с мустаци, беше продадена за 631 500 евро на търг на аукционна къща \"Сотбис\" в Париж, предаде Франс прес. Организаторите на аукциона очакваха за произведението от 1964 г. да бъдат платени между 400 000 и 600 000 евро. На търга на \"Сотбис\" бяха предложени около 110 творби от колекцията на американеца Артър Бранд. Общата сума от продажбите възлиза на 3,9 милиона евро. Платното \"Намеса на жена с помощта на машина\", нарисувано Франсис Пикабия през 1915 г., което беше с най-висока предварителна оценка - между 700 000 и 1 милион евро, не намери купувач. Сред 16-те творби на фотографа Ман Рей, предложени на търга, най-висока сума - 81 250 евро, беше платена за \"Любовниците\".", "date": "2017.10.22", "title": "СУПЕР СДЕЛКА! „Мустакатата Мона Лиза” удари на търг 600 000 евро "}
{"url": "http://pik.bg/%D1%80%D0%B5%D0%B0%D0%BB-%D0%BC%D0%B0%D0%B4%D1%80%D0%B8%D0%B4-%D1%81-%D0%BA%D0%BB%D0%B0%D1%81%D0%B8%D0%BA%D0%B0-%D1%81%D1%80%D0%B5%D1%89%D1%83-%D0%B5%D0%B9%D0%B1%D0%B0%D1%80-news699329.html", "text": "Шампионът на Испания Реал Мадрид записа успех с 3:0 над Ейбар в мач от деветия кръг на Примера дивисион, игран пред 66 189 зрители на \"Бернабеу\". Пауло Оливейра си отбеляза автогол в 19-ата минута, а Марко Асенсио (28) и Марсело (82) също допринесоха с голове за успеха. С победата момчетата на Зинедин Зидан отново се доближиха на пет точки от водача Барселона, предава Спортал.", "date": "2017.10.22", "title": "Реал (Мадрид) с класика срещу Ейбар"}
{"url": "http://pik.bg/%D0%B7%D0%B2%D0%B5%D0%BD%D0%BE-%D1%81%D1%83-35-%D1%89%D0%B5-%D0%BF%D0%BE%D0%BF%D1%8A%D0%BB%D0%BD%D0%B8-%D1%81%D1%8A%D1%81%D1%82%D0%B0%D0%B2%D0%B0-%D0%BD%D0%B0-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D0%BD%D0%B8%D1%8F-%D0%BF%D0%BE%D0%BB%D0%BA-%D0%B2-%D0%BA%D0%B0%D1%80%D0%B5%D0%BB%D0%B8%D1%8F-news699284.html", "text": "Звено многоцелеви изтребители Су-35 от поколение 4++, произведени в авиозавода в Комсомолск-на-Амур, ще пристигнат в Карелия, за да бъдат базирани за постоянно в състава на изтребителния авиационен полк на Западния военен окръг(ЗВО), предава ТАСС, като се позовава на съобщение от пресслужбата на ЗВО, допълва Фокус. „Летателния и техническия състав на авиационния полк на ЗВО пристъпи към подготовка за пребазиране на звена от най-новите многоцелеви изтребители Су-35 от поколение 4++, приети в завода-изготвител в Комсомолск-на-Амур за включване в състава на ескадрилата и за постоянно базиране в Карелия. Екипажите ще проведат изпитателни полети с новите изтребители, за да проверят готовността на двигателите, основните системи и агрегатите за полет с дължина осем хиляди километра с три спирания за зареждане, на оперативните летища на Източния и Централния военни окръзи“, пише в съобщението. След полета, екипажите на Су-35 ще пристъпят към изпълнението на планови учебно-тренировъчни полети и ще застъпят на бойно дежурство за охраната на въздушните граници на северозападна Русия. Су-35 е модернизиран свръхманеврен многофункционален изтребител, в който са използвани технологии от пето поколение, осигуряващи превъзходство над изтребителите от аналогичен клас. Радиолокационната забележимост на изтребителя, в сравнение със самолетите от четвърто поколение, е намалена с няколко пъти.", "date": "2017.10.22", "title": "Звено Су-35 ще попълни състава на изтребителния полк в Карелия"}
{"url": "http://pik.bg/%D0%B2%D1%8A%D0%B2-%D0%B2%D0%B8%D1%81%D1%88%D0%B0%D1%82%D0%B0-%D0%BB%D0%B8%D0%B3%D0%B0-5-%D0%B7%D0%B2%D0%B5%D0%B7%D0%B4%D0%B5%D0%BD-%D0%B0%D1%80%D1%81%D0%B5%D0%BD%D0%B0%D0%BB-%D0%BA%D1%83%D0%BC%D0%B0%D0%BD-%D0%BD%D0%B0-%D0%B4%D1%83%D0%B7%D0%BF%D0%B0%D1%82%D0%B0-news699302.html", "text": "Арсенал победи Евертън като гост с 5:2 във Висшата лига и почти сигурно \"откъсна\" главата на мениджъра на \"карамелите\" Роналд Куман, пише \"Новспорт\". Първото полувреме беше равностойно, но през втората част гостите изцяло доминираха срещу колебливия си съперник. Резултатът обаче беше открит от домакините в 12-ата минута. Гранит Джака изгуби топката в центъра на терена и след това Рууни с прецизен удар успя да преодолее Петър Чех. Гостите успяха да изравнят в 40-ата минута. Джака отправи силен удар от границата на наказателното поле, който беше отразен от Джордан Пикфорд. Топката обаче попадна в Начо Монреал, който нямаше проблем да изравни за 1:1. Второто полувреме мина под диктовката на \"артилеристите\". В 53-ата минута Месут Йозил вкара красив гол с глава след центриране на Алексис Санчес. В 68-ата минута Идриса Гей от домакините получи втори жълт картон и направи задачата на своя отбор още по-трудна. В 74-ата минута Александър Лаказет направи 3:1. В контраатака той получи пас от Йозил и прониза Пикфорд. След 90-ата минута паднаха още 3 попадения. Аарън Рамзи също се записа сред голмайсторите след пас на резервата Джак Уилшър. Омар Ниас направи - 2:4, след грешка на Чех. Най-красивият гол беше дело на Санчес, който мина на парад през защитата на \"карамелите\" в 95-ата минута и се разписа. С победата си Арсенал събра 16 точки и вече е на 5-то място в таблицата. Евертън се настани в зоната на изпадащите с 8 точки и 18-то място.", "date": "2017.10.22", "title": "Във Висшата лига! 5-звезден Арсенал! Куман на дузпата"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B5%D0%B3%D0%B8%D0%BF%D0%B5%D1%82-%D0%B7%D0%B0%D1%8F%D0%B2%D0%B8-%D1%87%D0%B5-%D1%81%D1%82%D0%BE%D0%B8-%D0%B7%D0%B0%D0%B4-%D0%B7%D0%B0%D0%BF%D0%B0%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B5%D0%B4%D0%B8%D0%BD%D1%81%D1%82%D0%B2%D0%BE%D1%82%D0%BE-%D0%B8-%D1%82%D0%B5%D1%80%D0%B8%D1%82%D0%BE%D1%80%D0%B8%D0%B0%D0%BB%D0%BD%D0%B0%D1%82%D0%B0-%D1%86%D1%8F%D0%BB%D0%BE%D1%81%D1%82--news699322.html", "text": "ТАСС, цитирана от Фокус. Президентът на Египет Абдел Фатах ас Сиси съобщи по време на срещата си с в Кайро с иракския министър-председател Хайдер ал Абади, че правителството му стои зад териториалната цялост на Ирак, отхвърляйки всеки опит за всяването на раздор в страната, предаде „Президентът поздрави министър-председателя и съпровождащата го делегация за последователните победи на иракските въоръжени сили във войната срещу „Ислямска държава“ и за успехите при ликвидирането на тази терористична групировка“, съобщи прессекретарят на египетския президент Аля Юсеф. „Той потвърди, че Египет застава зад единството и териториалната цялост на Ирак, а също така подкрепя усилията му по възстановяването на сигурността и стабилността на цялата територия на страната и укрепването на националната сплотеност в нея“, добави той. Иракският министър-председател пристигна в неделя на кратко официално посещение в Кайро в рамките на своята регионална обиколка. След Египет Ал Абади ще се отправи към Йордания и Турция.", "date": "2017.10.22", "title": "Президентът на Египет заяви, че стои зад запазването на единството и териториалната цялост на Ирак"}
{"url": "http://pik.bg/%D1%81%D0%BB%D0%B5%D0%B4-%D0%BC%D0%B5%D1%81%D1%82%D0%BD%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%B2-%D0%BA%D0%BE%D1%81%D0%BE%D0%B2%D0%BE-%D0%B2-%D1%81%D0%B5%D0%B4%D0%B5%D0%BC-%D0%B3%D0%BE%D0%BB%D0%B5%D0%BC%D0%B8-%D0%BE%D0%B1%D1%89%D0%B8%D0%BD%D0%B8-%D1%89%D0%B5-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B0%D1%82-%D0%B1%D0%B0%D0%BB%D0%BE%D1%82%D0%B0%D0%B6%D0%B8-news699321.html", "text": "Според първоначалните екзитполове след местните избори в Косово най-вероятно ще се наложи провеждането на балотажи в седемте най-големи общини в страната. Те ще бъдат насрочени на 19 ноември там, където никой от кандидатите за кметски пост не е получил поне 50% от гласовете на първи кръг от вота, пише косовският вестник ЦИК на Косово обяви, че избирателната активност в страната е била 43,71%. Избирателните секции са отворили в 7:00 часа сутринта местно време и са затворили в 19:00 часа (8:00 и 20:00 часа българско време). Според екзитпола в столицата Прищина се стрига до балотаж между кандидата на партия „Самоопределение“ Шпенд Ахмети, получил 46,6% от гласовете и този от Демократичната лига Арбан Абраши с 33,7%. В Призрен кандидатът на Демократичната партия Шакир Тотай води с 34%, следван от Мутахер Хаскука от „Самоопределение“ с 27,1% и Хатим Баджхаку от Демократичната лига с 20,4%. В Гниляне Луфти Хазири от Демократичната лига води с 38,2%, следван от Сами Куртеши от „Самоопределение“ с 32,6% и от Зенун Паязити от Демократичната партия с 20,4%. В Печ кандидатът от Демократичната лига Газменд Мухаджери води с 49,8%, следван от Фатмир Гаши от „Алианса за бъдеще на Косово“ с 25%. В Дяково кандидатът от „Алтернатива“ Мимоза Кушари-Лила води с 38,3%, следвана от Ардиан Гини от „Алианс за бъдеще на Косово“с 33,8%. В Митровица кандидатът от Демократичната партия Валдете Идризи води с 35,7%, следван от този на „Съюз Ново Косово“ Агим Бахтири с 22,1% и на Демократичната лига Сафет Камбери с 20,6%. Във Феризово кандидатът от Демократичната партия Агим Алиу води с 39,5%, следван от кандидата на Демократичната лига Мухарем Сварка с 31,1% и от Фатон Топали от „Възраждане“ с 23%. Фокус", "date": "2017.10.22", "title": "След местните избори в Косово в седем големи общини ще се проведат балотажи"}
{"url": "http://pik.bg/%D1%88%D0%B5%D1%84%D0%BE%D0%B2%D0%B5%D1%82%D0%B5-%D0%BD%D0%B0-%D0%BC%D0%B8%D0%BB%D0%B0%D0%BD-%D1%80%D0%B5%D1%88%D0%B8%D1%85%D0%B0-%D0%B2%D0%B8%D0%BD%D1%87%D0%B5%D0%BD%D1%86%D0%BE-%D0%BC%D0%BE%D0%BD%D1%82%D0%B5%D0%BB%D0%B0-%D0%BE%D1%81%D1%82%D0%B0%D0%B2%D0%B0-news699323.html", "text": "Милан Винченцо Монтела Дженоа Наставникът на ще остане на поста си, въпреки че тима попадна в криза. Ръководството продължава да вярва в него, съобщи \"Скай Спортс Италия\". Шефовете Марко Фасоне и Масимилиано Мирабели имаха среща на \"Сан Сиро\" след равенството 0:0 с , като на нея взели решение да оставят Монтела да работи, предава Спортал. \"Росонерите\" имат едва една точка в последните четири мача в Серия \"А\", а през седмицата завършиха 0:0 с АЕК на \"Сан Сиро\" в мач от Лига Европа. Според \"Кориере Дело Спорт\" пък Пауло Соуса най-вероятно ще замени Монтела.", "date": "2017.10.22", "title": "Шефовете на Милан решиха: Винченцо Монтела остава"}
{"url": "http://pik.bg/%D0%BA%D0%B0%D0%BA-%D0%B4%D0%B0-%D1%80%D0%B0%D0%B7%D0%BF%D0%BE%D0%B7%D0%BD%D0%B0%D0%B5%D1%82%D0%B5-%D0%BA%D1%80%D1%8A%D1%88%D0%BA%D0%B0%D1%87%D0%B0-news699293.html", "text": "Ако подозирате половинките си в изневяра и търсите издайнически признаци, наблюдавайте ги през нощта, пише в. \"Дейли стар\", позовавайки се на резултатите от проучване, направено във Великобритания. Допитването сред 400 потребители на сайта за извънбрачни запознанства Illicit Encounters разкрива, че нощното поведение на кръшкачите обикновено се променя. В какво се изразява тази промяна? Ако половинката Ви внезапно започне да демонстрира необичайна любвеобвилност, имате повод за опасения - 57 процента от прелюбодейците признават, че засвидетелстват по-голяма привързаност към партньорите, на които слагат рога. Безсънните нощи също се превръщат в обичайно явление - 52 процента от кръшкачите споделят, че когато в живота им се появи трето лице, им е трудно да спят, стават няколко пъти през нощта или се будят по-рано от обикновено. Причината за това е чувството за вина, което най-често се проявява през първия месец след началото на извънбрачната връзка. Петнадесет процента от прелюбодейците казват, че се будят по-рано, но не заради вина, а за да могат да пишат любовни послания на тайната си \"тръпка\", докато законната им половинка все още спи. От друга страна 28 процента от хората, които изневеряват, споделят, че сънят им се подобрява, тъй като вече не се чувстват лишени от интимност.", "date": "2017.10.22", "title": "Как да разпознаете кръшкача?"}
{"url": "http://pik.bg/%D0%B1%D1%83%D0%BD%D1%82-%D0%BF%D1%80%D0%BE%D1%82%D0%B5%D1%81%D1%82-%D0%B2-%D0%B1%D0%B5%D1%80%D0%BB%D0%B8%D0%BD-%D1%81%D1%80%D0%B5%D1%89%D1%83-%D0%B2%D0%BB%D0%B8%D0%B7%D0%B0%D0%BD%D0%B5%D1%82%D0%BE-%D0%BD%D0%B0-%E2%80%9E%D0%B0%D0%BB%D1%82%D0%B5%D1%80%D0%BD%D0%B0%D1%82%D0%B8%D0%B2%D0%B0-%D0%B7%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F%E2%80%9C%D0%B2-%D0%B1%D1%83%D0%BD%D0%B4%D0%B5%D1%81%D1%82%D0%B0%D0%B3%D0%B0-news699285.html", "text": "Хиляди демонстранти в Берлин излязоха на митинг срещу „Алтернатива за Германия“, предава AFP . Протестът бе насочен срещу влизането на партията в германския Бундестаг. Демонстрантите носеха плакати с надписи като „спрете АфД“ и „сърцето ми бие за мултикултурализма“. „Когато Алтернатива за Германия стъпи в Бундестага за първи път на 24 октомври, тя трябва да знае, че нашият парламент не е трибуна за расизъм, дискриминация и исторически фалшификации“, заяви един от крайнолевите организатори на митинга. Агенция „Фокус“ припомня, че дясната и антиимигрантска партия „Алтернатива за Германия“ спечели 12,6 % от гласовете на германските избиратели.", "date": "2017.10.22", "title": "БУНТ! Протест в Берлин срещу влизането на „Алтернатива за Германия“в Бундестага"}
{"url": "http://pik.bg/%D0%B1%D0%B0%D0%BD%D0%BA%D0%B8-%D0%BF%D0%BE%D1%81%D0%B5%D0%B3%D0%BD%D0%B0%D1%85%D0%B0-%D0%BD%D0%B0-%D0%B4%D0%BE%D0%BC%D0%B0-%D0%BD%D0%B0-%D0%BF%D1%8A%D1%80%D0%B2%D0%B8%D1%82%D0%B5-%D1%87%D0%B0%D1%81%D1%82%D0%BD%D0%B8-%D1%82%D1%8A%D1%80%D0%B3%D0%BE%D0%B2%D1%86%D0%B8-%D0%B2-%D0%BA%D1%80%D0%B5%D1%81%D0%BD%D0%B0-%D0%B1%D1%80%D0%B0%D1%82%D1%8F-%D0%B4%D0%B5%D1%81%D0%BF%D0%BE%D0%B4%D0%BE%D0%B2%D0%B8-news699278.html", "text": "Банки посегнаха към семейния дом на едни от най-заможните жители на община Кресна – дългогодишните търговци Васил и Евгени Десподови, които стартираха бизнеса си в зората на демокрацията. Съдебен изпълнител вчера обяви за публична продан част от къщата на братята в Кресна, водеща се на Евгени. Половината партерен етаж е обявен за продан на цена от 29 182 лв., половин тавански етаж се предлага за 14 205 лв., а целият III етаж е оценен на 44 500 лв. Наддаването за всеки от трите имота ще става в един публичен търг, но поотделно, съобщава \"Струма.бг\". Само преди няколко месеца на търг бе предложено и луксозното семейно кафене в центъра на Кресна. На търга никой не прояви интерес към оценката му от 85 600 лева. Без купувачи са още 2 от складовете на фирма “Диамантинвест” на Евгени Десподов, които са обявени на цена над 160 000 лв. Всичките недвижими имоти на братя Десподови са ипотекирани, а кредитите не са обслужвани от години. Освен за банките явно парите на братята не стигат и за други разходи, защото миналата година община Кресна извади имената им начело на черния списък с длъжниците – Васил Десподов беше задлъжнял с 10 436 лв., а фирмата на брат му Евгени Десподов – със 7249 лв.", "date": "2017.10.22", "title": "Банки посегнаха на дома на първите частни търговци в Кресна братя Десподови"}
{"url": "http://pik.bg/%D0%B3%D0%BE%D1%80%D1%87%D0%B8%D0%B2%D0%BE-%D0%BC%D0%B8%D0%BB%D0%B5%D0%BD-%D1%86%D0%B2%D0%B5%D1%82%D0%BA%D0%BE%D0%B2-%D0%B1%D0%BB%D0%B0%D0%B3%D0%BE%D1%81%D0%BB%D0%BE%D0%B2%D0%B8-%D0%B4%D0%B0%D0%BD%D0%B8-%D0%B8-%D0%B0%D0%BB%D0%B5%D0%BA%D1%81-%D0%BD%D0%BE-%D1%81-%D0%BF%D0%BE%D0%BB%D0%BE%D0%B2%D0%B8%D0%BD-%D1%83%D1%81%D1%82%D0%B0-news699246.html", "text": "Именно водещият бе до Дани, когато Алекс му изневери. Подозирайки, че сценарият може да се повтори, Милен е леко предубеден от прибързаното им решение да се венчаят наистина. Като по-зрял и по-наживял се, Цветков видимо споделя мнението на родители на Богданска, че е трябвало двамата първо да поживят заедно извън Къшата и след това да се решават на подобни крачки, съобщава столичен вестник. Разбира се, тв водещият е последният човек, който може да дава акъл на влюбените. Но той е от тези, които е запознат в подробности с отношенията им. Видимо, обаче, Петканов няма намерение да слуша Милен, а Александра - родителите си. Дано само след това не си бият главатс колко прави са били тези хора. Благославям Александра и Даниел! Нека са живи и здрави, да се обичат и всичко най-хубаво мога да им пожелая. Но нека правим разлика между случващото се във ВИП Брадър и това, което ги чака в реалния живот. С тези думи шефът и най-добър приятел на Лудия репортер Милен Цветков коментира случващото се в Къщата между него и красавицата. Именно водещият бе до Дани, когато Алекс му изневери. Подозирайки, че сценарият може да се повтори, Милен е леко предубеден от прибързаното им решение да се венчаят наистина. Като по-зрял и по-наживял се, Цветков видимо споделя мнението на родители на Богданска, че е трябвало двамата първо да поживят заедно извън Къшата и след това да се решават на подобни крачки, съобщава столичен вестник. Разбира се, тв водещият е последният човек, който може да дава акъл на влюбените. Но той е от тези, които е запознат в подробности с отношенията им. Видимо, обаче, Петканов няма намерение да слуша Милен, а Александра - родителите си. Дано само след това не си бият главатс колко прави са били тези хора.", "date": "2017.10.22", "title": "ГОРЧИВО! Милен Цветков благослови Дани и Алекс, но... с половин уста"}
{"url": "http://pik.bg/%D0%B0%D0%BD%D1%82%D0%BE%D0%BD%D0%B8%D0%BE-%D1%82%D0%B0%D1%8F%D0%BD%D0%B8-%D0%BE%D1%82%D1%81%D0%B5%D1%87%D0%B5-%D0%BD%D0%B8%D1%82%D0%BE-%D0%B5%D0%B4%D0%BD%D0%B0-%D1%81%D1%82%D1%80%D0%B0%D0%BD%D0%B0-%D0%B2-%D0%B5%D0%B2%D1%80%D0%BE%D0%BF%D0%B0-%D0%BD%D1%8F%D0%BC%D0%B0-%D0%B4%D0%B0-%D0%BF%D1%80%D0%B8%D0%B7%D0%BD%D0%B0%D0%B5-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82%D1%82%D0%B0-%D0%BD%D0%B0-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-news699314.html", "text": "Нито една страна в Европа няма да признае независимостта на Каталуния, заяви на конференция във Флоренция председателят на Европейския парламент Антонио Таяни, цитиран от ТАСС, която се позовава на АНСА. След референдума за независимост в Каталуния на 1 октомври, днес италианските области Венето и Ломбардия гласуват са организиране на референдум за по-голяма автономия, отхвърляйки обаче всяко сравнение с Каталуния, посочва Франс прес. В интервю, поместено в днешния брой на в. \"Месаджеро\" Антонио Таяни посочва, че Европа трябва да се бои от умножаването на различни малки държави. \"Затова и никой в Европа няма намерение да признае Каталуния като независима държава\", подчертава той. \"В разгара на Брекзита британската министър-председателка Тереза Мей заяви, че Великобритания никога няма да признае Каталуния\", допълва Таяни. По думите му \"Испания исторически е унитарна държава с много автономни области, с различни народности, които говорят на различни езици, но които са единна държава\". Той изтъкна, че \"двата референдума (в Ломбардия и Венето) са легитимни, за разлика от този в Каталуния\", освен това каталунският референдум е за независимост, докато двете италиански области искат по-голяма автономия. Испанският в. \"Расон\" пише днес, че парламентът на Каталуния най-вероятно ще обяви едностранно независимостта на областта на 27 октомври. Каталунските власти предприемат тази стъпка, след като вчера испанският премиер Мариано Рахой заяви, че задейства член 155 от конституцията, който не е прилаган никога досега. ТакаМадрид иска да разпусне каталунското правителство и да се организират избори в областта до половин година. Сенатът (горната камара на парламента) трябва да одобри предложените от правителството мерки на 27 октомври.", "date": "2017.10.22", "title": "Антонио Таяни отсече: Нито една страна в Европа няма да признае независимостта на Каталуния"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%81%D0%B4%D0%B5%D0%BB%D0%BA%D0%B0-%D0%B7%D0%B0-45-%D0%BC%D0%B8%D0%BD%D1%83%D1%82%D0%B8-%D1%81%D1%82%D0%BE%D0%BB%D0%B8%D1%87%D0%BD%D0%B0%D1%82%D0%B0-%D0%BE%D0%B1%D1%89%D0%B8%D0%BD%D0%B0-%D0%B8-%D0%BF%D0%B5%D1%82%D1%8C%D0%BE-%D0%B1%D0%BB%D1%8A%D1%81%D0%BA%D0%BE%D0%B2-%D1%81%D0%B8-%D1%80%D0%B0%D0%B7%D0%BC%D0%B5%D0%BD%D0%B8%D1%85%D0%B0-%D0%BF%D0%B0%D1%80%D1%86%D0%B5%D0%BB%D0%B8-%D0%B7%D0%B0-%D0%BC%D0%B8%D0%BB%D0%B8%D0%BE-news699300.html", "text": "За 45 минути Столичната община и Петьо Блъсков-син си размениха парцели за милиони. Колко лева може да бъде разликата между 1 декар междублоково пространство близо до Борисовата градина и имот от 2 декара в \"Дианабад\"? Отговор на този въпрос са търсели членовете на комисията по бюджет и финанси към Общинския съвет на извънредно заседание на 12 октомври, съобщава Дневник. Те са имали само 45 минути да вземат решение. След това предложението общината да дари на частно лице своя имот от 2 декара и да получи обратно като дарение имота от 1 декар е гласувано на заседанието на общинския съвет. Това разказаха съветници, присъствали на извънредната комисия, и обясниха, че даренията са начин, по който се заобикаля законът и реално се извършват замени на общински имоти. Възможността за замени бе премахната след промени в четири закона през 2008 г., един от които бе Законът за общинската собственост. Причината беше, че множество подобни сделки породиха съмнения за корупция и ощетяване в полза на частни лица. Вносителите на предложението от 12 октомври не бяха известни до началото на заседанието, като в дневния ред беше посочена анонимна \"група общински съветници\". В крайна сметка се разбра, че докладът е внесен от Лорита Радев (ГЕРБ) и Карлос Контрера (Патриоти за София). Двамата обясниха, че до последно са очаквали и други общински съветници да се съгласят да бъдат съвносители. Теренът от 993 кв.м се намира в между два жилищни блока в близост до ул. \"Незабравка\" в квартал \"Изток\" срещу Борисовата градина. Собственик е Петьо Петьов Блъсков, син на главния редактор на вестник \"Труд\" Петьо Блъсков, който пък го получава от майка си. На 20 септември тази година той прехвърля имота с данъчна оценка от 66 хил. лева на сина си. Според действащия общ устройствен план от 2009 г. парцелът е в зона за озеленяване. Почти веднага след приемането на плана обаче Петьо Блъсков - старши го обжалва пред Административен съд – София, който с решение от 2011 г. връща стар подробен устройствен план за терена, според който той е за жилищно строителство. Съдебното решение е обжалвано от Столичната община пред Върховния административен съд. После Петьо Блъсков-старши каза, че е обжалвал, защото \"с някакъв си устройствен план държавата се опита да ми открадне имота\". Планът, който допуска строеж в имота на Блъсков, е представен на обществено обсъждане през 2014 г. и среща сериозно недоволство от живеещите в околните блокове, които излизат на протести. Петьо Блъсков-старши заявява намерението си да построи детска градина в три отделни постройки с подземни паркинги. Тогава между него и Столичната община започват преговори, за да бъде намерено решение, което да удовлетвори и трите страни. Според внесеното предложение, преди то да бъде променено в извънредната комисия по финанси, имотът от 1 декар е оценен на 1.1 млн. лева, а този на общината на 1.8 млн. лева, като се е предвиждало собственикът да доплати разликата от 700 хил. лева. Записаната цена на квадратен метър на имота на Блъсков - син е 638 евро или 1249 лева. От сравнение в сайта за имоти, цитиран в доклада, се вижда, че средната цена за имоти в квартал \"Изток\" е 745 евро. В извънредното заседание на комисията по бюджет в 09:15 часа обаче цената на общинския имот е повишена с 100 евро на квадрат и така сумата за доплащане е увеличена двойно до 1.4 млн. лева. Попитани дали не са търсени други имоти, които общината да дари на Блъсков, за да не се налага доплащане, Лорита Радева отговори, че е била обсъждана възможността парцелът от 2 декара да бъде разделен на две равни части. По думите й този вариант бил невъзможен, защото имотът нямал излаз на две улици и едната ще остане задънена, което ще свали цената му. Имотът, който общината дарява на Блъсков се намира между улиците \"Св. Пимен Зографски\" и \"Васил Калчев\". Карлос Контрера пък каза, че не е виждал имота, и че ако е имало възможност той да бъде разделен, е трябвало това да бъде предложено от районната община. Имотът в \"Дианабад\" също е отреден за жилищно строителство и се намира между детска градина и нова жилищна кооперация. Повишението в цената на общинския имот е прието по искане на общинските съветници по БСП, петима от които след това гласуват в подкрепа на предложението и осигуряват необходимото мнозинство. Първоначалната оценка на терена на общината е дело на Огнян Маринов от дружеството \"Консулт-2007\", което има договор със Столичната община. Според финансовите отчети на \"Консулт-2007\" дружеството е развивало основната си дейност в Горна Оряховица, където е било и седалището му до края на август тази година, когато е преместено в столичния квартал \"Люлин\". Маринов не бе открит за коментар. Общинският съветник Иван Велков (\"Зелените\", Политическа група 5), който е гласувал като въздържал се, каза, че според него оценките и на двата имота са далеч от адекватните за една сериозна процедура и не биха се реализирали при тези цени в сделка между частни лица. Когато дарението стане замяна След като възможността за замени на имоти бе премахната от закона, в Столичната община започват да прилагат древния прийом \"дай, за да получиш\", наричан още и \"услуга за услуга\". Според Закона за общинската собственост даренията се приемат, ако получат подкрепата на 3/4 от общинските съветници. В София това значи, че 46 от общо 61 съветници трябва да гласуват \"За\". Предложението Петьо Петьов Блъсков да получи имота от 2 декара, като преди това дари своя терен от 1 декар и доплати разликата в цената, се приема с 47 гласа. Освен от съветниците от ГЕРБ, предложението получава подкрепа от съветници от БСП, Реформаторски блок, \"Патриоти за София\" (ВМРО и Атака), коалиция \"Сердика\" (Нормална държава и Български социалдемократи). От гласуване се въздържаха Иван Велков (\"Зелените\", Политическа група 5) и съветниците от ДСБ в групата на Реформаторския блок Иво Божков и Марта Георгиева. Останалите съветници не участваха в гласуването. Милка Христова (БСП), която подкрепи доклада, каза, че даренията са начин, по който се заобикаля закона, за да се извършват замени на имоти. Според нея обаче в случая нямало по-добър вариант, за да се намери решение на проблема. Според Марта Георгиева сделката е \"замяна, прикрита като дарение\", като мнението й сподели и Иво Божков. Иван Велков каза, че според него е било възможно да се потърси \"по-справедлив \"бартер\".", "date": "2017.10.22", "title": "ГОРЕЩА СДЕЛКА! За 45 минути Столичната община и Петьо Блъсков си размениха парцели за милиони"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D1%81%D0%BF%D0%BE%D1%80%D1%82%D0%B0-%D1%81%D0%BB%D0%B5%D0%B4-%D0%B4%D0%B5%D1%80%D0%B1%D0%B8%D1%82%D0%BE-%D0%BC%D0%BE%D1%89%D0%BD%D0%B8-%D1%81%D0%B8%D0%BD%D0%B8-%D1%83%D0%B4%D0%B0%D1%80%D0%B8-%D0%BF%D0%BE-news699287.html", "text": "Нападателят на ЦСКА - Кирил Десподов, направи интересно изказване след мача с Левски (2:2), което вбеси привържениците на \"сините\". Младият национал отсече: \"Ако това, което играе Левски, е футбол, аз съм космонавт...\". Изказването му провокира привържениците на Левски и те го атакуваха с колажи и съобщения в социалните мрежи. На повечето от тях Десподов е изобразен като космонавт, а \"сини\" запалянковци го питат как е в космоса и дали има там интернет, за да им отговори, акцентира \"Спортал\".", "date": "2017.10.22", "title": "Скандал в спорта! След дербито! Мощни сини удари по..."}
{"url": "http://pik.bg/%D1%81%D0%BB%D0%BE%D0%B2%D0%B5%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B1%D0%BE%D1%80%D1%83%D1%82-%D0%BF%D1%80%D0%B0%D1%85%D0%BE%D1%80-%D1%81%D0%BF%D0%B5%D1%87%D0%B5%D0%BB%D0%B8-%D0%B8%D0%B7%D0%B1%D0%BE%D1%80%D0%B8%D1%82%D0%B5-news699315.html", "text": "Словенският президент Борут Прахор спечели изборите, които се проведоха днес, предава Reuters, позовавайки се на данни от екзитполовете. Пахор е спечелил 56,2 % от гласовете, с което има голяма преднина пред кмета на Камник Мариян Шарец, който взима 22,5 % от вота на избирателите, допълва Фокус.", "date": "2017.10.22", "title": "Словенският президент Борут Прахор спечели изборите"}
{"url": "http://pik.bg/%D1%82%D0%B0%D0%BB%D0%B0%D0%BD%D1%82-%D0%B4%D0%B5%D1%82%D0%B5-%D1%81-%D0%B0%D1%83%D1%82%D0%B8%D0%B7%D1%8A%D0%BC-%D0%B2%D0%B5%D1%87%D0%B5-%D0%B8%D0%BC%D0%B0-%D1%82%D1%80%D0%B8-%D1%81%D0%B0%D0%BC%D0%BE%D1%81%D1%82%D0%BE%D1%8F%D1%82%D0%B5%D0%BB%D0%BD%D0%B8-%D0%B8%D0%B7%D0%BB%D0%BE%D0%B6%D0%B1%D0%B8-news699307.html", "text": "Проблемите му се задълбочават в основното училище, където учители и ученици не са подготвени за дете като Добри. Но се проявява и таланта му, съобщава Би Ти Ви. Добри казва, че рисува от малък и още в 6-ти, 7-ми клас е искал да кандидатстгва в художествено училище. Добри попада в гимназията по изобразителни изкуства \" Николай Райнов \" в София\", където пред него се открива съвсем нов свят. „Училището много ми харесва, защото тук е по спокойно и хората се държат добре с мен”, споделя Добри. И така намирайки добри приятели и място, където да може да изразява себе си, се оказва че Добри има изключителен талант. За 5 години в гиманзията зад гърба си вече има 3 самостоятелни изложби. Тази година Добри е 12-ти клас. Предстои му дипломна работа, в която ще присъстват отново любимите му кокошки и петли. Казва, че рисуването му носи удоволствие и, когато рисува, се чувства спокоен и в хармония със света. Но тези хубави вълнения приема, с малко тъга, защото предстои да се раздели с класа. „Ще се разделя с класа, с хората които са ме вдъхновявали и съм прекарал най-хубавите си моменти. Те са много добри, толерантни са към начина ми на мислене и моята различност, приемат ме такъв , какъвто съм”, сподели Добри. „Тези деца, тези учители и това училище направиха от сина ми това, което е сега, тук той получи Любов, но не само това, става и добър човек, което е много важно, да търсим добрината във всеки един от нас, във всяка една среда и да си помагаме, нали така Добри?”, каза майка му.", "date": "2017.10.22", "title": "ТАЛАНТ! Дете с аутизъм вече има три самостоятелни изложби"}
{"url": "http://pik.bg/%D1%81%D0%BB%D0%B5%D0%B4-%D1%81%D0%BF%D0%B5%D1%87%D0%B5%D0%BB%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D1%88%D0%B8%D0%BD%D0%B7%D0%BE-%D0%B0%D0%B1%D0%B5-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news699291.html", "text": "Японският премиер Шинзо Абе обеща да действа „твърдо“ спрямо Северна Корея, след като спечели голяма победа на предсрочните избори в Япония, предава AФП, цитирани от Фокус. Един от ключовите въпроси в предизборната кампания бе именно севернокорейската заплаха. „Както обещах на изборите, непосредствената ми задача ще е да се разправя твърдо със Северна Корея“, заяви Абе. „За такова нещо се изисква силна дипломация“, добави премиерът.", "date": "2017.10.22", "title": "След спечелването на изборите Шинзо Абе се закани на Северна Корея"}
{"url": "http://pik.bg/%D0%BD%D0%B5%D0%B2%D0%B8%D0%B6%D0%B4%D0%B0%D0%BD%D0%B0-%D0%B6%D0%B5%D1%81%D1%82%D0%BE%D0%BA%D0%BE%D1%81%D1%82-%D0%B7%D0%B0%D0%BB%D0%BE%D0%B2%D0%B8%D1%85%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%BA%D0%B0%D0%BD%D0%B8%D0%B1%D0%B0%D0%BB%D0%B8---%D0%B8%D0%B7%D1%8F%D0%BB%D0%B8-%D1%81%D0%B0-%D0%BD%D0%B0%D0%B4-30-%D1%87%D0%BE%D0%B2%D0%B5%D0%BA%D0%B0-news699304.html", "text": "Семейство канибали, изяло около 30 човека в течение на 20 години, е било задържано в Краснодарския край в Русия, съобщиха местните медии. Според някои, става дума за Дмитрий и Наталия Бакшееви. Преди няколко дни на територията на авиационното училище в Краснодар били намерени пакет и вана с човешки части. Полицаите са арестували първоначално Дмитрий – местен жител, след като пътен работник открил загубения му телефон, на който имало фотографии на разчленени човешки тела, с които той позирал. До момента официално е потвърдена смъртта само на един човек, но уликите са зловещи. Двойката не само изяждала хората, но и консервирала месото им в буркани и по различни начини в хладилника, пише „Монитор“. Според краснодарските медии в момента жената все още дава показания за десетките убийства, които е извършила заедно с мъжа си. Данните са на „Блокнот Краснодар“, позовавайки се на органи, близки до разследването. При разпитите жената е разпознала по фотографии 30 тела, които заедно с мъжа й са убили и изяли. Жената е започнала да дава подробни описания, след като е говорила с жена-психолог от Нижни Новгород. До момента всички жертви на людоедите се смятали за безследно изчезнали. Вече са разкопани костите на седем тела. В дома на канибалите били открити телефони на жертвите, различни видеоуроци и рецепти за това как се приготвя човешко месо, включително и как се консервира. На една от снимките имало дата: 28.12.1999 г. Това кара следователите да подозират, че двойката е извършвала престъпленията в течение на близо 20 години. През целия период същата жена работила като медицинска сестра във военното училище и се предполага дори е хранила курсантите-летци с човешко месо. В хладилника са намерени седем пакета със замразени останки. За да бъдат идентифицирани те трябва да се проведе генетична експертиза. За разлика от жената, мъжът обяснил фотографиите само с това, че просто се е снимал с тях, а труповете намерил в района на авиаторските жилища. Преди да бъдат разкрити людоедите, в Краснодар са се носили слухове за клошари людоеди, върлуващи край училището за летци. Според тях, злодеите живеели като бездомници в мазето на училището. На улица Дзержински в Краснодар се намира Краснодарското висше военно авиационно училище да летци „А. К. Серов“. Почти 150 от завършилите го са получили звание Герои на съветския съюз. Няколко бивши курсанти са космонавти.", "date": "2017.10.22", "title": "НЕВИЖДАНА ЖЕСТОКОСТ! Заловиха семейство канибали - изяли са над 30 човека!"}
{"url": "http://pik.bg/%D0%BF%D1%8A%D0%BB%D0%B5%D0%BD-%D1%88%D0%B0%D1%88-%D1%82%D0%B0%D0%B9%D0%BD%D0%B8%D1%82%D0%B5-%D0%BD%D0%B0-%D1%81%D0%B5%D0%BA%D1%81%D0%B0-%D0%BF%D1%80%D0%B5%D0%B7-%D1%81%D1%80%D0%B5%D0%B4%D0%BD%D0%BE%D0%B2%D0%B5%D0%BA%D0%BE%D0%B2%D0%B8%D0%B5%D1%82%D0%BE-news699249.html", "text": "В Средните векове отношението към извънбрачните връзки било извънредно строго. Дори интимните отношения в рамките на семейството били подчинени на редица ограничения. Куртоазната любов Една от най-популярните форми на отношения между мъжете и жените била куртоазната любов – наричана понякога и “рицарска любов”. Това се разбирало като духовна връзка между рицаря и “прекрасната дама на неговото сърце”. С такава благосклонност били удостоявани най-вече рицарите, които проявявали качества като доблест, смелост, храброст в сраженията и турнирите, галантност към дамите. За най-важно качество на “прекрасната дама на сърцето” се смятало да бъде непристъпна. Допускало се тя да бъде омъжена и да пази съпружеската вярност – без да показва взаимност към влюбения в нея рицар. Тази идея позволявала да се сублимират еротичните импулси и превръщала суровите воини в трепетни юноши – които в кратките паузи между сраженията и турнирите пишели стихове и любовни песни на своята прекрасна дама. За никакъв секс не можело да става и дума… е, може би само във въображението. Съпружеската изневяра За хората, които спазвали повелите на християнския морал, сексът просто не съществувал. Половите контакти били допустими само в рамките на семейството, за да се родят деца. Предбрачните и извънбрачни връзки се порицавали много строго – при това не само от Църквата. Съпружеската вярност била гаранция за мъжете, че децата, родени в брака, са действително техни. Известен е случаят, когато френският крал Филип ІV Хубави разбрал, че собствените му дъщери изневеряват на мъжете си с някои от неговите васали – две от тях били пратени в манастир, а третата убита. Самите благородници били наказани с жестока публична екзекуция. Сексуалните пози: никакво многообразие Църквата също така определяла как да се прави секс. Всичките други пози, освен “мисионерската”, се считали за грях и били забранени. Под строга забрана попадали също така оралният и аналният секс, както и мастурбацията – те не водели до раждане на деца, което Църквата, в своите грижи за подобряване на демографската ситуация на християнските страни, смятала, че е главната цел на секса. За “богоугодна” се смятала само \"мисионерската\" поза в секса, а другите - за “морално съмнителни”, но не греховни. Мъжка секс-мода Един от най-популярните мъжки модни аксесоари през Средновековието бил “гулфик” – парче плат или торбичка, която се прикрепяла към предната част на панталоните. Така се подчертавала мъжествеността, като се акцентирало върху гениталиите. Гулфикът обикновено се пълнел с дървени стърготини или парцалчета, след което се закопчавал или завързвал с ремъче. Модните обувки с дълги и остри носове също загатвали за нещо не по-малко дълго в гащите на техния собственик. Съществува портрет на английския крал Хенри VIIІ, известен като едно от главните контета през ХVІ-ти век. На картината е показан с гулфик и остовърхи ботуши. Църквата не одобрявала тази мода – но смеел ли някой да възрази на краля? Девственост и целомъдрие Средновековието високо ценяло девствеността, като така се прокарвал паралел между обикновените жени и Дева Мария. В идеалния случай момичето трябва да пази невинността си като свое главно богатство, но сред ниските класи това нерядко се нарушавало. Църквата търсела компромис и опрощавала греховете дори на девойки, които раждали деца извън брака – достатъчно било да се покаят. Все още много хора смятат, че в Средновековието жените носели така наречените “девствени пояси”, но в действителност тези ужасни устройства са измислени (дори се правели опити да бъдат използвани) чак през ХІХ-ти век. Проституцията В големите градове проститутките предлагали своите услуги анонимно, без да разкриват истинските си имена. Църквата опитвала да се бори с това явление, но обикновено мълчаливо признавала поражението си – като се задоволявала поне да го държи в по-тесни рамки. Контрацепция Църквата никога не е одобрявала предпазващите средства. Целта била проста и ясна- да има повече християни. Но тъй като главните й усилия в тази област били насочени към борба срещу хомосексуализма и “неестествения секс”, по въпроса за предпазване от забременяване хората били оставени на собствената си преценка. Това било смятано за незначително морално нарушение, а не толкова за сериозен грях. Най-разпространено средство за предпазване от забременяване било прекъсването на половия акт. Използвали също презервативи, направени от животински черва, пикочни и жлъчни мехури.", "date": "2017.10.22", "title": "ПЪЛЕН ШАШ! Тайните на секса през Средновековието"}
{"url": "http://pik.bg/%D0%BA%D0%BE%D1%88%D0%BC%D0%B0%D1%80-%D0%B7%D0%B0-%D1%80%D0%BE%D1%81%D0%BE%D0%BD%D0%B5%D1%80%D0%B8%D1%82%D0%B5-%D0%BC%D0%BE%D0%BD%D1%82%D0%B5%D0%BB%D0%B0-%D0%B0%D1%83%D1%82-news699301.html", "text": "Милан изигра поредния си колеблив мач и завърши 0:0 като домакин на Дженоа. Срещата бе от 9-ия кръг на Серия \"А\". За \"грифоните\" като титуляр излезе българсият национал Андрей Гълъбинов. От 25-ата минута \"росонерите\" играха с човек по-малко, след като Бонучи получи директен червен картон. След този двубой Милан заема незавидното, предвид средствата, които бяха похарчени през лятото, 11-о място, пише \"Топспорт\". Дженоа е 16-и с 6 пункта. Срещата по всяка вероятност ще се окаже последна за треньора на миланския гранд Винченцо Монтела и той ще бъде уволнен. Сблъсъкът започна с домакински натиск и в първите минути \"росонерите\" на три пъти стреляха по посока вратата на Матия Перин. В 16-ата минута Гълъбинов опита мощен удар, който срещна защитник. В 25-ата минута Милан остана с човек по-малко. Тогава директен червен картон получи капитанът Леонардо Бонучи.  Бранителят удари с лакът Алеандро Роси, а след като съдията Пиеро Джакомели използва ВАР (Видео асистент рефер), го отстрани от игра. До края на полувремето домакините владееха инициативата, но Рикардо Родригес и Бонавентура не успяха да се разпишат. Второто полувреме \"грифоните\" бяха по-дейният отбор, като Роси и Таарбат пропуснаха добри възможности за гол. В 52-ата минута Андрей Гълъбинов бе заменен от Джанлука Лападула. В последните минути от срещата Милан тръгна да търси победата. Фабио Борини и Сусо обаче пропиляха отдалите им се възможности и така срещата завърши 0:0.", "date": "2017.10.22", "title": "Кошмар за \"росонерите\"! Монтела аут!?"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BE%D0%B1%D1%8F%D0%B2%D0%B5%D0%BD%D0%B0-%D0%B5-%D0%BD%D0%B0%D0%B3%D1%80%D0%B0%D0%B4%D0%B0-%D0%B7%D0%B0-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D1%82%D0%B0%D0%B7%D0%B8-%D0%BA%D1%80%D0%B0%D0%B4%D0%BB%D0%B0-news699313.html", "text": "Един от големите козметични магазини в Бургас, част от национална верига, обяви награда за главата на чевръста бургазлийка, която задига скъп продукт от търговския им обект, съобщава Флагманбг. От охранителните камери се вижда как много хитро тя се прави, че оставя стоката, но всъщност леко я свива под ръкава си, а след това се изнизва от магазина. \"Това е новата звезда, която явно има склонност към оплешивяване. Целта на кражбата е етерично масло против косопад ...!\", пишат от магазина и призовават бургазлии да разпознаят жената. Ако знаете коя е, пишете.", "date": "2017.10.22", "title": "ВАЖНО! Обявена е награда за главата на тази крадла!"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D0%B0%D0%BD%D0%B3%D0%BB%D0%B8%D1%8F-%D0%B7%D0%B0%D0%BB%D0%BE%D0%B6%D0%BD%D0%B8%D1%87%D0%B5%D1%81%D0%BA%D0%B0-%D0%B4%D1%80%D0%B0%D0%BC%D0%B0-%D0%B2-%D0%BF%D0%B0%D1%80%D0%BA-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B5-%D0%BD%D0%B0-%D0%BA%D1%80%D0%B0%D0%BA-news699303.html", "text": "Британската полиция заяви, че разследва все още продължаващ „инцидент“ в почивен парк в Нанитон, Централна Англия, предава Ройтерс, цитиран от Фокус. Властите призоваха гражданите да избягват областта. Уорикшърската полиция не даде допълнително информация по случая, но в социалните мрежи се говори за въоръжен мъж, който е взел заложници. Медиите съобщиха, че пътищата водещи до района са отцепени от полицията.", "date": "2017.10.22", "title": "ЕКШЪН В АНГЛИЯ! Заложническа драма в парк, полицията е на крак"}
{"url": "http://pik.bg/1000-%D0%B4%D0%B5%D1%86%D0%B0-%D1%81%D1%82%D0%B0%D0%BD%D0%B0%D1%85%D0%B0-%D1%85%D1%80%D0%B8%D1%81%D1%82%D0%B8%D1%8F%D0%BD%D1%87%D0%B5%D1%82%D0%B0-%D0%B2-%D0%BC%D0%B0%D1%81%D0%BE%D0%B2%D0%BE-%D0%BA%D1%80%D1%8A%D1%89%D0%B5%D0%BD%D0%B5-news699295.html", "text": "Над 1000 деца от 10 български града получиха свето кръщение. Инициативата се провежда под патронажа на патриарх Неофит. Националното кръщене е финалната стъпка от кампанията на сдружение „ДНК” за повече раждаемост у нас. Волейболната легенда Владимир Николов, музикантите Иван Лечев и Хилда Казасян, Мария Гроздева са едни от звездните кръстници на малките християнчета. „Кръщението е тайнство за светата ни църква. Да влязат всички, които са дошли днес за изпълнение на това тайнство, за влязат в неговата същина, в неговото небесно посланичество за намиране на честит и щастлив живот“, пожела Негово Светейшество патриарх Неофит.", "date": "2017.10.22", "title": "1000 деца станаха християнчета в масово кръщене"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B8%D0%B2%D0%B0%D0%BD-%D0%B3%D0%B0%D1%80%D0%B5%D0%BB%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BF%D1%80%D0%B8%D1%85%D0%BE%D0%B4%D0%B8%D1%82%D0%B5-%D0%BD%D0%B0-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%B2-%D1%82%D0%B27-news699294.html", "text": "Телевизионният доайен Иван Гарелов разкри пред ПИК приходите на Елена Йончева в ТВ7. Както е известно, през последните дни в Сега потърсихме за коментар по темата и Иван Гарелов, с когото Йончева се познава от дълги година, а след това двамата работиха съвместно и в ТВ7 в предаването „Оригиналът“. „За участието в предаването ми в ТВ7 Елена Йончева има определен твърд хонорар от 5000 лева. Никакви космически пари не е получавала. Просто твърденията на Бареков не са верни. Няма нищо общо с тях. Това мога да ви кажа. Пак казвам, че в предаването „Оригиналът“ имаше твърд хонорар“, обясни Гарелов пред ПИК. Както е известно, преди дни ви показахме документи за настоящата депутатката от БСП и бивша журналистка Елена Йончева, която е прибрала близо 700 000 лева от БНТ като брокер на рекламни заставки през фирми с държавно участие и в пълен конфликт на интереси, докато е съжителствала с експремиера Сергей Станишев! Това става ясно от обемиста папка с документи, с която ПИК разполага. (ВИЖ В ОЩЕ ПО ТЕМАТА)", "date": "2017.10.22", "title": "ИЗВЪНРЕДНО В ПИК! Иван Гарелов разкри приходите на Елена Йончева в ТВ7"}
{"url": "http://pik.bg/%D1%82%D0%BE%D0%B9-%D0%BD%D0%B5-%D0%B7%D0%BD%D0%B0%D0%B5-%D0%B7%D0%B0-%D0%B8%D1%86%D0%BA%D0%BE-%D1%84%D0%B8%D0%BD%D1%86%D0%B8-82-%D0%B3%D0%BE%D0%B4%D0%B8%D1%88%D0%BD%D0%B8%D1%8F%D1%82-%D0%B0%D1%80%D0%BC%D0%B5%D0%BD-%D0%B4%D0%B6%D0%B8%D0%B3%D0%B0%D1%80%D1%85%D0%B0%D0%BD%D1%8F%D0%BD-%D0%BE%D1%82%D0%BA%D0%B0%D0%B7%D0%B0%D0%BB-%D0%BD%D0%B0-%D0%B6%D0%B5%D0%BD%D0%B0-%D1%81%D0%B8-%D0%B4%D0%B0-%D0%B8%D0%BC%D0%B0%D1%82-%D0%B4%D0%B5%D1%82%D0%B5-news699271.html", "text": "Звездата на съветското кино Армен Джигарханян сподели, че една от причините за конфликтите с младата му съпруга е нежеланието му да имат дете. Актьорът заявил категорично, че е против такава идея. \"Тя искаше от мен дете. Как мога да се съглася на такова нещо? Само авантюрист ще се съгласи да има бебе на 80 години\", заяви Джигарханян в интервю за руската Централна телевизия. По думите му, той разбирал, че няма да види как расте наследникът му, затова отказал на жена си да имат дете. Сега той е решен да се разведе с 38-годишната Виталина Цимбалюк-Романовская и чрез съд да решат имотните спорове. Според актьора, съпругата му е приписала на свое име почти цялото му имущество. Виталина обаче се надява, че все още може да се помири със съпруга си и твърди, че това не е станало, тъй като не са й дали да се срещне с него след скарването им. \"Досега се надявам, че Армен Борисович ще се върне, ще поговорим и ще обсъдим всичко. Ние до този момент не сме се карали сериозно. Но му взеха телефона и затова не мога да се свържа с мъжа си, да разясним ситуацията\", казва тя. От своя страна Джигарханян обвинява в свое старо интервю жена си, че тя отказала да му роди дете, когато той загубил единствената си дъщеря. Джигарханян и Цимбалюк-Романовская сключиха граждански брак през февруари 2016 г. след 15-годишна връзка.", "date": "2017.10.22", "title": "Той не знае за Ицко Финци! 82-годишният Армен Джигарханян отказал на жена си да имат дете"}
{"url": "http://pik.bg/%D1%86%D1%81%D0%BA%D0%B0-1948-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D1%81-%D1%80%D0%B5%D0%BA%D0%BE%D1%80%D0%B4%D0%BD%D0%B0-%D0%BF%D0%BE%D1%81%D0%B5%D1%89%D0%B0%D0%B5%D0%BC%D0%BE%D1%81%D1%82-news699305.html", "text": "Ръководството на ЦСКА 1948 отчете повишена активност на своите фенове в днешния двубой срещу Миньор (Перник) в Трета лига. След двубоя, спечелен от Емил Гъргоров и компания с 2:1, \"червените\" обявиха рекорден брой зрители на свой мач в Драгалевци, пише \"Спортал\". \"Всички билети от 10 лева бяха продадени, а от тези от 20 лева останаха единични бройки. Трябва да уточним, че нашият клуб предлага и билети на цени 3,50 лева и 2,50 лева. Първите са за хора над 62 години, а вторите за подрастващи под 18 години. На мача имаше 150 привърженици от Перник и 500-600 фенове на ЦСКА. Това е наш домакински рекорд\", похвалиха се от \"червения\" лагер.", "date": "2017.10.22", "title": "ЦСКА 1948 се похвали с рекордна посещаемост!"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%B1%D0%B8%D0%B2%D1%88%D0%B8%D1%8F%D1%82-%D1%88%D0%B5%D1%84-%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%BF%D0%B5%D1%80%D0%BD%D0%B8%D0%BA-%D1%8E%D1%80%D0%B8-%D0%B3%D0%B5%D0%BE%D1%80%D0%B3%D0%B8%D0%B5%D0%B2-news699274.html", "text": "Полковник Юри Георгиев, бивш директор на ОДМВР в Перник почина на 61-годишна възраст. Той застгана начело на полицията в региона в средата на 2001 г. след като дълги години бе данъчен инспектор с оперативен стаж в МВР. От средеата на 2004 г. със заповед на министъра на вътрешните работи по това време Георги петканов, полк. Георгиев бе преназначен на длъжност началник РЗ „Сигурност“ в РДВР София, съобщава \"Струма.бг\". Юри Георгиев почина след тежка борба с коварна болест, която не успя да пребори. Поклонението пред тленните му останки ще се състои в понеделник -23 октомври в зала „Панорама“  от 11 ч.", "date": "2017.10.22", "title": "Почина бившият шеф на полицията в Перник Юри Георгиев"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%B2%D0%BB%D0%B0%D0%B4%D0%BE-%D0%BF%D0%BB%D0%B0%D1%86%D0%B5%D0%BD%D1%82%D0%B0%D1%82%D0%B0-%D0%BF%D0%BE%D0%B8%D1%81%D0%BA%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B4%D0%B0-%D0%BC%D1%83-%D1%81%D0%B5-%D0%B8%D0%B7%D0%B2%D0%B8%D0%BD%D0%B8-%D1%81%D1%8A%D0%B4%D1%8A%D1%82-%D0%B3%D0%BE-%D0%BE%D1%81%D0%B2%D0%BE%D0%B1%D0%BE%D0%B4%D0%B8-news699306.html", "text": "Софийският районен съд освободи Владимир Стоянов, познат още като Владо Плацентата. Той беше задържан за незаконно притежание на оръжие, съобщава Би Ти Ви. Мотивите на съда са, че материалите по това производство вече са разглеждани в хода на предишното дело за укриването на мигранти и не може един човек да е преследван два пъти за едно и също нещо. Остава в сила предишната му мярка за неотклонение – 500 лв. По-рано обвинението поиска той да остане в ареста за постоянно, а Стоянов настоя прокуратурата да му се извини. Владо Плацентата отново се появи с маска и шапка на заседанието. Съдът го помоли няколко пъти да махне маската, за го разбира по-добре. Той обаче така и не се съгласи, за да запазел личното си пространство. Незаконната пушка, в чието притежание той е обвинен, е открита преди години по време на разследване срещу него за укриване на мигранти. Стоянов поиска днес прокуратурата да му се извини, тъй като, по думите му, нямало доказателства срещу него. Според прокурора обаче всички събрани до момента доказателства сочат именно него за извършител, заедно със свидетелските показания на чужденците. Стоянов държал оръжието и произвеждал изстрели с него. Балистичната експертиза сочи, че пушката е действаща и може да нанася поражения, уточняват от прокуратурата. Според прокурора няма нито едно доказателство, което да разколебава тази теза. Деянието е извършена с особена дързост и е с висока обществена опасност. Освен това Стоянов се опитал да укрие престъплението, с което да попречи на разследването, допълват от обвинението. Според Владимир Стоянов обаче свидетелските показания били от „трима така наречени свидетели, които не са видели нито придобиване, нито държане на оръжие”, а съдът не трябвало да приема такива показания като адекватни. По думите му, свидетелите не били със статут на граждани на България и не можели да бъдат свидетели, а процедурата по разпознаване не била спазена. Според него нямало данни чужденците и полицаите да говорят английски език със сертификати, а мигрантите не говорели български. Затова Стоянов обвинява полицаите в лъжа, а следствието и прокуратурата – че ги подкрепят. По думите му няма пръстови отпечатъци, както и връзка между него и пушката, което показвало, че няма смисъл от задържане под стража. Той заяви, че помни, че са му били взети натривки, но резултатите не били представени, защото щели да бъдат в негова полза. Стоянов обвини прокуратурата, че ги укрива умишлено с цел материална облага. Прокуратурата е поискала делото за укриване на незаконните мигранти да се гледа отделно от това за притежание на незаконно оръжие, защото, според обвинението, на една и съща дата Стоянов е извършил едновременно две престъпления. Той е обвинен по чл. 339 за незаконно притежание на оръжие, а по другото престъпление в момента е под гаранция. Стоянов е осъждан два пъти – за грабеж и притежание на наркотици, и незаконно преминаване на границата, като е реабилитиран и по двете, стана ясно още днес. Според прокуратурата Стоянов е изградил трайни престъпни навици, има 5 висящи дела за извършване на умишлени престъпления, част от тях за упражняване на сила или принуда. Лицето е с повишена степен на обществена опасност. Производствата до момента не са изпълнили целите да не извършва повече такива престъпления. Има опасност да се укрие и да извърши други престъпления, смятат от обвинението.", "date": "2017.10.22", "title": "СКАНДАЛНО! Владо Плацентата поиска прокуратурата да му се извини, съдът го освободи"}
{"url": "http://pik.bg/%D0%BD%D0%B5-%D0%B5-%D0%B7%D0%B0-%D0%B2%D1%8F%D1%80%D0%B2%D0%B0%D0%BD%D0%B5-%D0%B2%D0%B8%D0%B6%D1%82%D0%B5-%D0%B0%D0%BB-%D0%B8-%D0%BF%D0%B5%D0%B3%D0%B8-%D0%B1%D1%8A%D0%BD%D0%B4%D0%B8-%D0%BE%D1%82-%D0%B6%D0%B5%D0%BD%D0%B5%D0%BD%D0%B8-%D1%81-%D0%B4%D0%B5%D1%86%D0%B0---%D0%B5%D1%82%D0%BE-%D0%BA%D0%B0%D0%BA-%D1%81%D0%B0-%D1%81%D0%B5-%D0%BF%D1%80%D0%BE%D0%BC%D0%B5%D0%BD%D0%B8%D0%BB%D0%B8-%D0%B7%D0%B0-30-%D0%B3%D0%BE%D0%B4-news699248.html", "text": "Със сигурност сериалът „Женени с деца“ е един от най-любимите на българските зрители. Семейство Бънди са най-известното телевизионно семейство на 90-те години. Първият епизод на сериала е излъчен през 1987 година, а последният – 10 години по-късно. Предлагаме ви да видите как са се променили актьорите за тези 30 години.", "date": "2017.10.22", "title": "НЕ Е ЗА ВЯРВАНЕ! Вижте Ал и Пеги Бънди от \"Женени с деца\" - ето как са се променили за 30 години (СНИМКА)"}
{"url": "http://pik.bg/%D1%81%D0%BB%D0%B5%D0%B4-%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80-%D1%86%D1%83%D0%BD%D0%B8-%D0%B7%D0%B0%D0%B1%D0%B8-%D0%BC%D0%B8%D1%81%D0%BA%D0%B0-%D0%BF%D0%BE%D0%B4-%D0%BD%D0%BE%D1%81%D0%B0-%D0%BD%D0%B0-%D0%BD%D0%B8%D0%BA%D0%BE%D1%81-%D0%B2%D0%B5%D1%80%D1%82%D0%B8%D1%81-news699242.html", "text": "Бизнесменът, който преди дни излезе от Вип Брадър, е забил най-красивата Мис България - Роси Иванова. Красавицата, която дълго време не се показваше в предавания и светски събития, напоследък все повече се завръща в светските среди. Българската Анджелина Джоли вече отново приема ангажименти за ревюта. Инкогнито режимът, който си беше наложила според запознати се дължи на бивш ревнив приятел. Това време, обаче явно вече е минало, защото от скоро Иванова стана активна и в социалните мрежи, като вече има профил в Инстаграм. Активността в мрежите в модните среди на Роси е повече от задължителна за поддържане на името на моделите актуално. Така Иванова бързо успява да се завърне с успешен пиар ход. По този начин Ирина Шейк и Адриана Лима не пропускат да споделят снимки, а феновете им в мрежите растат до милиони. Напоследък хубавата Роси качва видеа от части партита с приятелката си - фолкпевицата Андреа. Дали точно Андреа е запознала Цуни и Роси, все още не е ясно, но е факт, че Маринов е голям фен на фолк клубовете и нищо чудно точно там да е пламнала любовта. Друг факт, който издава двамата идва отново от мрежата Инстаграм, в коятосред изключително малкото хора, които Иванова следва, е именно Цуни, твърди \"Хот Арена\". Мис България до скоро беше свързвана с гръцкия топ певец - Никос Вертис. Двамата са засичани заедно докато певецът идва в България да снима клипове с Люси Иларионов, Роси също споделя снимки с щастливият до нея Никос. Ценителят на красивите жени - Цуни, обаче явно успял да вземе красавицата под носа на Никос.", "date": "2017.10.22", "title": "СЛЕД \"ВИП БРАДЪР\": Цуни заби миска под носа на Никос Вертис"}
{"url": "http://pik.bg/%D0%BE%D0%BF%D0%B5%D1%80%D0%B0%D1%86%D0%B8%D1%8F-%D1%81%D0%B0%D1%89-%D1%81%D0%B0-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D0%BB%D0%B8-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-40-%D0%B1%D0%BE%D0%B9%D1%86%D0%B8-%D0%BD%D0%B0-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-%D0%BF%D1%80%D0%B8-%D0%B0%D0%B2%D0%B8%D0%BE%D1%83%D0%B4%D0%B0%D1%80-%D0%B2-%D0%B0%D1%84%D0%B3%D0%B0%D0%BD%D0%B8-news699277.html", "text": "Военновъздушните сили на Съединените щати са нанесли авиоудар срещу тренировъчен лагер на терористичната групировка „Ислямска държава“ в провинция Нангахар, в Афганистан, съобщава агенция Khaama Press, като се позовава на изявление на чиновници от местните органи за сигурност. Според информацията, при операцията са ликвидирани най-малко 40 бойци на групировката. При удара, също така, са били унищожени складове с оръжие на терористите и взривни устройства. Отбелязва се, че в атакувания лагер се е провеждало обучение на бойци-самоубийци на „Ислямска държава“.", "date": "2017.10.22", "title": "Операция! САЩ са ликвидирали най-малко 40 бойци на „Ислямска държава“ при авиоудар в Афганистан"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BC%D0%B0%D1%80%D1%82%D0%B0-%D0%B2%D0%B0%D1%87%D0%BA%D0%BE%D0%B2%D0%B0-%D0%BD%D0%B5%D1%83%D0%B7%D0%BD%D0%B0%D0%B2%D0%B0%D0%B5%D0%BC%D0%B0---%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D1%81%D0%B5-%D1%81%D1%82%D0%BE%D0%BF%D0%B8-%D1%81-20-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%B0-%D1%81%D0%BD%D0%B8%D0%BC%D0%BA%D0%B0-news699254.html", "text": "Актрисата Мартина Вачкова, която цял живот води неравностойна битка с килограмите, най-накрая успя да запише победа. Дъщерята на Григор Вачков е свалила над 20 кг от теглото си за кратко време, и то без диети. Тайната й – пътешествия и любов. Това сподели самата тя, като не скри, че последната й екскурзия до Скандинавието е изиграла ключова роля за отслабването. Мартина и нейната половинка Владо Пенев си направиха романтичен круиз това лято, който толкова добре се отразил на Вачкова, че направо се стопила. „Станала си наполовина!“, „Свършила си се, Мартина, стига гладува“, са само част от коментарите на нейни близки. Актрисата обаче бърза да ги успокои, че изобщо не гладува, а просто има много движение и получава много любов. Друга тайна за добрата й фигура е, че похапвала само в сини чинии, а този цвят убивал апетита, разкри Вачкова.", "date": "2017.10.22", "title": "ЕКСКЛУЗИВНО В ПИК! Марта Вачкова неузнаваема - вижте как се стопи с 20 килограма (СНИМКА)"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B0%D0%B9-%D1%88%D0%B8%D0%B1%D0%BD%D0%B0-%D1%88%D0%B0%D0%BC%D0%B0%D1%80-%D0%BD%D0%B0-%D0%B4%D0%B6%D0%B5%D0%B1%D1%87%D0%B8%D0%B9%D0%BA%D0%B0-%D0%B2-%D0%BD%D0%B5%D1%82%D0%B0-%D0%B3%D0%BE-%D0%B7%D0%B0%D0%BB%D1%8F%D1%85%D0%B0-%D1%81-%D0%BF%D0%BE%D0%B7%D0%B4%D1%80%D0%B0%D0%B2%D0%BB%D0%B5%D0%BD%D0%B8%D1%8F-%D0%B2%D0%B8%D0%B4%D0%B5%D0%BE-news699276.html", "text": "Видео, публикувано в мрежата, разбуни духовете в Бразилия. На кадрите се вижда задържане на група джебчии. Сред тях е и \"отворена\" девойка, която открито провокира полицаите и им крещи. Нервите на един от служителите на реда не издържат, той се приближава до крадлата и й забива як шамар. Учудващото е, че зяпачите на сеира не се възмущават от това, а приветстват реакцията на полицая. Същото се случва и когато видеото вече е качено в мрежата. Потребителите поддържат ченгето и заявяват, че ако полицаите нямат твърда ръка, беззаконието в страната ще продължава да се шири.", "date": "2017.10.22", "title": "Полицай шибна шамар на джебчийка! В нета го заляха с поздравления (ВИДЕО)"}
{"url": "http://pik.bg/%D0%B2%D0%BE%D1%82-%D0%BF%D0%BE%D0%B1%D0%B5%D0%B4%D0%B0-%D0%B7%D0%B0-%D0%BA%D0%BE%D0%B0%D0%BB%D0%B8%D1%86%D0%B8%D1%8F%D1%82%D0%B0-%D0%BD%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D1%88%D0%B8%D0%BD%D0%B4%D0%B7%D0%BE-%D0%B0%D0%B1%D0%B5-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%B2-%D1%8F%D0%BF%D0%BE%D0%BD%D0%B8%D1%8F-news699279.html", "text": "Консервативната коалиция на премиера Шиндзо Абе постигна категорична победа на предсрочните парламентарни избори в Япония, проведени днес, съобщава Франс Прес, цитиран от Фокус. Според предвижданията на японските медии, резултатите са на път да превърнат Абе в най-дълго задържалият се на премиерския пост на страната политик. Консервативната коалицията на Абе, съставена от Либерално-демократическата партия и партия „Комейто“, е на път да спечели 311 места в 465-местния парламент, според местните медии.", "date": "2017.10.22", "title": "Вот! Победа за коалицията на премиера Шиндзо Абе на парламентарните избори в Япония"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BF%D0%BB%D0%B0%D0%BC%D0%BD%D0%B0-%D1%81%D0%BC%D0%B5%D1%82%D0%B8%D1%89%D0%B5%D1%82%D0%BE-%D0%BA%D1%80%D0%B0%D0%B9-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-news699292.html", "text": "Гори сметището край Пазарджик, съобщава Фокус. Към момента димът не затруднява движението в района. Призовават се водачите да шофират с повишено внимание.", "date": "2017.10.22", "title": "ВНИМАНИЕ! Пламна сметището край Пазарджик!     "}
{"url": "http://pik.bg/%D0%B0%D1%80%D0%B5%D1%81%D1%82-%D0%B2-%D0%B0%D0%BD%D1%82%D0%B0%D0%BB%D0%B8%D1%8F-%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BD-%D1%81%D0%B8%D1%80%D0%B8%D0%B9%D1%81%D0%BA%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D0%BD-%D1%87%D0%BB%D0%B5%D0%BD-%D0%BD%D0%B0-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-news699280.html", "text": "В Анталия е бил задържан боец от терористичната групировка „Ислямска държава“, съобщава Милиет. Уточнява се, че арестуваният е сирийски гражданин. Мъжът е бил арестуван в района Енимахале, около 03:00 часа българско време днес.", "date": "2017.10.22", "title": "Арест! В Анталия е задържан сирийски гражданин, член на „Ислямска държава“"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D1%83%D1%87%D0%B5%D0%BD%D0%B8-%D0%BE%D0%B1%D1%8F%D1%81%D0%BD%D0%B8%D1%85%D0%B0-%D0%BA%D0%B0%D0%BA-%D0%BE%D1%82%D0%BB%D0%B8%D1%82%D0%B0%D0%BC%D0%B5-%D0%B2-%D0%BE%D1%82%D0%B2%D1%8A%D0%B4%D0%BD%D0%BE%D1%82%D0%BE-news699244.html", "text": "Уважаваните учени Д-р Стюарт Хамероф и Сър Роджър Пенроуз от университета Оксфорд работят от 1996 върху революционна теория за човешкото съзнание. Според тях нашата душа е съхранявана в микрочастици в нашия мозък, наречени „микротубули“.Те са своеобразния „хард диск“, на който е записано нашето съзнание, точно както програмите са записани в диска на персоналния компютър. Според учените с умирането на мозъка ни „програмата“ наречена съзнание не се изтрива, а се трансферира обратно във вселената от, където е дошла първоначално. В момента, в който мозъкът спре да функционира, микротубулите изгубват тяхното квантово състояние, но цялата информация на съзнанието се запазва и се трансферира под друга форма. Това на практика означава, че нашата душа буквално отлита в далечния космос, може би към нещо по-добро!?", "date": "2017.10.22", "title": "ИЗНЕНАДА! Учени обясниха как отлитаме в отвъдното"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D0%B5%D0%B6%D0%BA%D0%B0-%D0%B2%D0%B5%D1%87%D0%B5%D1%80-%D0%B7%D0%B0-%D0%B3%D1%80%D0%B8%D1%88%D0%BE-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B7%D0%B0%D0%B3%D1%83%D0%B1%D0%B8-%D0%B1%D0%B8%D1%82%D0%BA%D0%B0%D1%82%D0%B0-%D0%BD%D0%BE-%D0%BD%D0%B5-%D0%B8-%D0%B2%D0%BE%D0%B9%D0%BD%D0%B0%D1%82%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news699281.html", "text": "Гришо Димитров загуби във финала на АТП 250 турнира в Стокхолм. Григор отстъпи с 0:2 сета на Хуан Мартин дел Потро. 6:4, 6:2 за аржентинеца в отделните части. Много пропуснати възможности за хасковлията в двубоя. Димитров обаче, тази седмица, спечели важни точки за тенис-ранглистата и изпревари Марин Чилич в подреждането за кампанията. Григор е въвлечен в сблъсък за най-престижната четворка на Тура. Временното подреждане може да видите За родния спортист предстоят ключови състезания - АТП500 турнир във Виена, Мастърс в Париж и Финален Мастърс за годината в Лондон. А целта пред тенис-ракета номер 1 на България изглежда да се пребори с Доминик Тийм и Марин Чилич за място сред най-добрите четирима в Тура за кампанията. Гришо е победител от надпреварата в шведската столица през 2013 година. Делпо пък взе купата в Стокхолм през миналия сезон и сега защити трофея. Кулата от Тандил вече води с 6:2 в преките двубои. До финала в състезанието Димитров надви с по 2:0 сета Йежи Янович, Миша Зверев и Фабио Фонини. Делпо е под номер 19 в тенис-ранглистата при мъжете. Още на старта на сблъсъка Гришо отрази 2 възможности за брейк, удържа подаването си и поведе с 1:0 гейма. Важен момент в самото начало на мача. Последваха 3 по-бързи гейма за сервиращите и резултат - 2:2. За жалост в този момент, Григор се пропука, брейк на 15 и преднина за Дел Потро. В следващия гейм Хуан отрази възможност за пробив и затвърди аванса си - 4:2. Сервис-гейм на 15 за Григор, нашият намали пасива си - 3:4. Експресно подаване за Кулата от Тандил и 5:3 в полза на аржентинеца. Гейм на 15 за Димитров, Гришо стопи пасива си до 4:5. Сервис-гейм за Дел Потро на 30 и аржентинецът затваря сета! 6:4 за Хуан Мартин. Вторият сет стартира със сервис-гейм на 15 за Гришо. След това Делпо взе подаването си -1:1. Зададе се тежък сервис-гейм за Димитров. Хуан проби на 30. 2:1 за Дел Потро. В следващия гейм Делпо отрази 3 възможности за пробив. При едната - топката, изпратена от Хуан хвана външната страна на линията. Аржентинецът затвърди брейка. 3:1 за Кулата от Тандил. Експресен гейм за Гришо, пасивът на хасковлията е 2:3. Гейм на 15 за Хуан и 4:2 в негова полза. Пробив за Дел Потро, сервис-гейм за Хуан и 6:2. Делпо защитава трофея си в Стокхолм. Силен турнир за Григор, но титлата е за Кулата от Тандил.", "date": "2017.10.22", "title": "ИЗВЪНРЕДНО! Тежка вечер за Гришо! Димитров загуби битката, но не и войната... (ОБНОВЕНА)"}
{"url": "http://pik.bg/%D0%B8%D0%B7%D0%BC%D0%B0%D0%BC%D0%BD%D0%B8%D0%BA-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8%D1%85%D0%B0-%D0%BE%D1%89%D0%B5-%E2%80%9E%D1%83%D0%B6%D0%B8%D0%BB%D0%B5%D0%BD%D0%B8%E2%80%9C-%D0%BE%D1%82-%D1%81%D0%BF%D0%B0%D1%81-%D0%BE%D1%82-%D0%BA%D0%BE%D1%87%D0%B5%D1%80%D0%B8%D0%BD%D0%BE%D0%B2%D0%BE-news699268.html", "text": "Още жертви на Спас Василев от Кочериново, станал по-известен с фалшивата си самоличност Александър Николов, проговориха пред Би Ти Ви. Оказва се, че през 2012 година скандалният Спас е завлякъл десетки българи със сума, която според жертвите надвишава 70 000 лв. Мъж, който тогава живее в Лондон, и негови приятели са завлечени с мащабната сума. Грубите им изчисления сочат, че става дума за 70 000 лв. „Представи ни се, като собственик на редица български фирми, съсобственик в швейцарска фирма, работещ в английска фирма и продава пакети самолетни билет”, разказва пожелалият да останен анонимен мъж. След като част от хората не получават самолетните си билети, мъжът отива във Варна. Представя му свой съдружник, който обаче се оказва, че единствено дели с него общ офис. „В началото бях в шок – признава завлеченият мъж. – През това време, докато момчето е по свои задачи, Спас му открадва печата и започва да подпечатва фалшиви бланки на договори, самолетни билети. Освен това отива във фирма „Юзит Калърс”, където се представя като съсобственик. Фирмата не проверява това, че той не е съсобственик на фирмата на това момче, и започва да работи с него, да му издава самолетни билети“. Спас отново изчезва, а полицията бездейства. Мъжът и приятелите му започват да го издирват сами. Откриват го в хотел в Русе. „Започнахме да го разпитваме. Призна ни абсолютно всичко, че е негова измама, че е вършил нещата умишлено”, разказва мъжът. От „Юзит Калърс” потвърждават пред Би Ти Ви, че през 2012 г. са станали жертва на документна измама, извършена именно от Спас Василев.", "date": "2017.10.22", "title": "Измамник! Проговориха още „ужилени“ от Спас от Кочериново"}
{"url": "http://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-%D0%BD%D1%8F%D0%BC%D0%B0%D1%82-%D0%BD%D0%B0%D0%BC%D0%B5%D1%80%D0%B5%D0%BD%D0%B8%D0%B5-%D0%B4%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D1%82-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-%D0%BA%D0%B0%D1%80%D0%BB%D0%B5%D1%81-%D0%BF%D1%83%D1%87%D0%B4%D0%B5%D0%BC%D0%BE%D0%BD-news699273.html", "text": "Властите в Испания нямат намерение да арестуват лидерът на правителството на Каталуния Карлес Пучдемон като мярка за разрешаване на кризата в региона. Това обяви пред Би Би Си външният министър на Испания Алфонсо Дастис. „Нямаме намерение да арестуваме никой и да преустановяваме самоуправлението на автономията – заяви Дастис. – Всъщност, властите в Каталуния са тези, които игнорират нормите и правилата на управление на каталунската автономия“. Министърът добави, че Мадрид „е принуден“ да възстановява законния ред, Конституцията и законите на самата Каталуния.", "date": "2017.10.22", "title": "Властите в Испания нямат намерение да арестуват лидерът на  Каталуния Карлес Пучдемон"}
{"url": "http://pik.bg/%D1%87%D0%BE%D0%B2%D0%B5%D0%BA-%D1%81-%D0%BF%D1%83%D1%88%D0%BA%D0%B0-e-%D0%B2%D0%B7%D0%B5%D0%BB-%D0%B7%D0%B0%D0%BB%D0%BE%D0%B6%D0%BD%D0%B8%D1%86%D0%B8-%D0%B2-%D1%83%D0%B2%D0%B5%D1%81%D0%B5%D0%BB%D0%B8%D1%82%D0%B5%D0%BB%D0%B5%D0%BD-%D0%BF%D0%B0%D1%80%D0%BA-%D0%B2-%D0%B0%D0%BD%D0%B3%D0%BB%D0%B8%D1%8F-%D1%80%D0%B0%D0%B9%D0%BE%D0%BD%D1%8A%D1%82-%D0%B5-%D0%B1%D0%BB%D0%BE%D0%BA%D0%B8%D1%80%D0%B0%D0%BD-news699309.html", "text": "Човек с отрязана пушка e взел заложници в увеселителен парк в Нунитън, Англия, има смейства затворени в кино, а целият район е отцепен, съобщава Ковънтри телеграф, цитиран от нюзбг. Британската полиция заяви, че се занимава с \"продължаващ инцидент\" в увеселителен парк в Нунитън, Централна Англия и предупреждава хората да избягват района, съобщава \"Ройтерс\". Полицията на Уоруикшаиър в Централна Англия не дава повече подробности. По непотвърдени данни от социалните медии, се предполага, че в комплекса има един стрелец, който е взел заложници. Снимки показаха няколко полицейски автомобила близо до комплекса, а местните медии съобщиха, че пътищата, водещи до него, са били затворени.", "date": "2017.10.22", "title": "Човек с пушка e взел заложници в увеселителен парк в Англия, районът е блокиран "}
{"url": "http://pik.bg/%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BC%D0%B2%D1%80-%D0%B8-%D1%88%D0%B5%D1%84%D1%8A%D1%82-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%BD%D0%B0-%D0%B2%D0%B8%D0%B7%D0%B8%D1%82%D0%B0-%D0%B2%D1%8A%D0%B2-%D1%84%D0%B8%D0%BB%D0%B0%D0%B4%D0%B5%D0%BB%D1%84%D0%B8%D1%8F-%D0%BE%D0%B1%D0%BC%D0%B5%D0%BD%D1%8F%D1%82-%D0%BE%D0%BF-news699286.html", "text": "Главният секретар на МВР главен комисар Младен Маринов и директорът на ГД \"Национална полиция\" главен комисар Христо Терзийски участват в годишната конференция на Международната асоциация на полицейските началници (IACP) във Филаделфия, съобщи пресслужбата на МВР. По време на конференцията са планирани и множество работни срещи на високо ниво с представители на различни американски правоохранителни структури. Българската делегация проведе поредица от двустранни срещи в Регионалния офис на ДЕА във Филаделфия и с представители на правосъдната система в града. От американска страна участваха ръководителят на Регионалния офис на ДЕА-Филаделфия специален агент Гари Тъгъл, регионалният директор на ДЕА за Европа и други ръководни служители на Агенцията за борба с наркотиците. Офисът на ДЕА-Филаделфия е отговорен за територия с население над 7 милиона души, като има юрисдикция да провежда операции за противодействие на международния наркотрафик в световен мащаб. По време на срещата българската делегация беше запозната с актуалната обстановка по линия на международния наркотрафик и наркоразпространение в щатите Пенсилвания и Делауеър. Бяха обсъдени действащи съвместни проекти и бъдещи общи инициативи в противодействието на трансграничния наркотрафик и борбата с навлизането на нови видове вискорискови наркотични вещества, както на територията на България, така и в Европа и Америка. Бяха обсъдени и обменени добри практики, свързани с изграждането на стратегии за превантивно пресичане на новопоявили се тенденции в трафикирането и разпространението на наркотици. Дискутираха се и начини за откриване и противодействие на корупционни практики сред служителите на правоохранителните структури, пряко ангажирани в борбата с наркопрестъпността. Американската страна представи работещи успешни модели за координиране на общите усилия на различни държавни институции при разследване на престъпления, свързани с наркотици. В резултат на проведената среща бяха планирани бъдещи съвместни действия, които да доведат до конкретни резултати в борбата организираната международна престъпност.", "date": "2017.10.22", "title": "Главният секретар на МВР и шефът на \"Национална полиция\" на визита във Филаделфия, обменят опит за наркотрафика "}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%85%D0%B2%D0%B0%D1%89%D0%B0%D0%BC%D0%B5-%D0%B3%D1%80%D0%B8%D0%BF-%D0%BE%D1%82-%D0%B7%D0%B0%D1%80%D0%B0%D0%B7%D0%B5%D0%BD%D0%B8-%D0%BF%D1%80%D0%B5%D0%B4%D0%BC%D0%B5%D1%82%D0%B8-news699260.html", "text": "Доскоро се смяташе, че човек може да се зарази с грип основно по въздушно-капков път или при много близък контакт с болен. Сега вече науката знае, че грипните вируси могат да оцелеят до 48 часа върху твърди повърхности. Това увеличава значително риска да прихванем заразата, каза доц. Любомир Киров, председател на Националното сдружение на общопрактикуващите лекари у нас. Също така може да оцелее до 8-12 часа върху салфетки, кърпички и по ръцете. Така, без да сте били в пряк контакт с болен от грип, може да се разболеете, ако сте пипали след него дръжката на вратата, телефона или друг предмет. Може да хванем грип по този начин в транспорта, на работата или на обществени места. Още повече че човек разпространява вируса часове преди да усети симптомите. Октомври и ноември е най-подходящото време да се ваксинираме срещу грип. Грипът е много по-страшен, отколкото другите вируси, които ни разболяват в студените месеци. Засяга в много по-голяма степен човешката ДНК и често води до усложнения като бронхопневмония. Вероятността да се заразим по време на епидемия е едно към пет. При най-малките пък рискът е 30%. Другата група, която страда сериозно, ако се зарази с грип, са възрастните над 65 г. и хората с хронични заболявания.", "date": "2017.10.22", "title": "ВНИМАНИЕ! Хващаме грип от заразени предмети"}
{"url": "http://pik.bg/%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D0%B0%D1%89-%D0%B8%D1%81%D0%BA%D0%B0-%D0%B8%D1%80%D0%B0%D0%BD%D1%81%D0%BA%D0%B8%D1%82%D0%B5-%E2%80%9E%D0%BC%D0%B8%D0%BB%D0%B8%D1%86%D0%B8%D0%B8%E2%80%9C-%D0%B4%D0%B0-%D0%BD%D0%B0%D0%BF%D1%83%D1%81%D0%BD%D0%B0%D1%82-%D0%B8%D1%80%D0%B0%D0%BA-news699296.html", "text": "Държавният секретар на САЩ Рекс Тилърсън настоя иранските „милиции“ да напуснат Ирак, предава AFP. Тилърсън каза това по време на пресконференция в Риад, където е на посещение за разговори с високопоставени представители на Саудитска Арабия. „Със сигурност сега след като борбата (срещу „Ислямска държава“, бел.р.) идва към края си, иранските милиции в Ирак, трябва да се приберат у дома“, каза Тилърсън. „Всички чуждестранни бойци трябва да си отидат“, добави той.", "date": "2017.10.22", "title": "Държавният секретар на САЩ иска иранските „милиции“ да напуснат Ирак"}
{"url": "http://pik.bg/%D0%B7%D0%B8%D0%BC%D0%B0%D1%82%D0%B0-%D0%B8%D0%B4%D0%B2%D0%B0-%D0%BE%D1%82-%D1%83%D1%82%D1%80%D0%B5-%D0%BD%D0%B8-%D1%87%D0%B0%D0%BA%D0%B0%D1%82-%D1%81%D1%82%D1%83%D0%B4-%D0%B8-%D0%B4%D1%8A%D0%B6%D0%B4-news699253.html", "text": "До неделя ни очаква златна есен. От понеделник обаче предстои в страната да нахлуе студен въздух. Тогава ще има понижение на температурите, особено в Западна България. Максималните ще бъдат около 7-8 градуса до 10-12 градуса. Очакват се и интензивни валежи. Във вторник над планините ще вали сняг. Топло е времето, трябва да му се радваме, чудесно е, гроздето на някои места направи 24% захарност. Хубавото време над България в момента се дължи на антициклона „Таня”, който вече започва да се разпада. В момента над Италия се формира средиземноморски циклон, който ще премине във вторник южно от нашата страна и ще донесе захлаждане и интензивни валежи през първата половина на следващата седмица. След 26 октомври очакваме прословутото сиромашко лято. Ще бъде слънчево, а максималните температури ще са около 15-17 градуса. Тази година се очаква по-топла зима с по-малко валежи от миналата година на Балканския полуостров.", "date": "2017.10.22", "title": "ЗИМАТА ИДВА! От утре ни чакат студ и дъжд"}
{"url": "http://pik.bg/%D0%BC%D0%B8%D1%81%D1%82%D0%B8%D0%BA%D0%B0-%D1%81%D0%B1%D1%8A%D0%B4%D0%B2%D0%B0%D1%82-%D0%BF%D1%80%D0%B5%D0%B4%D1%81%D0%BC%D1%8A%D1%80%D1%82%D0%BD%D0%BE%D1%82%D0%BE-%D0%B6%D0%B5%D0%BB%D0%B0%D0%BD%D0%B8%D0%B5-%D0%BD%D0%B0-%D0%B2%D0%B0%D0%BD%D0%B3%D0%B0-%D0%B2-%D1%80%D1%83%D0%BF%D0%B8%D1%82%D0%B5---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%89%D0%B5-%D1%81%D0%B5-%D0%B8%D0%B7%D0%B4%D0%B8%D0%B3%D0%BD%D0%B5-%D0%B4%D0%BE-%D1%86%D1%8A%D1%80%D0%BA%D0%B2-news699252.html", "text": "Той се надява реално строителството на къщите за гости и на СПА центъра да стартират през пролетта на следващата година. Предстоят още няколко съгласувателни процедури с различни институции, за да реализира този проект. „Много години чакахме положително становище и то вече е факт. За мен е много важно, че имаме подкрепата на хората да изградим такъв център, подкрепят ни и всички от Фондация „Ванга”, каза още бизнесменът Парапунов. Няма как сърцето ти да не трепне, когато стъпиш в този район, да не усетиш позитивната енергия, няма да попречим с нашето строителство на това усещане, увери той. Къщи за гости, СПА комплекс и административна сграда ще бъдат построени в близост до манастирския комплекс на пророчицата Ванга в местността Рупите. Община Петрич даде разрешение за изработване на Подробен устройствен план - План за регулация и застрояване на петричкия бизнесмен Валентин Парапунов, което бе прието от общинските съветници. „Целта ни е да направим нещо полезно за хората, но най-вече – да изпълним заръката на Ванга. Тя през 1995 година казва, че иска в Рупите да идват деца и възрастни на санаториум, за да се лекуват в минеарлните извори. Посетителите ще има къде да отсядат и да нощуват. Строителството ще бъде изцяло съобразено с природата и с изградения вече комплекс на пророчицата. Ще се съобразим с всички изисквания и на Фондация „Ванга”, която се занимава с поддръжката на манастирския комплекс”, заяви инвеститорът.", "date": "2017.10.22", "title": "МИСТИКА! Сбъдват предсмъртното желание на Ванга в Рупите - ето какво ще се издигне до църквата на пррочицата"}
{"url": "http://pik.bg/%D0%BB%D1%8E%D1%82%D0%B8-%D0%B8%D0%BD%D1%82%D1%80%D0%B8%D0%B3%D0%B8-%D0%B2-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%B6%D0%B5%D0%BD%D0%B8%D1%82%D0%B5-%D0%BD%D0%B0-%D1%82%D1%80%D1%8A%D0%BC%D0%BF-%D0%B2%D1%8A%D0%B2-%D0%B2%D0%BE%D0%B9%D0%BD%D0%B0---%D0%B1%D0%B8%D0%B2%D1%88%D0%B0%D1%82%D0%B0-%D0%BC%D1%83-%D1%81%D1%8A%D0%BF%D1%80%D1%83%D0%B3%D0%B0-%D0%B8%D0%B2%D0%B0%D0%BD%D0%B0-%D0%BD%D0%B0%D1%80%D0%B5%D1%87%D0%B5-%D0%BC%D0%B5%D0%BB%D0%B0%D0%BD-news699262.html", "text": "„Всъщност не искам да му се обаждам там, защото там е Мелания“, добави още тя. От съдържанието на биографичната й творба стават ясни и други тайни на фамилията, като тя за пръв път открито разказва как е сложила край на брака си с Доналд през един декемврийски ден на 1989 г. „Тогава към мен се приближи една красива млада блондинка и ми заяви: „Аз съм Марла и съм влюбена в съпруга ви! А вие?“. Ивана й казала да се разкара, но разбрала, че дните на брака й с Доналд са преброени. След развода си с нея бизнесменът се жени за любовницата си през 1993 г. В книгата първата му съпруга признава и за това, че трите им деца – Доналд-младши, Иванка и Ерик, били съкрушени от скандала. Доналд-младши дори не говорел с баща си в продължение на една година след развода. Ивана Тръмп, първата съпруга на американския президент, на шега се нарече „първа дама“, а сегашната му съпруга Мелания Тръмп я обвини, че се опитва да привлече вниманието на медиите към себе си. Между двете жени на щатския държавен глава избухна тиха война, която е напът да влоши семейните отношения на цялата фамилия. В интервю за популярна американска телевизия Ивана Тръмп, която рекламира книгата си за живота с Тръмп, каза, че веднъж на две седмици се обажда по телефона на бившия си съпруг и има номера на прекия му телефон в Белия дом, съобщиха осведомителните агенции. Много от разкритията й не се харесали на Мелания, която обаче не посмя да отвърне на удара пряко, а използва хора от своя екип. „И не искам да предизвиквам някаква ревност или нещо подобно, понеже всъщност аз съм първата жена на Тръмп. Нали така? Аз съм първата дама“, бяха репликите на Ивана, които наляха най-много масло в огъня. След това тя заяви, че според нея на Мелания й е много трудно да бъде в Белия дом и даде да се разбере, че тя самата отлично би се справила с всичко, което се очаква от една президентска съпруга, но каза, че тя не желае такъв живот, защото иска да е свободна. Говорителите на Мелания я защитиха, като казаха, че много харесва живота си във Вашингтон и за нея е чест да бъде първа дама.", "date": "2017.10.22", "title": "ЛЮТИ ИНТРИГИ В БЕЛИЯ ДОМ! Жените на Тръмп във война - бившата му съпруга Ивана нарече Мелания „недостойна първа дама“"}
{"url": "http://pik.bg/%D0%B6%D0%B5%D0%BB%D0%B0%D0%BD%D0%B8%D0%B5-%D0%B7%D0%B0-%D0%BC%D1%8A%D1%81%D1%82-%D1%82%D1%83%D1%80%D1%81%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BE%D1%87%D0%B0%D0%BA%D0%B2%D0%B0-%D0%B5%D1%81%D0%BA%D1%82%D1%80%D0%B0%D0%B4%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%B3%D1%8E%D0%BB%D0%B5%D0%BD-%D0%BE%D1%82-%D1%81%D0%B0%D1%89-news699310.html", "text": "Турският министър на правосъдието Абдулхамит Гюл заяви, че Турция очаква екстрадирането от САЩ на Фетхуллах Гюлен, пише Дейли Сабах. По време на среща с кореспонденти в Анкара, Гюл каза, че Турция е изпълнила законовите процедури, с които да изиска екстрадирането на Гюлен, но все още очаква американския отговор. „При нормални обстоятелства, една вероятна причина би била достатъчна за екстрадирането на човек. Водачеството на Гюлен в опита за преврат в Турция доби абсолютна сигурност, да не говорим за вероятна причина“, каза Гюл. „Не е приемливо за САЩ да пазят лидера на организация, която заплашва Турция“, добави той.", "date": "2017.10.22", "title": "ЖЕЛАНИЕ ЗА МЪСТ! Турски министър очаква есктрадирането на Гюлен от САЩ"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B4%D0%B2%D0%B0%D0%BC%D0%B0-%D0%B4%D1%83%D1%88%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B2-%D0%BF%D0%BE%D0%BB%D1%88%D0%B0-%D0%BF%D1%80%D0%B8-%D0%BE%D0%BF%D0%B8%D1%82-%D0%B4%D0%B0-%D0%BE%D0%B1%D0%B5%D0%B7%D0%B2%D1%80%D0%B5%D0%B4%D1%8F%D1%82-%D1%81%D0%BD%D0%B0%D1%80%D1%8F%D0%B4-%D0%BE%D1%82-%D0%B2%D1%82%D0%BE%D1%80%D0%B0%D1%82%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0--news699275.html", "text": "Двама мъже са загинали в Полша, при опит да обезвредят неизбухнал снаряд от Втората световна война, съобщава агенция PAP. Според информацията, те открили снаряда в гора. 44-годишния жител на Волин Гужански починал на място, а неговият 42-годишен приятел от Бидгошч получил тежки наранявания, като издъхнал няколко часа по-късно в болницата. Отбелязва се, че при обиски на имоти на двамата загинали, полицията е открила различни предмети от войната: амуниции, оръжия, отличителни знаци на войници и други.", "date": "2017.10.22", "title": "Трагедия! Двама души са загинали в Полша при опит да обезвредят снаряд от Втората световна война"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%8E%D0%BA%D1%81%D0%B5%D0%BB-%D0%BA%D0%B0%D0%B4%D1%80%D0%B8%D0%B5%D0%B2-%D0%B2%D0%BB%D1%8E%D0%B1%D0%B5%D0%BD-%D0%B2%D1%8A%D0%B2-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%B0-%D0%BC%D1%83%D1%82%D1%80%D0%B5%D1%81%D0%B0---%D1%81%D0%B8%D0%BB%D0%B8%D0%BA%D0%BE%D0%BD%D0%BA%D0%B0%D1%82%D0%B0-%D0%B4%D0%B8%D0%B4%D0%B8-%D1%81%D1%8A-news699257.html", "text": "Юксел Кадриев бил сериозно обвързан от близо 3 лета, но още продължавал да крие връзката си със 7 години по-голямата от него бизнес дама Диди Янкова. Сексапилната варненка, с която фотографите на „Ретро“ многократно са засичали новинаря да обядва и вечеря, всъщност се оказа и по-богата от него. 51-годишната блондинка е собственичка на империя от 6 фирми, повечето от които развиват дейност в сферата на козметичните услуги и красотата. Варненци говорят, че въпреки крехките си форми Диди се държала като мутреса и била по-голямо страшилище дори от местните гангстери. Справка показва, че само за година любимата на Юксел изкарва по повече от 300 хиляди лева, а неговият месечен доход възлиза на едва 4 бона, с които трябва да покрива и разходите на дъщеря си. Въпреки сериозното финансово положение на приятелката си Кадриев не се комплексирал от нейните възможности и винаги държал да бъде джентълмен. Сметките в баровските заведения, където се хранели, задължително покривал той, а когато Диди му гостувала в столицата, плащал да нощува във ВИП хотел, защото щерка му не я понасяла. Варненката не правела опити да стопи ледовете между нея и наследничката на телевизионера. Нямала намерение двамата да заживяват под един покрив, понеже не можела да зареже бизнеса си в морската ни столица. Затова се налагало с Юксел да си разменят посещения, а когато не можели да пропътуват 450-те км между двата града, се срещали на дестинации по средата на маршрута или водели телефонна любов. В името на връзката им Кадриев направил много саможертви. За да спестява повече и да може да глези любимата си с романтични жестове, новинарят се принудил да се движи по софийските улици с колело, защото задръствания го вкарвали в преразход на гориво. Освен това възобновил и посещенията си във фитнес залата, тъй като приятелката му била вманиачена по хубавите тела. Самата тя се подлагала на изтощителни тренировки, а зад гърба си имала поредица от пластични операции, които да я карат да изглежда поне наборка на по-младия Юксел. Диди била една от първите жени у нас, сложили си силикон в гърдите, а веднага след това се окичила с приз от класация за българки с най-хубав бюст.", "date": "2017.10.22", "title": "ЕКСКЛУЗИВНО В ПИК И \"РЕТРО\"! Юксел Кадриев влюбен във варненска мутреса - силиконката Диди със 7 години по-възрастна от новинаря"}
{"url": "http://pik.bg/%D0%BD%D0%B5%D0%B4%D0%BE%D0%B2%D0%BE%D0%BB%D1%81%D1%82%D0%B2%D0%BE-%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%BA%D0%B2%D0%B0%D1%80%D1%82%D0%B0%D0%BB-%E2%80%9E%D0%BC%D0%B0%D0%BD%D0%B0%D1%81%D1%82%D0%B8%D1%80%D1%81%D0%BA%D0%B8-%D0%BB%D0%B8%D0%B2%D0%B0%D0%B4%D0%B8%E2%80%9C-%D0%B8%D0%B7%D0%BB%D1%8F%D0%B7%D0%BE%D1%85%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-news699263.html", "text": "Жители на столичния квартал „Манастирски ливади“ излязоха на протест, съобщи Би Ти Ви. Те настояват за  по-добра околна среда в кварталите. Гражданското недоволство е насочено към столичния  кмет Йорданка Фандъкова, която според организаторите на протеста, отказва среща с тях. Жителите на квартала са недоволни от липсата на спазването на общия устройствен план, от липсата на зеленина. Те настояват за експертиза от главния ахритект на столицата архитект Здравков за плътността на застрояване в квартала. Живеещите в „Ванастирски ливади“ посочват сред причините за недоволството им и това, че в квартала няма детска градина и училище.", "date": "2017.10.22", "title": "Недоволство! Жителите на столичния квартал „Манастирски ливади“ излязоха на протест"}
{"url": "http://pik.bg/%D0%B0%D1%80%D0%B5%D1%81%D1%82-%D1%81%D0%B3%D0%B0%D1%89%D0%B8%D1%85%D0%B0-%D0%BD%D0%B0%D1%80%D0%BA%D0%BE%D0%B4%D0%B8%D0%BB%D1%8A%D1%80-%D0%B2-%D0%BC%D0%B5%D0%B7%D0%B4%D1%80%D0%B0-news699233.html", "text": "Полицията в Мездра е заловила мъж, пренасящ наркотици, съобщава Конкурент. Според информацията, при специализирана акция, която се е провела вчера, служители на районното в Мездра са задържали и обискирали 37-годишния Г.Х. У него са намерени 6 пакета с неизвестно вещество с общо тегло над 5 грама. Дилърът сам признал, че в пликовете има кокаин, но отказал да даде каквито и да било други подробности на униформените. Самият той не е бил под влиянието на медикаменти. Иззетото наркотично вещество е предадено за анализ, който е потвърдил, че това е именно кокаин. Дилърът е задържан за 24 часа, а по случая е образувано бързо производство.", "date": "2017.10.22", "title": "Арест! Сгащиха наркодилър в Мездра"}
{"url": "http://pik.bg/%D0%B2-%D1%81%D0%B0%D1%89-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BC%D1%8A%D0%B6-%D0%BF%D0%BE-%D0%BF%D0%BE%D0%B4%D0%BE%D0%B7%D1%80%D0%B5%D0%BD%D0%B8%D0%B5-%D1%87%D0%B5-%D0%B5-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D0%BB-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%B5%D0%BD-%D0%B0%D0%BA%D1%82-%D0%B2-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8-%D1%86%D0%B5%D0%BD%D1%82%D1%8A%D1%80-news699223.html", "text": "В американския град Маями сътрудници на контратерористичното подразделение на Федералното бюро за разследване (ФБР) са задържали мъж по подозрения за връзки с „Ислямска държава“ и подготовка на терористичен акт в търговски център, съобщава Miami Herald, като се позовава на свои източници от местните власти. Посочва се, че арестуваният Висенте Солано сам е подготвял терористичен акт. По данни на полицията Солано е записал и специално видео, в което изказва подкрепата си за „Ислямска държава“. Полицията няма преки доказателства, че Солано е действал по указания на терористичаната гщрупировка. Федералният съд в Маями трябва да разгледа делото на Солано утре.", "date": "2017.10.22", "title": "В САЩ задържаха мъж по подозрение, че е подготвял терористичен акт в търговски център"}
{"url": "http://pik.bg/%D0%B5%D0%B4%D0%B8%D0%BD-%D0%B7%D0%B0%D0%B3%D0%B8%D0%BD%D0%B0%D0%BB-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D1%85%D1%8E%D1%81%D1%82%D1%8A%D0%BD-news699235.html", "text": "Един човек е загинал при стрелба в американския град Хюстън, щата Тексас, съобщава ABC. Според информацията, съобщението за стрелба в района на парк Форум е постъпило в полицията около 05:00 часа българско време днес. Органите на реда изясняват обстоятелствата около случилото се.", "date": "2017.10.22", "title": "Един загинал при стрелба в Хюстън"}
{"url": "http://pik.bg/%D0%BD%D0%BE%D0%BD%D0%B0-%D0%B9%D0%BE%D1%82%D0%BE%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D0%BF%D1%80%D0%B5%D0%B4-%D0%BA%D0%BE%D0%B3%D0%BE-%D1%81%D0%B5-%D0%BF%D1%80%D0%B5%D0%BA%D0%BB%D0%B0%D0%BD%D1%8F-%D0%B2-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-news699226.html", "text": "Актрисата, певица и депутат Нона Йотова разкри пред кого се прекланя в политиката. „Истински се възхищавам и се прекланям пред Елена Йончева – каза в сутрешния блок на Би Ти Ви Йотова. - Ако става дума за журналистика, това, което прави тя, е най-чистият й вид. Ходила е в най-ужасяващите точки на света, взимала е интервюта от такива чудовища. Сега като я гледам, дори в битките, които тя води в момента, възхищавам й се на това самообладание”. Актрисата говори и за това как е влязла в политиката. „Бях избрана, което за мен бе едно от най-големите признания, които съм получавала в живота си – каза Нона Йотова. – Бе абсолютно изненадващо. Анна Заркова се обади на мъжа ми и каза, че от младежката организация в 24-ти район искат да ме номинират за депутат. Аз първо казах „Не”, но мина известно време, през което успях да помисля. Имам кумир - Мелина Меркури. Тази актриса и певица в един момент става борец против фашизма, става депутат, министър на културата. И си казах: Защо не”. Нона Йотова е категорична, че голямата й любов е театъра. „Театърът е моята голяма любов и моята църква“, заяви тя. Според Нона Йотова ,премиерът Бойко Борисов не е за този пост.  „Премиер на една страна трябва да е човек, който е много голям професионалист, който много разбира от работата си”, аргументира се тя. „Имах много щастливо детство и именно затова много ми липсва – разкрива още нона Йотова. - Бях изключително обичано от мама и татко дете, много глезено. Никога не са ми казвали те какво да правя. Винаги аз съм избирала това, с  което ще се занимавам. Но колкото и да бях глезено дете, от 17-годишна тръгнах сама да се оправям и никога не съм имала проблеми, да скимтя и да се оплаквам”. Актрисата признава, че все още преживява загубата на майка си, с която са били изключително близки. „Почина в ръцете ми, двете бяхме сами – разкрива Нона Йотова. - Вече не си същият човек. Няма нещо, което може да запълни тази липса”. Любовта между нея и Богомил Бонев се е случила от пръв поглед. Двамата са заедно 11 години, преди да сключат брак. „Веднъж вкъщи се прибра с един пръстен. Ние се скрихме от всичките си близки, за което ни бяха много сърдити”, отбеляза тя.", "date": "2017.10.22", "title": "Нона Йотова разкри пред кого се прекланя в политиката"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%82%D1%80%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BB%D0%B5%D0%BA%D0%BE%D0%BC%D0%BE%D1%82%D0%BE%D1%80%D0%B5%D0%BD-%D1%81%D0%B0%D0%BC%D0%BE%D0%BB%D0%B5%D1%82-%D0%BF%D0%B0%D0%B4%D0%BD%D0%B0-%D0%B2-%D0%BA%D0%B0%D0%BD%D0%B0%D0%B4%D0%B0-news699220.html", "text": "Трима души са ранени, като двама от тях са със сериозни травми, след като лекомоторен самолет падна в канадската провинция Квебек, съобщи CTV News. Според информацията, самолетът се е приземил върху дърво на територията на частен имот в Сен Лазар, предградие на Монреал. Посочва се, че на борда на самолета е имало трима души. Третият пътник е получил леки наранявания. Полицията на Квебек е започнала разследване на обстоятелствата около инцидента.", "date": "2017.10.22", "title": "Инцидент! Трима ранени, след като лекомоторен самолет падна в Канада"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BB%D0%BE%D1%88%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D1%81%D1%82%D1%83%D0%B4%D1%8A%D1%82-%D0%BD%D0%B8-%D0%B2%D1%80%D1%8A%D1%85%D0%BB%D0%B8%D1%82%D0%B0-%D1%81%D0%BD%D1%8F%D0%B3-%D0%B7%D0%B0%D1%82%D1%80%D1%83%D0%BF%D0%B2%D0%B0-%D1%86%D1%8F%D0%BB%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F---%D0%B5%D1%82%D0%BE-%D1%8F-%D0%BF%D1%8A%D0%BB-news699243.html", "text": "В първите дни на ноември ще се задържи топло време. Ще има разкъсана облачност, в планините ще грее слънце, но в равнините ще има мъгла, която ще задържа температурите по-ниски. Дългосрочната ни прогноза за ноември е за температури, които ще се движат между 4 и 9 градуса, а във високите полета между 2 и 6 градуса. Месечните количества валежи ще се движат около нормата, като за страната ,тя е 35-75 литра на квадратен метър, в планините 75 -105 литра на квадратен метър. Най-ниските температури през месец ноември ще са между минус 8 и минус 3 градуса, а максималните температури ще са между 14 и 21 градуса. Очаква се динамика на атмосферните процеси. Ще има условия за превалявания. Но времето като цяло ще се задържи топло. Слабо понижение на температурите в края на първото десетдневие на ноември. В началото на второто десетдневие на месеца ще има превалявания от дъжд, това ще донесе понижение на температурите, но със спирането на валежите и температурите ще тръгнат нагоре около 14 ноември. Мъгливо време в равнините и слънчево в планините. Около 19-20 ноември ще започне заоблачаване, което ще донесе дъжд, температурите ще се понижат. През третото десетдневие на ноември температурите ще останат ниски. Ще вали дъжд, а в Северна България и по високите полета на Западна България ще има сняг. На места ще има временно спиране на снеговалежа. Около 28-30 ноември в цялата страна ще завали сняг и температурите ще продължат да падат.", "date": "2017.10.22", "title": "ЕКСКЛУЗИВНО В ПИК! Лоша прогноза! Студът ни връхлита, сняг затрупва цяла България - ето я пълната прогноза за ноември"}
{"url": "http://pik.bg/25-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D0%B8%D0%B7%D0%B3%D1%83%D0%B1%D0%B8-%D0%BA%D0%BE%D0%BD%D1%82%D1%80%D0%BE%D0%BB-%D0%BD%D0%B0%D0%B4-%D0%BC%D0%B5%D1%80%D1%86%D0%B5%D0%B4%D0%B5%D1%81%D0%B0-%D1%81%D0%B8-%D0%B8-%D1%81%D0%B5-%D0%B7%D0%B0%D0%B1%D0%B8-%D0%B2-%D0%B4%D1%8A%D1%80%D0%B2%D0%BE-news699240.html", "text": "25-годишен мъж от село Острово пострада при катастрофа по пътя между селата Дянково и Побит камък. Това съобщиха от ОДМВР - Разград. Инцидентът станал около 23,00 часа на 21 октомври. При управление на лек автомобил \"Мерцедес\", А.А. изгубил контрол над превозното средство, излязъл от пътя и се блъснал в дърво. Пострадалият е настанен в Разградската болница с фрактури на ребра и крак. По случая е образувано досъдебно производство по чл.343, ал.1 Б от НК.", "date": "2017.10.22", "title": "25-годишен мъж изгуби контрол над мерцедеса си и се заби в дърво "}
{"url": "http://pik.bg/%D0%BE%D1%82-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8%D1%8F-%D1%81%D0%B8%D0%BD%D0%B4%D0%B8%D0%BA%D0%B0%D1%82-%D1%81%D0%B5-%D0%B7%D0%B0%D0%BA%D0%B0%D0%BD%D0%B8%D1%85%D0%B0-%D0%B0%D0%BA%D0%BE-%D0%B8%D1%81%D0%BA%D0%B0%D0%BD%D0%B8%D1%8F%D1%82%D0%B0-%D0%BD%D0%B8-%D0%BD%D0%B5-%D0%B1%D1%8A%D0%B4%D0%B0%D1%82-%D0%B8%D0%B7%D0%BF%D1%8A%D0%BB%D0%BD%D0%B5%D0%BD%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D1%89%D0%B5-%D0%B8%D0%BC%D0%B0-%D0%B8--news699256.html", "text": "Ако исканията ни не бъдат изпълнени, ще продължим с протестите си и по време на Българското председателство на Съвета на Европейския съюз. Това заяви пред Фокус Валентин Попов, председател на Синдикалната федерация на служителите в МВР. Полицаите излязоха днес на национален протест. Исканията им са няколко, като основното е повишаване на доходите им поне с 15%. След като станаха ясни предварителните сметки в бюджета, повишаването на доходите на полицията вероятно ще е с около 5-6%, което ще струва на хазната около 55 - 60 милиона лева. „Днешният протест е част от програмата за протестни действия, която ние оповестихме още в началото на юли . заяви Валентин Попов. - Ако исканията ни не бъдат изпълнени, ще продължим с протестите и по време на българското председателство на Съвета на ЕС“. Председателят на СФСМВР поясни, че на днешния протест очаква да дойдат всички, които не са ангажирани служебно. „Никога не правим предварително прогнози колко колеги и приятели ще се включат в наши протести. Истината е, че разчитаме на почти всички, които не са ангажирани служебно да дойдат“, каза Валентин Попов. Той подчерта, че неглижирането на исканията и оставането на заден план на проблеми, свързани с МВР и заплащането на служителите, минава всякакви граници. „Време е да се сложи край“, категоричен бе той.", "date": "2017.10.22", "title": "От полицейския синдикат се заканиха: Ако исканията ни не бъдат изпълнени, протести ще има и по време на председателството ни на Съвета на ЕС"}
{"url": "http://pik.bg/%D1%87%D1%83%D0%B4%D0%BE-%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%BE%D0%B2-%D0%BC%D0%B5%D1%82%D0%BE%D0%B4-%D0%B7%D0%B0-%D0%BF%D0%BE-%D0%B4%D1%8A%D0%BB%D1%8A%D0%B3-%D0%B6%D0%B8%D0%B2%D0%BE%D1%82-news698887.html", "text": "Peвoлюциoннo oтĸpитиe нa гpyпa aмepиĸaнcĸи yчeни дoĸaзa вpъзĸa мeждy гeнeтичнoтo caмopeгyлиpaнe нa пpoдължитeлнocттa нa живoтa и oгpaничeния пpиeм нa ĸaлopии, пише дело.бг. Дaннитe oт eĸcпepимeнтa им ca пoмecтeни в Nаturе Соmmunісаtіоnѕ, ĸaĸтo и нa caйтa нa yнивepcитeтa Teмпъл. C нaпpeдвaнe нa възpacттa тeмпoтo нa eпигeнeтичнитe измeнeния имa вce пo-пpяĸa cвъpзaнocт c пpoдължитeлнocттa нa живoтa пpи вceĸи индивид. C дpyги дyми, ĸoлĸoтo пo-дългo живee пpeдcтaвитeл нa eдин или дpyг вид, тoлĸoвa пo-бaвни y нeгo ca пoдoбни измeнeния. Cpeд пpимaтитe y чoвeĸa ca нaй-бaвни eпигeнeтичнитe измeнeния. Te ce нaтpyпвaт пo-бaвнo пpи мaймyнитe, в cpaвнeниe c гpизaчитe. Koнcтaтиpaнo билo oщe, чe oгpaничeният пpиeм нa виcoĸoĸaлopичнa xpaнa или глaдът зaбaвят eпигeнeтичнитe измeнeния, a тoвa вoди дo пo-дълъг живoт. Зaĸлючeниятa ca нaпpaвeни cлeд дeтaйлнo изcлeдвaнe нa вapиaции в пpoфилa нa ДHK-мeтилиpaнe пpи мaймyни, мишĸи и xopa нa paзличнa възpacт. Eпигeнeтичнитe измeнeния пpeдпoлaгaт измeнeния нa ДHK, ĸoитo нe зacягaт нyĸлeoтиднaтa пocлeдoвaтeлнocт. Изcлeдoвaтeлитe oт yнивepcитeтa Teмпъл във Филaдeлфия ycтaнoвиxa, чe мeтилиpaнeтo нa ДHK e cpeд нaй-paзпpocтpaнeнитe измeнeния, ĸoeтo ce yвeличaвa c възpacттa.", "date": "2017.10.22", "title": "ЧУДО! Откриха нов метод за по-дълъг живот"}
{"url": "http://pik.bg/%D0%B0%D0%B4%D0%B2%D0%BE%D0%BA%D0%B0%D1%82%D1%8A%D1%82-%D0%BD%D0%B0-%D0%B0%D0%BA%D1%83%D1%88%D0%B5%D1%80%D0%BA%D0%B0%D1%82%D0%B0-%D0%B0%D0%BB%D0%B1%D0%B5%D0%BD%D0%B0-%D0%B3%D0%B0%D0%B3%D0%BE%D0%B2%D0%B0-%D0%B8%D0%B7%D1%80%D0%B8%D0%B3%D0%BD%D0%B0-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D1%81%D1%82%D0%BE%D1%8F%D0%BD%D0%BE%D0%B2-%D0%B5-%D1%81%D1%8A%D1%81-%D1%81%D0%B5%D0%B4%D0%B5%D0%BC-%D0%B2%D0%B8%D1%81%D1%8F%D1%89%D0%B8-%D0%B4%D0%B5%D0%BB%D0%B0-%D0%B8-%D0%BC-news699229.html", "text": "Иван Петров, адвокат на акушерката Албена Гагова, която бе нападната от Владимир Стоянов заради плацентата на новороденото му, заяви в сутрешния блок на Би Ти Ви, че Стоянов има седем висящи дела и мястото му е в ареста. Повод за изказването му бе поредното задържане на Стоянов. Този път заради незаконно притежание на оръжие. Адвокат Петров каза, че д-р Гагова вече физически е добре, но продължава да се бори с психическата травма и ходи на работа със страх. Той потвърди, че тя има 4 ограничителни мерки от районния съд срещу Стоянов - той има забрана да я доближава, да ходи в Шейново, да ходи в района, където тя живее и да контактува с нея. Във връзка с делото Петров отбеляза, че Владимир Стоянов не само оспорва това, че я е нападнал, но твърди, че въобще не е бил в болницата, детето не било негово и дори не познавал майката. „Основното, с което не сме съгласни е характерът на телесната повреда – разясни адвокат Иван Петров. - Според една експертиза, направена три дни след случило се, тя е лека. Но тя е била в безсъзнание, което значи средна телесна повреда”. По делото е поискано да бъдат разпитани още двама души. Единият от тях е директорът на болницата д-р Румен Велев, който е бил вече разпитван, както и е поискана разпечатка от разговорите му със Стоянов по телефона. „Разликата във вида на телесната повреда е, че при лека наказанието е 1 до 5 години, а при средна от 3 до 10 години“, уточни адвокат Петров. Той разясни, че ако д-р Гагова не беше медицинско лице, Стоянов е щял да се размине по същия начин като шведа Сундберг, който ритна камериерка в Слънчев бряг.  Адвокат Петров допълни, че Стоянов дори твърди, че Гагова не е въобще медицинско лице. Според него, при добра организация на съда до началото на следващата година делото трябва да бъде финализирано.", "date": "2017.10.22", "title": "Адвокатът на акушерката Албена Гагова изригна: Владимир Стоянов е със седем висящи дела и мястото му е в ареста"}
{"url": "http://pik.bg/%D0%BE%D1%87%D0%B5%D0%B2%D0%B8%D0%B4%D1%86%D0%B8-%D0%B7%D0%B0%D1%81%D0%BD%D0%B5%D1%85%D0%B0-%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%BF%D1%80%D0%B8%D0%B7%D0%B5%D0%BC%D1%8F%D0%B2%D0%B0%D0%BD%D0%B5-%D0%BD%D0%B0-%D0%BF%D1%8A%D1%82%D0%BD%D0%B8%D1%87%D0%B5%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D0%B2%D0%B8%D0%B4%D0%B5%D0%BE-news699236.html", "text": "Очевидци заснеха шокиращи кадри от сложното приземяване на пътнически самолет на летището в британския Бристол, съобщава \"Сън\". На записа се вижда как заради силния вятър машината се люшка във въздуха. В един момент самолетът едва не допира с крила земята, но в крайна сметка пилотът успява да овладее самолета и го приземява благополучно.", "date": "2017.10.22", "title": "Очевидци заснеха шокиращо приземяване на пътнически самолет (ВИДЕО)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%80%D0%B5%D1%81%D1%82%D0%BE%D1%80%D0%B0%D0%BD%D1%82%D0%B8%D1%82%D0%B5-%D0%BD%D0%B0-%D1%88%D0%B5%D1%84-%D0%BF%D0%B5%D1%82%D1%80%D0%BE%D0%B2---%D0%BF%D0%BE%D0%B4-%D0%B7%D0%B0%D0%BF%D0%BE%D1%80-%D0%B1%D0%B0%D0%BD%D0%BA%D0%B8-%D0%B1%D0%BB%D0%BE%D0%BA%D0%B8%D1%80%D0%B0%D0%BB%D0%B8-%D0%B8%D0%BC%D1%83%D1%89%D0%B5%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B3-news699082.html", "text": "Шеф Петров се самообяви за най-успешния сред всички съквартиранти в тазгодишния „ВИП Брадър“. Оказва се обаче, че славните времена за него отдавна са отминали и само за няколко месеца два от ресторантите му са били поставени под банков запор. Бизнесът на най-арогантния и безпардонен участник в историята на шоуто е обгърнат от мистериозни схеми. Фирмите, които стоят зад ресторантите му, са регистрирани на името на жена му и близки хора от семейното им обкръжение. През 2014-а тя и още 4-ма съдружници учредяват дружеството „Сикрет спот“, което се развихря по-късно като заведението на шеф Петров на Св. Влас. Очевидно богатите собственици на яхти не са оценили гениалността на гурме кулинаря, защото след година имуществото на фирмата е запорирано по искане на една от банките, а курортният ресторант успява да оцелее само един летен сезон. От тази година същото място е собственост на конкурента на шеф Петров – Андре Токев. След провала край морето „великият везир“, както шеговито съквартирантите наричат кулинаря, се пробвал да пробие в Банско. Изисканото му заведение в зимния курорт обаче също попаднало под запрещение само няколко месеца след грандиозното откриване. Упоритият шеф Петров дори след това не се отказал и създал нова фирма, която де факто стояла зад прословутия му ресторант на Жълтите павета в столицата. Засега заведението било без запор и кредиторите нямали финансови претенции към шефа, но нека бъдем оптимисти – фирмата е едва на няколко месеца, коментират враговете на топкулинаря. Негови бивши съратници разкриват и други съмнителни факти от на пръв поглед впечатляващата му биография. Неколкократно в ефира на шоуто Петров натъртва, че е бил главен готвач в прочутия из цял свят първокласен ресторант „Кастийо де Хавиер“ в Таррагона. Между разказите на собственика на класното заведение и тези на родния готвач обаче има сериозни разминавания. „Ресторантът съществува от 1989 г. и за целия период аз съм единственият главен готвач тук“, казва шефът Хавиер Рикари. Той допълва, че си спомня ясно Боби Петров, който навремето бил при него като обикновен чирак и се занимавал с почистването на помещенията. Най-сложното нещо, което някога му възложили, било да обезкости няколко килограма риба.", "date": "2017.10.22", "title": "САМО В ПИК И \"РЕТРО\"! Ресторантите на шеф Петров - под запор! Банки блокирали имуществото на готвача, биографията му фалшива"}
{"url": "http://pik.bg/%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%BE%D1%81%D0%B5%D0%BC-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D0%BD%D0%B8-%D0%B2-%D0%BA%D0%B0%D1%80%D0%B0%D1%87%D0%B8-news699241.html", "text": "Пакистанските сили за сигурност са ликвидирали осем терористи, членуващи в група, опитала да извърши покушение срещу опозиционни лидери, предава Франс Прес, позовавайки се на информация от местните власти, цитирани от Фокус. Пакистанските органи на реда са провели операция в квартал на столицата Карачи, след като са получили разузнавателна информация, че там има терористи,  обяви говорител на полицейските власти в провинция Синд. „След интензивна престрелка, пет терористи са загинали на място, докато други трима, които са били заловени, са починали от раните си в болница“, допълва полицейският служител.", "date": "2017.10.22", "title": "Операция! Осем терористи ликвидирани в Карачи"}
{"url": "http://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%BF%D0%BE%D0%B4%D0%BD%D0%BE%D0%B2%D0%B8-%D1%81%D1%82%D1%80%D0%BE%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B4%D0%B2%D0%B0-%D1%8F%D0%B4%D1%80%D0%B5%D0%BD%D0%B8-%D1%80%D0%B5%D0%B0%D0%BA%D1%82%D0%BE%D1%80%D0%B0-%D0%BD%D0%B0-%D0%B0%D0%B5%D1%86-%E2%80%9E%D0%BA%D0%BE%D1%80%D0%B8%E2%80%9C-news699239.html", "text": "Правителството на Южна Корея е възобновило строителството на ядрените реактори „Шин-Кори-5“ и „Шин-Кори-6“ на АЕЦ „Кори“, съобщава агенция Ренхап. „Правителството реши незабавно да възобнови строеж на двата ядрени реактора, след като станаха ясни резултатите от общественото обсъждане по въпроса“, се посочва в правителственото съобщение. Отбелязва се, че в обсъждането, продължило три месеца, са се включили граждани на страната, експерти, които са защиатвали както продължаването на строителството, така и спирането на строежа на двата реактора. Според решението, строителните работи на реакторите „Шин-Кори-5“ и „Шин-Кори-6“, които по-рано бяха преустановени, трябва да бъдат завършени, а реакторите – пуснати в експлоатация.", "date": "2017.10.22", "title": "Правителството на Южна Корея поднови строителството на два ядрени реактора на АЕЦ „Кори“"}
{"url": "http://pik.bg/%D0%BF%D0%BE-%D1%81%D1%82%D1%80%D0%B0%D1%88%D0%BD%D0%BE-%D0%B8-%D0%BE%D1%82-%D0%B0%D1%82%D0%BE%D0%BC%D0%BD%D0%B0-%D0%B1%D0%BE%D0%BC%D0%B1%D0%B0-%D0%BF%D1%83%D1%82%D0%B8%D0%BD-%D0%BD%D0%B0%D0%B7%D0%BE%D0%B2%D0%B0-%D0%BD%D0%B0%D0%B9-%D0%B6%D0%B5%D1%81%D1%82%D0%BE%D0%BA%D0%B0%D1%82%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B7%D0%B0-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%B2%D0%B8%D0%B4%D0%B5%D0%BE-news699261.html", "text": "Президентът на Русия Владимир Путин назова кое ще донесе на човечеството беда, по-страшна и от атомната бомба. Според държавния глава това са възможностите, които крие в себе си генетичното програмиране. Говорейки за силата на прогреса, в това число и на генетиката, Путин подчерта, че никога не бива да се забравя за етичната страна на всяка наука. Президентът направи своя коментар пред Световния фестивал на младежта и студентите, който се провежда в Сочи. Путин помоли присъстващите да помнят, че изобретенията трябва да бъдат полезни за човека, да му помагат и укрепват, а не да носят разруха. \"Можем да си представим, че човек може да създаде човек със зададени характеристики. Това може да бъде гениален математик, гениален музикант, но може да бъде и военен - човек, който ще воюва без страх и без чувство на състрадание и съжаление, без усещане за болка. Това, което казвам, може да бъде по-страшно и от ядрена бомба\", сподели Путин вижданията си за бъдещето. Президентът подчерта, че човечеството встъпва в \"много сложен и отговорен период на развитието си и съществуването си\". Ето защо Путин призова всички да помнят това и, внедрявайки новите технологии, да ги използват внимателно и ефективно. Като пример той даде новите средства за придвижване, които тероретично позволяват да се прелети огромната територия на Русия за 20 минути. \"Космическият туризъм е развит - 20 милиона струва да полетиш в космоса. Може ли някой от тук присъстващите да си го позволи? Малко вероятно е, но ние трябва да се борим това да може да се внедри в по-широка практика\", отбеляза Путин, цитиран от \"Блокнот.ру\". Фестивалът на младежта и студентите се провежда от 15 до 22 октомври в Сочи. На него се събраха над 30 хиляди души от цял свят.", "date": "2017.10.22", "title": "\"По-страшно и от атомна бомба\"! Путин назова най-жестоката прогноза за бъдещето (ВИДЕО)"}
{"url": "http://pik.bg/%D0%BA%D1%8A%D1%80%D0%B2%D0%B0%D0%B2-%D0%B5%D0%BA%D1%88%D1%8A%D0%BD-%D0%B4%D0%B2%D0%B0-%D1%82%D1%80%D1%83%D0%BF%D0%B0-%D1%81%D0%BB%D0%B5%D0%B4-%D1%81%D0%B1%D0%B8%D0%B2%D0%B0%D0%BD%D0%B5-%D0%B2-%D1%81%D0%B5%D0%BB%D1%81%D0%BA%D0%B0-%D0%BA%D1%80%D1%8A%D1%87%D0%BC%D0%B0-news699270.html", "text": "Бой в заведение в старозагорското село Паничерево е прикючил със смъртта на баща и син, собщава БГНЕС. До трагедията се стигнало, след като започнал бой между намиращи се в заведението две групи от Нова Загора и Николаево. Мелето, което е започнало в заведението, се пренесло и навън. Все още не е изяснен броят на ранените. По неофициални данни те са най-малко двама, като са били откарани в болница в Казанлък, откъдето се по-късно са освободени. Полицията разследва случая.", "date": "2017.10.22", "title": "КЪРВАВ ЕКШЪН! Два трупа след сбиване в селска кръчма! "}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-15-%D1%83%D0%B1%D0%B8%D1%82%D0%B8-%D0%B8-%D1%87%D0%B5%D1%82%D0%B8%D1%80%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D1%81%D0%BB%D0%B5%D0%B4-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B0-%D0%B0%D1%82%D0%B0%D0%BA%D0%B0-%D0%B2-%D0%BA%D0%B0%D0%B1%D1%83%D0%BB-news699188.html", "text": "Най-малко 15 военни кадети са убити при терористична атака в Кабул вчера, предава BBC, цитирани от Фокус. Информацията е потвърдена от говорител правителството, който е съобщил, че още поне четирима души са откарани в болница. Атаката е станала на входа на военната академия в града, като човек, носещ колан с експлозиви се е приближил към сградата, след което се е взривил. По този начин общият брой на загиналите в Афганистан през последната седмица достигна 200 души. Отговорност за нападението са поели талибаните. Това е втора такава атака в рамките на 24 часа, след като петък 56 души бяха убити при нападение в шиитски храм, организирана от „Ислямска държава“.", "date": "2017.10.22", "title": "Трагедия! 15 убити и четирима ранени след терористична атака в Кабул"}
{"url": "http://pik.bg/%D1%81%D1%82%D0%B8%D1%85%D0%B8%D1%8F-%D1%82%D1%80%D0%BE%D0%BF%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%B1%D1%83%D1%80%D1%8F-%E2%80%9E%D0%B1%D1%80%D0%B0%D0%B9%D1%8A%D0%BD%E2%80%9C-%D0%B4%D0%BE%D1%81%D1%82%D0%B8%D0%B3%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news699189.html", "text": "Тропическата буря „Брайън“ премина през Ирландия и достигна бреговете на Великобритания, съобщава Evening Standard, цитирани от Фокус. Ветрове, достигащи до 80 километра в час, принудиха отменянето на полети а градския транспорт в засегнатите части на страната се движи с намалено работно време и маршрути заради опасност от падане на дървета върху релси и пътища. Бурята нанесе минимални щети в Ирландия, напомнят от изданието. В Англия вчера в сила бе жълт код за силни ветрове, но днес се очаква бурята да отслабне като не се очаква да има отменени полети. На много места в страната имаше наводнения, като само две от тях сериозни и изискващи незабавни действия.", "date": "2017.10.22", "title": "Стихия! Тропическата буря „Брайън“ достигна Великобритания"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%BC%D0%B0%D0%B9%D0%BA%D0%B0-%D0%B1%D0%B8%D0%B5-%D0%B8-%D0%B3%D0%BE%D1%80%D0%B8-%D1%81-%D1%86%D0%B8%D0%B3%D0%B0%D1%80%D0%B8-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%BE%D1%82%D0%BE-%D1%81%D0%B8-%D0%B4%D0%B5%D1%82%D0%B5-%D0%BD%D0%BE%D0%B2%D0%B8%D1%8F%D1%82-%D0%B9-%D0%BC%D1%8A%D0%B6-%D0%BF%D0%BE%D0%BB%D0%B8%D1%86%D0%B0%D0%B9-%D0%B3%D0%BE-%D0%B7%D0%B0%D0%BF%D0%BB%D0%B0%D1%88%D0%B2%D0%B0-%D1%81--news699190.html", "text": "9-годишно момченце от 4 месеца е жертва на собствената си майка. Това съобщиха за \"Флагман\" хора, близки до семейството от Стара Загора. Малкият Патрик е бил малтретиран от майка си Танка Христова. Детето е било бито, горено с цигари, а приятелят на майка му, който е полицай, дори си позволил да го заплашва с пистолет, твърдят хора, запознати със случая. Сагата продължавал вече четвърти месец, а институциите бездействали. След почти всяко злодеяние малкият Патрик е бил разпитван от органите на реда – полиция, Агенция за закрила на детето и други. Отникъде обаче не се наемат да окажат съдействие на изпадналия в безизходица второкласник, защото както той самият твърди: „Никой не иска да ми помогне, защото вярват на мама!”. „Майката е алкохоличка и тормозеше детето още преди връзката си с полицая. Сега обаче явно са се намерили сродни души и заедно издевателстват над Патрик”, разкрива част от пъзела Марияна Петкова – жената, която от месеци се опитва да помогне на детето. Детето настоява, че не иска повече да живее с майка си, която го бие. Иска за него да се грижи биологичният му баща Христо (на снимката) „Не искам повече при мама! Хвана ме за ръцете и започна да ме стиска. Щеше да ми скъса кожата, едва успях да се измъкна”, проплаква 9-годишният Патрик, докато баща му се опитва да го успокои. Във Фейсбук дори е създадена група в помощ на детето. Хората призовават Патрик да бъде взето от майка си и за него да грижи баща му, каквото е и желанието на малчугана. Оставяме на читателите сами да преценят какъв извод да си направят от красноречивите кадри, заснети на живо от Марияна Петкова, на които се вижда отчаянието на детето. Призоваваме отговорните институции, в лицето на Агенция за закрила на детето, да извършат незабавна проверка по случая, за да се установи както истинността на твърденията, които вече са в цялото интернет пространство, така и физичното и психично състояние на малкия Патрик, ако все пак той е бил подлаган на системен тормоз.", "date": "2017.10.22", "title": "БРУТАЛНО! Майка бие и гори с цигари собственото си дете, новият й мъж полицай го заплашва с пистолет"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%82%D0%BE%D0%B2%D0%B0%D1%80%D0%B5%D0%BD-%D0%B2%D0%BB%D0%B0%D0%BA-%D0%B4%D0%B5%D1%80%D0%B0%D0%B9%D0%BB%D0%B8%D1%80%D0%B0-%D0%B8-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D1%81%D0%B3%D1%80%D0%B0%D0%B4%D0%B8-%D0%B2-%D1%82%D0%B5%D0%BD%D0%B5%D1%81%D0%B8-news699210.html", "text": "Товарен влак е дерайлирал в Ноквсил, щата Тенеси, Съединени щати, след което се е врязал в две сгради, съобщава РИА Новости, като се позовава на съобщение на местната полиция в „Туитър“. „Товарна композиция с 50 вагона е излязла от релси, Повредени са две сгради в района на инцидента. Полицията оценява потенциалния риск. Избягвайте района на случилото се“, се казва в съобщение на полицейския департамент на Ноксвил в „Туитър“ На мястото на инцидента работят противопожарни екипи. Не се съобщават причините за това, как се е стигнало до аварийната ситуация, както и какъв е бил товарът във вагоните на композицията.", "date": "2017.10.22", "title": "Инцидент! Товарен влак дерайлира и се вряза в сгради в Тенеси"}
{"url": "http://pik.bg/%D1%80%D0%B0%D0%B7%D1%87%D0%B8%D1%81%D1%82%D0%B2%D0%B0%D0%BD%D0%B5-%D0%BD%D0%B0-%D1%81%D0%BC%D0%B5%D1%82%D0%BA%D0%B8-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0-%D0%BD%D0%B0-%D0%B1%D0%B0%D1%81%D0%BA%D0%B5%D1%82%D0%B1%D0%BE%D0%BB%D0%BD%D0%B0-%D0%BF%D0%BB%D0%BE%D1%89%D0%B0%D0%B4%D0%BA%D0%B0-%D0%B2-%D1%81%D0%B0%D1%89-news699192.html", "text": "Неизвестни са предизвикали стрелба на баскетболна площадка в Честър, щата Пенсилвания, Съединени щати, съобщава CBS News. Според инфоирмацията, в резултат на атаката са пострадали четирима. Нападателите са успели да избягат и да се скрият. Подборности не се съобщават. Полицията е започнала разследване на случилото се. Основната версия, по която се работи е, че става дума за разчистване на сметки.", "date": "2017.10.22", "title": "Разчистване на сметки! Четирима пострадали при стрелба на баскетболна площадка в САЩ"}
{"url": "http://pik.bg/%D0%BD%D0%B5%D0%B4%D0%BE%D0%B2%D0%BE%D0%BB%D1%81%D1%82%D0%B2%D0%BE-%D0%BF%D0%BE%D0%BB%D0%B8%D1%86%D0%B0%D0%B8%D1%82%D0%B5-%D0%BE%D1%82%D0%BD%D0%BE%D0%B2%D0%BE-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-news699195.html", "text": "Днес ще се проведе на Синдикална федерация на служителите в МВР /СФСМВР/, под надслов „За достойно заплащане“. откъдето ще тръгне шествие, чиято първа спирка е Министерство на финансите и ще стигне до пл. „Народно събрание“. Именно пред Народното събрание на Република България в ще започне и протестният митинг на СФСМВР, съобщава БГНЕС. Колегите на протестиращите служители, които ще са на работа на 21 и на 22 октомври 2017 г., Националният протест е , стартирали на 5 юли 2017 г., а основните искания на СФСМВР са за на работещите във ведомството, с минимум 15 %, обвързване на основното възнаграждение със социалноизмерим показател и изготвянето на нов закон с участието на синдикалните организации. поредният национален протест В 12,30 часа протестиращите служители ще се срещнат в градинката пред МВР, 13,00 часа ще покажат своята подкрепа и солидарност, слагайки значки на униформите си. поредният от серията протести увеличение на основните възнаграждения", "date": "2017.10.22", "title": "НЕДОВОЛСТВО! Полицаите отново излизат на протест"}
{"url": "http://pik.bg/%D0%B2%D0%BE%D1%82-%D0%B2-%D0%BA%D0%BE%D1%81%D0%BE%D0%B2%D0%BE-%D0%B4%D0%BD%D0%B5%D1%81-%D1%81%D0%B5-%D0%BF%D1%80%D0%BE%D0%B2%D0%B5%D0%B6%D0%B4%D0%B0%D1%82-%D0%BC%D0%B5%D1%81%D1%82%D0%BD%D0%B8-%D0%B8%D0%B7%D0%B1%D0%BE%D1%80%D0%B8-news699193.html", "text": "Местни избори се провеждат днес в Косово, съобщава Фокус. Право на глас имат 1,890 млн. души, които избират измежду 204 кандидата за кметове в 38 общини. Гласуването започна в 07:00 часа местно време и приключва в 19:00 часа (08:00 – 20:00 българско време). За произшествия или опити за измами ще следят не само местните медии но и представители на Европейския съюз и няколко от чуждите дипломатически представителства в страната.", "date": "2017.10.22", "title": "Вот! В Косово днес се провеждат местни избори"}
{"url": "http://pik.bg/%D0%BF%D0%BE%D0%B6%D0%B0%D1%80-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%B1%D1%83%D1%80%D0%B3%D0%B0%D1%81-%D0%BD%D0%B0%D0%BB%D0%BE%D0%B6%D0%B8-%D0%B5%D0%B2%D0%B0%D0%BA%D1%83%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D1%86%D1%8F%D0%BB-%D0%B1%D0%BB%D0%BE%D0%BA-news699216.html", "text": "Огромен пожар в рцентъра на Бургас доведе до евакуацията на цял блок, съобщава БНР. Около 06:00 часа тази сутрин незагасена цигара е причинила голямо бедствие в голям блок на бул.\"Христо Ботев\" 50. Според очевидци, пожарникари са извеждали хората с маски от жилищата им. Щетите са материални. Огънят е обхванал апартаментите от страна на улица\" Самуил\". От силната температура ролетните щори на някои апартаменти по високите етажи са стопени. Повечето от хората по нощници са били подслонени от съседи от други входове.", "date": "2017.10.22", "title": "Пожар в центъра на Бургас наложи евакуацията на цял блок"}
{"url": "http://pik.bg/%D1%85%D0%BB%D0%B0%D0%BF%D0%B5%D1%82%D0%B8%D0%B8-%D1%85%D0%B2%D1%8A%D1%80%D0%BB%D0%B8%D1%85%D0%B0-%D0%BF%D0%B8%D1%80%D0%B0%D1%82%D0%BA%D0%B0-%D0%BF%D0%BE-%D0%B0%D0%B2%D1%82%D0%BE%D0%B1%D1%83%D1%81-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%82%D1%8F-%D0%B3%D1%80%D1%8A%D0%BC%D0%BD%D0%B0-%D0%B2%D1%8A%D1%80%D1%85%D1%83-%D0%BC%D0%B5%D1%80%D1%86%D0%B5%D0%B4%D0%B5%D1%81-news699228.html", "text": "Невръстни деца хвърлиха пиратка по автобус на градския транспорт в Пловдив, но вместо това тя се озова върху багажника на мерцедес. Вандалската проява на малчуганите е била заснета от камерата в колата на читател на \"Трафик Нюз\", който ни изпрати видеото. То е направо тази сутрин на кръстовището на улица \"Гладстон\" и булевард \"Руски\". На видеото се вижда как мерцедес и автобус, движещ се по линия 66, спират на светофара на кръстовището. Автомобилът на нашия читател спира зад тях. Секунди преди това от едната страна на булеварда се виждат три невръстни деца. Малко след като превозните средства спират, пиратка прехвърча над автобуса и пада върху багажника на мерцедеса. Пиратката гръмва, за радост - без да нанесе щети. Инцидентът се вижда на 35-тата секунда на видеото. Децата най-вероятно са опитали да хвърлят пиратката върху автобуса, но не са уцелили. \"Добре, че не му пукнаха стъклото на човека\", коментира читателят ни. Според него причината за хулиганската постъпка е в липсата на възпитание. \"Зад всяко лошо дете стои един не добър родител\", заявява той.", "date": "2017.10.22", "title": "Хлапетии хвърлиха пиратка по автобус в Пловдив, тя гръмна върху \"Мерцедес\""}
{"url": "http://pik.bg/%D0%BF%D1%80%D0%BE%D0%B2%D0%BE%D0%BA%D0%B0%D1%86%D0%B8%D1%8F-%D0%B3%D0%BE%D0%B2%D0%BE%D1%80%D0%B8%D1%82%D0%B5%D0%BB%D1%8F%D1%82-%D0%BD%D0%B0-%D0%BC%D1%8E%D1%84%D1%82%D0%B8%D0%B9%D1%81%D1%82%D0%B2%D0%BE%D1%82%D0%BE-%D1%80%D1%8F%D0%B7%D1%8A%D0%BA-%D0%BA%D1%8A%D0%BC-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D0%B1%D0%BE%D1%80%D0%B0%D0%B2%D1%8F%D1%82-%D0%BE%D0%BF%D0%B0%D1%81%D0%BD%D0%BE-%D1%81-%D0%B5%D0%B7%D0%B8%D0%BA%D0%B0-%D0%BD%D0%B0-%D0%BE%D0%BC%D1%80%D0%B0-news699214.html", "text": "Първо искам да кажа, че господин Каракачанов си позволява да говори по теми, по които е некомпетентен. Радикализмът за съжаление се използва от нашите държавни мъже в лицето на Патриотичния фронт. Това заяви пред \"Събуди се...\" говорителят на Главното мюфтийство Джелал Фаик. Той допълни, че целта на подобна атака са самите мюсюлмани в България. \"Къде е радикалният ислям в България? Многократно съм го казвал в медиите - в мюсюлманското изповедание има договор от 1998 г., според който ние имаме периодично имами, които идват от Турция. Те не надвишават 10 и проповядват този ислям, който е традиционен и познат в нашите географски ширини... Нямаме точна бройка колко от имамите у нас са завършили в чужбина. Никой като завърши в чужбина не идва да си представи дипломата в Главно мюфтийство. При нас се представя дипломата тогава, когато се назначава някой на работа\", допълни Фаик. Според него благодарение на превенцията на Главното мюфтийство не е позволено \"радикално мислещи хора да навлизат в нашите среди\". На въпрос дали главният мюфтия е член на \"Мюсюлмански братя\", Фаик изригна: \"Такива думи може да каже само един клоун. Главният мюфтия е доказал се мъж. Има образование и у нас, и в Турция\". Запитан защо трите мюсюлмански училища у нас се финансират от Турция, Фаик отговори: \"Много труден въпрос. Ние сме принудени да получаваме помощи отвън. Защото държавата - майка се е отрекла от рожбите си\". \"Ние приветстваме идеята за легализиране на Висшия ислямски институт, за финансиране на религиозните общности у нас. Но ние не поддържаме езика на омразата, който сеят Патриотите... Скоро от дирекция \"Вероизповедания\" беше направен разчет, според който за цялостната поддръжка на мюсюлманските училища са необходими 10 милиона лева\", заяви Джелал Фаик. \"Никой от Патриотите не се е обадил - за мнение, за становище. Два пъти изпратихме покана за среща с премиера, обаче няма отговор. Това е неглижиране. Държавата не иска по никакъв начин да кореспондира с нас, защото това ще им създаде един вид обществено недоволство, ако коментират ситуацията с нас\", заяви говорителят на мюфтийството. Той обаче не пожела да коментира дали партия ДОСТ има финансиране от Турция като се позова на това, че са религиозна институция, която не се меси в политиката.", "date": "2017.10.22", "title": "ПРОВОКАЦИЯ! Говорителят на мюфтийството рязък към Патриотите: Боравят опасно с езика на омразата! "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BA%D1%80%D0%B8%D1%81%D1%82%D0%B8%D0%BD%D0%B0-%D0%B1%D0%B5%D0%BB%D1%87%D0%B5%D0%B2%D0%B0-%D0%B7%D0%B0-%D0%B3%D0%BE%D0%BB%D0%B5%D0%BC%D0%B8%D1%8F-%D0%B5%D1%81%D1%82%D1%80%D0%B0%D0%B4%D0%B5%D0%BD-%D0%BA%D0%BE%D0%BD%D1%86%D0%B5%D1%80%D1%82-%D0%B2-%D0%BD%D0%B4%D0%BA-%D0%BF%D1%80%D0%BE%D1%82%D0%B8%D0%B2%D0%BE%D0%BF%D0%BE%D1%81%D1%82%D0%B0%D0%B2%D1%8F%D0%BC%D0%B5-%D1%81%D0%B5--news699255.html", "text": "Кристина Белчева е родена на 16 март в София. Завършва актьорско майсторство във ВИТИЗ при проф. Филип Филипов. Играе в Ловеч по разпределение, а след това - в Младежкия театър в столицата. Седем години води предаването „Най-хубавото нещо“ по телевизия „7 дни“. След ВИТИЗ се омъжва за големия музикант и поет Михаил Белчев. Двамата имат син – Константин, който върви по стъпките на баща си. Потърсихме я, за да разкаже повече за големия концерт с песни по стихове на български поети на 11 ноември в зала 1 на НДК, който организират тя и Михаил Белчев. На сцената ще излязат Богдана Карадочева, Йорданка Христова, Силвия Кацарова, Нели Рангелова, Стефан Димитров, Недялко Йорданов, Веселин Маринов, Михаил Белчев и Кристина Белчева, Константин Белчев и „Белчев Бенд”, Хайгашот Агасян... Интервю на Ивайла Тодорова - Ако трябва да бъда напълно откровена, подстрекател на този концерт е нашият син, който заяви, че тези песни изключително впечатляват неговите връстници. Той е на 22 години и казва: „Мамо, тези песни се познават от младото поколение, те ги запяват, те ги харесват“. Ние също сме го забелязали. На юбилейния концерт на Мишо миналата година имаше много млади хора, които знаеха и пееха песните. Решихме, че както се направи такъв концерт по негови стихове, е хубаво да се представят и другите поети, защото големите български хитове са по стихове на големи творци. Това са Евтим Евтимов, Недялко Йорданов, Георги Константинов, Павел Матев, Стефан Цанев, представяме и Радой Ралин, за когото малко се знае, че по негови стихове са реализирани песни, много вълнуващи при това. Маргарита Петкова, Мишо Белчев, разбира се, Александър Петров и още много други. Ще има романтика в този концерт. Той е под патронажа на председателя на Народното събрание Димитър Главчев, което показва, че една важна институция застава зад такова събитие, стойностно за българската култура. - Не, идеята на Мишо и неговите колеги, които прегърнаха идеята с голяма радост, е друга. Никой от тях не иска да се конфронтира с младите. И нашият син е млад. В концерта ще вземат участие и други младежи като Тодор Георгиев от „Гласът на България“, Стунджи, „Петте сезона“. Това са хора, които проявяват естетика и вкус. Онова, което правят една част от младите, не е музикално изкуство. Те гонят шоуто в този бизнес и го правят с пошли текстове. Това опошляване е катастрофално. - Популяризирането на този тип произведения, не мога да ги нарека музика, нито изкуство, води до масово опознаване на техните песни. От друга страна, това е въпрос на възпитание и култура, които тръгват от семейството. Не може, ако техните родители са слушали нещо друго, да очакваш от децата различно. Истината е, че не можем да обобщаваме. Много млади хора имат интерес към качественото изкуство. Не можем в никакъв случай под общ знаменател да кажем, че харесват само пошлото. Освен това тук не се търси конфронтация. Този концерт има и образователна цел, за онези, които слушат Гери-Никол и Сузанита. Те ще харесат и нашите песни, защото докосват и вълнуват. Противопоставяме се на опошляването, гаврата с българския език. С удоволствие каним всички онези, които харесват друг тип музика, да присъстват, за да се запознаят и с тези песни. Много млади хора си купуват билети, въпреки че опростачването е феноменално в България. Това, което гони този концерт, е красота на сцената и в словото. Не искаме да го опорочаваме с конфликти и съждения. За всеки влак си има пътници. - О, разбира се, но никога не може да се повтори. Той беше международен фестивал и на световно ниво. Изключително популярен. Заради него у нас са идвали най-големите звезди. Всяко нещо се ражда с времето си. Той години наред е трупал авторитет, така че няма как отново нещо такова да се създаде. И да се направи, няма да е същото. Факт е, че има опити за фестивали, но единственият, който е оцелял, е „Бургас и морето“. До миналата година преподавах в Музикалната академия актьорско майсторство и трябва да кажа, че младите хора не са за подценяване. Те са интелигентни, имат информация. Бях във възторг от децата. Притежават естетика по отношение на текстове и музика, но е скъпо да се правят песни и клипове. Явно някои намират достъпен начин да финансират проектите си и пошлото очевидно е по-лесно смилаемо и развлекателно. Някои от тях сигурно биха искали да правят нещо по-сериозно, стойностно и истинско. - И двете може да се каже, но той не се вълнува. Има си своя път и самочувствие, за което много се радвам. Ние поне си мислим, че не е комплексиран от това. Върви по пътя си смело и достойно. Не прави компромиси и сме щастливи, че имаме възможност да го съветваме. - Да, от време на време. Поглеждаме само заради нея. Засега се справя много добре. Издържат й нервите. То така е измислено, че в един момент да ти се скъсат. Този формат е създаден от психолози, не е никак лесно присъствието вътре. - Да. След този концерт предстои още нещо много важно. Една пиеса, една роля. Това ще бъде изненада за много хора, но Николай Априлов от години пази за мен главната роля и е решил, че никой друг не може да я изиграе. Страхотно отговорно и голямо предизвикателство за мен. Няма да издавам повече.", "date": "2017.10.22", "title": "САМО В ПИК И \"РЕТРО\"! Кристина Белчева за големия естраден концерт в НДК: Противопоставяме се на опростачването на попмузиката и гаврата с българския език!"}
{"url": "http://pik.bg/%D0%B7%D0%B0%D0%B5%D0%B4%D0%BD%D0%BE-%D0%BF%D0%B5%D1%82%D0%B8%D0%BC%D0%B0-%D0%B1%D0%B8%D0%B2%D1%88%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B8-%D1%83%D0%B2%D0%B0%D0%B6%D0%B8%D1%85%D0%B0-%D0%BA%D0%BE%D0%BD%D1%86%D0%B5%D1%80%D1%82-%D0%B7%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BE%D1%82-%D1%83%D1%80%D0%B0%D0%B3%D0%B0%D0%BD%D0%B8%D1%82%D0%B5-%D0%B2-%D1%81%D0%B0%D1%89-news699199.html", "text": "Петимата живи бивши президенти на САЩ се появиха вчера заедно, за пръв път от 2013 г., съобщава Асошиайтед Прес, цитирани от Би Ти Ви. Това стана на концерт за набиране на средства за жертвите от опустошителните урагани в Тексас, Флорида, Пуерто Рико и Американските Вирджински острови. Демократите Барак Обама, Бил Клинтън и Джими Картър и републиканците Джордж Х. У. Буш и Джордж У. Буш загърбиха политическите си различия, в опит да обединят страната след бурите. Сред изпълнителите на концерта бяха кънтри групата \"Алабама\", получилият място в Залата на славата на рокендрола Сам Мур, госпъл легендата Йоланда Адамс, тексаските музиканти Лайл Ловет и Робърт Ърл Кийн. Американският президент Доналд Тръмп записа по-рано вчера видео, в което нарече бившите президенти \"едни от най-добрите държавни служители на Америка\". \"Това чудесно начинание ни напомня, че действително сме една божия нация, обединени от ценностите и отдадеността ни едни към други\", заяви той в посланието си. Преди началото на концерта благотворителната инициатива на петимата бивши президенти бе събрала 31 милиона долара.", "date": "2017.10.22", "title": "Заедно! Петима бивши американски президенти уважиха концерт за жертвите от ураганите в САЩ"}
{"url": "http://pik.bg/%D0%BF%D0%BB%D0%B0%D0%BC%D0%BD%D0%B0-%D0%B3%D0%B0%D0%B7%D0%BE%D0%B2%D0%B0-%D0%B1%D1%83%D1%82%D0%B8%D0%BB%D0%BA%D0%B0-%D0%B4%D0%BE%D0%BA%D0%B0%D1%82%D0%BE-%D0%BC%D0%B0%D0%B9%D0%BA%D0%B0-%D0%B8-%D0%B4%D1%8A%D1%89%D0%B5%D1%80%D1%8F-%D0%B2%D0%B0%D1%80%D1%8F%D1%82-%D0%BA%D0%BE%D0%BC%D0%BF%D0%BE%D1%82%D0%B8-news699198.html", "text": "Искра от огнище, на което жени от село Берсин варили компоти, възпламени газова бутилка в къщата им. В дома на възрастната Милка Боянова и дъщеря й Недка пламна пожар след техническа неизправност на газова бутилка. „Жените малко са се поизплашили, бутилката е била в една пристройка до къщата. Имали са я от много дълго време, не са я ползвали, явно е трябвало да я минат на технически преглед, но не са знаели. Милка е пенсионерка, иначе дъщерята работи в града, но са си били вкъщи“, коментира кметът на селото Емил Георгиев, цитиран от \"Струма.бг\". Щетите, нанесени от пламъците, са напълно изгорели 100 кв.м покривна конструкция, мебели, техника и дърва за огрев. Спасени са от унищожение четири сгради, техника и домакинско имущество. Това са пристройки, където жените гледали животни. От пламъците са спасени готварска печка и стара пералня.", "date": "2017.10.22", "title": "Пламна газова бутилка, докато майка и дъщеря варят компоти"}
{"url": "http://pik.bg/%D1%82%D0%B5%D0%B6%D1%8A%D0%BA-%D0%BF%D1%80%D0%BE%D0%B2%D0%B0%D0%BB-%D0%B7%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%B4%D1%8F%D0%B2%D0%BE%D0%BB%D0%B8-news699157.html", "text": "Манчестър Юнайтед претърпя изненадващо поражение при гостуването си на Хъдърсфийлд с 1:2 в мач от 9-ия кръг на Висшата лига. \"Червените дяволи\" играха колебливо в защита и не създадоха достатъчно положения в нападение, за да компенсират. \"Териерите\" водиха с 2:0 на полувремето и с много добра игра в отбрана успяха да задържат резултата в своя полза до края на мача. Резултатът беше открит от Аарън Мой в 28-ата минута. Хуан Мата изгуби топката в центъра на терена и голмайсторът напредна с нея в крака. След това Мой направи допълнение на избита топка от Давид Де Хея, за да открие, пише \"Новспорт\". Новаците стигнаха до втори гол в 33-ата минута. Вратарят Льосл прати топка напред и тя беше пропусната от Виктор Линдельоф. Лорент Депортър се възползва и отбеляза. Шведският бранител влезе по неволя на терена заради контузия на Фил Джоунс. Юнайтед продължи да играе колебливо и през второто полувреме. Едно от най-добрите положения се откри пред Андер Ерера, който стреля с глава, но датският страж на домакините спаси. Все пак резервата Маркъс Рашфорд вкара в 78-ата минута. Лукаку центрира от тъча, за да асистира на колегата си. Поражението оставя Манчестър Юнайтед на втора позиция на 5 точки от Манчестър Сити. Хъдърсфийлд се изкачи до 10-то място с 12 точки. Манчестър Сити не сгреши при домакинството си на Бърнли - победа с 3:0. Точни за \"гражданите\" бяха Серхио Агуеро от дузпа в 30-ата минута, Николас Отаменди в 73-ата и Лерой Сане в 75-ата.", "date": "2017.10.22", "title": "Тежък провал за \"червените дяволи\""}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%81%D0%BB%D0%B5%D0%B4-%D1%81%D0%BA%D0%B0%D0%BD%D0%B4%D0%B0%D0%BB%D0%B8%D1%82%D0%B5-%D0%B7%D0%B0-%D0%BE%D0%B3%D1%80%D0%B0%D0%B4%D0%B0%D1%82%D0%B0-%D0%BF%D0%BE-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%80%D1%83%D0%BC%D1%8F%D0%BD%D0%B0-%D0%B1%D1%8A%D1%87%D0%B2%D0%B0%D1%80%D0%BE%D0%B2%D0%B0-%D0%B8%D0%B7%D1%80%D0%B8%D0%B3%D0%BD%D0%B0-%D0%B5%D0%B4%D0%B2%D0%B0-%D0%BB%D0%B8-%D0%B5%D0%BB%D0%B5%D0%BD-news699218.html", "text": "Началникът на кабинета на премиера Бойко Борисов Румяна Бъчварова коментира в сутрешния блок на Би Ти Ви скандалите около оградата по границата и филма на депутатката от БСП Елена Йончева за пробойни по участъци на съоръжението. „Оградата по границата ни с Турция бе обявена за стратегически обект още преди година – заяви Бъчварова, която бе вътрешен министър във второто правителство на ГЕРБ. – Елена Йончева е в правото си на депутат да поиска парламентарно разследване и комисия, пред която и да изнесе своите данни, както и да поиска поверителна информация. Едва ли обаче е избрана за депутат заради филмите си\". В коментар за поредните протести на полицаите Бъчварова отбеляза, че в момента в МВР има повече пари, отколкото по нейно време.", "date": "2017.10.22", "title": "ГОРЕЩА ТЕМА! След скандалите за оградата по границата! Румяна Бъчварова изригна: Едва ли Елена Йончева е избрана за депутат заради филмите си"}
{"url": "http://pik.bg/%D0%BF%D1%80%D0%B8-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B0-%D0%BE%D1%84%D0%B5%D1%80%D1%82%D0%B0---%D1%82%D0%B2%D1%8A%D1%80%D0%B4%D0%BE-%D0%BD%D0%B5-%D0%BA%D1%8A%D0%BC-%D1%80%D0%B5%D0%B0%D0%BB-%D0%BD%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%8F-%D0%BF%D0%B0%D0%B7%D0%B0%D1%80-news699167.html", "text": "Нападателят на Тотнъм Хари Кейн призна, че е готов да прекара цялата си кариера в клуба. Интерес към 24-годишният англичанин има от много от водещите клубове в Европа. Засега най-сериозен е интересът от страна на Реал Мадрид, откъдето са готови да подобрят трансферния рекорд от 222 милиона евро за Неймар, пише \"Гол\". \"Бих искал да остана играч само на един клуб. Всичко зависи от развитието на Тотнъм. Засега всичко е добре и искам да остана в отбора. Имаме млад тим, фантастичен треньор, невероятна база. Всичко е страхотно. Не мисля, че феновете трябва да се притесняват. А слуховете могат да бъдат разглеждани като комплимент, които показва, че си вършим работата. Не обръщаме внимание на слухове\", заяви Хари Кейн.", "date": "2017.10.22", "title": "При космическа оферта - твърдо \"НЕ\" към Реал на трансферния пазар!?"}
{"url": "http://pik.bg/%D0%BC%D0%BD%D0%BE%D0%B3%D0%BE-%D1%81%D0%BC%D1%8A%D1%80%D1%82-%D0%BD%D0%B0%D0%B4-200-%D0%B4%D1%83%D1%88%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-%D0%B7%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D1%81%D0%B0%D0%BC%D0%BE-%D0%B4%D0%BD%D0%B5%D1%81-%D0%B0%D1%82%D0%B5%D0%BD%D1%82%D0%B0%D1%82%D0%BE%D1%80-%D1%83%D0%B1%D0%B8-15-news699182.html", "text": "Повече от 200 души загинаха в Афганистан за седмица, предаде Ню араб, цитирани от нюзбг. Това е статистиката от серията терористични актове, окървавили отново страната. Последният е от днес. Самоубиец атакува бус с военни в столицата Кабул и уби 15 души. От армията са потвърдили за атаката. В петък бяха атакувани шиитски джамии в страната и загинаха 50 души, повечето от които цивилни. Все още никой не е поел отговорност, но подозират зад тях \"Ислямска държава\".", "date": "2017.10.22", "title": "МНОГО СМЪРТ! Над 200 души са загинали в Афганистан за седмица, само днес атентатор уби 15   "}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-14-%D0%B5%D0%B3%D0%B8%D0%BF%D0%B5%D1%82%D1%81%D0%BA%D0%B8-%D0%BF%D0%BE%D0%BB%D0%B8%D1%86%D0%B0%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%BF%D1%80%D0%B5%D1%81%D1%82%D1%80%D0%B5%D0%BB%D0%BA%D0%B0-%D1%81-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-news699156.html", "text": "Египетското вътрешно министерство съобщи, че 16 полицейски служители са загинали при престрелка с терористи на пътя между Кайро и оазиса Бахария в Западната пустиня, предава AФП, цитирани от Фокус. Министерството съобщава, че 15 терористи са били ликвидирани от силите за сигурност на страната при сблъсъците, започнали в петък през нощта. По-рано медицински източници съобщиха, че загиналите полицейски служители са 35.", "date": "2017.10.22", "title": "ТРАГЕДИЯ! 14 египетски полицаи са загинали при престрелка с терористи"}
{"url": "http://pik.bg/%D0%BD%D0%B5%D0%B4%D0%BE%D0%B2%D0%BE%D0%BB%D1%81%D1%82%D0%B2%D0%BE-%D0%BC%D0%B0%D1%81%D0%BE%D0%B2%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D0%BF%D0%BE%D1%80%D1%82%D1%83%D0%B3%D0%B0%D0%BB%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%BD%D0%B5%D1%81%D0%BF%D0%BE%D1%81%D0%BE%D0%B1%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B2%D0%BB%D0%B0%D1%81%D1%82%D1%82%D0%B0-%D0%B4%D0%B0-%D1%81%D0%B5-%D1%81%D0%BF%D1%80%D0%B0%D0%B2%D0%B8-%D1%81-%D0%B3-news699196.html", "text": "Хиляди хора излязоха по улиците на няколко града в Португалия вчера, за да изразят гнева си от неспособността на правителството да предотврати горските пожари, които тази година отнеха живота на над 100 души, съобщи Франс Прес, цитирана от Би Ти Ви. В Лисабон, Порто и други населени места се проведоха мълчаливи протести, организирани във \"Фейсбук\". \"Достатъчно! Твърде много загинали, твърде много разруха\", гласяха много плакати, а някои протестиращи призоваха за оставка на правителството, отбеляза ДПА, цитирана от БТА. \"Държавата признава отговорността си\", заяви премиера Антониу Коща на пресконференция снощи след заседание на Министерския съвет, на което той представи серия от мерки за предотвратяване на подобни катастрофи в бъдеще и обеща над 400 милиона евро помощи. Португалия бе засегната тази година от най-смъртоносните пожари в историята си, които взеха 64 жертви през юни в района на селището Педрогау Гранд, на около 100 км северно от Лисабон, и още 44 жертви на 15 и 16 октомври в северната и централната част на страната.", "date": "2017.10.22", "title": "Недоволство! Масови протести в Португалия заради  неспособността на властта да се справи с горските пожари"}
{"url": "http://pik.bg/%D1%88%D0%B0%D1%80%D0%B0%D0%BD%D0%B8-%D1%85%D0%B8%D0%BB%D1%8F%D0%B4%D0%B8-%D0%BF%D0%BE%D0%BF%D0%B0%D0%B4%D0%BD%D0%B0%D1%85%D0%B0-%D0%B2-%D0%BA%D0%B0%D0%BF%D0%B0%D0%BD%D0%B0-%D0%BD%D0%B0-%D0%BF%D0%B8%D1%80%D0%B0%D0%BC%D0%B8%D0%B4%D0%B0%D1%82%D0%B0-sci-news699083.html", "text": "Най-големият капан, който успяха да заложат през последните години, е на Светослав Петров (пастора) и Станчо Рангелов. Това са бившите ортаци в \"Сейв Къмпани Интернешънъл (SCI), ново име „Сейвуей Интернешънъл Холдинг\" ООД. Светослав Петров е председател на Национален християнски център, регистриран в Пловдив на ул. „Тракия” 57. Той оглавява и Българска божия църква „Християнски център жътвата”, също със седалище под тепетата. Дейността на компанията, \"жертви\" на която станаха стотици българи, повечето от които пловдивчани, приличаше на пирамидите от близкото минало. На принципа на мултилевъл маркетинга те обещаваха несметни печалби срещу пазаруване с карти за отстъпка и успяха да \"зарибят\" доста хора, повечето от които младежи. Миналата година пирамидата рухна, оставяйки разочаровани хиляди повярвали в нея. Според схемата всеки член на клуба SCI трябваше да си купи карта срещу 50 лева и да се грижи за \"набъбване\" на броя на клиентите. Срещу няколко хилядарки пък всеки имаше право да стане „бизнес партньор” и да „управлява” определена група хора.  От 2010 г. до 2015 г. всяка седмица тандемът Петров - Рангелов организираше презентации в зала „България” на Конгресния център в Панаира. Отделно пасторът вербуваше нови членове по време на неделните служби в църквата, които минаваха под формата на лекции. Освен наивници, между които доста безработни и такива, търсещи бърза печалба, в капана им паднаха и доста собственици на обекти от търговския и ресторантьорския бранш. Вербувани като членове на SCI, те продаваха с отстъпки от 10 до 50 процента, но в повечето случаи бяха на загуба. През 2014 г. Комисията за защита на потребителите (КЗП) установи, че съдружниците упражняват нелоялна търговия, не предлагат никакъв продукт, за да се наричат компания за мрежов маркетинг. Дейността им бе забранена, а фирмата отнесе санкция от 10 000 лв. Тогава Петров и Рангелов предприеха друг ход -  прехвърлиха собствеността си на чуждестранно юридическо лице - „Сейвуей Интернешънъл Холдинг\" ООД, регистрирано в Германия. Зад него обаче също са \"мозъците\" на пирамидата. Междувременно много от хората, които им бяха повярвали и които бяха загубили доста пари, започнаха да ги напускат, което предвещаваше и логичния край на дейността им в България. Преди две години се разчу, че от SCI са пуснали пипала и в Сърбия, но тамошните власти бързо  ги погнали, съобщава \"Марица\". През 2014 г. пловдивчанинът Константин Ангелов поде кампания срещу „Сейвуей” чрез Фейсбук. Той създаде групата „Игнорирай SCI  - спаси приятел“ и събра хиляди последователи. Светослав Петров заведе дело срещу него, но по време на процеса оттегли жалбата. Миналата есен стана ясно, че основателите на скандалната SCI Светослав Петров и Станчо Рангелов са развалили ортаклъка. Хора от обкръжението им коментират, че Рангелов прибрал печалбата от общата им фирма, прехвърлена в Германия, и избягал в Израел. Според други това е хитър ход за заблуда на обществеността. Пак по същото време се разбра, че Старозагорският районен съд е осъдил \"Сейвуей България\" ЕООД за сумата от над 3 млн. лв. Делото било заведено от регионалния им мениджър от Стара Загора за неизплатено трудово възнаграждение по два трудови договора.", "date": "2017.10.22", "title": "ШАРАНИ! Хиляди попаднаха в капана на пирамидата SCI"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%BE-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D1%87-%D0%BF%D1%80%D0%BE%D0%B2%D0%B0%D0%BB%D0%B8-%D0%B4%D0%B5%D0%BB%D0%BE-%D0%BB%D0%B5%D0%B3%D0%BD%D0%B0-%D0%B1%D0%BE%D0%BB%D0%B5%D0%BD-%D0%BE%D1%82-%D0%B0%D1%81%D1%82%D0%BC%D0%B0-%D1%81%D0%BE%D0%BA%D0%BE%D0%BB%D0%B5%D1%82%D0%BE-%D0%BD%D0%B0%D1%81%D0%B8%D0%BB%D0%B2%D0%B0%D0%BB-%D0%B1%D0%B8%D0%B2%D1%88%D0%B0%D1%82%D0%B0-%D1%81%D0%B8-%D0%BF%D1%80%D0%B8%D1%8F%D1%82%D0%B5%D0%BB%D0%BA-news698982.html", "text": "Бившата приятелка на Радослав Стипцаров-Соколето, която го обвини в изнасилване, дойде в съда в Благоевград да свидетелства срещу него, пазена от полицаи. Гергана К. е конвоирана с полицейска охрана вчера от летището, след като пристигна от чужбина за наказателния процес. Безпрецедентните мерки за охрана са предприети по разпореждане на съдията по делото Екатерина Николова, тъй като пострадалата жена се страхувала да се придвижва сама. Заседание обаче не се проведе, тъй като подсъдимият е приет в болница с бронхиална астма. Искането за провеждане на изнесено заседание в болничното отделение бе блокирано от двамата адвокати на Радослав Стипцаров. Делото, което се гледа при закрити врати, бе отложено за декември. 38-годишният Радослав Стипцаров от село Бело поле е обвинен, че през юни 2016 г. е изнасилил и блудствал с приятелката си Гергана К. Според обвинението той се вмъкнал в апартамента й през капандурата на покрива и зачакал да се прибере. В момента, в който тя влязла, я оковал с белезници и започнал да прави груб секс с нея, като си сложил изкуствен пенис – дилдо. За капак направил и клип от сцените на мобилния си телефон. На тръгване я заплашил с убийство, ако си отвори устата. Истинска случайност е, че по време на гаврата детето й не било там. Пострадалата жена подала жалба в полицията и Радослав Стипцаров бил арестуван. Той е обвинен за изнасилване и блудство на приятелката си, която след случката избягала от страх в чужбина. Той изкара известно време зад решетките, след което мярката му бе променена в „домашен арест“, а след това в парична гаранция. Соколето е стар познайник на полицията. През 2009 г. е осъден за блудство с 15-годишна девойка, която примамил в автомобила си. За това престъпление бе осъден на 2 години и половина пробация, включваща 200 часа принудителен труд, както и да заплати 5000 лв. обезщетение на непълнолетното момиче за претърпените болки и страдания.", "date": "2017.10.22", "title": "СТРАШНО! Изнасилвач провали дело, легна болен от астма! Соколето насилвал бившата си приятелка с изкуствен пенис, след като я оковал!"}
{"url": "http://pik.bg/%D0%B2-%D1%85%D1%8A%D1%80%D0%B2%D0%B0%D1%82%D0%B8%D1%8F-%D1%81%D0%BF%D0%B8%D0%BF%D0%B0%D1%85%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B8%D0%B7%D1%82%D0%BE%D1%87%D0%B2%D0%B0%D0%BB-%D0%BF%D0%B0%D1%80%D0%B8-%D0%BE%D1%82-%D0%B4%D0%B2%D0%B5-%D0%B1%D0%B0%D0%BD%D0%BA%D0%B8-news699174.html", "text": "Хърватската полиция е задържала 34-годишен български гражданин, който през месец септември поставил на два банкомата в Загреб скимиращи устройства и ощетил две банки с 28 хиляди куни (3710 евро) чрез редица незаконни трансакции в Индонезия, съобщи хърватският сайт \"Пословни дневник\", цитирани от Би Ти Ви. Полицията в Загреб информира, че българинът е арестуван в сряда на граничен пункт Баяково на границата със Сърбия, след като полицаите открили у него скимиращо устройство и други уреди за заснемане на информацията от банкови карти. След като поставил устройствата на двата банкомата, той е извършил 6 трансакции в Индонезия. В хода на разследването са открити и 5 мобилни телефона, два таблета, една флашка, две микро SD карти и адаптор, използвани от българина.", "date": "2017.10.22", "title": "В Хърватия спипаха българин, източвал пари от две банки"}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%B2%D0%B7%D1%80%D0%B8%D0%B2-%D0%B2-%D1%85%D0%BE%D1%82%D0%B5%D0%BB-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD%D1%81%D0%BA%D0%B0%D1%82%D0%B0-%D0%BF%D1%80%D0%BE%D0%B2%D0%B8%D0%BD%D1%86%D0%B8%D1%8F-%D1%82%D0%B0%D1%85%D0%B0%D1%80-news699217.html", "text": "В хотел в афганистанската провинция Тахар е имало взрив, като към момента се съобщава за двама убити, предава телевизионният канал 1TV News, позовавайки се на представители на полицията. Съобщава се, за най-малко осем ранени. Уточнява се, че трагедията се е разиграла в района Ишкамиш.", "date": "2017.10.22", "title": "Двама загинали при взрив  в хотел в афганистанската провинция Тахар"}
{"url": "http://pik.bg/%D0%BA%D1%80%D0%B8%D0%B7%D0%B0-%D0%B8%D1%81%D0%BF%D0%B0%D0%BD%D0%B8%D1%8F-%D0%B3%D1%83%D0%B1%D0%B8-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8-%D1%80%D1%8A%D1%81%D1%82-%D0%B7%D0%B0%D1%80%D0%B0%D0%B4%D0%B8-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-news699131.html", "text": "Испанското правителство намали официалните си прогнози за икономическия ръст в страната, позовавайки се на несигурността в Каталуния, пише Индипендънт, цитирани от Фокус. В момента се очаква ръст от 2,3% в сравнение с предишните прогнози той да е 2,6%. По-рано тази седмица вицепремиерът на Испания Сорая де Сантамария заяви, че икономическият ръст на страната ще бъде по-нисък от очакваното заради несигурността, предизвикана от случващото се в автономната област. Откакто областта свика референдум за отделяне на 1 октомври, противопоставянето между регионалното и националното правителства предизвикаха страхове за социално напрежение и нанесе удари върху курса на еврото.", "date": "2017.10.22", "title": "КРИЗА! Испания губи икономически ръст заради Каталуния"}
{"url": "http://pik.bg/%D1%81-%D0%B4%D0%BE%D0%B1%D1%80%D0%B0-%D0%B4%D1%83%D0%BC%D0%B0-%D1%84%D0%B8%D1%80%D0%BC%D0%B8-%D0%B2-%D0%B4%D0%BE%D0%B1%D1%80%D0%B8%D1%87-%D0%BF%D0%BE%D0%B3%D0%B0%D1%81%D0%B8%D0%BB%D0%B8-37-%D0%BC%D0%BB%D0%BD-%D0%BB%D0%B5%D0%B2%D0%B0-%D0%B1%D0%BE%D1%80%D1%87-%D0%BA%D1%8A%D0%BC-%D1%85%D0%B0%D0%B7%D0%BD%D0%B0%D1%82%D0%B0-news699178.html", "text": "Близо 37 млн. лева просрочени задължения към НАП са погасили добруджански фирми. Това съобщи Красимир Павлов, експерт в звено „Комуникации“ към ТД на НАП – Варна, офис - Добрич, пред Фокус. 36 688 676 лева просрочени данъчни и осигурителни задължения са внесли добруджанци до края на месец септември. В по-голямата си част просрочените задължения са внесени доброволно, след проведени срещи и телефонни разговори с длъжниците. 11.5 млн. лева от тях са внесени след предприемане на действия от публичните изпълнители към ТД на НАП - Варна за принудително събиране на задълженията. През лятната кампания публичните изпълнители от НАП - Варна са наложили запори и са иззели парични средства от касите на 26 длъжници от Добрич, като в бюджета са внесени над 80 000 лева.", "date": "2017.10.22", "title": "С ДОБРА ДУМА! Фирми в Добрич погасили 37 млн. лева борч към хазната"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B2-%D1%82%D1%83%D1%80%D1%86%D0%B8%D1%8F-%D0%B4%D0%B2%D0%B0%D0%BC%D0%B0-%D1%81%D1%8A%D0%B4%D0%B8%D0%B8-%D0%B1%D0%B8%D0%BB%D0%B8-%D0%B3%D1%8E%D0%BB%D0%B5%D0%BD%D0%B8%D1%81%D1%82%D0%B8-news699177.html", "text": "Турската полиция е задържала двама съдии, свързани с организацията на базирания в САЩ ислямски проповедник Фетхуллах Гюлен, за когото се смята, че стои зад опита за преврат в Турция от юли миналата година. Те са били заловени при опит да избягат в съседна Гърция, съобщава Дейли Сабах, цитирани от Фокус. Заподозрените, идентифицирани като Бюлент Кънай и Фатих Мехмет Услу са били задържани, след като жандармерията в Одрин получава данни, че са имали план да избягат в Гърция заедно с група, включваща и пакистански граждани. И двамата са платили по 3000 евро на трафиканти, за да пресекат границата. Заповедите за ареста на двамата мъже са били издадени преди време от прокуратурите в Истанбул и във вилаета Кайсери в рамките на разследването срещу групата на Гюлен.", "date": "2017.10.22", "title": "Арестуваха в Турция двама съдии, били гюленисти"}
{"url": "http://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%B5%D0%BD%D0%B8%D1%82%D0%B5-%D0%B2%D0%BE%D0%B9%D1%81%D0%BA%D0%B8-%D0%BD%D0%B0-%D1%81%D0%B8%D1%80%D0%B8%D1%8F-%D0%BF%D1%80%D0%BE%D1%87%D0%B8%D1%81%D1%82%D0%B8%D1%85%D0%B0-%D0%BE%D1%82-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D0%B3%D1%80%D0%B0%D0%B4-%D0%BA%D0%B0%D1%80%D1%8F%D1%82%D0%B5%D0%B9%D0%BD-news699117.html", "text": "Правителствените войски на Сирия прочистиха от терористи покрайнините на град Карятейн в провинцията Хомс, завзети от „Ислямска държава“ преди няколко години, предаде РИА Новости. „Армията и народното опълчение окончателно отбиха терористите от „Ислямска държава“ от контролираните от тях райони край Карятейн. Градът е под пълен контрол на армията на Сирия“, съобщи местен източник. В петък терористите са се опитали да атакуват позициите на правителствените сили край града. Атаката е успешно отразена. Както е известно, правителствените сили на Сирия с подкрепата на руската авиация освободиха Карятейн от „Ислямска държава“ през пролетта на 2016 г. Градът е разположен на пътя между Дамаск и Палмира.", "date": "2017.10.22", "title": "Правителствените войски на Сирия прочистиха от терористи град Карятейн"}
{"url": "http://pik.bg/%D1%88%D0%BE%D0%BA-%D0%BD%D0%B0-%D0%BF%D0%B0%D0%B7%D0%B0%D1%80%D0%B0-%D1%8F%D0%B1%D1%8A%D0%BB%D0%BA%D0%B8%D1%82%D0%B5-%D1%81%D1%82%D0%B0%D0%B2%D0%B0%D1%82-%D0%B7%D0%BB%D0%B0%D1%82%D0%BD%D0%B8-news699075.html", "text": "Cpeднaтa цeнa нa ябълĸитe в Eвpoпeйcĸия cъюз ce e пoвишилa дo 73 eвpoцeнтa зa ĸилoгpaм пpeз ceптeмвpи, ĸaтo пo тoзи нaчин e нaдxвъpлилa пoĸaзaтeля зa пocлeднитe 5 гoдини c 30%. Πpичинaтa зa пoвишaвaнeтo нa цeнитe e cлaбaтa тaзгoдишнa peĸoлтa, cлeд ĸaтo cтyдoвeтe пpeз пpoлeттa пopaзиxa oвoшĸитe в мнoгo oт дъpжaвитe члeнĸи нa EC. Haй-гoлeмитe пpoизвoдитeли нa ябълĸи в oбщнocттa ca Πoлшa, Итaлия, Фpaнция и Гepмaния, нo пocĸъпвaнeтo e paзличнo във вcяĸa oт тяx. B Πoлшa cpeдният 5-гoдишeн пoĸaзaтeл e нaдxвъpлeн c 47%, в Гepмaния - c 53%, във Фpaнция - c 33%, a в Итaлия - c eдвa 5%. Поскъпването ще се отрази и на българския потребител, защото по пазарите масово се предлагат вносни плодове.", "date": "2017.10.22", "title": "ШОК НА ПАЗАРА! Ябълките стават златни"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BF%D1%80%D0%BE%D1%84-%D0%B4%D1%80%D0%B0%D0%B3%D0%B0%D0%BD%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BF%D0%BE-%D0%B4%D0%BE%D0%B1%D1%80%D0%B5-%D0%B3%D0%B5%D0%B9%D1%82-%D0%BE%D1%82%D0%BA%D0%BE%D0%BB%D0%BA%D0%BE%D1%82%D0%BE-%D0%B3%D0%B5%D0%B9-news698618.html", "text": "Българинът е чутовно мъдър. Мъдър, та чак до гениалност. Още веднага след Освобождението (1878 г.) той си задава сакралния въпрос „Кой кум, кой сват, а кой на булката брат”. За онова време въпросът е логичен. Новоучредената държава остро се нуждае от администрация. И подходът е правилен – вместо да се наемат полуграмотни „цървули с потури”, по-добре е властта да се облегне на познати й лица. Сиреч на кум, сват, брат и т.н. Разбира се, веднага се появява и кохортата на „поборниците”. Някои от тях дори не са чули за Априлското въстание, други не са и стъпвали на връх Шипка, но далаверата е сладка – пенсия и държавна службица. Традицията не само се запазва, но и добива застрашителни размери по време на управлението на Стамболийски. Това е епохата на „дружбашите”. Вече дори не и полуграмотни, а откровено неграмотни земеделци овладяват (или направо обладават) държавната администрация. Което впрочем е и едно от обясненията за преврата от 9 юни 1923 г. Анекдотичен от тази епоха е случаят, когато новоназначен наш посланик в голяма европейска държава представя пред краля й акредитацията си в...оранжев фрак. Това наистина е пробив в протокола на световната дипломация, но пък доказателство за верността му към земеделската идея. После пък, след 9 септември 1944 г., идва новата епоха – на „шумкарите с каскетите”. Сменят се политическата и икономическата система, но принципът на „кума, свата и на булката брата” се запазва. Даже и се разширява – добавят се и категориите на синчето и внучето на новите „поборници” – активните борци против фашизма и капитализма (АБПФК). По едно време бройката на АБПФК-тата надхвърли 200 000 души. Безпристрастната статистика би отчела, че ако наистина са били толкова, България никога не би била нито „фашистка” (защото фашизъм у нас просто не е имало), нито пък „капиталистическа”. Ама чиновнически местенца за тях и наследниците им – дал бог. Спор няма – Тато хранеше добре послушковците си... И дойде тъй дълго жадуваната „демокрация”. Ама хич не си отиде традицията на „кума, свата и брата”. Обратно – разшири се с нови графи – „на браткото баткото”, „братовчедите”, „лондонските юпита на принца”, „приятелските кръгове” и т.н. И започнаха да никнат като гъби след дъжд „гейт” след „гейт”. Преди дни министър-председателят изстена, че думата „гейт” вероятно имала и превод на български. Ще му подскажа поне два – „порта” и „вратник”. На мен лично пò ми харесва второто. „Вратници” в нашенската демокрация има много. Той мъдрият българин е разтълкувал например закона като „врата у поле”. И го виждаме всеки ден благодарение на съдебната ни система. „Вратници” създаде в държавната администрация и лицето Иван Костов, като измисли 28 области (по европейските виждания трябва да са шест). Ама при 28 възможностите „вратниците” да са по-широко отворени за „наши хора на държавна служба” са много повече. И си седят такива де – никое правителство не се опита да ги промени. „Вратници”, оказа се, имало и в средствата за масово осведомяване. И там шурета, шуренайки, баджанаци (в двата смисъла), състуденти, съученици, съвойници (при по-старите набори) и какво ли още не. Та от тази гледна точка „кумгейт” (ако използваме по-модерното понятие) е просто олицетворение на цял един „Болгаргейт”. Утехите са две. Първата е, че такива „гейтове” или „вратници” съществуват в цяла Средиземноморска Европа, към която си принадлежим – от Португалия, през Испания и Италия, та до Гърция. А ако добавим от превода им на български и „порта”, значи добавяме и Турция. Втората утеха е, че все пак „Болгаргейт” звучи доста по-добре от „Болгаргей”...", "date": "2017.10.22", "title": "САМО В ПИК И \"РЕТРО\"! Проф. Драганов с ексклузивен коментар: По-добре гейт, отколкото гей"}
{"url": "http://pik.bg/%D1%80%D0%BE%D0%BF%D1%82%D0%B0%D0%BD%D0%B8%D0%B5-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%BD%D0%B0-%D0%B5%D1%81-%D0%B2%D0%B5%D1%87%D0%B5-%D1%89%D0%B5-%D0%BC%D0%BE%D0%B3%D0%B0%D1%82-%D0%B4%D0%B0-%D0%BA%D1%83%D0%BF%D1%83%D0%B2%D0%B0%D1%82-%D0%B7%D0%B5%D0%BC%D0%B5%D0%B4%D0%B5%D0%BB%D1%81%D0%BA%D0%B0-%D0%B7%D0%B5%D0%BC%D1%8F-%D1%83-%D0%BD%D0%B0%D1%81-news699180.html", "text": "Земеделските кооперации са притеснени от отпадането на мораториума върху покупката на българска земя от чужденци. Това каза за Фокус Игнат Ангелов, председател на Съюза на земеделските кооперации в Свищов “Дунав 2000“. Той посочи, че през 2014 година с решение на Народното събрание е удължен мораториумът за продажба на земя на чужденци с 4 - 5 години. По думите му сега с предлаганите от Министерството на земеделието поправки вероятно забраната ще отпадне. „Разрешаването на чужденци, макар и само от Европейския съюз, да закупуват българска земя много ни тревожи, но е късно да се вайкаме. Този въпрос не се решава сега, а е решен още с подписването на договора за присъединяване на България към Европейския съюз, в глава „Земеделие“. Тогава е трябвало да се реши този въпрос, но тогава някой преговарящи са „гледали в тавана“ и са подписвали „на едро“, за да бъдат отличници в преговорния процес“, посочи Игнат Ангелов. По думите му още тогава е трябвало да се сложат ограничения във възможностите за закупуване на българска земя. „Ние не можем да не приемем тази клауза, но е трябвало да я приемем при определени условия, а ние не сме поставили такива. Сега въпросът стои много сложно. Ще понесем огромни санкции, ако отхвърлим тази продажба на земя. Ако я приемем без някакви условия, става много тежко и не знам как ще излезем от тази ситуация“, добави Игнат Ангелов. Той заяви, че вече част от регионалните съюзи на земеделските кооперации са се обявили против отпадането на мораториума. На свое заседания Областният съюз на земеделските кооперации в Плевен е излязъл с протестно писмо до Народното събрание и Министерски съвет, в което се обявяват против продажбата на земеделски земи на чужденци. От Силистра са изразили същото мнение. „Ние също имаме отношение и не сме съгласни, но най-малко от нас зависи, след като веднъж е тръгнала процедурата с подписването на договора за присъединяването към Европейския съюз в глава „Земеделие“, каза още Игнат Ангелов.", "date": "2017.10.22", "title": "РОПТАНИЕ! Граждани на ЕС вече ще могат да купуват земеделска земя у нас"}
{"url": "http://pik.bg/%D1%80%D1%83%D0%BC%D1%8A%D0%BD%D1%81%D0%BA%D0%B8-%D0%B3%D1%80%D0%B0%D0%BD%D0%B8%D1%87%D0%B0%D1%80%D0%B8-%D1%81%D0%BF%D0%B0%D1%81%D0%B8%D0%BB%D0%B8-60-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B2-%D0%B5%D0%B3%D0%B5%D0%B9%D1%81%D0%BA%D0%BE-%D0%BC%D0%BE%D1%80%D0%B5-news699187.html", "text": "Румънски гранични полицаи са спасили от удавяне в Егейско море 60 мигранти, предадоха световните информационни агенции. Граничните полицаи са част от мисията на Фронтекс в Гърция. Спасените са граждани на Ирак, Сирия, Сомалия и Судан. Сред тях има 19 деца, 14 жени и 27 мъже. Предадени са на гръцките власти в Хиос. От началото на тази година румънските полицаи са спасили около 1300 души мигранти в гръцките териториални води.", "date": "2017.10.22", "title": "Румънски граничари спасили 60 мигранти в Егейско море "}
{"url": "http://pik.bg/%D1%81%D1%82%D1%80%D0%B0%D1%85-%D0%BE%D0%BA%D0%BB%D0%B0%D1%85%D0%BE%D0%BC%D0%B0-%D1%81%D0%B5-%D0%BA%D0%BB%D0%B0%D1%82%D0%B8-%D0%BE%D1%82-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D1%8F-%D1%83%D1%87%D0%B5%D0%BD%D0%B8-%D0%B3%D0%B8-%D1%81%D0%B2%D1%8A%D1%80%D0%B7%D0%B2%D0%B0%D1%82-%D1%81-%D0%B4%D0%BE%D0%B1%D0%B8%D0%B2%D0%B0-%D0%BD%D0%B0-%D0%BD%D0%B5%D1%84%D1%82-%D0%B8-%D0%B3%D0%B0%D0%B7-news699183.html", "text": "Американската геоложка служба съобщи за три слаби земетресения в Северна Оклахома, предаде Асошиейтед прес. Най-силният от трусовете, регистрирани късно снощи и рано тази сутрин, по предварителни данни е бил с магнитуд 3,2 и е регистриран в 11.03 часа местно време днес близо до Ренфроу, на 166 км северно от Оклахома сити. Няма данни за пострадали и щети. Службата е регистрирала също трус с магнитуд 2,7 близо до град Байрън в 7.45 часа днес и още един с магнитуд 2,6 снощи в 23,51 часа северозападно от Гътри. Хиляди земетресения са регистрирани през последните години в Оклахома, много от които са свързани с инжектирането на отпадъчни води в скалните пластове за извличане на петрол и природен газ, отбелязва АП. Регулаторите в щата наредиха на производителите да затворят някои от кладенците и да намалят обема на инжектираните води в други.", "date": "2017.10.22", "title": "СТРАХ! Оклахома се клати от земетресения, учени ги свързват с добива на нефт и газ"}
{"url": "http://pik.bg/%D0%B4%D1%8A%D0%BB%D0%B3%D0%BE-%D1%87%D0%B0%D0%BA%D0%B0%D0%BD%D0%BE-%D1%82%D1%80%D1%8A%D0%BC%D0%BF-%D0%BD%D1%8F%D0%BC%D0%B0-%D0%B4%D0%B0-%D1%81%D0%BF%D1%80%D0%B5-%D1%80%D0%B0%D0%B7%D1%81%D0%B5%D0%BA%D1%80%D0%B5%D1%82%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%BE%D1%81%D0%B8%D0%B5%D1%82%D0%BE-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BA%D0%B5%D0%BD%D0%B5%D0%B4%D0%B8-%D1%82%D0%BE%D0%BF%D0%B8-%D0%BF-news699141.html", "text": "Президентът на САЩ Доналд Тръмп заяви, че възнамерява да разреши издаването на класифицирани правителствени документи за убийството на президента Джон Кенеди \"при условие, че получи допълнителна информация\". Постът на Тръмп в Twitter идва, тъй като в краен срок до 26 октомври, определен от Конгреса, публично ще се освободят все още секретните документи - включително на ФБР и ЦРУ. По време на кампанията си през 2016 г. Тръмп прави твърдението, че бащата на съперника му Тед Круз е свързан с убиеца на Кенеди - Лий Харви Осуалд, съобщава CNN.", "date": "2017.10.22", "title": "ДЪЛГО ЧАКАНО! Тръмп няма да спре разсекретяването на досието за убийството на Кенеди, топи противник "}
{"url": "http://pik.bg/%D0%B3%D1%80%D0%B0%D0%BD%D0%B4%D0%B8%D0%BE%D0%B7%D0%BD%D0%B0-%D1%81%D0%B4%D0%B5%D0%BB%D0%BA%D0%B0-%D0%BE%D0%B3%D1%80%D0%BE%D0%BC%D0%BD%D0%BE-%D0%B4%D0%B0-%D0%BC%D0%B5%D0%B6%D0%B4%D1%83-%D0%BC%D0%B5%D1%81%D0%B8-%D0%B8-news699161.html", "text": "Изпълнителният директор на Барселона Оскар Грау разкри, че ръководството на каталунците вече е предложило доживотен договор на най-голямата си звезда - Лионел Меси. \"Меси вече поднови своя договор с клуба за четири години, но получи предложение за доживотен контракт\", сподели Грау. Шефовете на Барса искат да се презастраховат, за да не се случи това, което стана с Неймар. Затова те желаят да си гарантират услугите на №10 до края на неговата състезателна кариера, акцентира \"Топспорт\"! Интересно е какво решение ще вземе Меси.", "date": "2017.10.22", "title": "Грандиозна сделка!? Огромно \"ДА\" между Меси и..."}
{"url": "http://pik.bg/%D0%BF%D0%BE%D0%B7%D0%B8%D1%86%D0%B8%D1%8F-%D1%80%D1%83%D1%81%D0%B8%D1%8F-%D0%B8%D1%81%D0%BA%D0%B0-%D1%86%D1%8F%D0%BB%D0%BE%D1%81%D1%82%D0%B5%D0%BD-%D0%B8%D1%80%D0%B0%D0%BA-%D0%BE%D0%B1%D1%81%D1%8A%D0%B6%D0%B4%D0%B0-%D1%82%D0%B5%D0%BC%D0%B0%D1%82%D0%B0-%D0%B7%D0%B0-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D0%B0-%D0%B2-%D0%BA%D1%8E%D1%80%D0%B4%D0%B8%D1%81%D1%82%D0%B0%D0%BD-news699158.html", "text": "Руското външно министерство съобщи, че външният министър на Ирак Ибрахим ал Джаафари ще проведе на 23 октомври в Москва среща с руския си колега Сергей Лавров, за да обсъдят ситуацията в Ирак и в Иракски Кюрдистан, предаде ТАСС, цитирани от Фокус. „На 23 октомври са планирани преговори между Ал Джаафари и министъра на външните работи на Русия Сергей Лавров. Централна тема на тях ще са развитието на ситуацията в Ирак, в това число в контекста на последния етап от операцията срещу „Ислямска държава“, пише в официално заявление на министерството. „Ще бъде засегната и темата около Иракски Кюрдистан с отчет на последствията от проведения там на 25 септември референдум за независимостта“. От министерството подчертаха, че Москва се обявява за териториалната цялост на Ирак и настоява централното му правителство и кюрдите „да търсят взаимноприемливи решения“ чрез конструктивен диалог.", "date": "2017.10.22", "title": "ПОЗИЦИЯ! Русия иска цялостен Ирак, обсъжда темата за референдума в Кюрдистан"}
{"url": "http://pik.bg/%D0%BD%D0%BE%D0%B2%D0%BE-%D0%BD%D0%B0%D1%87%D0%B0%D0%BB%D0%BE-%D1%8E%D1%81%D0%B5%D0%B8%D0%BD-%D0%B1%D0%BE%D0%BB%D1%82-%D0%BF%D1%80%D0%B0%D0%B2%D0%B8-%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%BA%D0%B0%D1%80%D0%B8%D0%B5%D1%80%D0%B0-news699101.html", "text": "Осемкратният олимпийски шампион по лека атлетика Юсеин Болт обяви, че планира да започне професионална кариера във футбола през 2018 г. Изявлението на Болт е публикувано на официалния сайт на ФИФА. \"Приключих с леката атлетика и бих искал да играя футбол. След като споделих това в едно интервю, много клубове ми отправиха предложения. За съжаление, получих сериозна травма на подколянното сухожилие през август. Надявам се, че ще мога да играя през 2018 г.\", казва лекоатлетът в интервю за  RT. Припомняме, че ямайският спринтьор трябваше през лятото да излезе на футболното игрище за участие в благотворителния мач \"Манчестър Юнайтед\" - Барселона\". Но се наложи да пропусне срещата заради получената травма на световното първенство.", "date": "2017.10.22", "title": "НОВО НАЧАЛО! Юсеин Болт прави футболна кариера! "}
{"url": "http://pik.bg/%D0%BC%D0%B5%D0%B3%D0%B0-%D0%BC%D0%B0%D1%87-%D1%81-%D0%B3%D1%80%D0%B8%D1%88%D0%BE-%D0%B2-%D1%81%D0%BF%D0%BE%D1%80-%D0%B7%D0%B0-%D1%82%D0%B8%D1%82%D0%BB%D0%B0-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B8%D0%B7%D0%BB%D0%B8%D0%B7%D0%B0-%D1%81%D1%80%D0%B5%D1%89%D1%83-news699160.html", "text": "Григор Димитров ще се изправи срещу Хуан Мартин дел Потро във финала на турнира в зала в Стокхолм днес. Това стана факт, след като във втория полуфинален мач аржентинецът надви Фернандо Вердаско (Испания) с 6:7 (4), 6:4, 7:6 (0). Срещата продължи 2 часа и 42 минути, в които Дел Потро се отчете с 5 аса и успя общо 4 пъти да пробие началния удар на левичаря от Мадрид, пише \"Тенис 24\". По-рано Григор се справи с Фабио Фонини (Италия) – 6:3, 7:6 (2). Днес Димитров и Дел Потро ще се срещнат за 8-и път, като аржентинецът има преднина 5-2 в преките дуели. Григор обаче спечели последните им два мача – в Синсинати и Пекин този сезон. Миналата година те отново се срещнаха в Стокхолм, но на фаза полуфинал, а победата отиде за Дел Потро – 6:4, 7:5. В последствие Кулата от Тандил спечели трофея. Това е и последният случай, в който аржентинецът е печелил турнир. Той има общо 19 трофея в кариерата си до момента. От своя страна Григор Димитров се радва на най-силния си сезон в Тура. По-рано през годината българинът игра на 3 финала – в Бризбън, София и Синсинати, които успя да спечели. Ако запише победа, Григор Димитров за първи път в кариерата си ще завоюва 4 титли в рамките на един сезон.", "date": "2017.10.22", "title": "Мега мач с Гришо! В спор за титла! Димитров излиза срещу..."}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-12-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%B0%D1%82%D0%B0%D0%BA%D0%B0-%D0%B2-%D1%8E%D0%B3%D0%BE%D0%B7%D0%B0%D0%BF%D0%B0%D0%B4%D0%B5%D0%BD-%D0%BD%D0%B8%D0%B3%D0%B5%D1%80-news699110.html", "text": "Най-малко 12 паравоенни полицейски служители са убити в атака в югозападната част на Нигер, в близост до границата с Мали, където по-рано през октомври загинаха четирима американски военнослужещи, предава Франс Прес, цитиран от Фокус. „Имаше нова атака, 12 жандармери бяха убити, започнахме операции за издирването на отговорните“, поясни за агенцията вътрешният министър на африканската страна Мохамед Базум. В началото на октомври Пентагонът потвърди, че войници от американските спецчасти са убити при изпълнението на съвместен патрул с военнослужещи на Нигер. Командването на американските части в Африка съобщи и за двама пострадали при стрелбата, избухнала в близост до границата с Мали. Ранените бяха евакуирани в стабилно състояние във военна болница в Ландщул, Германия. Командването на американските части в Африка, със седалище в Щутгарт, Германия, не предостави подробности за операцията, освен информацията, че тя е проведена за целите на борбата с тероризма. Не е ясно обаче защо тази единица е влязла в контакт с вражеските сили, докато е изпълнявала мисия, която се счита за обучителна.", "date": "2017.10.22", "title": "Най-малко 12 полицейски служители са загинали при атака в Югозападен Нигер"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%80%D0%B0%D0%B7%D0%BA%D1%80%D0%B8-%D1%82%D0%B0%D0%B9%D0%BD%D0%B0%D1%82%D0%B0-%D0%BD%D0%B0-%D1%83%D1%81%D0%BF%D0%B5%D1%85%D0%B0-%D1%81%D0%B8-%D0%B2-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-news699056.html", "text": "Доналд Тръмп заяви пред The Washington Post, че едва ли би спечелил президентските избори без социалните мрежи. По думите му, „Туитър“ му позволява свободно да излага пред обществото своята гледна точка, особено в случаите, когато думите му се интерпретират по лъжлив начин. Американският лидер подчерта, че „Туитър“ му помага да се бори с лъжливите новини.", "date": "2017.10.22", "title": "Доналд Тръмп разкри тайната на успеха си в президентските избори"}
{"url": "http://pik.bg/%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D1%81%D0%B8%D0%BA%D1%80%D0%B5%D1%82-%D1%81%D1%8A%D1%80%D0%B2%D0%B8%D1%81-%D0%B7%D0%B0%D0%BB%D0%B5%D0%BF%D0%B8-%D0%B4%D0%B2%D0%BE%D0%B9%D0%BD%D0%B8%D1%87%D0%BA%D0%B0-%D0%BD%D0%B0-%D0%BC%D0%B5%D0%BB%D0%B0%D0%BD%D0%B8%D1%8F-%D1%82%D1%80%D1%8A%D0%BC%D0%BF-%D0%B7%D0%B0-%D0%BE%D1%85%D1%80%D0%B0%D0%BD%D0%B0-news699172.html", "text": "Мелания Тръмп е охранявана от тайна агентка, която изглежда досущ като нея, съобщава Бизнес инсайдър, цитират от Нова тв. Красивата дама, за която се смята, че работи за „Сикрет сървиз”, може да бъде забелязана край семейство Тръмп още от февруари. Нейният костюм е точно като на агент от тайните служби – тъмносин или черен костюм по тялото и високи токчета. Този факт е убягна от очите на феновете на конспирациите. И още повече разпали теориите, че Мелания Тръмп използва своя двойничка в много случаи.", "date": "2017.10.22", "title": "СИГУРНОСТ! Сикрет сървис залепи двойничка на Мелания Тръмп за охрана "}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%BD%D0%B5-%D0%BC%D0%BE%D0%B3%D0%B0-%D0%B4%D0%B0-%D0%BE%D0%BF%D0%B8%D1%88%D0%B0-%D1%81%D0%B0%D1%89-%D0%BA%D0%B0%D1%82%D0%BE-%D1%86%D0%B8%D0%B2%D0%B8%D0%BB%D0%B8%D0%B7%D0%BE%D0%B2%D0%B0%D0%BD%D0%B0-%D1%81%D1%82%D1%80%D0%B0%D0%BD%D0%B0-news699102.html", "text": "Държавният глава на Турция Реджеп Тайип Ердоган заяви, че не би могъл да опише САЩ като цивилизована страна, след като Вашингтон издаде заповед за задържане на 13 от неговите охранители заради безредици при посещението му през май, съобщава вестник \"Хюриет\". „Ако е издадена заповед за задържане на моите 13 телоохранители в държава, в която отидох на покана, съжалявам, но не мога да нарека тази страна цивилизована\", подчерта Ердоган в събота. Няколко души бяха ранени при безредици, избухнали пред сградата на турското посолство във Вашингтон по време на посещението на Ердоган в САЩ през май. На 15 юни органите на САЩ издадоха заповеди за арест за 16 души, включително бодигардове на турския президент. Ердоган твърди, че „Работническата партия на Кюрдистан“ (ПКК) и членове на гюленистката организация (ФЕТО) са организирали протеста на около 40-50 метра от мястото, където той е бил заедно със своите телоохранители.", "date": "2017.10.22", "title": " Ердоган: Не мога да опиша САЩ като цивилизована страна"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB-%D1%85%D0%B2%D0%B0%D0%BB%D0%B8-%D1%82%D1%80%D1%8A%D0%BC%D0%BF-%D0%B7%D0%B0-%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%BC%D1%83-%D0%B7%D0%B0-%D0%B1%D0%BB%D0%B8%D0%B7%D0%BA%D0%B8%D1%8F-%D0%B8%D0%B7%D1%82%D0%BE%D0%BA-news699113.html", "text": "Министърът на отбраната на Израел Авигдор Либерман похвали администрацията на американския президент Доналд Тръмп за нейния нов всеобхватен политически подход по отношение на Иран, по време на реч, произнесена във Вашингтон, където е на посещение, пише израелското издание Йерусалим поуст, цитирано от Фокус. Още преди Либерман да замине за визитата, израелското ръководство разкри, че разговорите му с министъра на отбраната на САЩ Джеймс Матис най-вероятно ще са фокусирани върху Иран – в частност ядрената му програма, оказваната помощ на „Хизбулла“ и подкрепата на Техеран за режима на Башар Асад в Сирия. Израелският министър изказа похвала за широкия подход на новата администрация във Вашингтон спрямо региона. Според него, съвременното разделение в Близкия Изток „не е между евреи и мюсюлмани или християни. Не е между шиити и сунити и въобще, между различните религии, а между умерените и радикалните сили“. „Освен това, ние сме щастливи да видим и напълно подкрепяме усилията ви за събиране на коалиция между умерените сили“, продължи той. Приветствайки израелския си колега, Матис каза на Либерман, че двамата пеят „една и съща песен“. „Ние оценяваме тези в региона, които избраха да подкрепят стабилността“, каза американският министър. „Мисля, че днес е по-важно от всякога, да излезем с общ отговор на заплахите, като засилим вече силното си сътрудничество по ключовите въпроси на сигурността“.", "date": "2017.10.22", "title": "Израел хвали Тръмп за позицията му за Близкия изток"}
{"url": "http://pik.bg/%D0%B8%D0%BC%D0%B0%D0%BD%D1%8F%D1%80%D0%B8-%D1%80%D0%B0%D0%B7%D0%B3%D1%80%D0%B0%D0%B1%D0%B2%D0%B0%D1%82-%D0%B4%D1%80%D0%B5%D0%B2%D0%BD%D0%B0-%D1%82%D1%80%D0%B0%D0%BA%D0%B8%D0%B9%D1%81%D0%BA%D0%B0-%D0%BE%D0%B1%D1%81%D0%B5%D1%80%D0%B2%D0%B0%D1%82%D0%BE%D1%80%D0%B8%D1%8F-%D0%B2-%D1%81%D1%82%D0%B0%D1%80%D0%BE-%D0%B6%D0%B5%D0%BB%D0%B5%D0%B7%D0%B0%D1%80%D0%B5-news699173.html", "text": "Иманяри разграбват древна тракийска обсерватория в Старо Железаре. Половината от камъните от съоръжението са откраднати, съобщава Би Ти Ви. Преди дни общинският съветник Мария Мустакова се натъква на следи от подготовка за нелегални иманярски разкопки. Каменното съоръжение е ползвано от тракийското племе одриси като календар. „Заварихме множество опънати канапи, колчета, този камък беше бутнат, което доказва определено, че обектът се посещава. Най-лошото е, ако произволът продължи и ако камъните, които са изложени на произвола, се рушат или изчезнат”, каза Мария Мустакова. Отказите на археолозите да продължат проучването на археолога Георги Китов продължават. „В този случай става дума за намиране на проучвател, който да продължи, защото то не е довършено, това е абсурд, защото имаме пари”, коментира Ивелина Кючукова. Заради отказа на археолозите да разработят обекта, набезите на иманярите продължават. Според познавачи златотърсачите очакват да открият гробница със скъпоценности, това е и мотивацията им да копаят усърдно. В района предполагат, че иманярската група, която атакува кромлеха в Старо Железаре, преди години разкопава гробницата в Старосел.", "date": "2017.10.22", "title": "Иманяри разграбват древна тракийска обсерватория в Старо Железаре"}
{"url": "http://pik.bg/%D0%BF%D0%BE%D0%BC%D0%BE%D1%89-%D0%B8%D1%80%D0%B0%D0%BD-%D0%B4%D0%B0%D0%B2%D0%B0-%D0%B2%D0%BE%D0%B5%D0%BD%D0%BD%D0%BE-%D1%80%D0%B0%D0%BC%D0%BE-%D0%BD%D0%B0-%D1%81%D0%B8%D1%80%D0%B8%D1%8F-news699136.html", "text": "Началниците на генералните щабове на сирийската и на иранската армия ген. Али Аюб и ген. Мохамад Бакери подписаха меморандум за по-нататъшно развитие на координацията и военно-техническото сътрудничество между двете държави, предаде ТАСС, цитирани от Фокус. Документът предвижда „разширение на партньорството между двете приятелски армии в областта на военната подготовка, обмен на боен опит, съвременни технологии и разузнавателни данни с цел да се повиши боеспособността на въоръжените сили за противопоставяне на тероризма и американско-израелските планове в Близкия изток“. Иранският генерал заяви, че посещението му в Сирия „цели разработването на съвместна стратегия по координацията и военно-техническото сътрудничество със Сирия на нова етап след големите успехи, постигнати на фронта“.", "date": "2017.10.22", "title": "Помощ! Иран дава военно рамо на Сирия"}
{"url": "http://pik.bg/%D1%82%D1%80%D0%B8-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8-%D0%BF%D1%83%D1%88%D0%BA%D0%B8-%D0%BE%D1%82%D0%BA%D1%80%D0%B8%D0%BB%D0%B8-%D0%B2-%D0%B4%D0%BE%D0%BC%D0%B0-%D0%BD%D0%B0-%D0%BF%D0%B5%D0%BD%D0%B8%D1%81%D0%BE%D0%BD%D0%B5%D1%80-%D0%BE%D1%82-%D0%BA%D0%B0%D1%80%D0%BB%D0%BE%D0%B2%D1%81%D0%BA%D0%BE-%D1%81%D0%B5%D0%BB%D0%BE-news699099.html", "text": "На интересна находка попаднали органите на реда при обиск в дома на 69-годишния Недялко Комитов от село Каравелово, Карловско, съобщава Трафикнюз. Акцията се провела след сигнал, че Комитов притежава незаконно оръжие. При претърсването полицаите открили цял боен арсенал. В дома на Комитов били открити три пушки, за които той нямал разрешително - една гладкоцевна, нарезна карабина „Манлихер“ с оптически мерник и още една ловна пушка  12- и калибър. Освен това били открити още 13 заготовки за оръжие, цеви, патрони, барут, шашки динамит. Пенсионерът е задържан за 24 часа в районното в Карлово. Според местни жители на Каравелово, Недялко Комитов често стрелял и заплашвал с оръжие хора от селото. Комитов няма разрешително за оръжие, но преди да се пенсионира е работел във ВМЗ Сопот и там развил страст към оръжията. Възрастният мъж бил доста агресивен, имал и психично заболяване и срещу него има подадени няколко жалби, коментираха от ОД МВР Пловдив.", "date": "2017.10.22", "title": "Три незаконни пушки открили в дома на пенисонер от Карловско село"}
{"url": "http://pik.bg/%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B8%D1%82%D0%B5-%D1%81%D0%BE%D1%86%D0%B8%D0%B0%D0%BB%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8-%D0%B2-%D1%87%D0%B5%D1%85%D0%B8%D1%8F-%D0%BD%D1%8F%D0%BC%D0%B0-%D0%B4%D0%B0-%D1%83%D1%87%D0%B0%D1%81%D1%82%D0%B2%D0%B0%D1%82-%D0%B2-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-news699169.html", "text": "Лявоцентристката социалдемократическа партия, която оглавяваше досегашното трипартийно правителство в Чехия, няма да участва в преговори за формиране на ново правителство, съобщи нейният председател Милан Хованец, цитиран от Ройтерс, съобщава БТА. Той добави, че партията най-вероятно ще мине в опозиция. \"За първи път няма да водим преговори, би било смешно със само 8 процента\", каза Хованец. Частичните резултати от парламентарните избори в Чехия показват, че подкрепата за социалдемократите е спаднала от 20,5 процента на изборите през 2013 г. на 7,3 процента на сегашните избори. Това е най-лошият й резултат от разделянето на Чехословакия през 1993 г.. Според частичните резултати от състоялите се вчера и днес избори социалдемократите са пети или шести. Най-много гласове - 30,74 процента, получава популистката партия АНО (Действие на недоволните граждани 2011) на 63-годишния милиардер Андрей Бабиш, медиен магнат и бивш министър на финансите. На втора позиция е антимигрантската партия \"Свобода и пряка демокрация\" (СПД) на родения в Токио бизнесмен Томио Окамура с 11,17 процента. Данните са базирани върху повече от 75 процента от преброените гласове. Сред партиите, които прескачат 5-процентна бариера, са Комунистическата партия на Чехия и Моравия, извънсистемната Партия на пиратите, християндемократите и партията \"Кметове и независими\".", "date": "2017.10.22", "title": "Управляващите социалдемократи в Чехия няма да участват в преговори за правителство"}
{"url": "http://pik.bg/%D1%81%D0%B8%D0%BD%D1%8C%D0%BE-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D1%84%D0%B5%D0%BD-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D0%B1%D1%80%D0%B0%D0%BA-%D0%BF%D1%80%D0%B5%D0%B4-%D1%81%D0%B5%D0%BA%D1%82%D0%BE%D1%80-%E2%80%9E%D0%B1%E2%80%9C-%D1%87%D1%83-%D0%B7%D0%B0%D0%B2%D0%B5%D1%82%D0%BD%D0%BE%D1%82%D0%BE-%E2%80%9E%D0%B4%D0%B0%E2%80%9C-news699185.html", "text": "Дербито на 13-я кръг на Първа лига между \"Левски\" и \"ЦСКА\" (2:2) ще се запомни с много повече от четирите гола в двете врати, съобщава Би Ти Ви. Най-чаканият мач в България отново не разочарова запалянковците. Имаше от всичко - емоция, мощна подкрепа от агитките, спречквания по терена и на трибуни, но и много, много любов. Именно заради безграничната любов този мач ще остане топъл спомен в сърцата на двама влюбени. По време на двубоя привърженик на \"сините\" предложи брак на своята приятелка пред сектор \"Б\". Пред трибуната на най-запалените левскари, младият мъж падна на колене пред своята любимата с предложение да споделят живота си заедно. Дамата избухна в сълзи и каза заветното \"ДА\" пред бурните възгласи и аплодисменти на запалянковците.", "date": "2017.10.22", "title": "СИНЬО СЕМЕЙСТВО! Фен на Левски предложи брак пред сектор „Б“, чу заветното „да“"}
{"url": "http://pik.bg/%D1%83%D1%80%D0%BE%D0%BA-%D0%BF%D0%BE-%D1%88%D0%BE%D1%84%D0%B8%D1%80%D0%B0%D0%BD%D0%B5-%D0%BA%D0%B0%D0%BA%D0%B2%D0%BE-%D0%B4%D0%B0-%D0%BF%D1%80%D0%B0%D0%B2%D0%B8%D0%BC-%D0%BF%D1%80%D0%B8-%D0%B0%D0%BA%D0%B2%D0%B0%D0%BF%D0%BB%D0%B0%D0%BD%D0%B8%D0%BD%D0%B3-news699184.html", "text": "Eceнтa нacтъпи, a дъждoвeтe ca нeщo oбичaйнo. Haлицe ca вcичĸи пpeдпocтaвĸи зa възниĸвaнe нa нaй-oпacнaтa cитyaция нa мoĸъp път - тaĸa нapeчeният aĸвaплaнинг, ĸoгaтo aвтoмoбилът зa извecтнo вpeмe cтaвa нeyпpaвляeм и шoфьopът ce пpeвpъщa в зpитeл. Koгaтo вaли, двe нeщa ca oт пъpвocтeпeннo знaчeниe: cĸopocттa нa движeниe и cъcтoяниeтo нa гyмитe, cъвeтвaт oт аутобилд бг. Pиcĸът oт aĸвaплaнинг e нaй-виcoĸ в ĸoлoвoзитe и ĸpивитe, ĸъдeтo мeждy гyмaтa и пътя мoжe дa имa няĸoлĸo caнтимeтpa вoдa. Bъпpeĸи тoвa, мoжeтe дa ĸapaтe бeзoпacнo пpи дъждoвнo вpeмe, cтигa дa имaтe пpeдвид няĸoлĸo ocнoвни нeщa. Koгaтo пo пътя имa мнoгo вoдa и вaшитe гyми ca изнoceни, пъpвo тpябвa зaдължитeлнo дa нaмaлитe cĸopocттa. Дopи и c дoбpи гyми oпacнocттa oт aĸвaплaнинг e peaлнa, нo изнoceнитe гyми пpaвят \"aĸвaплaниpaнeтo\" пoчти нeизбeжнo. B тecтa нa финлaндcĸoтo cпиcaниe зa гyми Теknііkаn Мааіlmа виcoĸoĸaчecтвeнa лятнa гyмa в дoбpo cъcтoяниe зaпoчвa aĸвaплaнинг пo пpaвa линия пpи движeниe c 80 ĸм/ч, ĸoгaтo нa acфaлтa имa 6 мм вoдa. Изнoceнa лятнa гyмa зaпoчвa aĸвaплaнинг oщe пpи cĸopocт oт 70 ĸм /ч. Зимнитe гyми ce пpeдcтaвят дopи пo-лoшo пpи тaĸивa ycлoвия. Xopaтa чecтo дoизнocвaт лeтнитe cи гyми пpeз eceнтa и ĸyпyвaт нoви пpeз пpoлeттa, въпpeĸи чe пpeдимcтвaтa нa ĸoмплeĸт нoви гyми ca нaй-oceзaeми пpeз eceнтa. Дълбoчинaтa нa пpoтeĸтopa нa нoвa лятнa гyмa e oĸoлo 8 мм. Зaĸoнът пoзвoлявa шoфиpaнe нa гyми c дълбoчинa нa пpoтeĸтopa oт 1,6 милимeтpa, нo вcъщнocт тaĸивa гyми вeчe нe ca бeзoпacни. Гyмитe тpябвa дa ce cмeнят, ĸoгaтo дълбoчинaтa нa пpoтeĸтopa e близo дo чeтиpи милимeтpa. Koгaтo имa пo-мaлĸo пpoтeĸтop, пoвeдeниeтo нa мoĸpo ce влoшaвa дpacтичнo. Cъщo тaĸa, нaлягaнeтo нa гyмитe oĸaзвa oгpoмнo влияниe въpxy пoвeдeниeтo нa aвтoмoбилa пpи дъждoвнo вpeмe. Πpoвepĸaтa нa нaлягaнeтo peдoвнo e cилнo пpeпopъчитeлнo, тъй ĸaтo пpeĸoмepнo ниcĸoтo нaлягaнe yвeличaвa pиcĸa oт aĸвaплaнинг и влияe нeгaтивнo нa пoвeдeниeтo нa гyмитe. Aĸo aĸвaплaниpaнeтo ce cлyчи въпpeĸи вcичĸи пpeдпaзни мepĸи, вaжнo e дa ocтaнeтe cпoĸoйни и дa peaгиpaтe пpaвилнo. Haтиcнeтe cъeдинитeля, дpъпнeтe ĸpaĸa oт пeдaлa нa гaзтa и дpъжтe cтaбилнo вoлaнa. He въpтeтe вoлaнa пaничecĸи нaлявo и нaдяcнo, тъй ĸaтo пpи aĸвaплaнинг ĸoлaтa нямa дa peaгиpa, a ĸoгaтo гyмитe нaмepят cцeплeниe c пътя ĸoлaтa щe пoтeгли в нeизвecтнa пocoĸa. 1. Haмaлeтe cĸopocттa нa движeниe 2. He шoфиpaйтe в ĸoлoвoзитe c вoдa, ĸъдeтo pиcĸът oт aĸвaплaнинг e нaй-виcoĸ 3. Kapaйтe c гyми, ĸoитo ca в дoбpo cъcтoяниe и имaт дълбoчинa нa пpoтeĸтopa нaй-мaлĸo 4 мм 4. Πpoвepeтe нaлягaнeтo нa гyмитe 5. Aĸo ce пoяви aĸвaплaнинг, ocтaнeтe cпoĸoйни, нaтиcнeтe cъeдинитeля и дpъжтe вoлaнa cтaбилeн Ocтaнeтe cпoĸoйни! Haтиcнeтe cъeдинитeля дoĸpaй и мaxнeтe ĸpaĸa cи oт пeдaлa нa гaзтa, зa дa нaмaлитe cĸopocттa. He зaвъpтaйтe вoлaнa oт eднa cтpaнa нa дpyгa; вмecтo тoвa, нacoчeтe гo в пocoĸaтa нa пътя или ĸpивaтa нa зaвoя, дoĸaтo ce възcтaнoви cцeплeниeтo. He cпиpaйтe и нe ycĸopявaйтe пo вpeмe нa aĸвaплaнинг, тъй ĸaтo тoвa щe нaмaли дoпълнитeлнo cцeплeниeтo.", "date": "2017.10.22", "title": "УРОК ПО ШОФИРАНЕ! Какво да правим при аквапланинг...  "}
{"url": "http://pik.bg/%D0%BF%D0%BE%D0%B1%D0%B5%D0%B4%D0%B0-%D1%82%D1%80%D1%8A%D0%BC%D0%BF-%D0%B2%D0%B8%D0%B6%D0%B4%D0%B0-%D0%BA%D1%80%D0%B0%D1%8F-%D0%BD%D0%B0-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-news699170.html", "text": "Президентът на САЩ Доналд Тръмп заяви, че краят на „халифата на „Ислямска държава“ се вижда“ след освобождаването на град Ракка от терористите. Той добави, че скоро може да започне преходът за установяване на условия за траен мир в Сирия, предава AФП, цитирани от Фокус. „С освобождаването на столицата на „Ислямска държава“ и на по-голямата част от нейната територия, краят на халифата ѝ се вижда“, заяви Тръмп в официално свое заявление. „Скоро ще започнем преход към нова фаза, в която ще подкрепяме местните сили за сигурност, ще деескалираме насилието в Сирия и ще наложим условията за траен мир, така че терористите да не могат да се върнат повече, за да заплашват колективната ни сигурност“, добави той.", "date": "2017.10.22", "title": "ПОБЕДА! Тръмп вижда края на „Ислямска държава“"}
{"url": "http://pik.bg/%D0%BC%D0%B2%D1%80-%D0%BD%D1%8F%D0%BC%D0%B0-%D0%BF%D0%B0%D1%80%D0%B8-%D0%B7%D0%B0-%D0%B1%D0%BE%D1%82%D1%83%D1%88%D0%B8-%D0%B7%D0%B0-%D0%B1%D1%83%D1%80%D0%B3%D0%B0%D1%81%D0%BA%D0%B8%D1%82%D0%B5-%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80%D0%B8-%D0%BD%D0%B0%D0%B4%D0%B5%D0%B6%D0%B4%D0%B0%D1%82%D0%B0-%D0%B8%D0%BC-%D0%B5-%D0%BE%D0%B1%D1%89%D0%B8%D0%BD%D1%81%D0%BA%D0%B8%D1%8F%D1%82-%D1%81%D1%8A%D0%B2%D0%B5%D1%82-news699168.html", "text": "Бургаските пожарникари молят Общинския съвет в Бургас да отпусне средства за нова екипировка през 2018 г. Искането е внесено от главен инспектор Николай Николаев, който преди 2 седмици бе начело на екипа, който светкавично потуши пожара край бившия Отрезвител. „От началото на 2017 г. двете районни служби на Пожарна безопасност в Бургас са реагирали на 1066 пожари, наводнения и други спасителни операции, което отрежда нашите служители на едно от първите места по натовареност в страната. Благодарение на вашата подкрепа през изминалата година закупихме 15 чифта специални защитни ботуши, осигурявайки протекция на 15% от служителите на Бургаската пожарна. За наше съжаление обаче средствата от бюджета на Министерството на вътрешните работи, отпуснати за осигуряване на лична защита не са достатъчни и се налага да посрещнем есенно-зимния сезон с недостиг на 30 броя комплекти”, разяснява Николаев. Той моли местния парламент да разгледа възможността на пожарната в Бургас да бъдат осигурени средства, с които да бъдат закупени още 20 чифта предпазни обувки и 3 броя диелектрични ножици. Общата сума, която ще е необходима за това, възлиза на 6400 лв. Молбата на Николаев ще бъде разгледана през ноември на сесията на Общински съвет.", "date": "2017.10.22", "title": "МВР няма пари за ботуши за бургаските пожарникари, надеждата им е Общинският съвет"}
{"url": "http://pik.bg/%D0%B2%D0%B0%D0%B4%D0%B5%D1%82%D0%B5-%D1%87%D0%B0%D0%B4%D1%8A%D1%80%D0%B8%D1%82%D0%B5-%D1%81%D0%BB%D0%B5%D0%B4%D0%B2%D0%B0%D1%89%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D0%BF%D0%BE%D1%87%D0%B2%D0%B0-%D1%81-%D0%B4%D1%8A%D0%B6%D0%B4-%D0%B8-%D0%B3%D1%80%D1%8A%D0%BC%D0%BE%D1%82%D0%B5%D0%B2%D0%B8%D1%86%D0%B8-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D0%B0%D0%B4%D0%B0-%D0%B4%D0%BE-10-%D0%B3%D1%80%D0%B0-news699135.html", "text": "Следващата седмица ще започне с дъжд и гръмотевици, към края се очакват максимални температури от 10 градуса. Това съобщиха за Фокус от Националния институт по метеорология и хидрология (НИМХ) към БАН. Новата седмица започва с валежна обстановка. В понеделник ще бъде предимно облачно, като валежите ще започнат от запад и до вечерта ще обхванат западната половина от страната. На места дъждът ще е интензивен и значителен по количество, а след обяд се очакват и гръмотевици. Вятърът ще е от изток-югоизток, слаб и до умерен. В Западна България температурите ще се понижат още в понеделник и ще бъдат между 12 и 17 градуса, докато в източните райони времето ще остане хубаво и с максимални температури до 24 градуса. Във вторник вятърът се ориентира от северозапад и с него ще нахлуе хладен въздух. В Източна България валежите ще продължат и ще са повече по количество. На запад дъждът ще е слаб и в процес на спиране. В сряда валежите ще спрат навсякъде и облачността ще се разкъса. Вятърът остава от северозапад – умерен, a в Дунавската равнина временно и силен. Максималните температури ще бъдат между 9 и 14 градуса. До края на седмицата ще остане хладно с променлива и често значителна облачност. В четвъртък и петък максималните температури ще бъдат около 10 градуса. Очаква се сняг да вали по най-високите части на планините.", "date": "2017.10.22", "title": "Вадете чадърите! Следващата седмица почва с дъжд и гръмотевици, температурата пада до 10 градуса! Сняг в планините...  "}
{"url": "http://pik.bg/%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%B2-%D0%B4%D0%B2%D0%B0-%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B8-%D1%80%D0%B5%D0%B3%D0%B8%D0%BE%D0%BD%D0%B0-%D0%B7%D0%B0-%D0%BF%D0%BE-%D0%B3%D0%BE%D0%BB%D1%8F%D0%BC%D0%B0-%D0%B0%D0%B2%D1%82%D0%BE%D0%BD%D0%BE%D0%BC%D0%B8%D1%8F-news699201.html", "text": "Гласоподавателите в северните италиански региони Ломбардия и Венето ще проведат референдуми, чрез които се надяват двата региона да получат по-широки автономни правомощия от централното правителство в Рим, предава Франс Прес, цитирани от Фокус. „Консултативните“ избори са само началото на процес, който може, в течение на времето, да доведе до прехвърляне на правомощия от Рим към регионите. Идеята за отделяне от Италия е споделяна от много тесен кръг последователи. Въпреки това се очаква, че и в двете области ще надделеят поддръжниците на по-широка автономия. Според анализаторите, тези референдуми са отражение на центробежни процеси, предизвикани от плебисцита в Шотландия, решението на Великобритания да напусне ЕС и каталунската криза. Очаква се и двата региона да гласуват в полза на получаването на по-широки автономни права, но избирателната активност ще има решаващо значение за това каква тежест ще имат резултатите. В регион Венето активността трябва да е над 50%, за да бъде валидно гласуването, докато в Ломбардия не съществуват подобни ограничения, но ниската избирателна активност ще намали значението на гласуването и ще отслаби позициите на местното управление в евентуални преговори с Рим. Ломбардия, със столица Милано и Венето, с център Венеция, са дом на една четвърт от италианското население и произвеждат около 30% от италианската икономическа продукция.", "date": "2017.10.22", "title": "Референдум в два италиански региона за по-голяма автономия"}
{"url": "http://pik.bg/%D0%B7%D0%B0%D1%89%D0%BE-%D0%BC%D1%8A%D0%B6%D0%B5%D1%82%D0%B5-%D0%BD%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D1%80%D0%B5%D0%BA%D0%B0%D0%BB%D1%8F%D0%B2%D0%B0%D1%82-%D1%81-%D1%82%D1%80%D0%B5%D0%BD%D0%B8%D1%80%D0%BE%D0%B2%D0%BA%D0%B8%D1%82%D0%B5-news699137.html", "text": "Прекалените тренировки са вредни за мъжете, защото увеличават риска от натрупване на плаки в артериите, съобщава ЮПИ, цитирани от Дарик. Рискът от плаки се увеличава при повече от седем часа тренировки седмично. Ефектът е наблюдаван при бели мъже, но не и при чернокожи или жени. \"Изненадахме се от резултатите, главно защото се смята, че движението е като лекарство. Никога не сме предполагали, че може да има горна граница за движението от гледна точка на сърдечносъдовото здраве\" - каза авторът на изследването Дипика Ладу от университета на Илинойс в Чикаго. При надхвърляне на седем часа тренировки седмично, рискът от натрупването на плаки в артериите се увеличава с 86 процента за белите мъже. Учените настояват, че резултатите им в никакъв случай не означават мъжете да спрат да тренират. Изследването е обхванало 3200 души на възраст от 18 до 30 години от 1985 г. до 2011 г.", "date": "2017.10.22", "title": "Защо мъжете не трябва да прекаляват с тренировките?"}
{"url": "http://pik.bg/%D0%BE%D1%82%D0%BD%D0%BE%D0%B2%D0%BE-%D0%B7%D0%B0%D0%B4-%D1%80%D0%B5%D1%88%D0%B5%D1%82%D0%BA%D0%B8%D1%82%D0%B5-%D0%B2%D0%BB%D0%B0%D0%B4%D0%BE-%D0%BF%D0%BB%D0%B0%D1%86%D0%B5%D0%BD%D1%82%D0%B0%D1%82%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD-%D0%B7%D0%B0%D1%80%D0%B0%D0%B4%D0%B8-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%BE-%D0%BF%D1%80%D0%B8%D1%82%D0%B5%D0%B6%D0%B0%D0%BD%D0%B8%D0%B5-%D0%BD%D0%B0-%D0%BE%D1%80%D1%8A%D0%B6%D0%B8%D0%B5-news699222.html", "text": "Владимир Стоянов, станал известен като Владо Плацентата, отново е бил задържан, съобщава „Телеграф“. Информацията бе потвърдена и от Би Ти Ви. Този път арестът му е заради незаконно притежание на пушка. За задържането му е потвърдил районният прокурор на София Радослав Димов. С Срещу Стоянов е образувано дело за това, че преди около година укривал 22-ма бежанци в къщата си в района на Западен парк. Там разследващите открили в близките храсти захвърлена пушка, а експертиза доказала, че отпечатъците по нея са именно на Стоянов. Стоянов бе освободен от ареста наскоро. Той бе задържан заради побоя над д-р Гагова от АГ \"Шейново\". Той преби акушерката в началото на юли тази година, когато се роди детето му. Стоянов се нахвърлил върху Гагова, защото отказала да му предаде плацентата на бебето му. Именно тогава Стоянов стана известен в публичното пространство като Владо Плацентата. Два месеца по-късно обаче той бе пуснат, тъй като изтече законовият срок на задържането му. Още след инцидента стана ясно, че Плацентата е поклонник на идеята за вечна младост и имал интереси да прави опити в тази насока. Именно заради това се нуждаел от стволовите клетки, съдържащи се в плацентата. Разследващи разкриха, че заради съмнение за нелегална биологична лаборатория в дома му е правен обиск. Такава обаче не била открита. Освен делото за побоя над лекарката и за укриването на 22-ма бежанци, на сметката на Плацентата се води и друго дело. Оказало се, че той противозаконно е лишил от свобода част от чужденците, които приютявал срещу заплащане. Държал ги под ключ, като преди това им събрал личните документи. След това обаче част от потърпевшите се оплакали на полицията. Софийският районен съд ще решава днес дали да остави Стоянов в ареста, или да му наложи друга мярка за неотклонение.", "date": "2017.10.22", "title": "Отново зад решетките! Владо Плацентата задържан заради незаконно притежание на оръжие"}
{"url": "http://pik.bg/%D1%82%D0%BE%D0%B2%D0%B0-%D1%81%D0%B5-%D0%BF%D1%80%D0%B0%D0%B2%D0%B8-%D0%B7%D0%B0%D0%B4%D1%8A%D0%BB%D0%B6%D0%B8%D1%82%D0%B5%D0%BB%D0%BD%D0%BE-%D1%81%D0%BB%D0%B5%D0%B4-%D1%81%D0%B5%D0%BA%D1%81-news699202.html", "text": "Рискът от възникване на пикочни инфекции след секс не е никак малък. Поради близостта, в която се намират уретрата и вагиналния канал, както и анусът, преносът на бактерии от едното място на другото е много възможен. Ето защо след секс трябва да спазвате някои хигиенични правила. Те ще ви предпазят от инфекции на пикочните пътища, вагинални инфекции и дори по-неприятни и опасни проблеми. За да неутрализирате бактериите по уретрата, пренесени при триенето от половия акт, отидете до тоалетната. Уринирането помага много за изчистване на тези бактерии и отстраняването им от това деликатно място. Дори пикочният ви мехур да не е пълен, дори да не усещате нужда от уриниране, направете го. В никакъв случай не използвайте хавлиена кърпа за избърсване на телесните течности по вагината след секс. Влагата е благоприятна среда за развитие на бактерии. Влага в случая има по влагалището. А по кърпата се задържат хиляди бактерии. Не е препоръчително да заспивате с навлажнена вагина след секс, защото това засилва риска от инфекции на пикочните пътища. След секс по вагината остават всякакви телесни течности – семенна течност, вагинална течност, пот, лубрикант. Всички те могат да създадат сериозен проблем, ако изсъхнат по гънките на вулвата. Ето защо е важно да попиете всичко с хартиена кърпа след секс. Уверете се, че вагината е напълно подсушена. За по-сигурно можете да измиете с вода и неутрален сапун. Стегнатото бельо пречи на проветряването на вагината след секс. Важно е да не я запечатвате, а да я оставите да диша, особено след секс. Появата на дискомфорт след секс може да подсказва за инфекции или други кожни проблеми. Вземете под внимание сърбежа, раздразнението, зачервяването, кървенето, миризмата, болките. Всички те могат да подсказват за здравословен проблем.", "date": "2017.10.22", "title": "Това се прави задължително след секс"}
{"url": "http://pik.bg/%D0%B4%D0%B8%D0%BF%D0%BB%D0%BE%D0%BC%D0%B0%D1%86%D0%B8%D1%8F-%D0%B1%D0%B8%D0%B2%D1%88%D0%B8%D1%8F%D1%82-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B3%D0%BE%D1%82%D0%BE%D0%B2-%D0%B4%D0%B0-%D0%BF%D0%BE%D0%BC%D0%B0%D0%B3%D0%B0-%D0%B7%D0%B0-%D1%80%D0%B0%D0%B7%D1%80%D0%B5%D1%88%D0%B0%D0%B2%D0%B0%D0%BD%D0%B5-%D0%BD%D0%B0-%D0%BA%D1%80%D0%B8%D0%B7%D0%B0%D1%82%D0%B0-%D0%BD%D0%B0-%D0%BA%D0%BE%D1%80%D0%B5-news699191.html", "text": "Бившият американски президент Джими Картър заяви, че е готов да работи заедно със сегашния държавен глава Доналд Тръмп за решаване на кризата около Северна Корея, съобщава The Hill, цитиран от Фокус. Картър изрази готовността си да отиде лично в Пхенян и да разговаря с Ким Чен-ун. Според него, севернокорейският държавен глава е непредсказуем, поради което дипломацията е по-нужна от всякога. „Страхувам се, тъй като не знам какво предстои“, каза бившият президент, като добави, че САЩ силно надценява влиянието на Китай върху Корея и лично към Ким Чен-ун. Картър е разкрил вижданият си и пред хора от екипа на Тръмп, като е изразил готовност да приеме да бъде \"извикан при нужда“.", "date": "2017.10.22", "title": "Дипломация! Бившият американски президент готов да помага за разрешаване на кризата на Корейския полуостров"}
{"url": "http://pik.bg/%D0%BF%D0%B8%D1%81%D0%BC%D0%BE-%D0%BE%D1%82-%E2%80%9E%D1%82%D0%B8%D1%82%D0%B0%D0%BD%D0%B8%D0%BA%E2%80%9C-%D0%BF%D1%80%D0%BE%D0%B4%D0%B0%D0%B4%D0%B5%D0%BD%D0%BE-%D0%BD%D0%B0-%D1%82%D1%8A%D1%80%D0%B3-%D0%B7%D0%B0-%D1%80%D0%B5%D0%BA%D0%BE%D1%80%D0%B4%D0%BD%D0%B0-%D1%81%D1%83%D0%BC%D0%B0-news699207.html", "text": "Писмо на пътник, загинал при потъването на трансатлантическия параход \"Титаник\", бе продадено на търг във Великобритания за рекордните 126 000 паунда (275 965 лева). Търгът бе организиран от аукционната къща Henry Aldridge & Son (\"Хенри Олдридж енд Сън\") в градчето Девицес, графство Уилтшир. Писмото е било написано от пътника от първа класа Александър Оскар Ховерсън на 13 април 1912 година, денонощие преди фаталния сблъсък на лайнера с айсберг. Той го адресирал до майка си, която живеела в Ню Йорк. Писмото е от три страници. То е едно малкото запазени ръкописни артефакти на пътници на „Титаник“. Намерено било в джобен тефтер на Ховерсън, след като бе открито неговото тяло. Впоследствие ръкописът бе изпратен до адреса и оттогава се съхранява като семейна реликва. До момента рекордът от продадено на търг писмо от „Титаник“ бе установен през 2014 година, когато лотът бе купен за 119 000 паунда. Писмото е било написано 8 часа преди инцидента. Освен това на сегашния търг бе продадена за 76 000 паунда връзка ръждясали ключове, принадлежала на стюард, която успял да се спаси. Отделно неизвестен купувач придоби за 24 000 паунда непубликувани до момента снимки на парахода. \"Титаник\" бе и пощенски кораб, освен пътнически лайнер. Той е трябвало да доставя писма и бандероли в САЩ. Новият параход предприе единственото си плаване на 10 април 1912 година, тръгвайки от английското пристанище Саутхямптън. В нощта на 14 срещу 15 април той се сблъска с айсберг във водите на Северния Атлантик и потъна след 2 часа и 40 минути. Загинаха 1500 души, а се спасиха 712 пътници и членове на екипажа, уточняват БГНЕС и ТАСС.", "date": "2017.10.22", "title": "Писмо от „Титаник“ продадено на търг за рекордна сума"}
{"url": "http://pik.bg/%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%B8%D0%B5-%D1%83%D1%81%D0%BB%D0%BE%D0%B2%D0%BD%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%B7%D0%B0-%D1%88%D0%BE%D1%84%D1%8C%D0%BE%D1%80-%D1%83%D0%B1%D0%B8%D0%BB-%D0%BF%D0%B5%D1%88%D0%B5%D1%85%D0%BE%D0%B4%D0%B5%D1%86-news699206.html", "text": "Монтанският окръжен съда постанови осъдителна присъда от година и половина за шофьор, който на пътя убил пешеходец, съобщава Конкурент. Изпълнението на присъдата обаче се отлага за срок от три години, реши още съда. Подсъдимият Борислав Д. е лишен и от правото да кара автомоблил за срок от една година. Инцидентът със смъртен изход е още от април 2015 г. Тогава по пътя от Монтана за с. Николово шофьорът на „Сеат Ибиса” с висока скорост налетял късно вечерта на движещия се по шосето Илиян В. След решението на монтанските магистрати, близките на загиналия мъж обявиха присъдата за скандална и са решени да я обжалват пред Софийския апелативен съд.", "date": "2017.10.22", "title": "Правосъдие! Условна присъда за шофьор, убил пешеходец"}
{"url": "http://pik.bg/%D0%B1%D0%B8%D0%B2%D1%88%D0%B0-%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B7%D0%B2%D0%B5%D0%B7%D0%B4%D0%B0-%D0%BF%D0%B5%D1%87%D0%B5%D0%BB%D0%B8-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B7%D0%B0-%D0%BA%D0%BC%D0%B5%D1%82-%D0%BD%D0%B0-%D1%82%D0%B1%D0%B8%D0%BB%D0%B8%D1%81%D0%B8-news699213.html", "text": "Бившият футболист на Милан Каха Каладзе води в първия тур на изборите за кмет на грузинската столица Тбилиси, съобщава електронното издание Лайф, като е позовава на данни на ЦИК на Грузия. След 22 процента преброени бюлетини Каладзе, който е издигнат от управляващата партия в страната „Грузинска мечта“, има 51,4 процента от гласовете на избирателите. Кандидатът на опозиционната партия на Михаил Саакашвили „Единно национално движение“ Заал Удумашвили е втори с 16,7 процента от вота. Той има съвсем лека преднина пред независимия кандидат Алеко Елисашвили (16,6 процента). 39-годишният Каха Каладзе започна политическа кариера почти веднага, след като спря с футбола през 2012 година. Най-напред той влезе в парламента на Грузия, а след това бе избран за министър на енергетиката и природните ресурси. Каладзе напусна министерския пост през юли, за да се кандидатира за кметския пост на Тбилиси.", "date": "2017.10.22", "title": "Бивша футболна звезда печели изборите за кмет на Тбилиси"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%82%D0%BE%D0%BF%D0%BB%D0%B0%D1%82%D0%B0-%D0%B2%D1%80%D1%8A%D0%B7%D0%BA%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2---%D0%B1%D1%81%D0%BF-news699219.html", "text": "Не мисля, че ЕС ще се разпадне. Защото ЕС и демокрацията не са необратим процес, но ние трябва ежедневно да се борим за тях. Ние забравихме какво беше преди 10 години. Това заяви пред \"Събуди се...\" външният министър Екатерина Захариева. \"Ние сме в Европа, в ЕС и съвсем не се чувстваме в периферията... В крайна сметка ние имаме доста сериозен напредък за Шенген. Доверието в България се повишава\", посочи още Захариева и добави: \"Изпълнили сме всички критерии за влизане. Надявам се догодина поне по въздух и море да получим достъп... Фактът е, че България се справя най-добре с опазването на външната граница. А в същото време не сме членове на Шенген”, изтъкна Захариева. Запитана дали президентът се поддава на влиянието на БСП, тя отговори: \"Фактът е, че само президентът и госпожа Нинова подкрепиха предложенията за становище на Консултативния съвет... Не знам дали се поддава, но мнението му съвпада. Единствените, които гласуваха и подкрепиха тези точки, бяха само двамата... Не бих казала, че има война между институциите. Аз не се чувствам във война с президентската институция. Но от време на време се усеща някакво напрежение. Но си мисля, че в разговор и диалог нещата могат да се изчистят. И ние поддържаме диалог, премиерът също с президента. Факт е, че по време на заседанието на Консултативния съвет наистина имаше едно много нормално отношение и много нормален разговор. Повярвайте ми, при предишен президент, когато бях част от администрацията, доста по-невъзпитани и груби реплики съм чувала\", коментира министърът. Относно коментарите на Елена Йончева, че оградата ни с Турция е разрушена и има опасност от нахлуване на бежанци, тя заяви: \"Факт е, че България се справи най-добре с опазването на външната граница, въпреки че не сме в Шенген. Аз много добре си спомням какво беше 2013-2014 г. какъв беше натискът. Влизаха по няколкостотин души по времето на кабинета \"Орешарски\".", "date": "2017.10.22", "title": "ЕКСКЛУЗИВНО В ПИК! Екатерина Захариева с горещ коментар за топлата връзка Румен Радев - БСП"}
{"url": "http://pik.bg/%D1%88%D0%BE%D0%BA-%D0%B2-%D1%85%D0%B0%D1%81%D0%BA%D0%BE%D0%B2%D0%BE-%D1%80%D1%83%D1%81%D0%BA%D0%BE-%D0%B7%D0%BD%D0%B0%D0%BC%D0%B5-%D1%81%D0%B5-%D0%B2%D0%B5%D0%B5-%D0%BD%D0%B0%D0%B4-%D0%B0%D0%B2%D1%82%D0%BE%D0%B3%D0%B0%D1%80%D0%B0%D1%82%D0%B0-news699212.html", "text": "Руското знаме се развява на автогарата в Хасково, сигнализираха читатели на \"Хасково Нет\". Те поясниха, че това е бил и единият от множеството въпроси на граждани към кмета Добри Беливанов. Флагът е издигнат над централния вход на автогарата. Според някои хасковлии той е отскоро, други пък твърдят, че е от доста време, потвърждение за което е и състоянието му. Потърсен за коментар, управителят на автогарата Апостол Апостолов отсече, че е русофил и това е мотивът му за поставяне на знамето. Той поясни, че е бил и в Русия, и в Америка, но симпатиите му били към най-голямата по площ държава в света.", "date": "2017.10.22", "title": "Шок в Хасково: Руско знаме се вее над автогарата!"}
{"url": "http://pik.bg/%D1%82%D1%80%D0%B8-%D0%B7%D0%BE%D0%B4%D0%B8%D0%B8-%D0%BA%D0%BE%D0%B8%D1%82%D0%BE-%D0%BF%D1%80%D0%B5%D0%B7-2018-%D0%B3-%D1%89%D0%B5-%D1%81%D0%B0-%D1%89%D0%B0%D1%81%D1%82%D0%BB%D0%B8%D0%B2%D0%B8-news699258.html", "text": "Всички с нетърпение чакаме да видим какво ни е подготвила 2018 г. Имаме си планове, мечти и се надяваме следващата година да ги сбъдне. Ето кои са зодиите, които могат да очакват чудеса през 2018 г. БЛИЗНАЦИ Чудесата се случват на тези, които вярват в тях. Ние сме сигурни, че вашата вяра няма граници и съдбата е решила да сбъдне една голяма ваша мечта. Чакането си струва, когато накрая всичко завърши по най-добрия начин. С вашата половинка най-накрая ще си имате бебе. Мечтано, чакано и толкова желано. Понякога животът ни дава изпитания, само за да ни докаже, че сме достатъчно силни, за да се справим с тях. Вие успяхте да извървите дългия път до сбъдването на една мечта. Сега остава да се порадвате на щастието и спокойствието си. ЛЪВ Всеки има поне по една мечта, която смята, че може би никога няма да се изпълни. Прекалено смела или пък звучи прекалено хубаво, за да е истина. Всеки от нас мечтае смело и се надява на най-доброто. Вашата най-голяма мечта, свързана с работата, е на път да се сбъдне. Толкова сте вярвали и толкова сте се трудили, за да постигнете всичко, с което съдбата е решила да ви помогне. Стискайте палци всичко да се нареди по най-добрия начин, защото ако това се случи, ви очакват славни успехи и големи промени в живота. Който се труди най-много… накрая винаги става номер едно, съобщава \"Актуално.ком\". ВЕЗНИ Любов! Семейството е най-важно за вас. От малки сте си мечтали за голямо и щастливо семейство. Тази година е изключително ключова в това отношение. Хората, които имат проблеми в семейството, ще премислят сериозно ситуацията. Ще стигнете до правилното решение и ще оцените кое всъщност е най-важното накрая. За хората, които мечтаят за семейство и любов – ще сте една крачка по-близо. Ще се радвате на нова романтична връзка, която ще промени представите ви за любовта. Бъдете щастливи, радвайте се на човека до вас.", "date": "2017.10.22", "title": "Три зодии, които през 2018 г. ще са щастливи"}
{"url": "http://pik.bg/14-%D0%B3%D0%BE%D0%B4%D0%B8%D1%88%D0%BD%D0%B0-%D1%80%D0%B0%D0%B4%D0%B8%D0%BA%D0%B0%D0%BB%D0%B8%D0%B7%D0%B8%D1%80%D0%B0%D0%BD%D0%B0-%D0%B1%D0%B5%D0%BB%D0%B3%D0%B8%D0%B9%D0%BA%D0%B0-%D1%81-%D0%BD%D0%BE%D0%B2%D0%BE%D1%80%D0%BE%D0%B4%D0%B5%D0%BD%D0%BE-%D0%B1%D0%B5%D0%B1%D0%B5-%D0%B7%D0%B0%D0%BB%D0%BE%D0%B2%D0%B5%D0%BD%D0%B0-%D0%B2-%D1%82%D1%83%D1%80%D1%86%D0%B8%D1%8F-news699231.html", "text": "Четиринайсетгодишно момиче, което бе в неизвестност от края на май и се предполагаше, че се е присъединило към джихадистка групировка в Сирия, е било арестувано в Турция с новороденото й беб е, съобщи брюкселската прокуратура, цитирана от Франс прес. Тя е била арестувана на 10 октомври в Турция и екстрадирана в Белгия , уточни в комюнике говорителка на прокуратурата, съобщава БТА. Според белгийски медии тийнейджърката е заминала в края на май за Сирия в компанията на радикализиран мъж и тригодишната му дъщеря, отведена без знанието на майката. Вероятно е била вдъхновена от по-голямата си сестра, била се в Сирия в редиците на групировката \"Ислямска държава\", преди да се завърне в Белгия, където е била арестувана, уточни агенция Белга. В началото на октомври е родила в Турция , където е била заловена. Говорителката на прокуратурата каза, че вероятно ще бъде изпратена в институция за непълнолетни престъпници.", "date": "2017.10.22", "title": "14-годишна радикализирана белгийка с новородено бебе заловена в Турция"}
{"url": "http://pik.bg/%D1%80%D0%B5%D0%B9%D1%82%D0%B8%D0%BD%D0%B3-%D0%BF%D0%BE%D0%BF%D1%83%D0%BB%D1%8F%D1%80%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B5%D0%BC%D0%B0%D0%BD%D1%8E%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D0%BF%D0%B0%D0%B4%D0%B0-news699230.html", "text": "Преобладаващата част от французите продължават да са недоволни от работата на президента на страната Еманюел Макрон. Това стана ясно от проучване на Le Journal du dimanche, цитирано от ТАСС. Според информацията, дейността на Макрон получава подкрепа от 42 процента от френските граждани. Само в рамките на последния месец популярността на френския лидер е паднала с три процента. Най-голяма подкрепа Макрон има от центристите, като 63 процента от тях го подкрепят. Пет процента от републиканците вярват в държавния глава, а от привържениците на Френската социалистическа партия – само три процента. Пада и рейтингът на премиера на Франция Едуар Филип, който има подкрепата на 47 процента от участвалите в допитването. Това е с един процент по-малко в сравнение с предходния месец. В анкетата на изданието са участвали французи на възраст над 18 години, като допитването е било проведено между 13 и 21 октомври по телефона. Включили са се почти 2 000 души.", "date": "2017.10.22", "title": "Рейтинг! Популярността на Еманюел Макрон продължава да пада"}
{"url": "http://pik.bg/%D1%81%D1%82%D0%B8%D1%85%D0%B8%D1%8F-%D0%BC%D0%BE%D1%89%D0%B5%D0%BD-%D1%82%D0%B0%D0%B9%D1%84%D1%83%D0%BD-%D0%BF%D1%80%D0%B8%D0%B1%D0%BB%D0%B8%D0%B6%D0%B0%D0%B2%D0%B0-%D0%B3%D0%BB%D0%B0%D0%B2%D0%BD%D0%B8%D1%8F-%D0%BE%D1%81%D1%82%D1%80%D0%BE%D0%B2-%D0%BD%D0%B0-%D1%8F%D0%BF%D0%BE%D0%BD%D0%B8%D1%8F-news699215.html", "text": "Мощен тайфун приближава главния японски осров и вече предизвика големи вълни и силни ветрове на много места в страната, съобщи Би Ти Ви. Това се случва на фона на провеждащите се в страната предсрочни парламентарни избори. Японската метеорологична служба предупреди за опасност от наводнения, кални свлачища и обилни валежи заради тайфуна „Лан“, който се очаква да достигне централната част на Япония утре сутрин. Според службата, 21-ият тайфун за сезона може да предизвика вълни до 11 метра в префектура Окинава, а на места се очаква да паднат до 600 милиметра дъжд. Тайфунът „Лан“ се намира южно от Япония и се движи на север с 40 км/ч с максимални постоянни ветрове от 180 км/ч и пориви от 252 км/ч.", "date": "2017.10.22", "title": "Стихия! Мощен тайфун приближава главния остров на Япония"}
{"url": "http://pik.bg/%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0-%D1%80%D1%83%D1%81%D0%BA%D0%B8%D1%8F%D1%82-%D0%BE%D0%BF%D0%BE%D0%B7%D0%B8%D1%86%D0%B8%D0%BE%D0%BD%D0%B5%D0%BD-%D0%BB%D0%B8%D0%B4%D0%B5%D1%80-%D0%B0%D0%BB%D0%B5%D0%BA%D1%81%D0%B5%D0%B9-%D0%BD%D0%B0%D0%B2%D0%B0%D0%BB%D0%BD%D0%B8-%D0%B8%D0%B7%D0%BB%D0%B5%D0%B7%D0%B5-%D0%BE%D1%82-%D0%B7%D0%B0%D1%82%D0%B2%D0%BE%D1%80%D0%B0-news699234.html", "text": "Руският опозиционен лидер Алексей Навални е бил освободен от московския затвор, където е излежал 20-дневната си присъда, наложена му за организирането на несъгласувани с властите протести, съобщи Франс Прес, цитирани от Фокус. Самият Навални се похвали с освобождаването си в профила си в социалната мрежа „Инстаграм“. „Здравейте. Навън съм“, написа Навални, публикувайки своя снимка, направена на улицата. Освобождаването му беше така организирано от руската полиция, че да бъде избегнато присъствието на големи групи журналисти пред затвора.", "date": "2017.10.22", "title": "На свобода! Руският опозиционен лидер Алексей Навални излезе от затвора"}
{"url": "http://pik.bg/%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B2-%D0%B4%D0%BE%D0%BD%D0%B5%D1%86%D0%BA-%D1%81%D0%BD%D0%B0%D0%B9%D0%BF%D0%B5%D1%80%D0%B8%D1%81%D1%82-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0-%D0%BC%D0%BE%D0%BC%D0%B8%D1%87%D0%B5%D1%82%D0%BE-%D0%BD%D0%B0-%D0%BA%D0%BE%D0%BC%D0%B0%D0%BD%D0%B4%D0%B8%D1%80-%D0%B3%D0%B8%D0%B2%D0%B8-%D1%81%D0%BD%D0%B8%D0%BC%D0%BA%D0%B8-news699272.html", "text": "Украинските медии съобщават за гибелта на Анастасия Слободянюк, наричана \"Белоснежка\" (\"Снежанка\"), която бе момиче на легендарния командир Гиви (Михаил Толстих). Според информация от социалните мрежи, младата жена е била ликвидирана от снайперист в района на Спартак на 19 октомври. Официално потвърждение за смъртта на Анастасия от страна на ДНР до сега няма. Известно е, че 26-годишната Анастасия Слободянюк е била снайперист и е участвала в бойните действия от 2014 г. Ранявана е два пъти, единият от които - при боевете за летището в Донецк. Участвала е и в сраженията край Иловайск. Припомняме, че Гиви загина в ранното утро на 8 февруари, след като сградата, в която се намира базата на батальона му \"Сомали\", бе обстреляна с реактивна огнехвъргачка \"Шмел\". \"Убийците на Гиви ще бъдат намерени и наказани по законите на нашето време\", закани се тогава пред Интерфакс източник от ДНР. \"Никъде не смятам да заминавам. Това е моята родна земя. Тук съм се родил, тук съм израснал, тук живея и тук ще живея. И когато е нужно, ще умра на своята земя и за своята земя. Никъде няма да избягам\", заяви Гиви на 26 октомври 2016 г.", "date": "2017.10.22", "title": "УБИЙСТВО В ДОНЕЦК! Снайперист ликвидира момичето на командир Гиви (СНИМКИ)"}
{"url": "http://pik.bg/%D0%BB%D0%B0%D0%BC%D0%B0%D1%80%D0%B8%D0%BD%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-news699224.html", "text": "Катастрофа блокира магистрала \"Тракия\". Ограничено е движението при км 75 в посока Пловдив, съобщиха от АПИ. В момента колите минават по обходен маршрут - от п.в. \"Церово\" по път III-8402 и път I-8 до п.в. \"Пазарджик\". Всички, които пътуват през този участък днес, могат да получават информация за актуалната пътна обстановка от безплатното приложение LIMA, интернет  страницата на АПИ – и по всяко време от денонощието на тел. 0700 130 20 в АПИ.", "date": "2017.10.22", "title": "ЛАМАРИНИ! Катастрофа блокира магистрала \"Тракия\""}
{"url": "http://pik.bg/%D0%B2%D0%BE%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%B2-%D0%B8%D1%80%D0%B0%D0%BA-%D0%B1%D1%8F%D1%85%D0%B0-%D0%BD%D0%B0%D1%81%D1%80%D0%BE%D1%87%D0%B5%D0%BD%D0%B8-%D0%B7%D0%B0-12-%D0%BC%D0%B0%D0%B9-%D1%81%D0%BB%D0%B5%D0%B4%D0%B2%D0%B0%D1%89%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0-news699265.html", "text": "Висшата независима избирателна комисия (ВНИК) на Ирак насрочи дата за провеждането на избори за Съвета на представителите (парламента) на страната, предава ТАСС, като се позовава се на информация от иракски телевизионен канал. Посочва се, че парламентарните избори трябва да се проведат на 12 май 2018 година. Заявлението на ВНИК идва на фона на дебатите за смяна на избирателната комисия, които се водят вече няколко месеца в местния парламент. Редица депутати искат отстраняването на действащия състав на комисията, като гласуването по въпроса бе отлагано неколкократно.", "date": "2017.10.22", "title": "Вот! Парламентарните избори в Ирак бяха насрочени за 12 май следващата година"}
{"url": "http://pik.bg/%D1%82%D0%B5%D1%81%D0%BB%D0%B0-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B0%D1%82%D0%B0-%D0%BA%D1%80%D0%B8%D0%B7%D0%B0-%D1%83%D0%B4%D0%B0%D1%80%D0%B8-%D0%BF%D0%BE-%D0%B4%D0%BE%D1%85%D0%BE%D0%B4%D0%B8%D1%82%D0%B5-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B2-%D1%81%D0%BA%D0%B0%D0%BD%D0%B4%D0%B8%D0%BD%D0%B0%D0%B2%D0%B8%D1%8F-news699238.html", "text": "Благоевградският зет Светослав Узунов работи на платформа за добив на нефт в Норвегия. Със сдъпругата си Ели Николова живее от десет години в Дания. Пред Струма.бг Узунов разказва как кризата нопеследък удря по доходите на българите, живеещи в Скандинавия. „Скандинавските държави се славят с много висок стандарт на живот, осигурен и от високо заплащане, дори за професиите от най-ниското стъпало в социалната йерархия месечните заплати за гастарбайтер започват от 3 000 евро нагоре, но сигурният живот там вече е мит“, не крие притесненията си Узунов. „Със съпругата ми от 10 години живеем в Дания, но аз работя на платформите за добив на нефт в Норвегия, като за две седмици работа ми се полагат 3 седмици почивка – разказва той. - Преди около година всичко вървеше нормално, а животът на българите в Скандинавието беше спокоен, но от известно време кризата удари и при нас. Всичко стана ненадейно. Държавата още не е въвела механизъм, който да балансира приходите спрямо разходите в ситуацията на икономически спад, затова се наложи „да затегнем коланите“ и да гледаме и ние цените на стоките, които купуваме, а не както беше преди – да пълним количките с всичко, което ни се яде. Сега правим сравнение между магазините, колко струва дадена стока и купуваме от по-евтиното място. Това не се отразява на датчаните, защото те получават по 10 000 евро месечна заплата и си живеят в собствени жилища, а българите тук плащаме квартири и работим средно за 4 000 евро на месец“. Светослав Узунов допълва, че до края на 2016 година е можело да живее добре и да спестява по някой лев в банката, но от тази година вече заделянето на страна е невъзможгно заради наеми, сметки, гориво, застраховки и храна. „В Дания, където живеят около 9 000 българи, започнаха да навлизат електромобилите като коли за масова употреба – разказва Светослав Узунов. - Пазарът буквално се заля с хибридните версии на „Тесла“ и „Тойота“. За датчаните тези свръхлуксозни возила са достъпни и предпочитани, защото не се повреждат и са евтини за ползване, тъй като се зареждат с ток. А ние веднага минахме на икономични малолитражки, вече не можем да си позволим да караме луксозни и мощни коли, сменихме и квартирите с по-евтини. Аз замених предишната си кола „Пасат 6” с „Опел“, който харчи по-малко и частите му са по-евтини. Регистрира се голям спад в употребата на стандартните горива – нафта и бензин, което нанесе голям удар върху пазарната икономика. Българите тук започнаха да харчат и от спестяванията си, за да посрещат същите нужди, които преди покриваха само с месечните си заплати. В Норвегия, където аз работя на нефтените платформи, месечната ми заплата от 37 000 крони за отрицателно време се намали на 20 000, това означава спад от 6 000 евро на 4 000 евро. Сега започнаха да режат възнагражденията за първа категория труд с тенденцията да се върви надолу по стълбичката. И никой от началниците във фирмата не ни предупреди, че ще се намаляват заплатите, дойде ни като гръм от ясно небе. Норвежката крона бързо падна с четири пункта спрямо датската, а това означава близо 20 крони по-малко при обмен“. Светослав Узунов коментира, че по-интересното в случая е, че работата на платформите се е увеличи. Отделно се налажга и работа при по-голяма височина, което повишава риска за живота. „Новите изисквания към работниците са свързани с повече задължения в рамките на работния процес, това ми напомня доста за политиката, която налагат фирмите в България, макар и тук нещата да се случват на друго ниво и при съвсем различна среда – коментира Светослав Узунов. -  Всеки българин е заминал някъде с надеждата да спести някой лев, а вече това няма как да стане, успокоява ни единствено фактът, че в Дания има много силни синдикати, които се застъпват за обикновения работник и няма да позволят да изпаднем до такава степен, че да мизерстваме. Тук също започнахме да живеем от месец за месец, а след като и в най-богатите държави се започна с българските методи – да намаляват заплатите и да увеличават работата, това подсказва, че безспорно има световно икономическо неравновесие. Хората масово обедняват в една или друга степен“.", "date": "2017.10.22", "title": "ТЕСЛА! Финансовата криза удари по доходите на българите в Скандинавия"}
{"url": "http://pik.bg/6-%D1%82%D0%B0%D0%B9%D0%BD%D0%B8-%D0%BA%D0%BE%D0%B8%D1%82%D0%BE-%D0%B2%D1%81%D1%8F%D0%BA%D0%B0-%D0%B6%D0%B5%D0%BD%D0%B0-%D0%BA%D1%80%D0%B8%D0%B5-%D0%BE%D1%82-%D0%BC%D1%8A%D0%B6%D0%B0-%D1%81%D0%B8-news699269.html", "text": "Мъжете са тези, на които им се носи тази слава, че обичат да крият някои истини. Както за себе си, така и за нещата, които вършат, когато никой не гледа. И все пак, жените също си имат своите тайни, ето кои са те: Оказва се, че 27% от женските изневери са се случили именно на т.нар. \"женски излизания\". Те не са толкова безобидни, колкото мъжете си мислят. Изобщо не разбират мъжете, които никак не ревнуват. Смятат, че или не са достатъчно заинтересовани, или просто лъжат. Всяка жена иска да се почувства желана и ревността в полезни дози е най-добрият начин за това. Чисто женско любопитство, съобщава \"Актуално.ком\". Те не искат да си го върнат, а искат да се уверят, че е нещастен и все още самотен. Това ги кара да се чувстват добре за избора, който са направили преди време. Понякога! Мили мъже, предпочитате това през изневярата, нали? Точно така, всяка жена иска до себе си да има мъж, на когото може да разчита и финансово. Това е важно и подсъзнателно е свързано със създаването на семейство. ... е, почти всички. Но жените държат да изглежда добре за партньорите си и за това рядко се оплакват. Но повярвайте ни, няма жена, на която да и е приятно всяка седмица да отделя по 3-4 часа, за да изглежда добре.", "date": "2017.10.22", "title": "6 тайни, които всяка жена крие от мъжа си"}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D0%BA%D0%BB%D1%8E%D1%87%D0%BE%D0%B2%D0%B0-%D1%80%D0%BE%D0%BA%D0%B0%D0%B4%D0%B0-%D0%B2-%D1%86%D1%81%D0%BA%D0%B0-news699282.html", "text": "В ЦСКА ще се проведе спешна сбирка, на която да се обсъди треньорския пост в клуба, твърди \"Новспорт\". Наставник на \"армейците\" в момента е Стамен Белчев, възможна е обаче рокада. Към специалиста се появиха сериозни критики. Тежките мнения идват след дербито (2:2) между \"червените\" и Левски. Въпросното спортно издание пък акцентира, че при по-малко от 4 спечелени точки за ЦСКА в предстоящите мачове на \"армейците\" със Славия и Лудогорец, Белчев най-вероятно ще е аут от позицията си. \"Водим с 2:1, не се вижда как ще ни изравнят и той вади от игра Манолев за сметка на Кирил Десподов. Той е млад футболист и не може веднага да влезе в ритъма на дербито. Малко след това ни изравняват. Защо предприе този ход? Промени не се правят, когато играта върви, резултатът е положителен, всичко е отлично. Така се действа в последните минути за печелене на време. Треньорът направи на Левски ранен коледен подарък\", коментира пък Георги Илиев - Майкъла, цитиран от \"Гол\". Напрежението около Стамен Белчев е сериозно. Очертават се ключови срещи и решения за \"червените\".", "date": "2017.10.22", "title": "Футболна бомба! Ключова рокада в ЦСКА!? "}
{"url": "http://pik.bg/%D1%81%D1%82%D1%80%D0%B5%D1%81-%D0%B8-%D1%83%D0%B6%D0%B0%D1%81-%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%B5%D0%B2%D0%B7%D1%80%D0%B8%D0%B2%D0%B5%D0%BD%D0%B0-%D0%BC%D0%B8%D0%BD%D0%B0-%D0%BA%D1%80%D0%B0%D0%B9-%D0%BA%D1%8A%D1%80%D0%B4%D0%B6%D0%B0%D0%BB%D0%B8-%D1%80%D0%B0%D0%B9%D0%BE%D0%BD%D1%8A%D1%82-%D0%B5-%D0%BE%D1%82%D1%86%D0%B5%D0%BF%D0%B5%D0%BD-news699311.html", "text": "Невзривен боеприпас е открит в землището на кърджалийското село Бук, районът се охранява от служители на ГД \"Гранична полиция\". Това съобщиха от пресцентъра на Министерство на отбраната. Сигналът за намерения в района на две гранични пирамиди боеприпас е подаден около 18.00 часа днес в Министерството на отбраната. След първоначалния оглед се предполага, че това е противопехотна мина. За да не бъдат допуснати инциденти, районът се охранява от части на ГД \"Гранична полиция\". Специализиран екип от батальона на Сухопътните войски в Хасково ще унищожи боеприпаса на 23 октомври.", "date": "2017.10.22", "title": "СТРЕС И УЖАС! Откриха невзривена мина край Кърджали, районът е отцепен"}
{"url": "http://pik.bg/%D0%B5%D1%82%D0%BE-%D0%BA%D1%8A%D0%B4%D0%B5-%D0%BD%D1%8F%D0%BC%D0%B0-%D0%B4%D0%B0-%D0%B8%D0%BC%D0%B0-%D0%B2%D0%BE%D0%B4%D0%B0-%D0%B2-%D1%81%D0%BE%D1%84%D0%B8%D1%8F-%D1%83%D1%82%D1%80%D0%B5-news699289.html", "text": "„Софийска вода” временно ще прекъсне водоснабдяването в някои части на столицата на 23 октомври. Това съобщиха от пресцентъра на дружеството. Във връзка с пресвързване на уличен водопровод на ул. „Тодор Каблешков“, жк. „Красно село“, се налага спиране на водоподаването от 10:00 до 22:00 часа на клиентите на „Софийска вода”, живеещи в района на: жк. „Славия“, НПЗ Средец, жк. „Красна поляна“ 3, жк. „Сердика“; бул. \" Братя Бъкстон\" ъгъла с ул. „Тодор Каблешков“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: жк. „Славия“ до бл. 6; ул. „Добротич“ ъгъла с ул. „Златна Добруджа“; ул. „Гюешево“ пред бл. 24. Във връзка с изграждане на сградно водопроводно отклонение на ул. „Милин камък“, жк. „Лозенец“, се налага спиране на водоподаването от 9:00 до 18:00 часа на клиентите на „Софийска вода”, живеещи в района на: по ул. „Милин камък“ от ул. „Кръстьо Сарафов“ до ул. „Миджур“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Кръстьо Сарафов“ ъгъла с ул. „Милин камък“. Във връзка с монтаж на спирателен кран на ул. „Урвич“, с. Панчарево, се налага спиране на водоподаването от 10:00 до 16:00 часа на клиентите на „Софийска вода”, живеещи в района на: ул. „Урвич“, ул. „Юрий Гагарин“, ул. „Стефан Петров“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. „Юрий Гагарин“ ъгъла с ул. „Стефан Петров“. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 121 21 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx.", "date": "2017.10.22", "title": "Ето къде няма да има вода в София утре"}
{"url": "http://pik.bg/%D0%BD%D0%BE%D0%B2-%D0%BA%D0%BE%D0%BD%D1%84%D0%BB%D0%B8%D0%BA%D1%82-%D0%B2-%D0%BF%D1%81%D0%B6-%D0%BD%D0%B5%D0%B9%D0%BC%D0%B0%D1%80-news699298.html", "text": "Неймар отново се забърка в скандал в Пари Сен Жермен, пише \"Гол\", позовавайки се на информация от Франция. Бразилският нападател е влязъл в пререкание с треньора Унай Емери. Неймар не се съгласил с решението на наставника да освободи част от състезателите по-рано от последната тренировка на тима и поискал заниманието да продължи. Между двамата прехвръкнали искри, но в крайна сметка Емери принудил техничаря да напусне заниманието.", "date": "2017.10.22", "title": "Нов конфликт в ПСЖ! Неймар..."}
{"url": "http://pik.bg/%D0%BC%D1%83%D1%82%D1%80%D0%B5%D0%BD%D1%81%D0%BA%D0%BE-%D0%B2%D1%80%D0%B5%D0%BC%D0%B5-%D1%80%D0%B0%D0%B4%D0%BE-%D1%88%D0%B8%D1%88%D0%B0%D1%80%D0%BA%D0%B0%D1%82%D0%B0-%D0%B7%D0%B0-%D0%BF%D1%83%D0%BA%D0%BE%D1%82%D0%B5%D0%B2%D0%B8%D1%86%D0%B0%D1%82%D0%B0-%D0%B2-%D0%BB%D0%BE%D0%B7%D0%B5%D0%BD%D0%B5%D1%86-%D0%B1%D1%8A%D0%BB%D0%B3%D0%B0%D1%80%D0%B8%D0%BD%D1%8A%D1%82-%D0%BD%D0%B5-%D1%81%D1%82%D1%80%D0%B5%D0%BB%D1%8F-%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%BE-%D0%BD-news699209.html", "text": "Българинът не стреля единствено на погребение. Така сме ние тука, на Балканите. Нашенецът се отъждествява със стрелба във въздуха. Това заяви пред \"Събуди се...\" Радослав Петров, по-известен като Радо Шишарката. Певецът, чиято слава изгря през мутренското време от 90-те, е бил на мястото на стрелбата в столичния квартал \"Лозенец\" с участието на Йордан Златков, син на Злати Златев – Златистия и наследника на бившия министър Долорес Арсенова - Калоян. Тогава при празнуване на раждането на дете, синът на Златистия произвежда изстрели във въздуха. При инцидента по чудо не е ранено дете и няма пострадали. Но прозорците на младо семейство са направени на решето. Вчера Йордан Златев се извини за пукотевицата, но съдът не се трогна от разкаянието му и го остави в ареста. Според Шишарката днешните \"момчета\", вече порасналите синове на мутрите от едно време, много искат да се отъждествят с героите, вдъхновявали бащите им. \"Тези момчета обичат тази музика. Затова им пея \"Тигре, тигре\", казва певецът. \"Всички искат да им пея \"Тигре, тигре\". Защо ли? Ами защото за 25 години нищо не се е променило. Керванът си върви, кучетата си лаят. Аз бих искал да пея \"Горда стара планина\", но от мен искат \"Тигре, тигре\"... Има много нови отрочета обаче, които не знаят за съществуването на предишните. Но те пак стрелят. Най-важното в този случай (не оправдавам никой), че няма пострадали\", заяви Радо Шишарката. \"Точно запях \"Тигре, тигре\" и дойде полицията. Тогава когато влизахме към мястото на събитието проехтяха 2-3 изстрела. Случвало ми се е много пъти да чувам такива неща на мои участия. Имал съм случай, когато куршум мина покрай главата ми и се заби отзад във вратата. Това беше през 95-та. Тъй че това не е нещо ново\", допълни Радо.", "date": "2017.10.22", "title": "МУТРЕНСКО ВРЕМЕ! Радо Шишарката за пукотевицата в \"Лозенец\": Българинът не стреля единствено на погребение"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BD%D0%BE%D0%B2%D0%B0%D1%82%D0%B0-%D0%BB%D1%8E%D0%B1%D0%BE%D0%B2-%D0%BD%D0%B0-%D1%80%D0%B0%D1%87%D0%BA%D0%BE%D0%B2-%E2%80%93-e%D1%80%D0%BE%D1%82%D0%B8%D1%87%D0%B5%D0%BD-%D0%BC%D0%BE%D0%B4%D0%B5%D0%BB-%D0%B7%D0%B0%D0%BC%D0%B5%D1%81%D1%82%D0%BD%D0%B8%D1%87%D0%BA%D0%B0%D1%82%D0%B0-%D0%BD%D0%B0-%D0%BC%D0%B0%D1%80%D0%B8%D1%8F-%D0%B5-%D1%82%D0%B2-%D1%80%D0%B5-news699259.html", "text": "Димитър Рачков явно е прежалил дългогодишната си половинка Мария Игнатова и вече е успял да я замени с друга своя колежка. След като бившата му отказала да му даде втори шанс, хващайки си веднага нов любовник, актьорът вече не криел симпатиите си към другото русо изкушение в екипа на „Господари на ефира“ – репортерката Ева Веселинова. Хора от предаването доверяват, че двамата с Рачков от около месец били изключително близки. Откакто започнал новия сезон на шоуто, Димитър и Ева се скатавали по ъглите на студиото да си говорят и флиртуват. Техният шеф Джуди Халваджиян още не бил запознат с пламналия огън на страстта помежду им, но те нямали намерение и да му признават. Наскоро в колектива се появило ново правило, непозволяващо интимни отношения на работното място. Забраната се наложила заради фиаското между Димитър и Мария, които в момента изпитвали сериозни затруднения да общуват даже и по професионални въпроси. Според близки до актьора увлечението му към Ева било мимолетно и едва ли щяло да прерасне в дълга връзка. По-скоро нараненият комик искал да отмъсти на бившата си Мария по най-подлия начин – с нейна колежка. Ева и Мария все още не се били засичали очи в очи, но със сигурност приятелството им щяло да остане в миналото, казват от екипа. Репортерката на „Господарите“ била скрита лимонка и умеела да печели благоразположението на всички мъже покрай себе си. Преди да се набута в телевизията, сливналийката се пробвала да изгрее на звездния небосклон с еротични снимки в мъжката библия „Плейбой“. През 2014-а тогава 28-годишната блондинка опитала да пребори конкуренцията и да се окичи с титлата плеймейтка на годината, но амбициите й си останали в сферата на мечтите. После Веселинова решила да го раздава сериозна, правейки репортажи за онеправдани хора, фалшива благотворителност и измами, но дори това не успяло да изтрие срама от скандалните й голи снимки отпреди няколко години. Рачков никак не бил възмутен от миналото й на еротичен модел, защото и Мария Игнатова неведнъж е позирала по евино облекло. Притеснявал го обаче изостреният мъжки интерес към Ева, а изблиците му на ревност вече били факт.", "date": "2017.10.22", "title": "БОМБА В ПИК И \"РЕТРО\"! Новата любов на Рачков – eротичен модел! Заместничката на Мария е тв репортерка със скандално минало  "}
{"url": "http://pik.bg/%D0%BF%D1%8A%D1%80%D0%B2%D0%B8%D1%82%D0%B5-%D0%BC%D0%BB%D0%B0%D0%B4%D0%BE%D0%B6%D0%B5%D0%BD%D1%86%D0%B8-%D0%B2-%D0%B1%D0%B8%D0%B3-%D0%B1%D1%80%D0%B0%D0%B4%D1%8A%D1%80-%D0%B7%D0%B4%D1%80%D0%B0%D0%B2%D0%BA%D0%BE-%D0%B8-%D1%85%D1%80%D0%B8%D1%81%D1%82%D0%B8%D0%BD%D0%B0-%D0%B4%D0%B0%D0%B2%D0%B0%D1%82-%D1%81%D1%8A%D0%B2%D0%B5%D1%82%D0%B8-%D0%BD%D0%B0-%D0%B0%D0%BB%D0%B5%D0%BA%D1%81-%D0%B8-%D0%B4%D0%B0%D0%BD%D0%B8-news699267.html", "text": "Здравко от Приморско и неговата съпруга Христина бяха първата двойка, която се ожени съвсем реално по време на риалити шоуто „Биг Брадър“. Сега, на път да последват примера им са репортерът Даниел Петканов и модела Александра Богданска. Здравко и Христина споделиха днес своя опит в брака, започнал пред телевизионните камери, в предаването „Събуди се“ по Нова тв. Тази година те отпразнуваха 10 години от сватбата си, през 2007 година те бяха бракосъчетани от Бойко Борисов, който тогава беше кмет на София. Двамата са единодушни, че няма значение дали семейният живот ще започне в Биг брадър или навън, важното е двамата да имат търпение и да си вярват. „Това е ужасно много време, ако кажа, че всичко е било по мед и масло, ще излъжа. Минахме през десетки изпитания. Сватбата беше невероятна, неповторима, първата такава. Цялата церемония беше прекрасна, денят беше чудесно подбран, гостите бяха добра компания. Имахме 5-годишна връзка преди това. Напрежението, на което бях подложен след предаването, беше огромно. Получи се така, че едно момче от малък град попадна в полезрението на медиите. Много е важно тогава да си попаднал на точния човек до себе си. Христина е тази, благодарение на която бракът ни оцеля. Както обичаме да се шегуваме, задържаха ни заедно един жилищен кредит, две деца и куче. В човека, с който живееш, откриваш неподозирани красиви неща“, каза Здравко. Христина добави, че си спомня всяка подробност от сватбата. „Задържаха ни и трите мандата на Бойко Борисов“, каза шеговито тя.Те с усмивка и симпатия дадоха своите съвети към Александра Богданска и Даниел Петканов. „В шоуто всичко е много красиво, но в реалността ще видят и чуят неща за себе си, които не са подозирали. Младоженецът изглежда сериозно момче, пожелавам им да успеят. Аз много им симпатизирам. Ще се сблъскат с това, с което ние се сблъскахме, обаче ако те си вярват и искат да са заедно – ще успеят. Човек трябва да се дистанцира от това, което чува за себе си и да се фокусира върху своите чувства и върху това, което иска да направи в живота си“, каза Здравко по повод предстоящата сватба на Даниел и Александра, която в момента вълнува зрителите на „Биг брадър“.", "date": "2017.10.22", "title": "Първите младоженци в \"Биг брадър\" Здравко и Христина дават съвети на Алекс и Дани"}
