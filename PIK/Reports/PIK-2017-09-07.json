{"url": "http://pik.bg/%D0%B0%D0%BB%D0%B0%D1%80%D0%BC%D0%B0-%D0%BE%D1%82%D1%80%D0%BE%D0%B2%D0%B5%D0%BD-%D0%BF%D0%B0%D0%BB%D0%B0%D0%BC%D1%83%D0%B4-%D0%BF%D0%BB%D1%83%D0%B2%D0%B0-%D0%B2-%D0%BC%D0%BE%D1%80%D0%B5%D1%82%D0%BE-%D0%BA%D1%80%D0%B0%D0%B9-%D1%81%D0%BE%D0%B7%D0%BE%D0%BF%D0%BE%D0%BB-news688792.html", "text": "Морето край Созопол от няколко дни буквално е завряло от маломерни паламудчета с тегло 300-350 гр или та.нар. циганка. Има колеги, които се съблазняват от улова на тези екземпяри, но аз ги съветвам да не ги предлагат на клиенти, защото са отровни. Няма да умрете от консумацията на циганка с такива размери, но към момента тази риба расте с космическа скорост поради огромните количества храна, които изяжда в пасажите по пътя си към брега и обратно. Здравословно за ядене месо по нея все още няма. Поне докато не стане с големина около 400-450 гр. За това предупреждава най-известният и опитен рибар на южното Черно море – Стамо Гамартов, наследник на частен далян край Созопол, една от култовите живи фигури на българското рибарство, пише \"Флагман\". Гамартов изрази съжаление още от факта, че трета година не е попадал на нито една дива ципура, известна у нас като врана. Според него тя била една от най-вкусните риби, наред с калкана и лястовицата, но той е убеден, че напълно е изчезнала от нашите води. Ципурата, характерна изцяло за Средиземно море, само до преди десетина години често била улавяна край Созопол, а нейният вкус бил далеч по-деликатен, отколкото на посестримата й в южна Гърция. , споделя той.", "date": "2017.09.07", "title": "АЛАРМА! Отровен паламуд плува в морето край Созопол"}
{"url": "http://pik.bg/%D0%BA%D1%80%D0%B0%D0%B9-%D0%BD%D0%B0-%D0%B2%D0%BE%D0%B9%D0%BD%D0%B0%D1%82%D0%B0-%D0%B0%D0%BB%D0%B8%D1%81%D0%B8%D1%8F-%D0%B8-%D0%B7%D0%BB%D0%B0%D1%82%D0%BA%D0%B0-%D1%80%D0%B0%D0%B9%D0%BA%D0%BE%D0%B2%D0%B0-%D0%B7%D0%B0%D1%80%D0%BE%D0%B2%D0%B8%D1%85%D0%B0-%D1%82%D0%BE%D0%BC%D0%B0%D1%85%D0%B0%D0%B2%D0%BA%D0%B8%D1%82%D0%B5-%D0%B1%D0%B0%D0%B4%D0%B6%D0%B0%D0%BD%D0%B0%D1%87%D0%BA%D0%B8%D1%82%D0%B5-%D1%81%D0%B5-%D0%BF%D0%BE%D0%BC%D0%B8%D1%80%D0%B8%D1%85%D0%B0-%D0%B2-%D0%B5%D0%BB-news688736.html", "text": "Алисия и Златка Райкова сложиха край на войната помежду си. До неотдавна двете си разменяха обидни намеци и обвинения, а днес са си простили и дори често прекарват заедно свободното си време. Последното стана ясно от клипче в интернет, в което фолкпевицата и моделката-дизайнерка участваха, за да рекламират общия си приятел - коафьора Ивайло Колев. Именно той изиграл роля на техен умиротворител. \"Откакто идвам при Ивайло доста се сближихме със Злати. Често си излизаме заедно\", споделя фолк изпълнителката във видеото, докато фризьорът показва нагледно как майстори визията й. Малко преди това в същото филмче се появява и Райкова. При пристигането й в салона Алисия възкликва радостно: \"Златуниии!\", след което с бившата й врагиня си разменят целувки. Отношенията на певицата с плеймейтката се влошиха преди години, припомнят запознати. Тогава чалга звездата обвини блондинката в опит да й открадне Валери Божинов - бащата на сина й. Обидена, Златка се появи в предаването \"Горещо\" и наговори такива неща по адрес на вакарелката, че онази дори се закани да я съди. Сред \"разкритията\" на Райкова беше, че певицата е момиче на повикване. Моделката твърдеше и че футболистът сам й се натискал, изпращайки й вулгарни есемеси. Алисия не остана по-назад и квалифицира Русата Златка като \"сотаджийка\", тъй като се отзовавала на мъжете по-бързо и от патрулите на охранителните фирми, напомня столичен седмичник. Първата стъпка към сдобряването направила Райкова. Тя срещнала Алисия в тоалетната на столично заведение и й се извинила. В онзи момент фолк изпълнителката замълчала, но както днес става ясно, е приела протегната ръка.", "date": "2017.09.07", "title": "КРАЙ НА ВОЙНАТА! Алисия и Златка Райкова заровиха томахавките! Баджаначките се помириха в елитно WC"}
{"url": "http://pik.bg/%D0%BF%D0%BE%D0%B6%D0%B0%D1%80-%D0%BF%D0%BB%D0%B0%D0%BC%D0%BD%D0%B0-%D0%B8-%D0%BA%D1%80%D0%B0%D0%B9-%D0%BD%D0%BE%D0%B2%D0%B0-%D0%B7%D0%B0%D0%B3%D0%BE%D1%80%D0%B0-news688850.html", "text": "Пожар гори в землището на село Еленово, община Нова Загора, съобщиха от МВР. Оттам уточняват, че на този етап огънят не е обхванал голяма площ. На място са изпратени 5 противопожарни екипа. Сигналът за огъня е подаден в 18.30 часа. От МВР уверяват, че няма опасност за близките населени места. По-рано днес пожар горя и край вилната зона на Благоевград, а заради пламъци беше затворен и пътят Каблешково-Ахелой.", "date": "2017.09.07", "title": "Пожар пламна и край Нова Загора"}
{"url": "http://pik.bg/%D0%B1%D0%B0%D0%BB%D0%BA%D0%B0%D0%BD%D1%81%D0%BA%D0%B8-%D0%B2%D0%BE%D0%B9%D0%BD%D0%B8-%D0%B3%D1%8A%D1%80%D1%86%D0%B8-%D1%81%D0%BA%D0%BE%D1%87%D0%B8%D1%85%D0%B0-%D1%81%D1%80%D0%B5%D1%89%D1%83-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%B8%D0%B7%D0%BB%D0%BE%D0%B6%D0%B1%D0%B0---%D1%82%D0%B2%D1%8A%D1%80%D0%B4%D1%8F%D1%82-%D1%87%D0%B5-%D0%B5-%D1%82%D1%8F%D1%85%D0%BD%D0%B0-news688853.html", "text": "Скандал с изложбата „Легенди в злато. Тракийски съкровища от България”, гостуваща в норвежкия град Берген. Облечени като траки мъже обясняват на влизащите в залата с експонатите, че изложбата е гръцка и всички артефакти в нея са гръцки. При опит на българка да обясни, че това не отговаря на истината, те се държали грубо, спорейки на висок глас. От музея обяснили, че мъжете са наети като сътрудници, че са местни жители с гръцки произход и не са оторизирани да дават информация за изложбата, а само да посрещат гостите, предава Дарик. Тракийски съкровища от фондовете на 12 българския музея гостуват в норвежкия град Берген. Експозицията \"Легенди в злато. Тракийски съкровища от България\" в музея \"Бригенс\" бе открита в събота в присъствието на норвежкия министър на търговията и промишлеността Моника Мейланд и заместник-министъра на културата на България Амелия Гешева. Изложбата включва 600 експоната, сред които най-прочутите тракийски съкровища, както и артефакти, които не са излизали от България досега. За посетители изложбата бе отворена в неделя. Българката Боряна Оман отишла със семейството си от Осло до Берген, за да разгледат изложбата и да покаже на децата си съкровищата от България. Там обаче се натъкнала на следното: \"На входа две момчета от Гърция, облечени в тракийски униформи, обясняваха, че всичко това са тракийски племена от Гърция и всички тези съкровища са от Гърция. Опитах се да им обясня, че това е от България. Тогава обяснението, че те са внесени в България от Гърция. Всички норвежци се спираха и говореха с тях. Те имаха едно агресивно обяснение. Говореха високо, надговаряха ме, не ме оставяха да се изкажа. Аз отидох при тези, които продават билетите. Те ми казаха, че тези момчета са за няколко часа. Аз им обясних, че те казват грешни неща и могат да направят достатъчно поражения. Целта е да се покаже българската култура, а те промотират друго нещо\". Изложбата продължава до 10 декември, а \"Бригенс\" я рекламира като една от най-впечатляващите, гостували в Норвегия досега. На въпросите, които Дарик изпрати до Министерство на културата, беше отговорено, че са отправили запитване към музея „Бригенс”, а от там са обещали да проверят случая.", "date": "2017.09.07", "title": "Балкански войни! Гърци скочиха срещу българска изложба - твърдят, че е тяхна"}
{"url": "http://pik.bg/%D0%BF%D1%85%D0%B5%D0%BD%D1%8F%D0%BD-%D1%81%D0%BC%D1%8F%D1%82%D0%B0-%D1%87%D0%B5-%D1%8F%D0%B4%D1%80%D0%B5%D0%BD%D0%B8%D1%82%D0%B5-%D0%BE%D1%80%D1%8A%D0%B6%D0%B8%D1%8F-%D0%B3%D0%B0%D1%80%D0%B0%D0%BD%D1%82%D0%B8%D1%80%D0%B0%D1%82-%D0%BC%D0%B8%D1%80-%D0%BD%D0%B0-%D0%BA%D0%BE%D1%80%D0%B5%D0%B9%D1%81%D0%BA%D0%B8%D1%8F-%D0%BF%D0%BE%D0%BB%D1%83%D0%BE%D1%81%D1%82%D1%80%D0%BE%D0%B2-news688788.html", "text": "„Ядрените оръжия на Северна Корея всъщност гарантират мира на Корейския полуостров, като възпират нападения”, заяви севернокорейски представител на Източния икономически форум в град Владивосток, предаде Ройтерс. Според него Съединените щати водят враждебна кампания срещу КНДР, но нямало да успеят да сплашат страната. Междувременно китайският външен министър Ван И заяви, че ключът към решаването на кризата е едновременно в санкциите и в диалога с КНДР. Той увери, че Китай твърдо подкрепят бъдещите решения на Съвета за сигурност на ООН за севернокорейската ядрена и ракетна програма.", "date": "2017.09.07", "title": "Пхенян смята, че ядрените оръжия гарантират мир на Корейския полуостров"}
{"url": "http://pik.bg/%D0%B0%D0%BD%D0%B3%D0%BB%D0%B8%D0%B9%D1%81%D0%BA%D0%B8%D1%82%D0%B5-%D1%84%D1%83%D1%82%D0%B1%D0%BE%D0%BB%D0%BD%D0%B8-%D0%BA%D0%BB%D1%83%D0%B1%D0%BE%D0%B2%D0%B5-%D1%81%D0%B5-%D0%B4%D0%BE%D0%B3%D0%BE%D0%B2%D0%BE%D1%80%D0%B8%D1%85%D0%B0-%D0%B7%D0%B0-%D1%80%D0%B0%D0%B4%D0%B8%D0%BA%D0%B0%D0%BB%D0%BD%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D1%81%D0%B2%D1%8A%D1%80%D0%B7%D0%B0%D0%BD%D0%B0-%D1%81-%D1%82%D1%80%D0%B0%D0%BD%D1%81%D1%84%D0%B5%D1%80%D0%B8%D1%82%D0%B5-news688813.html", "text": "Революционна промяна в трансферната политика гласуваха английските клубове. Представители на отборите решиха да съкратят времето за покупка на играчи, а прозорецът за преминаване на футболисти в други отбори да затваря преди старта на първенството. Летният трансферен прозорец преди сезон 2018/2019 ще бъде до 17:00 ч. местно време на последния четвъртък преди първия мач от кампанията. След този период тимовете няма да могат да привличат нови футболисти, а ще имат право само да продават. Европейският трансферен прозорец ще бъде отворен по традиция до края на 31 август. Според Би Би Си, 14 от 20 клуба са гласували за промяната. Тази стъпка обаче притеснява медиите. Доста английски издания прогнозираха, че първенството няма да бъде конкурентноспособно на другите европейски шампионати, които ще имат още няколко дена за последни рокади.", "date": "2017.09.07", "title": "Английските футболни клубове се договориха за радикална промяна, свързана с трансферите"}
{"url": "http://pik.bg/%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B8%D1%8F%D1%82-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-%D0%B2-%D0%BF%D0%BB%D0%B5%D0%B2%D0%B5%D0%BD-%D0%BF%D0%BE%D1%81%D1%80%D0%B5%D1%89%D0%B0-%D0%BD%D0%B0%D0%B4-500-%D0%BF%D1%8A%D1%80%D0%B2%D0%BE%D0%BA%D1%83%D1%80%D1%81%D0%BD%D0%B8%D1%86%D0%B8-news688786.html", "text": "Медицинският университет в Плевен ще започне новата академична година с над 500 студенти-първокурсници, съобщават от висшето училище. Тържественото откриване ще бъде на 11 септември от 10.00 ч в зала \"Магнум\". След завършено средно образование по държавна поръчка са записани 343 първокурсници в магистърските и бакалавърските специалности. Три са специалностите във Факултет \"Обществено здраве\" с прием след завършено висше образование, в които са записани 105 студенти - бакалавърска и магистърска програма по \"Управление на здравните грижи\" и за магистри по \"Обществено здраве и здравен мениджмънт\", дистанционно обучение. Поради засиления интерес бе обявен прием за платено обучение. Приети са 25 студенти за магистри по медицина и 36 за бакалаври. Още 24 чуждестранните граждани с българско самосъзнание от Молдова, Украйна, Сърбия и Македония са приети в специалностите \"Медицина\" и \"Медицинска рехабилитация и ерготерапия\" от Министерството на образованието и науката по Постановление на Министерски съвет. На церемонията при откриването на учебната година ректорът проф. Славчо Томов лично ще връчи студентските книжки на първокурсниците, приети с най-висок бал.", "date": "2017.09.07", "title": "Медицинският университет в Плевен посреща над 500 първокурсници"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BF%D0%BB%D0%B0%D1%81%D1%82%D0%BC%D0%B0%D1%81%D0%B0-%D0%B2-%D0%BF%D0%B8%D1%82%D0%B5%D0%B9%D0%BD%D0%B0-%D0%B2%D0%BE%D0%B4%D0%B0-%D0%BD%D0%B0-%D0%BF%D0%B5%D1%82-%D0%BA%D0%BE%D0%BD%D1%82%D0%B8%D0%BD%D0%B5%D0%BD%D1%82%D0%B0-news688856.html", "text": "Миниатюрни частици пластмаса, представляващи потенциална заплаха за човешкото здраве, са открити в питейната вода на пет континента, съобщава БТА. С течение на времето пластмасата се разгражда до миниатюрни частици, известни като микропластмаса. Наличието й е открито в 83% от 159 проби питейна вода, взети от различни краища на света - от Германия и Куба до Ливан и Индия, и анализирани от лаборатория в университета на Минесота. \"Ако попитате хората дали биха желали да ядат или пият пластмаса, те просто ще отвърнат \"Не, що за глупав въпрос\". Пластмасата може и да не е нещо, което искаме да поглъщаме, но го правим, независимо дали чрез питейната вода, бирата или сока. Пластмаса се открива в храната ни, в морската сол, в морските дарове. Никой не е в безопасност\", казва Шери Мейсън от Щатския университет на Ню Йорк, един от съавторите на изследването. Бутилираната вода също съдържа миниатюрни частици пластмаса. Ефектът върху здравето от поглъщането на микропластмаса все още не е проучен. Изследвания с риби обаче са показали, че въпросните микрочастици потискат излюпването на хайвера, възпрепятстват растежа на потомството и го правят по-податливо на хищници, в резултат на което се увеличава смъртността на популацията. Микропластмасата абсорбира токсични химикали от морската среда, които при поглъщането й се освобождават в телата на рибите и бозайниците. Редица проучвания са посветени на замърсяването на Световния океан с пластмаса. Настоящото обаче е първото по рода си, посветено на наличието й в питейната вода.", "date": "2017.09.07", "title": "Откриха пластмаса в питейна вода на пет континента"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B1%D0%B8%D0%B2%D1%88%D0%B5-%D0%B3%D0%B0%D0%B4%D0%B6%D0%B5-%D1%81%D1%82%D0%B0%D0%BD%D0%B0-%D1%88%D0%B5%D1%84-%D0%BD%D0%B0-%D0%B2%D0%B5%D0%BD%D0%B5%D1%82%D0%B0-%D1%80%D0%B0%D0%B9%D0%BA%D0%BE%D0%B2%D0%B0-%D0%BF%D0%B8%D0%BA%D0%B0%D0%BD%D1%82%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-news688245.html", "text": "Изникна пикантен детайл от миналото на Венета Райкова. Началник на русокоската в \"Папараци\" ще бъде нейно бивше гадже - Иван Христов. Двамата никога не са признавали открито, че са имали връзка, но в книгата си \"Триумфът на кучките\" Венета загатва за това. Уж в творбата й всичко е художествена измислица, но не е никак трудно да се разпознае кои личности стоят зад героите й. Нейният прототип е Виктория, звезда на вечерно предаване. \"Не бяха опосуми, а страшно готини хора. Особено единият. През далечната 2002 г. се беше поцелувала с него и можеха да стигнат и по-далеч, ако той не се беше събрал след раздяла с кошмарната си жена. А Виктория не искаше да се замесва с женени! Иначе й беше жал за него заради жената, която трябваше да търпи дълги години в къщата си. Добре, че най-накрая се разведе, след като се влюби във водещата на едно от предаванията си! Новата водеща и жена в живота му беше най-доброто, което можеше да му се случи. Създаваше му семеен уют, готвеше и постоянно качваше снимките от маджите във \"Фейсбук\". Докато бившата се хвалеше през годините, че готварската й фурна още седи с етикета от магазина\", гласи откъс от книгата на Венета, пише \"Лов Стайл\". По всичко личи, че \"кошмарната жена\" е Вихра Петрова, а \"водещата на едно от предаванията\" е Ирина Тенчева, настоящата половинка на Иван Христов.", "date": "2017.09.07", "title": "ГОРЕЩО! Бивше гадже стана шеф на Венета Райкова (ПИКАНТНИ РАЗКРИТИЯ)"}
{"url": "http://pik.bg/%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D1%85%D0%B0-%D1%81%D0%B5%D0%B4%D0%B5%D0%BC-%D1%87%D0%BB%D0%B5%D0%BD%D0%BE%D0%B2%D0%B5-%D0%BD%D0%B0-%D0%BF%D0%BA%D0%BA-%D0%B2-%D1%82%D1%83%D1%80%D1%86%D0%B8%D1%8F-news688789.html", "text": "Daily Sabah, цитиран от \"Фокус\". Общо седем членове на Кюрдската работническа партия (ПКК) са били ликвидирани при въздушни удари в източната част на Турция, съобщиха в четвъртък властите в страната, пише вестник Операцията в провинциите Агръ и Шърнак са били проведени след получаване на информация от разузнаването, че се планират нападения срещу разположените наблизо военни бази. Междувременно един от членовете на ПКК се е предал на силите за сигурност в южната провинция Мардин.", "date": "2017.09.07", "title": "Ликвидираха седем членове на ПКК в Турция"}
{"url": "http://pik.bg/%D1%80%D1%83%D1%81%D0%B5%D0%BD%D1%86%D0%B8-%D0%BF%D0%B0%D0%BA-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%85%D0%B0-%D1%81%D1%80%D0%B5%D1%89%D1%83-%D0%BE%D0%B1%D0%B3%D0%B0%D0%B7%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B3%D1%80%D0%B0%D0%B4%D0%B0-news688852.html", "text": "Тази вечер русенци се събраха на шестия пореден протест под наслов „Русе иска да диша”. Гражданите на дунавския град протестират срещу замърсяването на въздуха, предава Би Ти Ви. Конкретният повод за демонстрацията е тежкото обгазяване от 30 юли и 17-те дни от август, в които също е имало различни сигнали за обгазяване. Сигналите обаче намалявали, тъй като хората нямат доверие на институциите и решавали да не се обаждат, тъй като нямало да има смисъл.", "date": "2017.09.07", "title": "Русенци пак протестираха срещу обгазяването на града"}
{"url": "http://pik.bg/%D0%BF%D0%B0%D0%BA-%D1%81%D0%B5-%D0%BF%D1%80%D0%BE%D1%87%D1%83%D1%85%D0%BC%D0%B5-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-18-%D0%B3%D0%BE%D0%B4%D0%B8%D1%88%D0%B5%D0%BD-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B7%D0%B0-%D0%B2%D1%8A%D0%BE%D1%80%D1%8A%D0%B6%D0%B5%D0%BD-%D0%B3%D1%80%D0%B0%D0%B1%D0%B5%D0%B6-%D0%B2-%D0%BD%D0%B8%D1%86%D0%B0-news688871.html", "text": "Мъж е бил арестуван в Ница в неделя, след като опитал два пъти да извърши въоръжен грабеж, съобщи днес в. \"Нис матен\", без да цитира източници. Според регионалното издание нападателят, заплашил жертвите си с нож, е български бездомник. 18-годишният българин спрял човек, който се приближавал към колата си и го попитал дали това е неговият автомобил. Когато получил утвърдителен отговор, му поискал ключовете и след като шофьорът отказал, българинът извадил нож и замахнал два пъти към жертвата си, без да успее да я рани. После се опитал да открадне скутера на друг човек, като отново го заплашил с нож. Накрая бездомникът \"получил право на безплатен транспорт, само че на задната седалка на полицейска патрулка\", пише \"Нис матен\". Според изданието младежът \"не бил с всичкия си\" и крайна сметка бил изпратен в психиатрия.", "date": "2017.09.07", "title": "ПАК СЕ ПРОЧУХМЕ! Арестуваха 18-годишен българин за въоръжен грабеж в Ница"}
{"url": "http://pik.bg/%D1%81%D0%BE%D1%84%D0%B8%D0%B9%D1%81%D0%BA%D0%B8%D1%8F%D1%82-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-%D0%BE%D1%82%D0%B2%D0%B0%D1%80%D1%8F-%D1%86%D0%B5%D0%BB%D0%BE%D0%B3%D0%BE%D0%B4%D0%B8%D1%88%D0%BD%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%B7%D0%B0-%D0%B5%D0%B7%D0%B8%D0%BA%D0%BE%D0%B2%D0%BE-%D0%BE%D0%B1%D1%83%D1%87%D0%B5%D0%BD%D0%B8%D0%B5-%D0%BD%D0%B0-%D0%BC%D0%B0%D0%BB%D0%BA%D0%B8-%D1%83%D1%87%D0%B5%D0%BD%D0%B8%D1%86%D0%B8-news688824.html", "text": "Софийският университет \"Св. Климент Охридски\" отваря целогодишна програма за езиково обучение на ученици от първи до седми клас. Програмата започва тази есен. Родителите на ученици могат да запишат децата си на курсове по английски и немски език в Университета. Доц. Светозара Халачева, директор на департамента за езиково обучение към Софийския университет, обяснява пред БНР, че Департаментът за езиково обучение всъщност е наследник на Института за чуждестранни студенти, чиято основна дейност от 50 години е езиково обучение по чужди езици. \"Фактически ние имаме над 50-годишен опит в чуждоезиковото обучение, което е категорична гаранция за успех\", изтъква доц. Халачева. Тя обясни, че става дума за университетски преподаватели, чиято работа е свързана и с практическата-методическа подготовка. \"Нашите колеги ежегодно участват в семинари на най-престижните чужди езикови институции, които се провеждат както в България, така и в чужбина. По този начин преподавателите от Центъра за изучаване на чужди езици наистина са запознати с най-новите и успешни учебни системи, насочени към различни възрастови групи\", изясни още директорът на департамента за езиково обучение.", "date": "2017.09.07", "title": "Софийският университет отваря целогодишна програма за езиково обучение на малки ученици"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BC%D1%8A%D0%B6%D0%B5-%D0%B8%D1%81%D0%BA%D0%B0%D1%82%D0%B5-%D0%BB%D0%B8-%D0%B7%D0%B4%D1%80%D0%B0%D0%B2%D0%B0-%D0%B8-%D1%89%D0%B0%D1%81%D1%82%D0%BB%D0%B8%D0%B2%D0%B0-%D0%B2%D1%80%D1%8A%D0%B7%D0%BA%D0%B0-%D1%82%D0%BE%D0%B3%D0%B0%D0%B2%D0%B0-%D0%BD%D0%B5-%D0%BF%D1%80%D0%B0%D0%B2%D0%B5%D1%82%D0%B5-%D1%82%D0%B5%D0%B7%D0%B8-%D0%B3%D1%80%D1%83%D0%B1%D0%B8-%D0%B3%D1%80%D0%B5%D1%88%D0%BA%D0%B8-news688823.html", "text": "Всеки взаимодейства с хората в живота си според свой уникален маниер. Истината е, че много от конфликтите между жените и мъжете биха могли да бъдат избегнати, ако те мислеха по един и същи начин, пише Тялото.бг. За съжаление често представителите на двата пола възприемат света по малко по-различен начин. Тези, често минимални различия стават причина понякога за големи проблеми в интимните отношения между мъжете и жените. Ето и кои са 10-те най-големи грешки, които мъжете допускат във връзките си и които могат да разрушат отношенията им: 1. Той не зачита нейното присъствие Всяка жена има нужда от подаръци, от цветя, от внимание, от грижи. Тя има нужда да бъде изслушвана, а мнението ѝ да бъде зачитано. Не е нужно да превръщате любимата си в център на Вселената, но все пак трябва да я карате да се чувства обичана, уважавана и ценена. 2. Не се опитва да я разбере Женските емоции понякога са трудни за разбиране – в една минута жената може да е щастлива и развълнувана, а в следващата да е изнервена и ядосана. За мъжете това е трудно за разбиране, защото те са по-логични същества. Все пак един влюбен мъж трябва да намери начин да разбере по-дълбоките и цветни като палитра емоции на своята любима. Именно те правят живота по-интересен и вълнуващ! 3. Страх го е от нея Жените обичат да контролират мъжете си, но истината е, че те не уважават страхливите и твърде предпазливи мъже. 4. За него има някой или нещо по-важно от нея Жените обичат обожанието и комплиментите. Няма жена, която да приеме любимият ѝ да я пренебрегва съзнателно. Понякога мъжете имат склонност да се съсредоточават в работата си много или са твърде погълнати от свое хоби, от приятелите си, от родителите си и др. и забравят да обръщат повече внимание на половинката си, като дори започват да я приемат за даденост. 5. Не зачита нейния избор Жените обичат да имат възможност за избор и са готови да я отстояват. Те са склонни на компромиси, но до определен момент. Ако компромисите започнат да стават твърде много, те започват да им тежат. В този момент жените са склонни да се фиксират върху проблемите и дори да ги преувеличават. Затова мъжете трябва да подкрепят избора на половинките си, поне от време на време. 6. Не оправдава нейното доверие Доверието е от решаващо значение за всяка успешна връзка. Ако това доверие е компрометирано веднъж, и за двете страни става много трудно то да бъде възстановено. Така че, съветът към всички мъже е да обръщат повишено внимание на този аспект от връзката си. 7. Не прави така, че тя да се чувства в безопасност Жените имат нужда от закрила и от силно рамо, на което да могат да се опрат в тежките моменти в живота си. Повечето представителки на нежния пол биха се изтощили бързо, ако трябва да живеят с безотговорен мъж – рискова или хазартна натура, на когото не може да се разчита. 8. Той е твърде погълнат от себе си Някои мъже са твърде погълнати от мисията да постигнат целите си. В резултат на това те често прекарват твърде малко време в мисли как да направят половинката си щастлива, а по-скоро мислят за собственото си щастие. Ако това продължи твърде дълго, жената започва да се чувства самотна и да счита, че партньорът ѝ е несправедлив към нея. 9. Той не споделя нейните цели и идеали Ако най-дълбоките ценности на двама души не си съвпадат, това е перспектива за голям проблем. Когато един мъж държи много на своята половинка, той трябва да се опита поне да приеме нейната ценностна система, дори ако трябва да се откаже от част от своите разбирания за живота. Иначе нещата няма да потръгнат. 10. Той не знае какво иска от живота Без значение каква е реалността, жената би стояла до мъжа, когото обича, ако знае, че той е наясно със себе си и с това, което иска от живота. Ако той обаче не може да дефинира мечтите, желанията, амбициите и нуждите си, жената няма да може да издържи дълго.", "date": "2017.09.07", "title": "Внимание, мъже! Искате ли здрава и щастлива връзка? Тогава не правете тези груби грешки"}
{"url": "http://pik.bg/%D0%B4%D0%B0%D0%BB%D0%B0%D0%B2%D0%B5%D1%80%D0%B0-%D0%B4%D0%B5%D0%BD%D0%B8%D1%81-%D1%80%D0%B8%D0%B7%D0%BE%D0%B2-%D0%BF%D1%80%D0%BE%D0%B4%D0%B0%D0%BB-%D0%BD%D0%B0-%D1%80%D0%B0%D1%87%D0%BA%D0%BE%D0%B2-%D0%BB%D1%83%D0%BA%D1%81-%D0%B6%D0%B8%D0%BB%D0%B8%D1%89%D0%B5-%D0%B7%D0%B0-%D0%BF%D0%BE-500-%D0%B5%D0%B2%D1%80%D0%BE-%D0%BA%D0%B2%D0%B0%D0%B4%D1%80%D0%B0%D1%82%D0%B0-news688742.html", "text": "Около новогодишните празници на 2008 г. Рачков се сдобил с апартамента в комплекса \"Маунтин Вю Вилидж\", а бившият мъж на Наталия Симеонова - Денис Ризов, му направил щедър подарък. Както е известно, освен музикант, дългокосият рокаджия е и проспериращ бизнесмен. Наскоро обаче Рачков се отърва от 3-стайното луксозно жилище, в което 8 години живя с Мария Игнатова, за да не му навява тъга по нея. Огорченият комик се преместил в кокетна къща от 239 кв. м. в същия комплекс, съвсем близо до предишния си дом. Преди години Денис Ризов вдигна затворен луксозен жилищен комплекс в Панчарево. По същото време Наталия била водеща \"Море от любов\", продуцирано от Магърдич Халваджиян. Арменецът е продуцент и на \"Господари на ефира\" и \"Пълна лудница\", където изгря звездата на Рачков. Ексцентричният милионер продавал имотите си по две тарифи - една за обикновени купувачи и друга само за близки приятели. Денис предложил на Митко апартамент в имението от американски тип, където просторни къщи вече имали вдовицата на Георги Илиев - Мая, Магърдич Халваджиян, Наталия Симеонова и куп други родни знаменитости. Заради ВИП-статута на обитателите на комплекса, Денис подбирал внимателно клиентите си и не допускал съмнителни персони. Сумата, която комикът броил за имота, била символична, а през януари 2009 г. сделката била изповядана. Така актьорът се сдобил с нотариален акт за просторния имот на половин цена от реалната. „Денис му продаде апартамента на цена като за приятел - по около 500 евро на кв.м. Така на Рачков жилището му излезе много изгодно, а точно тогава беше пикът на имотния пазар. Квадратният метър вървеше средно по 900-1000 евро\", разказват колеги на звездата от \"Господари на ефира\". Заради атрактивното жилище в квартала на богатите, преди 7 години експерти от НАП извършили щателна проверка на собствеността на Рачков. В пълния видеозапис на богаташките имоти в баровските квартали Панчарево, Бояна, Драгалевци, Симеоново, Бистрица и Княжево, наред с именията на бизнесмени и хора от подземния свят бил заснет и затвореният комплекс, в който живее Димитър Рачков. Агенцията по приходите проверявала не само данъчните оценки на имотите, но и доходите на обитателите им, пише седмичник.", "date": "2017.09.07", "title": "ДАЛАВЕРА! Денис Ризов продал на Рачков лукс жилище за по 500 евро квадрата"}
{"url": "http://pik.bg/%D0%BD%D0%B0-%D0%BA%D0%BE%D1%81%D1%8A%D0%BC-%D0%BE%D1%82-%D0%BD%D0%BE%D0%B2-%D0%B0%D1%82%D0%B5%D0%BD%D1%82%D0%B0%D1%82-%D0%BE%D1%82%D0%BA%D1%80%D0%B8%D1%85%D0%B0-%D0%BA%D0%BE%D0%BC%D0%BF%D0%BE%D0%BD%D0%B5%D0%BD%D1%82%D0%B8-%D0%B7%D0%B0-%D0%B1%D0%BE%D0%BC%D0%B1%D0%B8-%D0%B2-%D0%BC%D0%B5%D0%B1%D0%B5%D0%BB%D0%B5%D0%BD-%D1%81%D0%BA%D0%BB%D0%B0%D0%B4-%D0%BA%D1%80%D0%B0%D0%B9-%D0%BF%D0%B0%D1%80%D0%B8%D0%B6-news688837.html", "text": "Вещества, които може да се използват за направата на самоделни бомби, бяха открити тази сутрин при обиск на мебелен склад в промишлената зона на Парижкия регион, предаде телевизионният канал LCI, цитиран от БГНЕС. Служителите на реда са извършили обиски в промишлената зона в рамките на разследването на откритата по-рано лаборатория за производство на експлозиви в община Вилжюиф край Париж. В складово помещение, което вероятно е наето от един от задържаните по делото за експлозивите във Вилжюиф, е открит „отличен арсенал за самоделни експлозиви”. Полицаите са намерили вещества, които при смесване може да послужат за направа на експлозивна смес, известна като „майка на сатаната”. Същите експлозиви бяха намерени при обиск в необитаемо жилище във Вилжюиф, южно от Париж. Впоследствие в жилището бяха открити и „документи с религиозно съдържание на арабски език”. Полицията задържа трима души по подозрение, че са свързани с лабораторията за експлозиви. Според вътрешният министър на Франция Жерар Колон задържаните може да са свързани с терористични движения в иракско-сирийския регион.", "date": "2017.09.07", "title": "НА КОСЪМ ОТ НОВ АТЕНТАТ! Откриха компоненти за бомби в мебелен склад край Париж"}
{"url": "http://pik.bg/%D0%B4%D0%BE%D0%BA%D0%B0%D1%82%D0%BE-%D0%B3%D1%80%D0%B8%D1%88%D0%BE-%D1%81%D0%B5-%D1%81%D0%BD%D0%B8%D0%BC%D0%B0-%D1%81-%D0%BF%D0%BB%D0%BE%D0%B4%D0%BE%D0%B2%D0%B5-%D0%B8-%D0%B7%D0%B5%D0%BB%D0%B5%D0%BD%D1%87%D1%83%D1%86%D0%B8-%D0%BB%D0%B5%D1%82%D0%B5%D0%BD-%D0%B5%D0%BA%D1%81%D1%82%D0%B0%D0%B7---%D0%BB%D1%8E%D0%B1%D0%B8%D0%BC%D0%B0%D1%82%D0%B0-%D0%BD%D0%B0-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%BF%D0%BE%D0%B1%D1%8A%D1%80%D0%BA%D0%B0-%D1%85%D0%B8-news688713.html", "text": "Времето в България вече не е толкова топло, а Гришо се върна в Родината и показа снимки с... плодове и зеленчуци. Докато Праймтайм се наслаждава на спокойствие в Хасково, фотоси на любимата му Никол Шерцингер предизвикват вълни от харесвания. За Шерци лятото продължава. Тя показа изящни изображения от екзотично кътче. Освен с прекрасна визия, на снимките Шерцингер изпъква и със своето изтънчено плажно облекло. Редица коментират в захлас красотата на приятелката на Димитров.", "date": "2017.09.07", "title": "Докато Гришо се снима с плодове и зеленчуци! Летен екстаз - любимата на Димитров побърка хиляди! Шерци се показа по... (ГОРЕЩИ СНИМКИ)"}
{"url": "http://pik.bg/%D0%BC%D0%BE%D0%B4%D0%B5%D0%BB-%D1%81-%D0%B5%D0%B4%D0%BD%D0%B0-%D0%B2%D0%B5%D0%B6%D0%B4%D0%B0-%D1%80%D0%B0%D0%B7%D0%B1%D1%83%D0%BD%D0%B8-%D0%B4%D1%83%D1%85%D0%BE%D0%B2%D0%B5%D1%82%D0%B5-%D0%B2-%D0%B8%D0%BD%D1%81%D1%82%D0%B0%D0%B3%D1%80%D0%B0%D0%BC-%D1%81%D0%BD%D0%B8%D0%BC%D0%BA%D0%B8-news688777.html", "text": "София Хаджипантели, родена в Кипър, знае как изглежда и определено не се притеснява. Нейната отличителна черта - черните и гъсти вежди, които привличат хиляди последователи в социалната мрежа Инстаграм - почти 50 000. Част от последователите й я окуражават да бъде различна, те приемат, че красотата за всеки човек има различни стандарти и определения. Не всичко обаче е така цветно, защото заедно с позитивните коментари, има и много негативни. \"Не правя това, за да накарам хората да харесват веждите ми. Опитвам се да покажа, че човек може да живее според собствените си разбирания. Лично аз смятам, че лицето ми изглежда много по-добре с тези вежди. Не се опитвам да създавам тенденция\", казва София. Тя е наследила веждите си от своята майка. София споделя, че в един момент й е писнало да се грижи редовно за веждите си, пише Вести.бг. \"Видях видео в интернет, в което момиче боядисваше веждите с черна боя. Направих същото, а брат ми каза, че всъщност ми стои добре\", разказва още София. Тя се отличава не само с веждите си, но и страстта към цветни комбинации с грим. Кипърският модел публикува и своя снимка, на която е преобразена като световноизвестната мексиканска художничка Фрида Кало. \"Много харесвам Фрида, спомням си, че като ученичка представих проект, който бе свързан с нея. Тогава още не си пусках и боядисвах веждите\", казва София. Ексцентричният модел възнамерява да продължи да демонстрира веждите си, с които печели слава и възможности. \"Ще запазя веждите си на този етап, за да показвам, че хората не трябва да бъдат определяни само от външния им вид\", категорична е София.+", "date": "2017.09.07", "title": "Модел с една вежда разбуни духовете в Инстаграм (СНИМКИ)"}
{"url": "http://pik.bg/%D0%B2%D0%BE%D0%B5%D0%BD%D0%BD%D0%BE%D1%81%D0%BB%D1%83%D0%B6%D0%B5%D1%89%D0%B8-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%BA%D0%BE%D0%BD%D1%82%D0%B8%D0%BD%D0%B3%D0%B5%D0%BD%D1%82-%D0%BD%D0%B0-%D0%BD%D0%B0%D1%82%D0%BE-%D1%81%D0%B5-%D0%B7%D0%B0%D0%B2%D1%8A%D1%80%D0%BD%D0%B0%D1%85%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news688800.html", "text": "Министерство на отбраната 112 военнослужещи от 33-ия контингент от Въоръжените сили на Република България, участващ в мисията на НАТО „Решителна подкрепа”, се завърнаха късно снощи, 6 септември, в България след извършена ротация. Това съобщиха от пресцентъра на . На летище \"София\" те бяха посрещнати от флотилен адмирал Димитър Йорданов, началник на Щаба на Съвместното командване на силите. Българските военнослужещи в 33-ия контингент бяха структурирани в национален елемент, екип от съветници, група за охрана на летище Кандахар и щабни офицери в щаба на мисията. По време на мисията военнослужещите изпълниха успешно всички поставени задачи. Те са провели 1293 денонощни дежурства в различни бази и обекти на НАТО, на контролно-пропускателния пункт, тактическите и съвместните оперативни центрове; 1074 механизирани патрули; 58 срещи по съветване и подпомагане на афганистански формирования. Национален командир на контингента е полковник Христо Атанасов от Инспектората на Министерството на отбраната, помощник-национален командир на контингента и национален командир на контингента в Кабул е полковник Дочко Олейников от дирекция „Социална политика”, а командир на група за охрана – капитан Ивайло Алексов от военно формирование 22 180 – Казанлък.", "date": "2017.09.07", "title": "Военнослужещи от българския контингент на НАТО се завърнаха в България"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BA%D1%80%D0%B0%D0%B9-%D0%B3%D0%BE%D1%80%D0%BD%D0%B0-%D0%BE%D1%80%D1%8F%D1%85%D0%BE%D0%B2%D0%B8%D1%86%D0%B0-%D1%81%D1%8A%D1%80%D1%86%D0%B5%D1%82%D0%BE-%D0%BD%D0%B0-15-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-%D1%81%D0%BF%D1%80%D1%8F-%D0%B2%D0%BD%D0%B5%D0%B7%D0%B0%D0%BF%D0%BD%D0%BE-news688843.html", "text": "15-годишен младеж почина внезапно в дома си в горнооряховското село Янтра. Мъртвият Илиян В. бил открит от майка си около 2,00 ч. през нощта. Родителката веднага извикала спешна помощ, но пристигналите лекари не могли да помогнат на момчето, което вече било мъртво. Според медицинското заключение смъртта е причинена от внезапно спиране на сърцето. При огледа по тялото на младежа не са открити следи от упражнено насилие. Приживе Илиян боледувал от астма, но въпреки това бил физически активен, спортувал и играел футбол. След броени дни той трябвало да започне училище в Горна Оряховица.", "date": "2017.09.07", "title": "Трагедия край Горна Оряховица! Сърцето на 15-годишно момче спря внезапно"}
{"url": "http://pik.bg/%D0%B4%D0%B5%D1%81%D0%B5%D1%82-%D1%81%D0%B5%D0%BA%D1%81-%D1%82%D1%80%D0%B0%D0%B4%D0%B8%D1%86%D0%B8%D0%B8-%D0%BF%D0%BE-%D1%81%D0%B2%D0%B5%D1%82%D0%B0-%D0%BA%D0%BE%D0%B8%D1%82%D0%BE-%D1%89%D0%B5-%D0%B2%D0%B8-%D0%BE%D1%81%D1%82%D0%B0%D0%B2%D1%8F%D1%82-%D0%B1%D0%B5%D0%B7-%D0%B4%D1%83%D0%BC%D0%B8-news688798.html", "text": "Племето Уобаабе е изтъкано от пъстра серия традиции и обичаи, свързани с брака, любовта и секса. Т. напр. още с появата му на бял свят, бракът на новороденото вече е уреден с неговия братовчед/братовчедка. На празника Геревол обаче мъжете и жените имат право да избягат от предопределения им интимен партньор по време на един доста интересен ритуал. На него жените застават в кръг, а мъжете, облечени в специални ритуални одежди и с боядисани лица, демонстрират открито физическите си мъжествени характеристики на жени, които си избират. Ако избраните жени си харесат нов мъж и избягат заедно с него, без сегашният да ги хване и задържи, новата двойка може да бъде призната от племето за официална. Този обичай се нарича „брак по любов“. За японците на секса винаги се е гледало като на нещо изключително красиво и възвишено. До ден днешен те все още следват напътствията от книгите, посветени на плътската наслада. Любовната игра е много бавна и почти граничеща с ритуал. Според указанията преди секс жената трябва да събере косата си на кок, за да разголи шията си. Според японците разголената женска шия влияе на мъжа като мощен афродизиак, увеличавайки възбудата и удоволствието от секса. В страната на изгряващото слънце всички младоженци получават богато илюстрирана книга с всички възможни секс пози. По традиция младоженците поставят книгата под възглавницата, с което вярват, че присъствието й ще ги дари с вълшебна и несравнима първа брачна нощ. И на финал, хванете се здраво (за стола), защото тази новина наистина ще ви шокира. В Корея съществува практика, при която мъжът бодва леко с игла пениса си. Корейците вярват, че това води до подобряване ерекцията на мъжа. Сигурни ли сте, че знаете всичко за секса и любовта? Ако случайно отговорът ви е да, имайте предвид, че вероятността да грешите може да се окаже твърде голяма. За да не се чудите какво имаме предвид, по-добре хвърлете едно око на информацията по-долу. От нея освен че ще разширите кръгозора на познанията си, касаещи сексуалния и любовен мироглед на различни общества и народи по света, ще останете и доста шокирани! Племето креунг от Камбоджа до ден днешен спазва един древен ритуал, според който родителите на дъщеря, навършила 15 години, я изпращат в бамбукова колибка, построена от главата на семейството. Къщичката е разположена на не много отдалечено място от дома на мимичето, но на достатъчно разстояние, за да не се притеснява от родителите си. Там девойката има пълната свобода да води момчета, да прави секс с тях и така да придобие опит в тайнството на сексуалния акт. В колумбийския град Кали съществува ритуал, според който сексът в първата брачна нощ между булката и жениха трябва да стане пред строгия поглед на майката на младоженката. Според местния обичай по този начин сключеният брак вече може да се приеме като официално освидетелстван и законен. На о-в Бугенвил в Папуа Нова Гвинея жената е тази, която прави първата стъпка при изразяване на желанието си за секс. Без капчица свян тя се приближава към своя избраник и започва да съблича дрехите си пред него като истинска изкусителка. Според местния ритуал това е знак към мъжа, че жената се чувства достатъчно възбудена и иска да влезе в плътски интимен контакт с него. Животът в някои области на Непал и Тибет е толкова суров, че когато в едно семейство се родят двама или повече сина, те не разделят земите си, а ги запазват, като вземат под покрива си една и съща жена. С навършването на 13-та си година момчетата от тихоокеанския о-в Мангая (остров, разположен в най-южната част на островите Кук), придобиват правото на лична секс учителка сред зрелите жени. Тя трябва да посвети невръстния малък мъж в тайнството на сексуалните взаимоотношения между мъжа и жената. Важен момент от обучението са уроците, в които тя му разкрива всеки един детайл от женското тяло и начина, по който той трябва да го стимулира, за да направи удоволствието за своята бъдеща жена максимално. По време на празника Пон в Индонезия, който се отбелязва седем пъти в годината, почитащите го пътуват до свещената планина на остров Ява. Там всички те правят секс не с половинката си, а с чужд съпруг или съпруга. Според обичая разрешената изневяра носи късмет и богатство в брачния живот. В някои райони на Централна Индия съществува древният ритуал Готул. Според него всички млади момичета и момчета от дадено племе се събилат на едно място, където биват просвещавани в тънкостите на танците, песните, морала и... любовните ласки, без последното да изключва установяването на интимен акт. След като изпиват известно количество алкохол с цел да се намали вероятността от забременяване, девойките правят секс с различно момче всяка нощ. В случай че някоя от тях забременее и не се знае кой е бащата, детето бива осиновявано от цялото племе.", "date": "2017.09.07", "title": "Десет секс традиции по света, които ще ви оставят без думи"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B5%D0%BC%D0%B8%D0%BB%D0%B8%D1%8F-%D1%81%D0%BA%D1%8A%D1%81%D0%B0-%D0%B4%D0%B6%D0%BE%D0%B1%D0%B0-%D1%81%D0%BB%D0%B5%D0%B4-%D0%BA%D0%BE%D0%BA%D0%BE-%D0%B4%D0%B8%D0%BD%D0%B5%D0%B2-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BD%D1%8F%D0%BC%D0%B0-%D0%BF%D0%B0%D1%80%D0%B8-%D0%B7%D0%B0-%D0%BD%D0%BE%D0%B2%D0%B8-%D0%B4%D1%80%D0%B5%D1%85%D0%B8-%D0%BE%D0%B1%D0%BB%D0%B8%D1%87%D0%B0-%D1%81%D0%B5--news688464.html", "text": "Сериозни финансови затруднения е започнала да изпитва Емилия след раздялата със считания за един от най-богатите хора в страната Коко Динев. С парите, които изкарва от участия, звездата на \"Пайнер\" явно вече не може хем да отглежда сама двете си деца Иван и Мира, хем да заделя средства за скъп гардероб, научи ПИК. Допреди да се раздели с Динев, красавицата редовно демонстрираше луксозен начин на живот, пазаруваше от маркови бутици и се гиздеше в скъпи тоалети и аксесоари. Всичко това обаче явно вече е в миналото, тъй като Емилия е прибегнала до трик, от които се възползват и други нейни колежки - облича се на аванта срещу реклама в социалните мрежи, забелязаха наблюдателни фенове на звездата. Изпълнителката на \"Само мой\" ползва тоалетите без да плаща абсолютно нищо за тях, като след участия ги връща. Така не й се налага да харчи от хонорарите си за рокли, които реално може да облече само по веднъж. Отколешни нейни почитатели дори изловиха Емилия, че обикаля кръчмите из страната с одежди, които е обличала преди четири-пет години, надявайки се, че никой няма да забележи. За всяка уважаваща себе си чалга дива обаче това е недопустим гаф, а по всичко личи, че за прясно разведената певица от Гълъбово е знак за криза в портфейла й. \"Допреди няколко месеца Еми се държеше на положение, никога не сме я виждали да повтяра дрехите си. След раздялата с Коко очевидно е скъсала джоба. А и това, че си има нова любов, май също ще се окаже пунта мара. Ако имаше нов спонсор, едва ли щеше да се навлича със старите си рокли\", коментират от фен клуба на певицата. Сниженият жизнен стандарт на Емилия красноречиво доказва, че раздялата й с Динев не е пиар трик. След 10-годишно съжителство двамата тръгнаха по различни пътища в началото на 2017 г.", "date": "2017.09.07", "title": "ПЪРВО В ПИК! Емилия скъса джоба след Коко Динев! Звездата няма пари за нови дрехи, облича се на аванта"}
{"url": "http://pik.bg/%D1%84%D0%B5%D0%B9%D1%81%D0%B1%D1%83%D0%BA-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-%D1%80%D1%83%D1%81%D0%BA%D0%B0-%D0%BD%D0%B0%D0%BC%D0%B5%D1%81%D0%B0-%D0%B2-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-news688826.html", "text": "Социалната мрежа \"Фейсбук\" е установила, че близка до Кремъл руска компания за интернет тролове е купувала интернет реклами по време на президентската предизборна кампания в Съединените щати, за да влияе на общественото мнение. Това съобщава вестник \"Вашингтон пост\" като се позовава на воденото от Конгреса разследване. Официално \"Фейсбук\" съобщи, че е извършила разследване за руска връзка и е блокирала близо 500 фалшиви профила, изкупили 3000 реклами, свързани с американските избори. Рекламите не са били в полза на някой от кандидатите, а са разпространявали социални и политически послания, свързани с хомосексуалната общност, проблемите с имигрантите и разпространението на оръжие. В официално съобщение ръководителят по сигурността на Фейсбук Алекс Стамос не конкретизира кой точно е изкупувал рекламите, но посочва, че \"Фейсбук\" е извършила широко разследване за руска връзка при разпространението на тези рекламни послания. Руската Агенция за интернет изследвания в Петербург е наричана още фабрика за интернет-тролове и от години е споменавана в журналистически разследвания като агенция, която се занимава с разпространението в интернет на фалшиви и популяризиращи Кремъл новини. Смята се, че агенцията е свързана с близкия до президента Путин предприемач Евгений Пригожин. Русия отрича обвиненията, че се е опитала да манипулира американските президентски избори. В началото на годината американските спецслужби публикуваха доклад, уличаващ Москва.", "date": "2017.09.07", "title": "Фейсбук разследва руска намеса в американските избори"}
{"url": "http://pik.bg/%D0%B1%D0%B0%D1%80%D0%BE%D0%B2%D0%BA%D0%B0-%D0%B1%D0%B8%D0%BE%D0%BD%D1%81%D0%B5-%D0%BF%D1%80%D0%B0%D0%B7%D0%BD%D1%83%D0%B2%D0%B0-%D1%80%D0%BE%D0%B6%D0%B4%D0%B5%D0%BD-%D0%B4%D0%B5%D0%BD-%D1%81%D1%8A%D1%81-%D0%B7%D0%BB%D0%B0%D1%82%D0%BD%D0%B0-%D1%82%D0%BE%D1%80%D1%82%D0%B0-%D1%81%D0%BD%D0%B8%D0%BC%D0%BA%D0%B0-news688782.html", "text": "Поп дивата Бионсе отпразнува рождения си ден с триетажна торта в черно и златно, с ефект, наподобяващ скални геоди. Стойността на сладкото изкушение е 3 500 долара. Разкошното творение с вкус на мед и лавандула беше украсено с черен фондан, ядливо злато и кристали в жълти и бели багри. А най-отгоре беше поставена пищна златна корона, силно наподобяваща тази, която Бионсе носеше на наградите \"Грами\" по-рано тази година, съобщи БГНЕС. Освен тортата, от сладкарницата са изработили и бисквити във формата на пчелни кошери и златни корони, с които Бионсе да почерпи най-близките си зад кулисите на фестивала \"Мейд ин Америка\", където съпругът й Джей Зи беше хедлайнър. Междувременно майката на Бионсе Тина Лоусън използва профила си в социалните мрежи, за да поздрави дъщеря си. \"Преди 36 години Господ избра мен от всички жени на света да стана твоя майка. Как да не се почувствам благословена? Не защото си изключително талантлива, интелигентна бизнес дама и една от най-големите супер звезди! А защото си най-милото, щедро, грижовно, интуитивно, лоялно, скромно, забавно, земно, признателно и любвеобилно човешко същество. Гордея се, че съм твоя майка. Честит рожден ден, скъпа! Обичам те с цялото си сърце\", написа Тина, която е и мениджър на поп фурията.", "date": "2017.09.07", "title": "Баровка! Бионсе празнува рожден ден със златна торта (СНИМКА)"}
{"url": "http://pik.bg/%D0%B1%D1%83%D0%BD%D1%82%D0%BE%D0%B2%D0%BD%D0%B8%D1%87%D0%B5%D1%81%D0%BA%D0%B8%D1%8F%D1%82-%D0%BB%D0%B8%D0%B4%D0%B5%D1%80-%D1%80%D0%B0%D0%BC%D1%83%D1%88-%D1%85%D0%B0%D1%80%D0%B0%D0%B4%D0%B8%D0%BD%D0%B0%D0%B9-%D1%81%D1%82%D0%B0%D0%B2%D0%B0-%D0%BF%D1%80%D0%B5%D0%BC%D0%B8%D0%B5%D1%80-%D0%BD%D0%B0-%D0%BA%D0%BE%D1%81%D0%BE%D0%B2%D0%BE-news688827.html", "text": "AFP Президентът на Косово даде мандат на бившия бунтовнически боец и премиер Рамуш Харадинай, да състави ново правителство, предава . Това се случва, след като в продължение на три месеца страната нямаше правителство. „Чрез декрет назначих господин Рамуш Харадинай“, заяви президентът Хашим Тачи. Харадинай принадлежи към т.нар. „военна“ коалиция, в която влизат бивши бунтовнически бойци, които спечелиха най-много гласове на изборите през 11 юни, но не успяха да си осигурят парламентарно мнозинство.", "date": "2017.09.07", "title": "Бунтовническият лидер Рамуш Харадинай става премиер на Косово"}
{"url": "http://pik.bg/%D1%82%D0%BE%D0%BF%D0%BA%D0%BB%D0%B8%D0%BC%D0%B0%D1%82%D0%BE%D0%BB%D0%BE%D0%B3%D1%8A%D1%82-%D0%B4%D0%BE%D1%86-%D0%B3%D0%B5%D0%BE%D1%80%D0%B3%D0%B8-%D1%80%D0%B0%D1%87%D0%B5%D0%B2-%D1%83%D1%80%D0%B0%D0%B3%D0%B0%D0%BD%D1%8A%D1%82-%D0%B8%D1%80%D0%BC%D0%B0-%D0%BF%D0%BE%D1%81%D1%82%D0%B0%D0%B2%D0%B8-%D1%80%D0%B5%D0%BA%D0%BE%D1%80%D0%B4-%D0%BF%D0%BE-%D0%BE%D0%BF%D0%B0%D1%81%D0%BD%D0%BE%D1%81%D1%82-%D1%89%D0%B5-%D0%B2%D0%B7%D0%B5%D0%BC%D0%B5-%D0%BE%D1%89%D0%B5-%D0%B6%D0%B5%D1%80-news688865.html", "text": "Високоскоростните ветрове, които задържаха урагана „Ирма“ в 5-та категория за близо 48 часа, го определят като рекордно опасен, каза  ефира на Радио „Фокус“ климатологът доц. Георги Рачев. “Наистина \"Ирма\" постави един своеобразен рекорд. Абсолютна ѝ големина също е много голяма. \"Ирма\" е в диаметър 600 км, а обикновено тропичните циклони много рядко надвишават 500 км. Ураганът има пориви на вятъра над 300 км/час, а това е убийствен вятър. Това е почти 100 метра в секунда. Всички тези постройки, които са характерни за тропичния пояс, на практика няма как да оцелеят. Нито една палма няма да оцелее при тези скорости на вятъра, затова и разрушенията са толкова големи“, обясни Георги Рачев. Доц. Рачев отбеляза, че се очаква, преминавайки покрай бреговете на Куба и Флорида, ураганът „Ирма“ да нанесе сериозни щети и да вземе жертви. По думите му дори и да се сбъднат прогнозите за понижаването на скоростта на вятъра и превръщането на стихията в 4-та категория, опасността няма да премине.", "date": "2017.09.07", "title": "Топклиматологът доц. Георги Рачев: Ураганът \"Ирма\" постави рекорд по опасност, ще вземе още жертви"}
{"url": "http://pik.bg/%D1%80%D0%BE%D0%B4%D0%B5%D0%BD-%D0%BF%D0%BE%D0%B4-%D1%89%D0%B0%D1%81%D1%82%D0%BB%D0%B8%D0%B2%D0%B0-%D0%B7%D0%B2%D0%B5%D0%B7%D0%B4%D0%B0-%D0%BC%D0%B5%D0%B9%D1%83%D0%B5%D0%B4%D1%8A%D1%80-%D1%83%D0%B4%D0%B0%D1%80%D0%B8-%D0%B4%D0%B6%D0%B0%D0%BA%D0%BF%D0%BE%D1%82%D0%B0-%D0%B2-%D0%BA%D0%B0%D0%B7%D0%B8%D0%BD%D0%BE-%D0%B2-%D0%BB%D0%B0%D1%81-%D0%B2%D0%B5%D0%B3%D0%B0%D1%81-%D0%B2%D0%B8%D0%B4%D0%B5%D0%BE-news688825.html", "text": "Най-добре платеният спортист в света Флойд Мейуедър продължава да печели пари, макар и вече да слезе от ринга. Бокьорът извади късмет при посещението си в казино в Лас Вегас и прибра $100 000 от покер машина. По-рано американецът се похвали и с по-скромната сума от 70 000 евро от други игри в казиното.", "date": "2017.09.07", "title": "Роден под щастлива звезда! Мейуедър удари джакпота в казино в Лас Вегас (ВИДЕО)"}
{"url": "http://pik.bg/%E2%80%9E%D1%81%D0%BF%D0%B5%D0%B9%D1%81-%D0%B5%D0%BA%D1%81%E2%80%9C-%D0%B8%D0%B7%D1%81%D1%82%D1%80%D0%B5%D0%BB%D1%8F-%D1%81%D0%B5%D0%BA%D1%80%D0%B5%D1%82%D0%BD%D0%B0-%D0%B2%D0%BE%D0%B5%D0%BD%D0%BD%D0%B0-%D1%81%D0%BE%D0%B2%D0%B0%D0%BB%D0%BA%D0%B0-news688829.html", "text": "Компанията „Спейс Екс“ изстреля свръхсекретната военна мини совалка с ракета „Фалкон“ от Космическия център „Кенеди“ във Флорида, съобщи Асошиейтед прес. Това е пети полет за непилотираната мини совалка, известна като тестови орбитален апарат X-37B. Двата военни апарата вече са прекарали пет и половина години на орбита. Официална информация какво точно правят обаче няма. Предишният полет на мини совалка продължи почти две години и приключи през май с кацане на писта, използвана преди за совалките на НАСА, предава БНТ. Както обичайно, „Спейс Екс“ върна една от степените на ракетата в Кейп Канаверал за повторна употреба. Това е 16-о подобно постижение на компанията. „Спейс Екс“ изстрелва експериментална мини совалка за първи път. Предишните мисии разчитаха на ракета „Атлас V“. Мини совалката е дълга 8,8 м. с 4,3-метров размах на крилата. Совалките на НАСА бяха дълги 37 м., с 24-метров размах на крилата.", "date": "2017.09.07", "title": "„Спейс екс“ изстреля секретна военна совалка"}
{"url": "http://pik.bg/%D1%80%D0%BE%D0%BD%D0%B0%D0%BB%D0%B4%D0%BE-%D1%81%D0%B5-%D0%B8%D0%B7%D1%84%D1%83%D0%BA%D0%B0-%D1%81-%D1%84%D0%B5%D1%80%D0%B0%D1%80%D0%B8-%D0%B7%D0%B0-350-%D1%85%D0%B8%D0%BB-%D0%B5%D0%B2%D1%80%D0%BE-%D1%81%D0%BD%D0%B8%D0%BC%D0%BA%D0%B0-news688775.html", "text": "Мегазвездата на Реал (Мадрид) Кристиано Роналдо се изфука с нова \"играчка\". Четирикратният носител на \"Златната топка\" вече има нов автомобил  - \"Ферари\" F12 TDF. Цената на бързата кола започва от 350 хиляди евро на базовия модел. Кристиано показа спортния звяр в \"Инстаграм\", а на снимката зад волана е синът му. В момента Роналдо изтърпява наказание за Реал и няма да вземе участие в съботното домакинство на Леванте в мач от 3-ия кръг на Примера дивисион, пише \"Гол.бг\".", "date": "2017.09.07", "title": "Роналдо се изфука с \"Ферари\" за 350 хил. евро (СНИМКА)"}
{"url": "http://pik.bg/%D0%BA%D1%83%D1%80%D0%B8%D0%BE%D0%B7-%D0%BE%D0%BA%D0%BE%D0%B2%D0%B0%D0%BD%D0%B0-%D1%81-%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8-%D0%B6%D0%B5%D0%BD%D0%B0-%D0%BE%D1%82%D0%BA%D1%80%D0%B0%D0%B4%D0%BD%D0%B0-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B0-%D0%BA%D0%BE%D0%BB%D0%B0-%D1%81%D0%BD%D0%B8%D0%BC%D0%BA%D0%B8%D0%B2%D0%B8%D0%B4%D0%B5%D0%BE-news688776.html", "text": "Случката е записана от камерите в полицейския автомобил. Видеото бе разпространено от полицията в Тексас. След като сваля белезниците си като истински Хари Худини, Спонслър подкарва патрулката, а полицаите, които в този момент проверяват вещите ѝ отвън, започват да я преследват. Гонката продължава 23 минути, при това – с доста по-високата от позволеното скорост, която стига до 160 км/ч. Преследването наистина завършва, след като автомобилът излиза от пътя и се блъска в дърво. Тоша Спонслър е осъждана многократно. 33-годишната Тоша Спонслър, арестувана за кражба от магазин, успява да се измъкне от белезниците, а след това и да открадне полицейската кола, в която е оставена.", "date": "2017.09.07", "title": "КУРИОЗ! Окована с белезници жена открадна полицейска кола (СНИМКИ/ВИДЕО)"}
{"url": "http://pik.bg/%D1%83%D0%B6%D0%B0%D1%81%D1%8A%D1%82-%D0%B2-%D1%81%D1%82%D1%80%D0%B5%D0%BB%D1%87%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B8-%D0%B4%D1%80%D1%83%D0%B3%D0%B8-%D0%B4%D0%B5%D1%86%D0%B0-%D1%83%D1%87%D0%B0%D1%81%D1%82%D0%B2%D0%B0%D1%82-%D0%B2-%D0%B8%D0%B3%D1%80%D0%B0%D1%82%D0%B0-%D1%81%D0%B8%D0%BD-%D0%BA%D0%B8%D1%82-news688846.html", "text": "Децата от квартала и приятели на загиналото 11-годишно момче от Стрелча признаха, че и други играят на опасна игра с предизвикателства. През целия ден прокурори и психолози разпитваха родителите на момчето и приятелите му в квартала. Децата са в шок. Това са игри, в които се дават определени мисии всеки ден и те заплашват. Трябва да ги изпълняваш, защото ако не го направиш, те заплашват, че ще те убият”, разказва едно от децата. Преди два месеца детето си е направило и втори профил във „Фейсбук”, в който е сложило за профилна снимка стряскаща снимка. групата на загиналото момче се препращат подобни смразяващи съобщения, в които ментори заплашват с убийство играчите, научи още екипът ни. Децата са чували само за една подобна игра – син кит. Жителите на Стрелча са потресени след инцидента. Хората се страхуват за децата си, а от полицията съветват родителите да общуват с тях и да ги наблюдават внимателно. „Ако детето започне да се затваря в себе си, ако остане за по-дълго време само, ако не иска да разговаря с тях, да се прибира и да не съобщава къде и с кого е било, ако се появи някакъв странен навик… Най-добре да се обърнат към психолог или педагогически съветник”, категоричен е Димитър Дудов, инспектор от Детска педагогическа стая. Контактите на децата в интернет също трябва да се следят, при това от ранна възраст, съветват експерти.", "date": "2017.09.07", "title": "Ужасът в Стрелча продължава! И други деца участват в играта \"Син кит\""}
{"url": "http://pik.bg/%D1%80%D1%83%D0%BC%D1%8F%D0%BD%D0%B0-%D0%B0%D1%80%D0%BD%D0%B0%D1%83%D0%B4%D0%BE%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D0%BD%D0%BE%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%B2%D1%8A%D0%B2-%D0%B2%D0%B8%D0%BD%D0%BE%D0%B3%D1%80%D0%B0%D0%B4%D0%B5%D1%86-news688799.html", "text": "От разпечатките на телефоните, иззети след убийството в с. Виноградец, не е установена комуникация между Лазар Влайков и Районния прокурор на Пазарджик Георги Кацаров след инцидента. Това каза по време на пресконференция в Пазарджик говорителят на Главния прокурор Румяна Арнаудова. Тя уточни, че е възможна интернет комуникация между лицата и затова е назначена експертиза в НИКК, която да установи дали такава е имало между двамата след инцидента. \"Възможно е да се комуникира през социални мрежи, а също чрез СМС-и, за това сме назначили такава експертиза. Изискани са и разпечатки на телефоните на всички присъстващи - 12 души\", уточни Арнаудова. Говорителят на главния прокурор уточни, че Районният прокурор на Пазарджик вече е разпитан като свидетел. Той също е отрекъл да е разговарял с Влайков. Тя допълни, че днес Лазар Влайков е задържан с прокурорска заповед за 72 часа, но още утре прокуратурата ще поиска налагането на постоянна мярка \"задържане под стража\".", "date": "2017.09.07", "title": "Румяна Арнаудова разкри нови подробности за убийството във Виноградец"}
{"url": "http://pik.bg/%D0%BD%D0%B0-%D1%80%D1%8A%D0%B1%D0%B0-%D0%BD%D0%B0-%D0%B2%D0%BE%D0%B9%D0%BD%D0%B0%D1%82%D0%B0-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%B3%D0%BE%D1%82%D0%B2%D0%B8-%D0%BC%D0%BE%D1%89%D0%BD%D0%B0-%D0%B0%D1%82%D0%B0%D0%BA%D0%B0---%D0%B8%D0%B7%D1%81%D1%82%D1%80%D0%B5%D0%BB%D0%B2%D0%B0-%D0%BF%D0%BE%D1%80%D0%B5%D0%B4%D0%BD%D0%B0-%D0%B1%D0%B0%D0%BB%D0%B8%D1%81%D1%82%D0%B8%D1%87%D0%BD%D0%B0-%D1%80%D0%B0%D0%BA%D0%B5%D1%82%D0%B0-news688721.html", "text": ". Това обяви премиерът на Южна Корея Лий Нак-йон, цитиран от световните информационни агенции. В изказване на среща на министри на отбраната в Сеул, южнокорейският премиер , като подчерта, че . В светлината на последния ядрен опит на Северна Корея, САЩ, Южна Корея и Япония призоваха за затягане на санкциите срещу изолираната комунистическа държава, докато продължават да се разгръщат последиците около разполагането на четири допълнителни установки от американската система за противоракетна отбрана THAAD в Южна Корея, срещу което се обяви Русия. Преди дни беше съобщено, че в Северна Корея е засечено транспортиране на балистична ракета към крайбрежен полигон за изстрелване на ракети. Същевременно представител на комунистическия режим предупреди, че Северна Корея имала още \"подаръци\" за САЩ. Северна Корея се очаква да изстреля нова междуконтинентална балистична ракета на 9 септември предупреди за сериозността на положението Пхенян е на прага на постигане на пълно ядрено въоръжаване", "date": "2017.09.07", "title": "НА РЪБА НА ВОЙНАТА! Ким Чен Ун готви мощна атака - изстрелва поредна балистична ракета"}
{"url": "http://pik.bg/%D0%B3%D0%B4%D0%B1%D0%BE%D0%BF-%D0%B7%D0%B0%D0%BF%D0%BE%D1%87%D0%B2%D0%B0-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B8-%D0%BD%D0%B0-%D1%82%D0%B5%D0%BB%D0%B5%D1%84%D0%BE%D0%BD%D0%B0-%D0%B8-%D0%BA%D0%BE%D0%BC%D0%BF%D1%8E%D1%82%D1%8A%D1%80%D0%B0-%D0%BD%D0%B0-%D1%81%D0%B0%D0%BC%D0%BE%D1%83%D0%B1%D0%B8%D0%BB%D0%BE%D1%82%D0%BE-%D1%81%D0%B5-%D0%B2-%D1%81%D1%82%D1%80%D0%B5%D0%BB%D1%87%D0%B0-%D0%B4%D0%B5%D1%82%D0%B5-news688803.html", "text": "Служители на ГДБОП ще извършат специална видеотехническа експертиза на лаптопа и телефона на 11-годишното момче от Стрелча, което се самоуби преди дни, съобщи говорителят на главния прокурор Румяна Арнаудова. Днес в Стрелча бяха изпратени четирима психолози от Института на МВР, както и двама прокурори от Върховната касационна прокуратура. „Все още нямаме отговор на въпроса защо момчето е сложило край на живота си”, допълни Арнаудова на специална пресконференция в Пазарджик. Преди да се самоубие момчето е оставило две видео обръщения до родителите си. В тях то обяснява, че не те са виновни за действията му. По думите на Арнаудова най-важна е комплексната психологическа експертиза. Специалисти ще работят и разговарят с родителите и лица от близкия приятелски кръг на момчето, за да установят причината за действията му. Междувременно старши комисар Йордан Рогачев призова родителите да бъдат особено бдителни и да наблюдават поведението на децата си, за да ги предпазят от потенциални заплахи в интернет. Това остава една от водещите версии за смъртта на момчето – че е бил подтикнат от игра, която поставя опасни предизвикателства. Детето е имало два профила в социалната мрежа „Фейсбук”, които също ще бъдат проверени.", "date": "2017.09.07", "title": "ГДБОП започва специални проверки на телефона и компютъра на самоубилото се в Стрелча дете"}
{"url": "http://pik.bg/%D1%81%D0%BA%D1%80%D1%8A%D0%B1%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%B1%D0%B8%D0%B2%D1%88%D0%B8%D1%8F%D1%82-%D1%88%D0%B5%D1%84-%D0%BD%D0%B0-%D0%B2%D0%BA%D1%81-%D0%B8%D0%B2%D0%B0%D0%BD-%D0%B3%D1%80%D0%B8%D0%B3%D0%BE%D1%80%D0%BE%D0%B2-news688807.html", "text": "На 72 години почина Иван Григоров. Юристът, който влезе в аналите на съдебната власт като първи председател на Върховния съд след „промените“ от 10 ноември 1989 г. Вестта разпространи БТА. Роден на 6 януари 1945 г., възпитаник на юридическия факултет на СУ „Св.Климент Охридски“, до 1991 г. той е адвокат. През 1992 г. създаденият по силата на новата Конституция Висш съдебен съвет, чийто член е и Григоров, го избира за председател на Върховния съд – пост, на който той пребивава до 1994 г., когато ВС го изпраща в друг нов орган – Конституционният съд. След изтичането на мандата му там през 2000 г. Иван Григоров застана начело на Върховния касационен съд. И се запомни с битката с тогавашния главен прокурор Никола Филчев, в която Григоров бранеше съда. След 2007 г. той се пенсионира. Историята тепърва ще му дава оценки. Но съвременниците помним – беше непреклонен, ако застане зад кауза. Поклон през паметта му!", "date": "2017.09.07", "title": "СКРЪБНА ВЕСТ! Почина бившият шеф на ВКС Иван Григоров"}
{"url": "http://pik.bg/%D0%BF%D0%BE%D0%B6%D0%B0%D1%80-%D0%B7%D0%B0%D1%82%D0%B2%D0%BE%D1%80%D0%B8-%D0%BF%D1%8A%D1%82%D1%8F-%D0%BA%D0%B0%D0%B1%D0%BB%D0%B5%D1%88%D0%BA%D0%BE%D0%B2%D0%BE-%D0%B0%D1%85%D0%B5%D0%BB%D0%BE%D0%B9-news688806.html", "text": "Затвориха пътя Каблешково-Ахелой заради пожар, избухнал край шосето, предава Флагман.бг. Горят сухи треви и в момента на място са пожарникарски екипи, които гасят пламъците. Обходният маршрут е през поморийското село Каменар. Огнеборците правят всичко възможно, за да овладеят пламъците.", "date": "2017.09.07", "title": "Пожар затвори пътя Каблешково-Ахелой"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%B8%D0%BD%D1%82%D1%80%D0%B8%D0%B3%D0%B0-%D0%B0%D0%BD%D0%B8-%D1%86%D0%BE%D0%BB%D0%BE%D0%B2%D0%B0-%D0%B0%D1%83%D1%82-%D0%BE%D1%82-%D0%BD%D0%BE%D0%B2%D0%B0-news688426.html", "text": "Дните на  Анна Цолова като водеща на \"Здравей България\" са преброени. Явно скандалите около нея, инспирирани от Николай Бареков, са принудили шефовете на Нова да се отърват от нея. Другата причина е агресивното и държане с повечето гости. Превърналите се в ментори и цензури Цолова и Виктор Николаев нарушават и най-елементарните журналистически правила и норми. Зрителите вече открито се дразнят от тенденциозните и провокиращи въпроси от водещите към едни гости и сервилно отношение към други, пише \"Блайф\". Говори се, че това им поведение не е случайно. Към гостите поведението им е различно, то е продиктувано от личната и клинтелистка зависимост на Цолова и Николаев. Изразяване на лично мнение и настроения, прекъсване на поканените в студиото, откровеното заяждане с неудобните, е преляло чашата на търпение дори и на спокойните шведи. За да се случи тази раздяла със сигурност има и проблеми с рейтинга.", "date": "2017.09.07", "title": "ГОРЕЩА ИНТРИГА! Ани Цолова аут от Нова"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BA%D1%8A%D1%80%D0%B2%D0%B0%D0%B2-%D1%83%D0%B6%D0%B0%D1%81-%D0%B2-%D0%BA%D0%BE%D1%81%D1%82%D0%B5%D0%BD%D0%B5%D1%86-%D0%BC%D1%8A%D0%B6-%D0%BE%D1%82%D0%BA%D1%80%D0%B8-%D0%B1%D0%B5%D0%B7%D1%80%D0%B0%D0%B7%D0%B1%D0%BE%D1%80%D0%BD%D0%B0-%D1%81%D1%82%D1%80%D0%B5%D0%BB%D0%B1%D0%B0---%D0%B8%D0%BC%D0%B0-%D1%83%D0%B1%D0%B8%D1%82-%D0%B8-%D1%80%D0%B0%D0%BD%D0%B5%D0%BD-%D0%BE-news688815.html", "text": "63-годишен уби мъж и рани още един, след като откри стрелба в Костенец в четвъртък. Екшънът се разиграл пред тото пункт в центъра на града, предава Нова телевизия. Стрелецът използвал газов пистолет, преработен в боен. По непотвърдена информация убитият е на 67 години. От МВР обясниха пред ПИК, че сигнал за прострелян мъж е постъпил в 16.47 часа. \"Изпратен е автопатрул на място. Установена е самоличността на починалия – 67 –годишен, от Костенец. Минути по-късно на място е задържан 63-годишен мъж, от село на територията на общината, който е произвел изстрела . На местопроизшествието са изпратени екипи от РУ-Костенец и от ОДМВР-София. Предприети са процесуално-следствени действия\", обясниха от вътрешното ведомство. Агенция ПИК потърси за подробности и полицията в Костенец, но оттам отказаха всякакъв коментар за тежкия инцидент.", "date": "2017.09.07", "title": "ИЗВЪНРЕДНО В ПИК! Кървав ужас в Костенец! Мъж откри безразборна стрелба - има убит и ранен (ОБНОВЕНА)"}
{"url": "http://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%BA%D1%80%D0%B0%D0%B4%D0%B5%D0%BD%D0%B8-%D0%B0%D1%80%D1%82%D0%B5%D1%84%D0%B0%D0%BA%D1%82%D0%B8-%D0%B8-%D1%86%D0%B5%D0%BD%D0%BD%D0%BE%D1%81%D1%82%D0%B8-%D0%BF%D1%80%D0%B8-%D1%81%D0%BF%D0%B5%D1%86%D0%B0%D0%BA%D1%86%D0%B8%D1%8F-%D0%B2-%D1%8F%D0%BC%D0%B1%D0%BE%D0%BB%D1%81%D0%BA%D0%BE-news688810.html", "text": "Повече от хиляда ценни монети, накити и статуетки бяха иззети при специализирана операция на ямболската полиция. Ценните предмети са открити в автомобилите и жилищата на трима мъже, които са задържани за 72 часа. Стойността на монетите и артефактите се уточнява, но е установено, че сред тях има много редки екземпляри. Предполага се, че са добити от могили и гробници в цялата страна.", "date": "2017.09.07", "title": "Спипаха крадени артефакти и ценности при спецакция в Ямболско"}
{"url": "http://pik.bg/%D0%B4%D0%BE%D0%BA%D0%BE%D0%B3%D0%B0-%D0%B4%D0%B6%D0%B8%D0%B3%D0%B8%D1%82-%D0%B1%D0%B5%D0%B7-%D0%BA%D0%BD%D0%B8%D0%B6%D0%BA%D0%B0-%D0%BF%D0%BE%D0%BC%D0%B5%D1%82%D0%B5-%D0%B6%D0%B5%D0%BD%D0%B0-%D0%B2-%D0%B8%D0%BD%D0%B2%D0%B0%D0%BB%D0%B8%D0%B4%D0%BD%D0%B0-%D0%BA%D0%BE%D0%BB%D0%B8%D1%87%D0%BA%D0%B0-%D0%B2-%D0%B4%D0%BE%D0%B1%D1%80%D0%B8%D1%87-news688814.html", "text": "Неправоспособен шофьор от Добрич блъсна жена в инвалидна количка, съобщиха от ОД на МВР. Пътният инцидент е станал по ул. \"Васил Левски\" в града. На място е установено, че жената е ударена от телескопичен товарач. След медицински преглед 60-годишната пострадала е настанена за наблюдение в болница с фрактура на гръден кош и лакетна става. По случая е образувано досъдебно производство.", "date": "2017.09.07", "title": "Докога? Джигит без книжка помете жена в инвалидна количка в Добрич"}
{"url": "http://pik.bg/%D0%BD%D0%B0%D0%B3%D1%8A%D0%BB-%D0%B3%D1%80%D1%8A%D0%BA-%D0%B8%D0%BD%D1%81%D1%86%D0%B5%D0%BD%D0%B8%D1%80%D0%B0-%D0%BA%D1%80%D0%B0%D0%B6%D0%B1%D0%B0%D1%82%D0%B0-%D0%BD%D0%B0-36-000-%D0%B5%D0%B2%D1%80%D0%BE-%D0%BE%D1%82-%D0%BA%D0%B0%D0%BC%D0%B8%D0%BE%D0%BD%D0%B0-%D1%81%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD-%D0%B5-news688763.html", "text": "Гръцки шофьор, вдигнал полицията в Сандански на крак, обявявайки, че от ТИР-а му са изчезнали над 36 000 евро, докато пиел кафе на Е 79, се оказа пълен измамник, съобщава струмаком. Водачът и негови приятели гърци инсценирали обира. Няколко дни полицията в Сандански разследва случая и вчера измамникът бе задържан, заедно с помагачите му. Дни наред гъркът разигравал ченгетата по какви ли не версии, че го следели, че някой е знаел за парите, но опитните криминалисти успяха да го разобличат. Пътувал от Северна България за Гърция, продал стоката, взел парите и изфабрикувал измамата, за да ги вземе, но лъжата му лъснала. Сега е задържан в ареста.", "date": "2017.09.07", "title": "Нагъл грък инсценира кражбата на 36 000 евро от камиона си, арестуван е"}
{"url": "http://pik.bg/%D0%BF%D1%83%D1%82%D0%B8%D0%BD-%D0%BF%D1%80%D0%B8%D0%B7%D0%BD%D0%B0-%D1%87%D0%B5-%D1%81-%D1%8F%D0%BF%D0%BE%D0%BD%D1%81%D0%BA%D0%B8%D1%8F-%D0%BF%D1%80%D0%B5%D0%BC%D0%B8%D0%B5%D1%80-%D1%81%D0%B0-%D0%BE%D1%81%D1%8A%D0%B4%D0%B8%D0%BB%D0%B8-%D0%B8%D0%B7%D1%81%D1%82%D1%80%D0%B5%D0%BB%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D0%B0%D0%BB%D0%B8%D1%81%D1%82%D0%B8%D1%87%D0%BD%D0%B0%D1%82%D0%B0-%D1%80%D0%B0%D0%BA%D0%B5%D1%82%D0%B0-%D0%BE%D1%82-%D0%BF%D1%85%D0%B5%D0%BD-news688787.html", "text": "Руският президент Владимир Путин заяви днес, че двамата с японския премиер Шиндзо Абе решително осъждат изстрелването на севернокорейската балистична ракета, прелетяла над Япония, предаде Ройтерс. Путин потвърди, че кризата със Северна Корея трябва да се реши с политически средства и че тя е заплаха за мира и стабилността в региона. Той призова решението да е основано на предложената от Москва и Пекин \"пътна карта\". Руският президент посочи, че са обсъждали с Абе перспективите за обща икономическа дейност на спорните Курилски острови в Тихия океан. Островите са известни в Япония като Северните територии, а в Русия - като Южните Курили. Те са завзети от съветските войски в края на Втората световна война и близо 17-те хиляди техни жители са били принудени да се изселят. Путин каза, че с Абе са обсъдили и перспективите за мирно споразумение, с което де юре да бъде прекратена войната между двете страни. Шиндзо Абе заяви след срещата с руския президент във Владивосток в рамките на Източния икономически форум, че е съгласен с неговата оценка, според която ядреният опит на Северна Корея е сериозна заплаха за регионалния мир и нарушение на режима за неразпространение на ядреното оръжие.", "date": "2017.09.07", "title": "Путин призна, че с японския премиер са осъдили изстрелването на балистичната ракета от Пхенян"}
{"url": "http://pik.bg/%D0%BF%D0%BE%D1%82%D1%80%D0%B5%D1%81-%D1%81%D0%BD%D0%B8%D0%BC%D0%BA%D0%B0-%D0%BD%D0%B0-%D0%BF%D1%83%D1%88%D0%B5%D1%89%D0%BE-%D0%BF%D0%B5%D1%82%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%BE%D0%B1%D0%B8%D0%BA%D0%BE%D0%BB%D0%B8-%D1%81%D0%BE%D1%86%D0%B8%D0%B0%D0%BB%D0%BD%D0%B0%D1%82%D0%B0-%D0%BC%D1%80%D0%B5%D0%B6%D0%B0-news688784.html", "text": "Снимка с 5 – годишно момиченце, което пуши цигара, възмути социалните мрежи. Снимката бе публикувана в фейсбук групата „Забелязано в София“ от мъж, който съвсем случайно детето да пуши в кола. По думите на очевидеца в колата, освен момиченцето, имало и мъж и жена. Жената си гледала телефона на задната седалка, а мъжът спял.", "date": "2017.09.07", "title": "ПОТРЕС! Снимка на пушещо петгодишно дете обиколи социалната мрежа"}
{"url": "http://pik.bg/%D1%83%D1%80%D0%B0%D0%B3%D0%B0%D0%BD%D1%8A%D1%82-%D0%B8%D1%80%D0%BC%D0%B0-%D1%83%D0%B1%D0%B8-%D0%BE%D1%81%D0%B5%D0%BC-%D0%B4%D1%83%D1%88%D0%B8-%D0%BD%D0%B0-%D0%BA%D0%B0%D1%80%D0%B8%D0%B1%D1%81%D0%BA%D0%B8-%D0%BE%D1%81%D1%82%D1%80%D0%BE%D0%B2-news688794.html", "text": "Reuters, цитиран от \"Фокус\" Ураганът „Ирма“ уби осем души на карибския полуостров Сейнт Мартин и остави Барбуда опустошен, предава . „Ирма“ е една от най-силните бурии в Атлантическия океан за последния век. Френско-холандският остров Сейнт Мартин, както и Сейнт Бартолеми и Пуерто Рико, останаха без ток. „Невероятна катастрофа е, 95 % от острова е унищожен. В шок съм“, заяви председателят на местен съвет в Сейнт Мартин Даниел Гибс. Френският вътрешен министър Жерар Коломб потвърди, че осем души са загинали заради урагана, а броят на жертвите най-вероятно ще се вдигне.", "date": "2017.09.07", "title": "Ураганът \"Ирма\" уби осем души на карибски остров"}
{"url": "http://pik.bg/%D1%83%D1%87%D0%B5%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%B4%D0%B0%D0%BB%D0%B8-%D0%B3%D0%BB%D0%BE%D0%B1%D0%B0%D0%BB%D0%BD%D0%BE%D1%82%D0%BE-%D0%B7%D0%B0%D1%82%D0%BE%D0%BF%D0%BB%D1%8F%D0%BD%D0%B5-%D0%B5-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D0%BB%D0%BE-%D1%83%D1%80%D0%B0%D0%B3%D0%B0%D0%BD%D0%B0-%D0%B8%D1%80%D0%BC%D0%B0-news688779.html", "text": "The Independent, цитиран от \"Фокус\" Ураганът „Ирма“, подобно на урагана „Харви“ не е резултат от климатичните промени, но неговата сила може би е, пише вестник . Учените подчертават, че въпросът дали глобалното затопляне е причината за екстремните метеорологични условия не е правилен. Вместо това вниманието трябва да се насочи към това как глобалното затопляне е помогнало ураганите да станат още по-разрушителни от преди. „Ураганът „Ирма“, който удари толкова скоро след тропическата буря „Харви“, и другите извънредни ситуации, свързани с екстремните метеорологични условия, повдигат въпроси за ролята на климатичните промени“, отбеляза Дан Майкъл от университета в Бристол. „Въпросът дали климатичните промени „са причинили“ някое конкретно климатично явление е грешен, вместо това ние трябва да разберем как климатичните промени влияят на екстремните метеорологични условия. Освен затоплянето на атмосферата и повишаването на морското равнище климатичните промени вероятно са повлияли, както върху „Ирма“, така и върху „Харви“, допълни експертът.", "date": "2017.09.07", "title": "Учени разкриха дали глобалното затопляне е предизвикало урагана \"Ирма\""}
{"url": "http://pik.bg/%D0%B2%D0%B0%D0%BD%D0%B4%D0%B0%D0%BB%D0%B8-%D1%81%D1%8A%D1%81%D0%B8%D0%BF%D0%B0%D1%85%D0%B0-%D1%87%D0%B8%D1%81%D1%82%D0%BE-%D0%BD%D0%BE%D0%B2%D0%B0-%D1%81%D0%BF%D0%BE%D1%80%D1%82%D0%BD%D0%B0-%D0%BF%D0%BB%D0%BE%D1%89%D0%B0%D0%B4%D0%BA%D0%B0-%D0%B2-%D1%80%D1%83%D1%81%D0%B5-news688768.html", "text": "Вандали съсипаха оградна мрежа на изградено преди няколко месеца ново спортно игрище в Русе. Това съобщиха от общинската управа в града. Проверка на общински експерти на спортното игрище, което се намира в кв. \"Възраждане\", е установила, че на много места мрежата е разкъсана и изцяло съсипана. Предстои щетите да бъдат възстановени от общината. От кметството призовават за пореден път гражданите да пазят изградените обекти и съоръжения. Русенци могат да подават сигнали за нередности на тел. 082 881 745. Стойността на нанесените щети от вандалски прояви в крайдунавския град през 2016 г. се оценява на повече от 42 000 лева, а само за първите четири месеца на тази година пораженията са за близо 20 000 лева.", "date": "2017.09.07", "title": "Вандали съсипаха чисто нова спортна площадка в Русе"}
{"url": "http://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BE%D1%82%D0%BF%D1%83%D1%81%D0%BA%D0%B0-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%B8-%D1%81%D1%80%D0%B5%D0%B4%D1%81%D1%82%D0%B2%D0%B0-%D0%B7%D0%B0-%D0%B2%D0%BE%D0%B5%D0%BD%D0%BD%D0%B8%D1%82%D0%B5-%D0%BF%D0%B0%D0%BC%D0%B5%D1%82%D0%BD%D0%B8%D1%86%D0%B8-news688766.html", "text": "Правителството одобри допълнителни трансфери в размер на 120 000 лв. по бюджетите на 13 общини за ремонт, възстановяване, изграждане и довършване на военни паметници. Средствата са предвидени в централния бюджет и са разпределени след постъпили искания от областните комисии „Военни паметници“ и от общини. Финансиране получават проекти, за които има готовност да бъдат реализирани в кратки срокове. Това са ремонтът на параклиса-костница „Св. Арх. Михаил“ във военното гробище-музей в Добрич, ремонтът на храма-костница „Св. Троица“ в с. Гюешево, възстановяването на арката на входа на 5-и конен полк в гр. Брезник, ремонтите на военния паметник в с. Равногор и на паметника-костница в гр. Тръстеник, доизграждането на паметник с имената на загиналите във войните от гр. Средец (бивше с. Карабунар), довършване на военен паметник в с. Драгичево и изграждане на паметник на генерал-майор Ваклин Церковски в кв. Църква, община Перник, ремонт на паметниците на загиналите във войните в с. Агатово и в с. Горна Росица, на паметника-костница „Св. Иван Рилски“ в гр. Кресна, на къщата-паметник „Полк. Серафимов“ и на паметника на загиналите във войните в с. Свежен, както и на храм-паметника „Св. Вкмч Георги Победоносец“ в с. Левуново, доизграждане в Силистра на Стена на славата на загиналите във Втората световна война чинове от 31-и пехотен полк и изграждане на нов мемориален комплекс с паметник на загиналите във войните в с. Драговищица.", "date": "2017.09.07", "title": "Правителството отпуска допълнителни средства за военните паметници"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%82v-%D0%BA%D1%80%D0%B8%D1%81%D1%82%D0%B8%D1%8F%D0%BD-%D0%B2%D0%B8%D0%B3%D0%B5%D0%BD%D0%B8%D0%BD-%D0%B0%D1%82%D0%B0%D0%BA%D0%B0%D1%82%D0%B0-%D1%81%D1%80%D0%B5%D1%89%D1%83-%D0%BC%D0%B8%D1%82%D1%80%D0%B5%D0%B2-%D0%B2%D1%81%D1%8A%D1%89%D0%BD%D0%BE%D1%81%D1%82-%D0%B5-%D1%81%D1%80%D0%B5%D1%89%D1%83-%D0%B1%D0%BE%D0%BA%D0%BE%D0%B2%D0%B0---%D1%82%D1%8F-%D0%BD%D0%B0%D0%B3-news688785.html", "text": "Атаката с т.н. \"азербайджанска афера\" срещу българския представител в ЕБВР Калин Митрев всъщност е срещу неговата съпруга Ирина Бокова като генерален секретар на ЮНЕСКО. Това заяви бившият външен министър и депутат от БСП Кристиян Вигенин в кулоарите на парламента. \"Тази консултантска дейност е била прекратена преди назначаването му в ЕБВР. Това, което трябва да се прецени, е въпрос на самата банка\", каза Вигенин. \"Тази атака е по-скоро свързана с опита за очерняне на Ирина Бокова, но ако видим информацията в това разследване, ще видим много интересни имена на политици\", допълни социалистът. \"Не виждам връзка между това и на Ирина Бокова като генерален секретар на ЮНЕСКО. Да се твърди, че това е причината за благосклонното отношение на Ирина Бокова към Азербайджан означава да се вадят факти от контекста. Самата Бокова не веднъж е подкрепяла свободата на словото в Азербайджан в противоречие с официалните власти, два пъти е награждавала борци за граждански права в Азербайджан, хвърлени в затвора от властите. С нейните усилия бе освободена един от ярките борци срещу корупцията в Азербайджан - г-жа Алиева\", обясни депутатът и каза, че лично е наблюдавал последния случай. Вигенин смята, че позицията на финансовия министър Владислав Горанов не случайно е била предпазлива, защото самата банка трябва да заеме позиция по случая.", "date": "2017.09.07", "title": "ИЗВЪНРЕДНО В ПИК ТV! Кристиян Вигенин: Атаката срещу Митрев всъщност е срещу Бокова - тя награди борци за свободата на словото и срещу корупцията в Азербайджан"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%8F%D0%BF%D0%BE%D0%BD%D1%86%D0%B8-%D0%BD%D0%B8-%D0%B0%D1%82%D0%B0%D0%BA%D1%83%D0%B2%D0%B0%D1%82-%D1%81-%D1%84%D0%B0%D0%BB%D1%88%D0%B8%D0%B2%D0%B8-%D0%BF%D0%B8%D1%81%D0%BC%D0%B0-%D0%BE%D1%82-%D0%B8%D0%BC%D0%B5%D1%82%D0%BE-%D0%BD%D0%B0-%D0%BD%D0%B0%D0%BF-news688748.html", "text": "Пореден опит за разпространение на вирус засякоха потребители на електронни пощи, които получиха странни мейли от името на НАП. По-наблюдателните веднага забелязаха, че пощата, от която са изпратени писмата, е японска. Съобщението съдържа прикачен файл и разяснителна информация. „Национална агенция по приходите (НАП) напомня за промени в регламента и периодите за подаване на декларации в НАП. Необходимо е да се запознаете с нововъведенията с цел спазване на всички срокове“, пише в писмото. „Напомняме, че в случай на данъчно задължено лице, което не подаде декларация по този Закон, не я подаде в срок, не посочи или невярно посочи данни или обстоятелства, водещи до определяне на дължимия данък в по-малък размер или до неоснователно намаляване, преотстъпване или освобождаване от данък, се наказва с имуществена санкция в размер от 500 до 3000 лв. При повторно нарушение имуществената санкция е в размер от 1000 до 6000“, продължава текстът. За финал подателят изостря вниманието, че всички подробности могат да бъдат намерени в съпътстващия прикачен файл. Експерти съветват в никакъв случай да не бъде отварян въпросния файл, тъй като вероятно съдържа вирус, чрез който се копират всички данни и пароли от компютъра на получателя.", "date": "2017.09.07", "title": "ВНИМАНИЕ! Японци ни атакуват с фалшиви писма от името на НАП"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0%D1%82%D0%B0-%D0%BD%D0%B0-%D0%B2%D0%BB%D0%B0%D0%B4%D0%B8-%D0%B2%D1%8A%D1%80%D0%B3%D0%B0%D0%BB%D0%B0-%D0%BA%D0%BE%D1%8F%D1%82%D0%BE-%D0%B3%D0%BE-%D1%80%D0%B0%D0%B7%D0%B2%D0%B5%D0%B6%D0%B4%D0%B0-%D0%B5-%D1%81%D1%83%D0%BF%D0%B5%D1%80-%D0%B7%D0%B2%D0%B5%D0%B7%D0%B4%D0%B0---%D1%81%D0%BD%D0%B8%D0%BC%D0%B0-%D1%81-%D0%B0%D0%BA%D1%82%D1%8C%D0%BE%D1%80-news688722.html", "text": "Тезджан Ферад-Джани, новата жена до Влади Въргала, е имала роля във филма \"Новия Конан\", в който една от звездите е \"На снимачната площадка видях нещо, с което Стивън Ланг ме изучи. Бяхме се наредили 4 актриси и 6 моделки в очакване на сцената. Играехме принцеси- монахини, заточени и скрити в един манастир. Лошите идват и предводителя им изтезава нашия игумен и покровител в манастира. Преди кадър с изумление наблюдавах как този мил човек Стивън Ланг си бъбри с екипа и с колегите актьори, тихо мрънка на репетиция и точно, когато вече се бях отегчила от проточилото се редене на кадъра и бях започнала да ровя в чекмеджетата на емоционалната си памет, за да извадя нови и пресни емоции, когато чухме заветното \"екшън\" и този актьор се трансформира в някакво чудовище, което безмилостно блъскаше главата на горкия побелял мъж в земята. Главата на този, който ние всички възприемахме като баща в манастира… Е, за нула време разрева ни всички до сълзи и сополи\", признава Ферад. Тя си партнира с Въргала с пиесата \"Червената или черната\", с която шоуменът се завърна на театралната сцена миналата година. Това е динамична и много забавна криминална екшън-комедия за обикновен човек, на който се налага да спаси света. Нещо добре познато от световното кино, но пречупено през основни въпроси, вълнуващи съвременния българин. По-рано днес Влади Въргала за пръв път призна, че бракът със съпругата му и майка на двете му деца Силвия е свършено и той има нова любов до себе си. Тезджан Ферад е родом от Силистра, а първата си театрална роля изиграва на 17 години. Стивън Ланг, участвал и в касовата продукция \"Аватар\".", "date": "2017.09.07", "title": "ПЪРВО В ПИК! Любовницата на Влади Въргала, която го развежда, е супер звезда - снима с актьор от \"Аватар\" (СНИМКИ)"}
{"url": "http://pik.bg/%D0%BB%D1%83%D0%B4%D0%BE%D1%81%D1%82-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BE%D1%82%D0%BF%D1%80%D0%B0%D0%B7%D0%BD%D1%83%D0%B2%D0%B0-%D1%8F%D0%B4%D1%80%D0%B5%D0%BD%D0%B8%D1%8F-%D1%81%D0%B8-%D0%BE%D0%BF%D0%B8%D1%82-%D1%81-%D1%84%D0%BE%D0%B9%D0%B5%D1%80%D0%B2%D0%B5%D1%80%D0%BA%D0%B8-news688771.html", "text": "Северна Корея организира големи тържества в чест на учените, осъществили в неделя най-мощния ядрен опит в нейната история. Фойерверки озариха огромен митинг в Пхенян, предаде Франс прес. Жителите на севернокорейската столица се струпаха в сряда по тротоарите, за да п осрещнат с ръкопляскания изследователите , пристигащи с колона от автобуси. Хората от множеството размахваха розови и червени изкуствени цветя и хвърляха конфети по учените, слезли на площад \"Ким Ир-сен\". Оратори, цитирани от агенция КЦТА, обясниха на митинга, че севернокорейската армия \"ще сложи точка в съдбата на американските империалисти, подобни на гангстери, с безмилостни превантивни удари, ако те накрая разпалят война заедно с ордите от предатели\" . Там се бяха събрали десетки хиляди. \" Изразяваме най-дълбока почит към другаря Ким Чен-ун , върховния ръководител, донесъл на корейския народ най-голямото постижение в неговата история\", се четеше на един от плакатите. \"Никой не може да спре нашия устрем към бъдещето\", гласеше друг.", "date": "2017.09.07", "title": "ЛУДОСТ! Северна Корея отпразнува ядрения си опит с фойерверки"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B0%D0%BD%D0%B8-%D1%86%D0%BE%D0%BB%D0%BE%D0%B2%D0%B0-%D1%83%D0%B2%D0%BE%D0%BB%D0%BD%D0%B5%D0%BD%D0%B0-%D0%BE%D1%82-%D0%BD%D0%BE%D0%B2%D0%B0-%D0%BA%D0%B0%D1%82%D0%BE-%D0%B4%D1%80%D1%83%D0%B6%D0%BA%D0%B0%D1%82%D0%B0-%D1%81%D0%B8-%D1%81%D0%B0%D1%80%D0%B5%D0%BB%D1%81%D0%BA%D0%B0-%E2%80%93-%D1%81%D0%BA%D0%B0%D0%BD%D0%B4%D0%B0%D0%BB%D0%B8%D1%82%D0%B5-%D1%81-%D0%B1%D0%B0%D1%81-news688830.html", "text": "Ани Цолова е уволнена от Нова тв заради скандалите с баснословни хонорари и охолен живот на водещите, които разтърсиха медията в последните месеци. Стартът бе даден с разкритията на напусналия журналист Васил Иванов, който обяви, че има новинарска мафия в екипа, която лобирала за политици и бизнесмени срещу определени суми. Директните обвинения на Иванов бяха срещу шефката на новините Дарина Сарелска, но в скандала бяха замесени и имената на близките й колежки и много близки приятелки и в живота Ани Цолова, Лора Крумова и Галя Щърбева. Последваха разкрития от страна Николай Бареков, който е работил навремето в Би Ти Ви с Ани Цолова – за охолния живот, който води, и огромната къща в полите на Витоша, която той попита с какви приходи е купена. Подобна схема Бареков обяви и по отношение на екранния й партньор Виктор Николаев, а след това и за водещия от Би Ти Ви Антон Хекимян, които пък имали апартаменти на топ места в столицата. Скандалите, които разтърсиха Нова тв, вече е видно, че няма да се разминат без последствия. Шефката на новините Дарина Сарелска изхвърча преди месец, след това бе свалено предаването на Лора Крумова и Галя Щърбева. Двете са се спасили от тотално изритване, но са доста понижени – заплатите им ще са наполовина и ще правят безлично ток шоу  в неделя сутрин, вместо публицистично предаване в праймтайма на уикенда. Сега поредната отстреляна от списъка от „баджак журналистки”, както ги нарече Бареков, е Ани Цолова, за което ПИК вече писа (ВИЖТЕ В „ОЩЕ ПО ТЕМАТА”). Това стана ясно, след като в медията от три дни се носи новината, че екранната партньорка на Виктор Николаев няма да се върне на екран след отпуската си в понеделник, защото е отстранена. Подобно на Хекимян в Би Ти Ви, и Виктор по Нова тв щял да води сам сутрешния блок. Съдбата на Цолова пък остава неизвестна въпреки твърденията, че е уволнена. Възможно е по примера на Крумова и Щърбева и тя да успее да се спаси от тотално изпадане зад борда, като преглътне егото си и се примири с някоя второстепенна рубрика или да е просто редактор на някое предаване. Това се случи и с друга близка дружа от приятелския кръг на Цолова и Сарелска – Генка Шикерова, който се премести при тях в Нова с надеждата, че ще прави каквото си иска и ще лапа голяма заплата, но така и не намери реализация и кариерата й тотално залезе. А съдбата на Ани Цолова ще стане ясно до дни, тъй като на въпрос на ПИК от Нова тв заявиха, че ще има официално изявление, но в момента няма какво да съобщят. От ръководството на медията също никой не бе открит за коментар.", "date": "2017.09.07", "title": "ЕКСКЛУЗИВНО В ПИК! Ани Цолова уволнена от Нова като дружката си Сарелска – скандалите с баснословни хонорари, огромни къщи и задкулисни договорки разтресоха медията"}
{"url": "http://pik.bg/%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D1%81%D1%8A%D0%BF%D1%80%D1%83%D0%B3%D0%B0-%D1%83%D0%B1%D0%B8%D0%BB-%D0%B6%D0%B5%D0%BD%D0%B0-%D1%81%D0%B8-%D0%B2-%D0%BF%D0%B5%D1%89%D0%B5%D1%80%D0%B0-news688821.html", "text": "Окръжен съд – Пазарджик взе мярка за неотклонение „задържане под стража” по отношение на 44-годишния Георги Генов от град Пазарджик. Това съобщи за радио „Фокус“ Маринела Георгиева от администрацията на съда. Същият е привлечен като обвиняем за това, че на 1 септември 2017 година в град Пещера умишлено е умъртвил съпругата си като и е нанесъл множество смъртоносни рани с нож, след което е избягал от местопроизшествието. За това престъпление се предвижда наказание лишаване от свобода от 15 до 20 години, доживотен затвор или доживотен затвор без право на замяна. От събраните по делото доказателства съдът счете, че съществува обосновано предположение обвиняемият да е извършил посоченото деяние, както и че е налице реална опасност да се укрие. Определението подлежи на обжалване и протест пред Апелативен съд - Пловдив в 3-дневен срок. При постъпване на жалба или протест делото е насрочено за 12 септември 2017 година от 10.30 часа.", "date": "2017.09.07", "title": "Оставиха в ареста съпруга, убил жена си в Пещера"}
{"url": "http://pik.bg/%D0%B7%D0%B0%D0%BF%D0%BE%D1%87%D0%B2%D0%B0%D1%82-%D0%BF%D1%80%D0%BE%D0%B2%D0%B5%D1%80%D0%BA%D0%B8-%D0%B7%D0%B0%D1%80%D0%B0%D0%B4%D0%B8-%D0%B1%D0%B8%D1%82%D0%BE%D1%82%D0%BE-%D0%B4%D0%B2%D0%B5%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%B2-%D0%BF%D0%B0%D0%BD%D0%B0%D0%B3%D1%8E%D1%80%D0%B8%D1%89%D0%B5-news688796.html", "text": "Регионалното управление на образованието в Пазарджик започва проверка на сигнала за битото дете в детска градина в Панагюрище, съобщава БНР. Сигналът подаде бащата на момченцето Георги Налбантов. Мъжът прибрал детето си от детска градина, а детето е било със силно насинено личице и лилави хематоми. Учителката в учебното заведение казала, че вероятно момчето се е сбило с друго дете. Ако се докаже, че виновни за пострадалото дете са от детската градина, ще се вземат административни мерки, обеща началникът на Регионалното управление по образованието в Пазарджик Валентина Кайтазова. \"Това, което чувам, че се е случило в детската градина, е абсолютно недопустимо като поведение, като организация на дейностите, но не мога да коментирам преди да съм запозната с каквито и да е констатации от проверката, която ще се извърши\", обяснява пред националното радио Кайтазова. Днес трябва да са внесени писмените обяснения по случая с пострадалото двегодишното дете от директорът на детската градина, както и от учителката, в чиято група е било то, обяснява, кметът на Панагюрище Никола Белишки. \"Това, което знам и от родителите - всъщност бабата и дядото бяха във вторник при нас, след това майката заедно с детенцето присъства пак на среща при нас в Общината, наистина детенцето е ухапано по една от страните на лицето от друго дете, което е в самата детска градина\", коментира случая Белишки. На този етап той не можел да каже кой е ударил детето и защо.", "date": "2017.09.07", "title": "Започват проверки заради битото двегодишно дете в Панагюрище"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D1%8A%D1%80%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D0%BA%D0%BE%D1%81%D1%82%D0%B5%D0%BD%D0%B5%D1%86-%D0%BC%D0%BB%D0%B0%D0%B4-%D0%BC%D1%8A%D0%B6-%D0%BC%D0%B8%D0%BD%D0%B0%D0%B2%D0%B0%D0%BB-%D1%81%D0%BB%D1%83%D1%87%D0%B0%D0%B9%D0%BD%D0%BE-%D0%B5-%D1%80%D0%B0%D0%BD-news688819.html", "text": "Първи подробности бяха разгласени след стрелбата в центъра на Костенец. Припомняме, че 67-годишен мъж е застрелян пред тото пункта в града. Убийството е станало след скандал между двама мъже. Полицията е задържала извършителят, който е на 63 години от същия град. При стрелбата е ранен случаен минувач – на 25 години. Той е без опасност за живота, предава БНР. В момента полицията изяснява причините за инцидента, който станал около 16.40 часа.", "date": "2017.09.07", "title": "ИЗВЪНРЕДНО В ПИК! Първи подробности за стрелбата в Костенец! Млад мъж, минавал случайно, е ранен! Екшънът заради скандал пред тото пункта"}
{"url": "http://pik.bg/%D1%83%D1%87%D0%B5%D0%BD%D0%B8-%D1%83%D1%81%D1%82%D0%B0%D0%BD%D0%BE%D0%B2%D0%B8%D1%85%D0%B0-%D0%BA%D0%B0%D0%BA-%D0%B4%D0%B0-%D0%B6%D0%B8%D0%B2%D0%B5%D0%B5%D0%BC-%D0%BF%D0%BE-%D0%B4%D1%8A%D0%BB%D0%B3%D0%BE-news688791.html", "text": "Хранителен режим, богат на мазнини и беден на захари, значително е подобрил паметта и физическата сила на застаряващи мишки, като е удължил живота им, установиха учени, цитирани от Франс прес. Този ефект се дължи на силното намаляване на захарите. Тогава организмът изпада в състояние на кетоза и се мобилизира да изгаря собствените си мазнини. Тестовете са били осъществени от Ерик Вердин, ръководител на калифорнийския институт \"Бък\", изследващ процесите на стареене. \"Тестваните застаряващи мишки, подложени на кетозен хранителен режим, показаха по-добра памет от младите си посестрими, което наистина е забележително\", изтъкна Вердин. Гризачите с богато на мазнини меню и намалена консумация на захари удължили живота си с 13 процента. При хората, това би означавало 7 допълнителни години живот, пише Тялото.бг.", "date": "2017.09.07", "title": "Учени установиха как да живеем по-дълго"}
{"url": "http://pik.bg/%D0%B0%D0%B7%D0%B5%D1%80%D0%B1%D0%B0%D0%B9%D0%B4%D0%B6%D0%B0%D0%BD-%D0%BE%D0%B1%D0%B2%D0%B8%D0%BD%D0%B8-%D1%81%D0%BE%D1%80%D0%BE%D1%81-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-news688790.html", "text": "Пресслужбата на президента на Република Азербайджан прави следното изявление относно доклад на Проекта за разследване на корупция и организирана престъпност (OCCRP), публикуван на 4 септември 2017 г., и статии, публикувани на базата на този доклад от BBC News (под заглавие „Азербайджан управлява таен мръсен фонд на стойност 3 млрд. долара“, 5 септември 2017 г.) и вестник „Гардиън“: Заявяваме, че нито президентът на Република Азербайджан, нито членове на неговото семейство са свързани по някакъв начин с обвиненията, отправени в тези статии. Усилията за свързване на президента и семейството му с този въпрос са напълно неоснователни, предубедени и провокативни. Знаем, че именно Джордж Сорос и неговите поддръжници, които имат международна репутация на измамници, мошеници, фалшификатори и лъжци, и които действат срещу Азербайджан и неговото ръководство, са лицата зад тази кампания. Мръсните действия на Джордж Сорос трябва да бъдат сериозно разследвани. Арменското лоби, което предприема съгласувани действия заедно с него, провежда мръсна кампания срещу президента на Азербайджан и семейството му. Но въпреки техните усилия, тази кампания не води до резултати. Фактът, че един от съавторите на статията, публикувана от вестник „Гардиън“, е арменката Дина Нагапетян, още веднъж показва, че тези мръсни обвинения същевременно са още едно отвратително действие на световния арменцизъм.", "date": "2017.09.07", "title": "Азербайджан обвини Сорос за скандала"}
{"url": "http://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-%D0%B3%D0%BE%D0%BB%D1%8F%D0%BC-%D0%BF%D0%BE%D0%B6%D0%B0%D1%80-%D0%B7%D0%B0%D1%81%D1%82%D1%80%D0%B0%D1%88%D0%B8-%D0%B2%D0%B8%D0%BB%D0%BD%D0%B0%D1%82%D0%B0-%D0%B7%D0%BE%D0%BD%D0%B0-%D0%BD%D0%B0%D0%B4-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news688835.html", "text": "Голям пожар застраши вилната зона над Благоевград. Огънят не достигна къщите, но лозята и нивите са унищожени, предава Нова телевизия. Четири екипа на пожарната се отзовават на сигнала за пожар в местността Дедова нива над благоевградския квартал \"Еленово\". Изгорели са и селскостопански постройки. Хората и домашните животни бяха евакуирани.", "date": "2017.09.07", "title": "Огнен ад! Голям пожар застраши вилната зона над Благоевград"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BD%D0%B8%D0%BA%D0%BE%D0%BB%D0%B0%D0%B9-%D0%B1%D0%B0%D1%80%D0%B5%D0%BA%D0%BE%D0%B2-%D1%81%D1%80%D0%B0%D0%B7%D0%B8-%D1%85%D0%B5%D0%BA%D0%B8%D0%BC%D1%8F%D0%BD-%D0%B7%D0%B0-%D0%BA%D0%BE%D0%BB%D0%B5%D0%B4%D0%B0-%D1%81%D0%B8-%D0%B5-%D0%BF%D0%BE%D0%B4%D0%B0%D1%80%D0%B8%D0%BB-%D0%BF%D1%80%D0%B5%D0%BA%D1%80%D0%B0%D1%81%D0%B5%D0%BD-%D0%BB%D1%83%D0%BA%D1%81%D0%BE%D0%B7%D0%B5%D0%BD-%D0%B0%D0%BF%D0%B0%D1%80%D1%82%D0%B0-news688764.html", "text": "Войната на Николай Бареков с негови бивши колеги продължава. След като сезира НАП за имотните състояния, които укриват Антон Хекимян, Ани Цолова и Виктор Николаев, а тръгна и разследване срещу тях, евродепутатът отново е хванал един от тях в крачка. По думите му водещият на сутрешния блок си е подарил луксозен апаратамент в столичния кв. Бъкстон с прекрасна гледка към Витоша.", "date": "2017.09.07", "title": "ПЪРВО В ПИК! Николай Бареков срази Хекимян: За Коледа си е подарил прекрасен луксозен апартамент"}
{"url": "http://pik.bg/%D0%BF%D1%80%D0%B8%D0%BD%D1%86-%D0%B4%D0%B6%D0%BE%D1%80%D0%B4%D0%B6-%D1%82%D1%80%D1%8A%D0%B3%D0%BD%D0%B0-%D0%BD%D0%B0-%D1%83%D1%87%D0%B8%D0%BB%D0%B8%D1%89%D0%B5-%D1%89%D0%B5-%D0%B8%D0%B7%D1%83%D1%87%D0%B0%D0%B2%D0%B0-%D0%B1%D0%B0%D0%BB%D0%B5%D1%82-%D0%B8-%D0%B4%D0%B5%D0%B1%D0%B0%D1%82%D0%B8-news688714.html", "text": "Днес е първият ден в училище на принц Джордж. Той ще учи в едно от най-елитните британски училища, където извънкласните занимания са многобройни, а дисциплината затегната. До класната му стая го заведе баща му принц Уилям, а чаровният Джордж изглеждаше сериозен и съсредоточен. Не мислете, че малката кралска особа ще се занимава само с изучаване на буквички, рисуване и моделиране с пластилин. Той ще може да избира между 24 извънкласни дейности, сред които и клуб по дебати. Според ръководството на училището, никога не е твърде рано да се упражняваш за подобаваща изява в обществото, за изучаване на философия, езици, фехтовка, голф, керамика, писане на стихове. Задължително е до навършване на 7-годишна възраст всички момичета и момчета да посещават уроци по балет. Те са съпроводени от живи изпълнения на пиано. Учителите са нетърпеливи да видят дали Джордж е наследил страстта към танците от баба си, пише „Дейли Мейл“. По време на престоя си в училище, принцът ще носи бермуди, които трябва да облича дори и при минусовите температури през зимата. Известно е, че първият учебен ден в школото започва и завършва с ръкостискане, изучават се усилено човешките права и етикет. Строго се набляга на здравословното хранене. Менюто включва ястия като агнешко рагу с чесън и билки, пушена риба, свинско с чушки и лук и много други. Известно е, че родителите на малката кралска особа – Уилям и Кейт направиха почти революционен избор на училище, тъй като до този момент предишните поколения са били изпращани да се образоват в еднополови школа.", "date": "2017.09.07", "title": "Принц Джордж тръгна на училище, ще изучава балет и дебати "}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B1%D0%B5%D0%B7-%D0%BF%D0%BE%D0%BB%D0%BE%D0%B6%D0%B5%D0%BD-%D0%BF%D0%BE%D0%B4%D0%BF%D0%B8%D1%81-%D0%B4%D0%BE%D0%B3%D0%BE%D0%B2%D0%BE%D1%80%D0%B8%D1%82%D0%B5-%D1%81%D0%B0-%D0%BD%D0%B5%D0%B2%D0%B0%D0%BB%D0%B8%D0%B4%D0%BD%D0%B8-%D0%B4%D0%BE%D1%80%D0%B8-%D0%BF%D1%80%D0%B8-%D1%83%D1%81%D1%82%D0%BD%D0%BE-%D1%81%D1%8A%D0%B3%D0%BB%D0%B0%D1%81%D0%B8%D0%B5-news688741.html", "text": "Договорите по телефона и извън търговски обект са невалидни без положени подписи на двете страни. От разстояние единствено могат да бъдат договорени условията по тях. Това заяви председателят на Комисията за защита на потребителите (КЗП) Димитър Маргаритов пред БНР. „Допреди няколко години имаше възможност да се сключват договори по телефона. Но много потребители бяха ужилени, включително и със спекулативни твърдения от страна на търговци, че са дали съгласие за сключване на договора. Затова законодателят въведе забрана да се сключват договори само по телефона. По телефон, чрез имейл и посредством всички останали съвременни комуникационни способи могат да се договарят условия. Но, за да се стигне до договор, който поражда права и задължения за страните по него, трябва да има положен подпис”, разясни Маргаритов. Практиката сега е такава, че след като по телефона са договорени условията, търговецът изпраща по куриер екземплярите на договорите, които трябва да бъдат подписани. Важно е преди полагането на подписа потребителят внимателно да се запознае с условията, дори куриерът да настоява това да се случи по-бързо. Друго право на потребителя е да размисли и ако прецени, в 14-дневен срок да разтрогне подписан по този начин договор. Маргаритов не скри, че има случаи, в които клиентите прибързват и подписват без да са прочели или без да са разбрали договора и общите му условия. Той посочи, че с оглед оптимална защита интересите на потребителите със законодателни промени проблемът с дребния шрифт вече е преодолян и има задължение той да бъде един и същ. Другият момент е, че има сложни клаузи, чието разбиране изисква или повече време, или някакви специални знания, обърна внимание председателят. И даде пример с договорите за бързи кредити, където се съдържат клаузи за допълнителни плащания при неизпълнение на задълженията. Комисията преглежда общите условия на такъв тип институции, за да изчисти от тях неравноправните клаузи. През миналата и през 2015г. са анализирани типовите договори с общи условия на 45-50 фирми за бързи кредити, при всички са открити нарушения, но повечето вече са ги отстранили и само срещу 2-3 са заведени колективни искове в съда, съобщи Маргаритов. „Когато потребителите имат съмнения, винаги могат да се обърнат към кредитни консултанти, които да им разяснят последствията от подписване на договор и при неизпълнение своевременно на някое от задълженията по него. С новия Закон за ипотечните кредити на физически лица фигурата на кредитния консултант е изрично въведена и тези хора работят под надзора на Българската народна банка”, допълни председателят на КЗП.", "date": "2017.09.07", "title": "ВАЖНО! Без положен подпис договорите са невалидни, дори при устно съгласие"}
{"url": "http://pik.bg/%D0%B1%D0%BE%D1%81%D0%BD%D0%B5%D0%BD%D0%B5%D1%86-%D1%81%D0%B5-%D0%B8%D0%B7%D0%B4%D1%8A%D0%BD%D0%B8-%D0%B7%D0%B0-%D0%BB%D0%B5%D0%B2%D1%81%D0%BA%D0%B8-%D0%B4%D0%B5%D0%BB%D0%B8%D0%BE-%D1%80%D0%BE%D1%81%D0%B8-%D0%B3%D0%BE-%D0%B2%D1%8A%D1%80%D0%BD%D0%B0-%D0%B2-%D1%80%D0%BE%D0%B4%D0%B8%D0%BD%D0%B0%D1%82%D0%B0-%D0%BC%D1%83-news688759.html", "text": "Босненският младежки национал Стиепан Лончар няма да подпише договор с Левски, съобщи \"Дарик Радио\". Причината е проблеми с коляното, които са били установени при медицинските прегледи в София. Лекарите са били категорични, че това ще му създава проблеми и няма да бъде пълноценен за сините. Това е втори пореден трансфер в Левски, който пропада след медицински прегледи. Преди няколко дни сърбинът Ален Стеванович също не успя да стигне до договор с Левски заради здравословни проблеми. Бившият играч на Партизан (Белград) се провали на тестовете в Германия. Левски продължава да търси полузащитник и крило, за да допълни селекцията си. Заради края на трансферния прозорец, обаче сините ще трябва да се задоволят със свободни агенти.", "date": "2017.09.07", "title": "Босненец се издъни за Левски! Делио Роси го върна в родината му"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B0%D1%80%D0%B5%D1%88%D0%BA%D0%B8-%D1%81%D0%BA%D0%BE%D1%87%D0%B8-%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE---%D0%B8%D1%81%D0%BA%D0%B0-%D0%BE%D1%81%D1%82%D0%B0%D0%B2%D0%BA%D0%B8-news688765.html", "text": "Настояваме правителството да започне да работи и да върши полезни неща за България и българския народ и бизнес. Това заяви на пресконференция лидерът на „Воля“ Веселин Марешки, предаде репортер на ПИК. „В противен случай ще искаме това правителство максимално бързо да си ходят“, добави той. „Давам 1000 лв. на всеки, който бързо ми напише имената на зам. - председателите на предишното Народно събрание“, заяви още Марешки. \"Ние искаме да правим неща, които се усещат от целия български народ. Парламентарната група на \"Воля\" би инициирала и би подкрепила вот на недоверие към кабинета \"Борисов\", каза още той. Идеята на Марешки е вотът да бъде за цялостна политика.", "date": "2017.09.07", "title": "ИЗВЪНРЕДНО В ПИК TV! Марешки скочи на правителството - иска оставки"}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D1%85%D0%B8%D1%82-%D0%BF%D0%B8%D1%81%D0%B0%D0%BB%D0%BA%D0%B0-%D0%BE%D1%82%D0%BA%D1%80%D0%B8%D0%B2%D0%B0-%D1%80%D0%B0%D0%BA-%D0%B7%D0%B0-10-%D1%81%D0%B5%D0%BA%D1%83%D0%BD%D0%B4%D0%B8-news688752.html", "text": "Ръчно устройство може да открие ракова тъкан за десет секунди, съобщават учени от Тексаския университет, цитирани от ВВС. Според тях това може да направи хирургията за отстраняване на тумори по-бърза, по-безопасна и по-прецизна. Изследователите се надяват, че това ще предотврати оставането на част от тумора след операцията. Тестове, публикувани в Science Translational Medicine, показват, че технологията е точна в 96% от времето. Устройството, наречено MasSpec Pen, се възползва от уникалния метаболизъм на раковите клетки. Трескавият им стремеж да растат и да се разпространяват означава, че вътрешната им химия е много различна от тази на здравите тъкани. Писалката докосва предполагаемите ракови тъкани и освобождава малка капка вода. Химикалите в живите клетки влизат в капката, която след това се изсмуква обратно за анализ. Писалката се поставя в голям спектрометър - апаратура, която може да измерва масата на хиляди химикали всяка секунда. Тя произвежда химически отпечатък, който казва на лекарите дали наблюдават здрава или ракова тъкан. Предизвикателствота на хирурзите е да открият границата между раковата и нормалната тъкан. При някои тумори това е очевидно, но при други границата между здравата и болната тъкан може да е размита. Писалката помага на лекарите да са сигурни, че няма да останат ракови клетки. Отстраняването на малка част от тъканта и оставането на ракови клетки ще доведе до растежа на нов тумор. Но изрязването на твърде много тъкан също води до увреждане, особено на органи като мозъка. „Вълнуващото в тази технология е колко ясно отговаря на клиничните нужди. Инструментът е елегантен и прост и може да бъде в ръцете на хирурзите съвсем скоро“, казва Ливия Еберлин, доцент по химия в Тексаския университет. Технологията е била тествана върху 253 проби в рамките на изследването. Планът е тестовете за усъвършенстване на устройството да продължат, преди то да бъде изпробвано по време на операции догодина. Учените са на крачка от лечението на рак на белия дробЩатски учени изолираха генът, който предизвиква скоростното развитие на дребноклетъчния карцином. Сега писалката анализира тъкани с диаметър 1.5 мм, но учените вече са разработили още по-съвършени писалки, които да могат да изследват тъкани с диаметър от едва 0.6 мм. Самата писалка е евтина, но големият спектрометър е скъп и грамаден. „Спънката, разбира се, е големият спектрометър. Планираме да създадем спектрометър, който е малко по-малък, по-евтин и да може да се внася и изнася на колела от залите“, казва д-р Еберлин. MasSpec Pen е поредният опит да се подобри точността в хирургията. Екип от Императорския колеж в Лондон разработи нож, който „помирисва“ тъканта, която реже, за да определи дали отстранява рак. А екип от учени от Харвард използва лазери, за да анализира каква част от мозъчен тумор да отстрани.", "date": "2017.09.07", "title": "ТОТАЛЕН ХИТ! \"Писалка\" открива рак за 10 секунди"}
{"url": "http://pik.bg/%D1%81%D0%B0%D1%89-%D0%BF%D0%BE%D0%B3%D0%BD%D0%B0-%D0%B1%D0%B8%D0%B2%D1%88-%D1%82%D1%83%D1%80%D1%81%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0%D1%8F%D0%B2%D0%B5-%D0%B8%D0%B7%D0%BB%D0%B8%D0%B7%D0%B0-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%BA%D0%BE%D1%80%D1%83%D0%BF%D1%86%D0%B8%D0%BE%D0%BD%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%BD%D0%B0-news688728.html", "text": "Прокуратурата на Южния район на Ню Йорк заведе съдебно дело срещу бившия турски министър на икономиката Зафер Чаглаян (на снимката) заради нарушаване на наложеното на Иран ембарго, съобщава електронното издание на вестник „Джумхуриет”, цитирано от Фокус. Като обвиняеми са привлечени също бившия гуверньор на „Халк банкасъ” Сюлейман Аслан, неговият заместник Левент Балкан и Абдуллах Хапани. По същото обвинение от година и половина в Ню Йорк е съден турският скандален бизнесмен от ирански произход Реза Зарраб. Прокуратурата му иска присъда до 75 години затвор за банкови афери и пране на пари. По отношение на Зафер Чаглаян и другите трима турски граждани сега привлечени под отговорност, обвиненията са формулирани като „лъжливи оповестявания” относно международни финансови транзакции. В обвинителния акт бившият турски министър е посочен като „елемент от организирана престъпна група, създадена за да нарушава ембаргото”. Поясненията са, че „той е казвал лъжи на компетентни представители на САЩ за да заобиколи и пробие наложеното над Иран ембарго; извършвал е пране на пари с фондове, свързани с незаконни транзакции за милиони долари; скривал е истинската същност на тези транзакции и с това е заблуждавал различни финансови институции”. Освен това към бившия турски министър има и обвинения за „вземана на лични подкупи под формата на кешови плащания и бижута за десетки милиони долари за изпълнението на плана за пробиване на ембаргото; одобрението на действията и стъпките на другите обвиняеми за реализацията на този план; съзнателната и умишлена защита и прокарване на самия план”, посочва още изданието. Припомняме, че Зафер Чаглаян е един от четиримата турски министри, които тогавашният турски премиер Реджеп Тайип Ердоган беше принуден да отстрани от правителството след гигантския корупционен скандал през декември 2013 година. Освен всичко друго, бившият министър на икономиката имаше сериозен личен проблем с изключително скъпия си ръчен часовник и принуден да влезе в обяснителен режим. Включително и от трибуната на Меджлиса. Не му се получи и остана неубедителен. Както и сериозните съмнения към него и другите трима отстранени министри. Сега прокуратурата на САЩ само потвърждава и вдига завесата за мащаба на корупционните практики на най-високо равнище в югоизточната ни съседка.", "date": "2017.09.07", "title": "САЩ погна бивш турски министър, наяве излиза най-големият корупционен скандал в кабинета на Ердоган"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B0%D0%B4%D1%80%D0%B8%D0%B0%D0%BD-%D0%B2-%D1%88%D0%BE%D0%BA---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D1%81-%D0%BE%D1%82%D0%B2%D0%BB%D0%B5%D1%87%D0%B5%D0%BD%D0%BE%D1%82%D0%BE-%D0%BC%D0%BE%D0%BC%D1%87%D0%B5-news688749.html", "text": "Семейството на отвлечения Андриан е в истински шок, научи ПИК от участници в разследването. Близките на 25-годишния син на бизнесмена Тони Златков са в ужас, че в последните дни разкриването на престъплението е зациклило и няма никакво развитие по тяхната драма. Освен това близките на похитеното миналата сряда момче, са убедени, че той вече е в тежко състояние, тъй като вече 8-и ден е в ръцете на палачите си. Първоначалната им надежда, че кошмарът с отвличането ще свърши бързо и ще спасят Адриан като платят откуп и забравят за ужаса, се изпарила. „До момента не се е свързал никой със семейството. Всички стоят денонощно с телефоните в ръка и се взират напразно в екраните. Положението е много тежко и става все по-лошо заради прогнозите, че може да се наложи да чака и месец”, обясняват криминалисти. Пред ПИК много експерти изразиха мнение, че похитителите скоро няма да се свържат със семейството, защото ще чакат да изстинат следите от деянието и едва тогава ще рискуват да се обадят и така да рискуват да дадат нови козове на разследващите. Междувременно работата по случая с отвличането на Адриан в МВР и службите не е стигнала до никакви нови разкрития. От разпитаните хора, които са изключително много и сред които са и всички роднини, приятели, служители на автокъщата „Софавто” на бащата Тони Златков и комшии, никой няма информация, която конкретно да наведе разследващите в нова или по-точна посока. До момента е установена само колата, с която бе отвлечен Адриан, но тя е изгорена напълно, а и се установи, че е крадена, така че и тя не е следа към разкриване на драмата. Остава ключова за органите версията, по която първо ПИК, разкри че работят – нова група „Наглите”, с част от старите членове, нови попълнения от бивши или действащи барети, и под ръководството на страховития ъндърграунд бос Николай Добрев-Бай Добри. Това обаче също остава хипотеза на този етап и докато похитителите не кажат исканията си ,няма да е ясно какви са техните намерения. Родителите търсели всякакви начини отделно от полицаите да съберат някаква информация, но и техните опити ударили на камък. Припомняме, че Адриан Златков бе отвлечен на 30 август близо до дома му в Герман. Баща му Тони Златков намерил отворената кола с всички лични вещи на момчето, но нямало и следа от него. Собственикът на \"Софавто\" веднага позвънил на полицията, които отцепиха района. Според редица експерти зад отвличането на 25-годишния Златков, стоят именно хора от жестоката група \"Наглите\", които са се възродили и дори се ползват с протекции по висшите етажи на МВР и властта, както първо ПИК съобщи (Вижте в \"Още по темата\").", "date": "2017.09.07", "title": "ЕКСКЛУЗИВНО В ПИК! Семейството на Адриан в шок - ето какво се случва с отвлеченото момче"}
{"url": "http://pik.bg/%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-16-%D0%B3%D0%BE%D0%B4%D0%B8%D1%88%D0%BD%D0%B0-%D0%BD%D0%B0%D0%B4%D0%B5%D0%B6%D0%B4%D0%B0-%D0%B2-%D0%BA%D0%BE%D0%BB%D0%BE%D0%B5%D0%B7%D0%B4%D0%B5%D0%BD%D0%B5%D1%82%D0%BE-news688730.html", "text": "Една от най-големите надежди в българското колоездене - 16-годишният Митко Тихомиров Тодоров, който е шампион в своята възрастова група, загуби тежката битка с болестта си - сарком на меките тъкани, съобщават негови близки. Митко почина преди няколко часа, а погребението му ще бъде утре в родния му град Обзор. Очаква се на погребалната процесия да присъства целия град. Болката на Обзор е неуписуема, защото изпращам младо и изключително позитивно момче, на което специалисти предричаха бляскава кариера в спорта, пише \"Флагман\". очно когато е на върха, усмивката му е на лицето и купите в ръцете, момчето внезапно се влошава, а лекарите му поставят тежката диагноза „сарком на меките тъкани”. Митко претърпява спешна операция в УМБАЛ „Св. Иван Рилски” в София на гръбнака за отстраняване на образуванието. След нея обаче последвала втора манипулация в Турция. За да се възстанови напълно, са били необходими поредица химио и лъчетерапии. Средствата за тях семейството събрало чрез дарения, благотворителни каузи и помощта на дамския клуб „Монро” в Обзор. За известно време Митко отново се изправя на крака, но преди седмица коварната болест отново го събаря. 16-годишното момче внезапно започва да се обездвижва и парализира в областта на краката. След поредната доза прегледи и консултации с турските медицински лица се установява, че по гръбначния стълб на Митко са се образували нови два тумора. Влошеното здравословно състояние на обзорския шампион налага спешна манипулация чрез химио и лъчетерапии, които трябва да стартират до няколко дни. Семейството обаче не разполага с исканите средства за лечението. Надява се обаче добрите хора, с големи сърца да помогнат на детето им и Митко отново да има бъдеще.", "date": "2017.09.07", "title": "Тъжна вест! Почина 16-годишна надежда в колоезденето "}
{"url": "http://pik.bg/%D0%BD%D0%B0%D0%B4-45-%D1%82%D0%BE%D0%BD%D0%B0-%D1%80%D0%B8%D0%B1%D0%B0-%D0%B8-%D0%BC%D0%B8%D0%B4%D0%B8-%D1%81%D0%B0-%D0%B7%D0%B0%D0%BB%D0%BE%D0%B2%D0%B5%D0%BD%D0%B8-%D0%BF%D1%80%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B8-%D0%BD%D0%B0-%D0%B8%D0%B0%D1%80%D0%B0-news688732.html", "text": "38 000 метра хрилни мрежи, 630 винтера и 15 т.нар. „комбайни“ с обща дължина 1 840 метра са заловени с констативни протоколи при проверки на Изпълнителна агенция по рибарство и аквакултури от началото на май досега. 820 кг черна морска мида и над 3 700 кг риба са конфискувани, от която повече от 800 кг е дарена. Останалото количество жива риба и мидите са върнати незабавно във водата. Общо над 5500 са проверките, като те са извършени по река Дунав, в Черно море, на пристанище при разтоварване, в търговската мрежа, във вътрешните водоеми и за нерегламентирана продажба на риба и рибни продукти по пътните участъци за последните три месеца. Близо 520 са установените нарушения, за които са съставени актове. 128 000 са издадените билети за любителски риболов за тази риболовна година. 65 са разрешителните за стопански риболов и 580 удостоверения за извършване на стопански риболов в Черно море и по река Дунав за текущата година. 440 са съвместните проверки, извършени с други институции, както и с доброволни сътрудници на ИАРА. Участници в тях заедно с инспектори на ИАРА са служители от Изпълнителна агенция по горите и регионалните й дирекции, БАБХ и регионалните й структури, Главна дирекция „Гранична полиция”, Изпълнителна агенция „Морска администрация”, РИОСВ, Изпълнителна агенция по околна среда, Областните дирекции на полицията и РПУ, представители на браншови организации и НПО. 90 са международните съвместни инспекции на пристанища, разтоварване на риболовни кораби и в търговската мрежа между български и румънски инспектори във водите на Черно море. Те са проведени в изпълнение на общ план за контрол на Черно море за 2017 г., одобрен на работна среща с европейските партньори в град Виго, Испания. Инспекциите са извършени от инспектори от отдел „Рибарство и контрол - Черно море“ на ИАРА и инспектори от Националната агенция за рибарство и аквакултури на Румъния -АНПА. Нарушения не са констатирани. Обект на съвместен контрол бяха и териториалните води на България и Румъния, български и румънски острови, както и канали по двата бряга на река Дунав и на островите. При проверките от водите на реката беше издадени мрежи с обща дължина 310 метра и 14 винтера. През август в Бургас бе проведено и обществено обсъждане на предвиждани промени в Закона за рибарството и аквакултурите. Дискутирана беше възможността за отпадане на задължението за попълване на риболовен дневник от лицата, извършващи стопански риболов с риболовни кораби с обща дължина под 10 метра. В срещата участва Изпълнителният директор на ИАРА доц. д-р Галин Николов и съветникът в Постоянното представителство на Република България в ЕС Константин Петров. Бяха поканени и представители рибарските сдружения от Царево, Созопол и Сарафово, както и Рибарско дружество „Свети Никола”.", "date": "2017.09.07", "title": "Над 4,5 тона риба и миди са заловени при проверки на ИАРА"}
{"url": "http://pik.bg/%D0%B6%D0%BE%D1%80%D0%BE-%D0%BC%D0%B5%D1%82%D1%8A%D0%BB%D0%B0-%D0%B7%D0%B0%D0%B1%D0%B8-%D0%B4%D0%B2%D0%B0-%D0%B3%D0%BE%D0%BB%D0%B0-%D0%B2-%D1%81%D0%B0%D1%89-news688745.html", "text": "Българският нападател Георги Христов вкара нови два гола в САЩ за клубния си тим Тампа Бей Роудис. Юношата на Марица се разписа на два пъти при успеха с 3:2 като гост на Сити Айлъндърс в среща от 26-ия кръг на Източната конференция в USL. Христов, чийто прякор е Метъла, записа името си сред голмайсторите за 1:1 в 36 минута, след като засече центриране на Чавес. В 68 минута българският нападател донесе победата на своя тим с от дузпа. Откакто премина в Роудис през 2013 г. Георги има 48 гола за жълто-зелените във всички турнири, като още този месец може да отбележи своето юбилейно 50-о попадение.", "date": "2017.09.07", "title": "Жоро Метъла заби два гола в САЩ"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D1%81-%D0%BC%D1%8A%D0%B6%D0%B0-%D0%BD%D0%B0-%D0%B1%D0%BE%D0%BA%D0%BE%D0%B2%D0%B0-%D0%B2%D0%B7%D1%80%D0%B8%D0%B2%D0%B8-%D0%B8-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news688754.html", "text": "Аферата \"Азербайджанска перачница\" взриви страстите и парламента. Това е основна тема на обсъждане и размяна на реплики между депутатите в кулоарите в първия им работен ден за тази седмиця, видя репортер на ПИК TV. Както първо ПИК съобщи днес с аферата за извършени плащания от азербайджански компании по сметки на Калин Митрев, представител на България в ЕБВР, се зае и главният прокурор Сотир Цацаров. Той разпореди проверка , която ще се извърши от Софийската градска прокуратура, като на Националната агенция по приходите ще бъдат възложени действия, свързани с предмета й – дали са налице данни за данъчни престъпления или пране на пари.", "date": "2017.09.07", "title": "ИЗВЪНРЕДНО В ПИК TV! Скандалът с мъжа на Бокова взриви и парламента "}
{"url": "http://pik.bg/%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D1%81%D1%8A%D1%81-%D1%81%D1%82%D1%80%D1%8F%D1%81%D0%BA%D0%B0%D1%89%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D1%89%D0%B5-%D1%83%D0%B1%D0%B8%D0%B2%D0%B0%D0%BC%D0%B5-%D0%B5%D0%B2%D1%80%D0%BE%D0%BF%D0%B5%D0%B9%D1%86%D0%B8%D1%82%D0%B5-%D1%81-%D1%85%D1%80%D0%B0%D0%BD%D0%B8-news688833.html", "text": "\"Ислямска държава\" (ИД) може да осъществи тихи атентати, пише британският в. Дейли мейл. \"В освободените от джихадистите земи в Ирак и Сирия бе открито огромно количество токсични вещества. Аутопсии на жертви на ИД показаха, че много хора са били отровени. Това ни дава основание да смятаме, че терористите са сменили тактиката при осъществяване на атентати в Европейския съюз. Те вече няма да използват експлозиви, огнестрелно или хладно оръжие. Те ще слагат отрови в храни, които ще бъдат пускани в търговската мрежа\". Това каза представителят на кюрдските контратерористични сили в Ирак – Лахур Талабани. Според военния ИД, губейки контрола над цените в Близкия изток, е започнала да обмисля нов план за отмъщение.", "date": "2017.09.07", "title": "\"Ислямска държава\" със стряскащо предупреждение: Ще убиваме европейците с храни"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B4%D0%BF%D1%81-%D0%BD%D1%8F%D0%BC%D0%B0-%D0%B4%D0%B0-%D0%B8%D1%81%D0%BA%D0%B0-%D0%B2%D0%BE%D1%82-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-news688758.html", "text": "\"ДПС няма как да инициира вот на недоверие. Ние първо предпочитаме да разговаряме и тогава да формираме позиция\". Това заяви в кулоарите депутатът от движението Хамид Хамид по повод предложението на БСП да се поиска вот на недоверие към правителството.  Хамид коментира и скандала гръмнал от \"Гардиан\" в който беше замесен съпругът на Ирина Бокова Калин Митев.\"Знам това, което се пише по медиите. Не мога да взема позиция\", заяви Хамид, като не пожела да се ангажира със страна, но изрази надежда, че всичко ще излезе наяве.", "date": "2017.09.07", "title": "ПЪРВО В ПИК TV! ДПС няма да иска вот на недоверие"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B8%D0%B7%D0%B4%D1%8A%D1%85%D0%BD%D0%B0-%D0%BC%D0%BB%D0%B0%D0%B4%D0%B8%D1%8F%D1%82-%D0%BC%D0%BE%D1%82%D0%BE%D1%80%D0%B8%D1%81%D1%82-%D0%BF%D0%BE%D0%BC%D0%B5%D1%82%D0%B5%D0%BD-%D0%B2-%D0%BC%D0%BE%D0%BD%D1%82%D0%B0%D0%BD%D0%B0-news688755.html", "text": "29-годишнят моторист, който във вторник вечерта беше пометен от „Мерцедес” на улица „Веренишка” в Монтана, е издъхнал, съобщава „Конкурент”. След инцидента Венцислав Й. беше откаран в реанимацията на монтанската болница в критично състояние. Въпреки усилията на лекарите младият мъж е починал. Катастрофата стана на 5 септември около 22 часа в близост до бензиностанция на изхода на Монтана към международния път Е 79. От полицията не съобщават подробности за инцидента. Знае се, че Венцислав е бил с мотоциклет „Ямаха” и е бил пометен от „Мерцедес”, управляван от 35-годишен мъж от Монтана. От полицията не съобщават подробности за инцидента. Знае се, че Венцислав е бил с мотоциклат „Ямаха” и е бил пометен от „Мерцедес”, управляван от 35-годишен мъж от Монтана.", "date": "2017.09.07", "title": "ТРАГЕДИЯ! Издъхна младият моторист, пометен в Монтана"}
{"url": "http://pik.bg/%D0%B4%D0%B6%D0%BE%D1%80%D0%B4%D0%B6-%D0%BA%D0%BB%D1%83%D0%BD%D0%B8-%D1%87%D0%B0%D0%BA%D0%B0%D0%BB-20-%D0%BC%D0%B8%D0%BD%D1%83%D1%82%D0%B8-%D0%BD%D0%B0-%D0%BA%D0%BE%D0%BB%D0%B5%D0%BD%D0%B5-%D0%B0%D0%BC%D0%B0%D0%BB-%D0%B4%D0%B0-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%BD%D0%B0%D0%B9-%D0%B2%D0%B0%D0%B6%D0%BD%D0%B8%D1%8F-%D0%B2%D1%8A%D0%BF%D1%80%D0%BE%D1%81-news688738.html", "text": "Джордж Клуни е чакал 20 минути на колене, за да получи отговор от любимата си Амал на най-важния въпрос – дали иска да му стане съпруга. Холивудският актьор поканил красавицата на романтична вечеря в дома си. Поднесъл шампанско и я помолил да потърси запалка, за да запалят свещи. За целта и посочил едно чекмедже в близкия скрин. Тя отворила чекмеджето, но вместо запалка видяла красива кутийка с годежен пръстен. Обърнала се изненадано и видяла, че Джордж вече очаква отговора й на колене. „Стоях така в продължение на 20 минути. Тя просто се взираше в пръстена и казваше „О, Боже мой!“. Беше толкова шокирана“, спомня си актьорът. От скоро двойката се радва на близнаци – Ела и Александър. Самият Джордж Клуни е приел много сериозно родителството. „Къщата ни е изпълнена с топлите звуци на бебетата и плач. Когато приятелите ми ме видят да сменям пелените им и да се смея заедно с тях, често са изненадани“, споделя той пред \"Сън\".", "date": "2017.09.07", "title": "Джордж Клуни чакал 20 минути на колене Амал да отговори на най-важния въпрос"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B3%D0%B5%D0%BE%D1%80%D0%B3%D0%B8-%D0%B3%D0%B0%D1%82%D0%B5%D0%B2-%D1%81-%D0%B6%D0%B0%D0%BB%D0%B1%D0%B0-%D0%B4%D0%BE-%D0%B2%D0%B0%D1%81-%D0%B7%D0%B0-%D0%B0%D1%84%D0%B5%D1%80%D0%B0%D1%82%D0%B0-%D1%81-%D0%B4%D0%B0%D0%BD%D1%81-%D0%B8-%D0%BE%D1%82%D0%BD%D0%B5%D0%BC%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%BE%D0%BF%D1%83%D1%81%D0%BA%D0%B0-%D0%BC%D1%83-%D0%B4%D0%BE-%D0%BA%D0%BB-news688760.html", "text": "Скандалът между ДАНС и Георги Гатев, на който му беше отнет допуска до класифицирана информация продължава. Бившият зам.-председател Националното бюро за контрол на специализираните разузнавателни средства обяви, че е подал жалба срещу ДАНС за неправомерното си отстраняване от длъжност. Припомняме, че от силовата институция заявиха, че се стига до тази мярка, защото според тях Гатев е разяснявал процедури и лично е писал и входирал заявления за допуск до СРС-та. Пред агенция ПИК Гатев заяви, че това са част от неговите задължения и в случая той е освободен от поста си, защото си върши работата. Сега Гатев е подал жалба и до Върховния административен съд. „Обжалвам в срок решението на Държавната комисия по сигурност на информацията (ДКСИ) като смятам, че същото е постановено при Моля да разгледате и въпросите относно на посоченото решение”, пише юристът и прилага над 15 страници факти.", "date": "2017.09.07", "title": "ПЪРВО В ПИК! Георги Гатев с жалба до ВАС за аферата с ДАНС и отнемането на допуска му до класифицирана информация (ДОКУМЕНТ)"}
{"url": "http://pik.bg/%D0%B1%D1%83%D0%BA%D0%BC%D0%B5%D0%B9%D0%BA%D1%8A%D1%80%D0%B8-%D0%BF%D1%83%D1%81%D0%BD%D0%B0%D1%85%D0%B0-%D0%B7%D0%B0%D0%BB%D0%BE%D0%B7%D0%B8-%D0%B7%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D1%82%D1%80%D0%B5%D1%82%D0%BE%D1%82%D0%BE-%D0%B4%D0%B5%D1%82%D0%B5-%D0%BD%D0%B0-%D0%BA%D0%B5%D0%B9%D1%82-%D0%B8-%D1%83%D0%B8%D0%BB%D1%8F%D0%BC-news688743.html", "text": "Дворецът Кенсингтън официално потвърди новината, че херцогинята на Кеймбридж Катрин очаква трето дете. \"Херцогът и херцогинята на Кембридж са радостни да обявят, че тя очаква трето дете. Кралицата и членовете на двете семейства са очаровани от новината\", се казва в съобщението. Както при предишните ѝ бременности, Кейт Мидълтън страда от сутрешно гадене, ето защо ще отсъства от официални събития. Не се съобщава кога ще се роди бебето, но британските букмейкъри вече правят залагания за името му. \"Харпърс базар\" пише, че сайтовете за залагания вече са пуснали коефициентите си. На първо място сред имената за момиче се класира Алис, което означава \"благороден\", \"знатен\", \"възвишен\". Според някои името е много подходящо за кралски престолонаследник. Освен това, в кралски род така са се наричали втората дъщеря на кралица Виктория и майката на принц Филип - прабабата на принц Уилям. След Алис се нарежда името Елизабет. Ако изберат него, това ще бъде отдаване на почит към кралицата. Елизабет е и второто име на Кейт Мидълтън - Катрин Елизабет \"Кейт\" Мидълтън. В списъка попадат още Виктория и Александра. В случай, че принц Джордж и принцеса Шарлот имат братче, предположенията са за името Джеймс. Така се казва и братът на херцогинята, пише \"Лайфстайл. \"", "date": "2017.09.07", "title": "Букмейкъри пуснаха залози за името на третото дете на Кейт и Уилям"}
{"url": "http://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D1%81%D0%B5-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B2%D0%BB%D0%B5%D0%B7%D0%B5-%D0%B2-%E2%80%9E%D1%81%D1%82%D0%BE%D0%BB%D0%B8%D0%BF%D0%B8%D0%BD%D0%BE%D0%B2%D0%BE%E2%80%9D-%D0%BD%D0%B0%D0%B1%D0%B8%D1%80%D0%B0-%D0%B4%D0%B5%D1%86%D0%B0-%D0%B7%D0%B0-%D1%83%D1%87%D0%B8%D0%BB%D0%B8%D1%89%D0%B0%D1%82%D0%B0-news688762.html", "text": "Министърът на образованието Красимир Вълчев влезе в „Столипиново”, за да посети адреси на деца, отпаднали от образователната система. Общо такива хлапета в Пловдив и областта са 13 500, а за областния център бройката сочи, че 7 000 деца не са стъпвали в класните стаи. Обходите в града и региона са започнали още миналата седмица и екипите са установили, че голямата част от децата вече не живеят в България. В „Столипиново” Красимир Вълчев бе заедно с мобилния екип и посети първо един от последните блокове в квартала. Там две сестрички на 8 и на 9 години демонстрираха пред просветния министър как могат да четат приказки. На адреса би трябвало да живеят две деца – момиче на 11 години и момче на 14 години, които са извън класните стаи от години. Оказа се, че момиченцето отдавна живее в Германия с родителите си. Момчето пък ходило за малко у нас на училище, след което заминало при баща си в чужбина и после отново се върнало в „Столипиново”. Когато обаче се върнало в гетото, повече не стъпило в класната стая. В момента грижите за него са поверени на дядото, който не може да даде адекватно обяснение защо внукът му не ходи на училище. „Калпазанин е, не ще да ходи на училище”, каза дядото Шабан Алиф на министъра. Заместничката на Вълчев Деница Сачева, която също придружаваше мобилния екип, попита дядото какво иска да работи внукът му и човекът отвърна, че навремето момчето е мечтаело да стане пожарникар, съобщава \"Монитор\". „Като няма завършено основно образование, няма да може да вземе книжка и няма да може да работи това, което иска”, обясни на дядото Сачева. „И аз това му обяснявам, но не му се учи. Какво да го правя? Преди искаше в пожарната да работи, но после се отказа”, се оправдаваше възрастният човек. Той даде за пример другия си внук, който през тази учебна година ще бъде в 9.клас. „Брокер на недвижими имоти иска да става и затова учи”, каза Шабан Алиф. Той повтори, че иска другият му внук също да продължи образованието си, но така и не стана ясно как ще го убеди да се върне обратно в класната стая. Преди да обиколката из „Столипиново” Красимир Вълчев посети Средно училище „Найден Геров” и детска градина „Лилия”, където се срещна с екипите им. „В момента проверяваме всички деца, които ги няма в нашата информационна система, но са в базата данни на ЕСГРАОН дали са напуснали страната. Ще има такива, които са напуснали страната, но това няма да бъде отчетено в информационните масиви на Гранична полиция. Много случаи само на място може да се констатира това от техните съседи или от кмета на по-малките населени места”, каза Красимир Вълчев след срещата с директори и учители. Той уточни, че все още не е ясен механизмът, по който ще бъдат задължени родителите да уведомяват институциите, когато напускат страната с децата си в ученическа възраст. „При децата, които не бъдат открити на настоящ или постоянен адрес, ще продължи тяхното издирване. Открили сме национален телефон, на който могат да се подават сигнали за деца извън образователната система. Предстои да бъдат открити такива телефони и по регионите”, обясни просветният министър. „Можем да видим такива деца по поляните или по улиците. Често те не са от съответното населено място. Тогава този механизъм ще се задейства, така че те да бъдат идентифицирани и да бъдат временно включени в образователната система там, където са намерени”, каза още той. По думите му в момента е много важно взаимодействието между институциите. Подготвят се и промени при плащането на семейните помощи за деца. Примерно учителите ще могат да предложат на социалния работник сумите да се дават в натура и това предложение ще бъде задължително за изпълнение. Друга промяна е социалният медиатор да стане професия. „Училищата в момента ползват такива медиатори. Тяхната дейност е много ефективна, когато става дума основно за ромски деца. Затова сме им препоръчали да направят усилия да ги задържат тези медиатори. Този въпрос ще бъде решен. Надеждата ни е действително да има повече медиатори и ще разширяваме средствата за училища, които имат нужда от медиатори”, заяви още Вълчев. В момента, ако директор на училище подаде информация към социалните да спрат помощите на семейства, чиито деца не ходят на училище, тези пари постъпват в школата. Предстои да бъдат увеличени и часовете по български език за тези хлапета, за които официалният език на страната ни не е майчин. От МОН предвиждат предоставяне на повече средства по критерия за концентрация на деца от уязвими групи, чийто образователен статус на родителите им е нисък. „Имаме немалък процент на деца с родители с ниско образование, които не са включени в образователната система. Този процент е много по-голям за 3 и за 4-годишните деца. Затова мярката за задължитения обхват на децата на 4 години за нас е ключова. Тя гарантира, че тези деца ще имат по-малко трудности на входа на 1 клас”, каза още министърът на образованието в Пловдив.", "date": "2017.09.07", "title": "ЗАПОЧНА СЕ! Министър влезе в „Столипиново”, набира деца за училищата"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B3%D1%8A%D1%80%D1%86%D0%B8%D1%8F-%D0%B8-%D1%81%D1%8A%D1%80%D0%B1%D0%B8%D1%8F-%D1%81-%D0%BA%D0%BB%D1%8E%D1%87%D0%BE%D0%B2%D0%B0-%D1%80%D0%BE%D0%BB%D1%8F-%D0%B7%D0%B0-%D0%BB%D0%B8%D0%B1%D0%B5%D1%80%D0%B0%D0%BB%D0%B8%D0%B7%D0%B8%D1%80%D0%B0%D0%BD-%D0%B3%D0%B0%D0%B7%D0%BE%D0%B2-%D0%BF%D0%B0%D0%B7%D0%B0%D1%80-%D0%B2-%D1%8E%D0%B3%D0%BE%D0%B8%D0%B7%D1%82%D0%BE%D1%87%D0%BD%D0%B0-%D0%B5%D0%B2%D1%80%D0%BE%D0%BF%D0%B0-news688756.html", "text": "България, Гърция и Сърбия ще задълбочат сътрудничеството си по проекти, които осигуряват сигурност на газовите доставки за Югоизточна Европа. Около това се обединиха енергийните министри на трите балкански страни – Теменужка Петкова, Йоргос Статакис и Александър Антич по време на тристранна среща в рамките на провеждащия се в Александруполис форум за нефт и природен газ. Събитието се организира от Американо-гръцката търговска камара, със съдействието на гръцката асоциация за енергийна икономика. Общото разбиране на страните е, че диверсификацията на източниците за доставка на природен газ ще даде възможност за конкурентни цени и справяне с предизвикателствата в региона. Министър Теменужка Петкова подчерта стратегическото значение на интерконектора Гърция-България за постигане на заложените цели за доставки на природен газ от различни източници. „Българското правителство твърдо стои зад проекта, водим разговори с Европейската комисия за осигуряване на допълнително финансиране“, каза още тя. По думите на гръцкия енергиен министър Статакис, за газовата връзка следва да се осигурят допълнителни средства както от български, така и от гръцки еврофондове. По време на срещата бе дискутирано и развитието на проектите за изграждане на Вертикален газов коридор, терминала за втечнен природен газ на Александруполис, интерконектора България-Сърбия. „Тези проекти са основополагащи за начертаването на нови трасета за доставка в региона. България, Гърция и Сърбия ще бъдат определящ фактор при формирането на свободен и прозрачен газов пазар на Балканите“, подчерта министър Петкова. „Уверена съм, че Гърция и Сърбия ще имат важна роля при изграждането на европейския газов хъб „Балкан“. За да реализираме концепцията на българското правителство, преди всичко трябва да изградим липсващата инфраструктура със съседните страни, както и да осигурим доставки на природен газ от поне три различни източника. С изграждането на единен регионален енергиен пазар ще изпълним приоритетите на България, Гърция и Сърбия за сигурни доставки на природен газ и достъпни цени за потребителите“, допълни тя.", "date": "2017.09.07", "title": "България, Гърция и Сърбия с ключова роля за либерализиран газов пазар в Югоизточна Европа"}
{"url": "http://pik.bg/%D0%B9%D0%B5%D0%BD%D1%81-%D1%81%D1%82%D0%BE%D0%BB%D1%82%D0%B5%D0%BD%D0%B1%D0%B5%D1%80%D0%B3-%D0%B8%D1%81%D0%BA%D0%B0-%D0%B2%D1%81%D0%B8%D1%87%D0%BA%D0%B8-%D0%B4%D1%8A%D1%80%D0%B6%D0%B0%D0%B2%D0%B8-%D0%B4%D0%B0-%D0%B8%D0%B7%D0%BF%D1%8A%D0%BB%D0%BD%D1%8F%D0%B2%D0%B0%D1%82-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news688723.html", "text": "В четвъртък генералният секретар на НАТО Йенс Столтенберг заяви, че всички държави трябва да изпълняват санкциите срещу Северна Корея, докато международната общност засилва натиска срещу Пхенян след последното ядрено изпитание, съобщава Ню Юръп, цитирани от Фокус. На въпрос дали е притеснен от нежеланието на Русия да се увеличат санкциите на Съвета за сигурност срещу Пхенян, Столтенберг отбеляза: „Вече има санкции в ООН, за които е постигнато съгласие, и е изключително важно тези санкции да бъдат напълно приложени“. „Сега е наложително всички държави да приложат по-пълно и по-прозрачно съществуващите санкции на ООН и да положат допълнителни усилия, да окажат решаващ натиск, за да убедят режима на Северна Корея да се откаже от настоящите си застрашаващи и дестабилизиращи действия“, се отбелязва в изявлението на посланиците на държавите членки в Алианса.", "date": "2017.09.07", "title": "Йенс Столтенберг иска всички държави да изпълняват санкциите срещу Северна Корея"}
{"url": "http://pik.bg/%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B8-%D0%BF%D1%80%D0%B5%D0%B3%D0%BB%D0%B5%D0%B4%D0%B8-%D0%B7%D0%B0-%D0%B4%D0%B5%D1%86%D0%B0-%D0%B8-%D1%83%D1%87%D0%B5%D0%BD%D0%B8%D1%86%D0%B8-%D0%B2-%D0%B4%D0%BA%D1%86-%E2%80%9E%D1%81%D0%BE%D1%84%D0%B8%D1%8F%D0%BC%D0%B5%D0%B4%E2%80%9C-%D0%BF%D0%BE-%D1%81%D0%BB%D1%83%D1%87%D0%B0%D0%B9-15-%D1%82%D0%B8-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-news688770.html", "text": "По случай откриването на новата учебна година, специалистите по педиатрия, УНГ, очни, нефрологични и кардиологични болести от ДКЦ \"Софиямед\" обявяват безплатни консултативни прегледи за деца и ученици. Те ще се провеждат след предварително записване на тел.02 448 58 99 , 02 465 00 01, 0895 555 442. Прегледите от педиатър и специалист по детска кардиология ще се извършват на 20-ти септември от 14:00ч. до 18:00ч., от детски офталмолог на 19-ти и 20-ти септември от 11:00 до 13:00ч., от УНГ специалист на 18 и 19-ти септември от 9:00 до 12:00ч. и на 20-ти от 13:00 до 14:30ч. Консултативните прегледи от детски нефролог ще бъдат на 18-ти септември от 10:00 до 12:00ч. Безплатните профилактични прегледи традиционно се провеждат всяка година в продължение на социалната кампания на университетски медицински комплекс \"Софиямед\"- \"Бъдете здрави\", целяща да информира обществеността за ползите от профилактиката и ранната диагностика на социално-значимите заболявания.", "date": "2017.09.07", "title": "Безплатни прегледи за деца и ученици в ДКЦ „Софиямед“ по случай 15-ти септември"}
{"url": "http://pik.bg/%D0%BD%D0%B0%D1%83%D1%87%D0%BD%D0%BE-%D0%B4%D0%BE%D0%BA%D0%B0%D0%B7%D0%B0%D0%BD%D0%BE-%D0%BE%D1%89%D0%B5-%D0%BE%D1%82-%D0%B1%D1%80%D0%BE%D0%BD%D0%B7%D0%BE%D0%B2%D0%B0%D1%82%D0%B0-%D0%B5%D0%BF%D0%BE%D1%85%D0%B0-%D0%B5-%D1%8F%D1%81%D0%BD%D0%BE-%D1%87%D0%B5-%D0%B6%D0%B5%D0%BD%D0%B0%D1%82%D0%B0-%D1%81%D0%B8-%D1%82%D1%8A%D1%80%D1%81%D0%B8-%D0%BC%D1%8A%D0%B6-%D0%B0-%D0%BD%D0%B5-%D0%BE%D0%B1%D1%80%D0%B0%D1%82%D0%BD%D0%BE%D1%82%D0%BE-news688688.html", "text": "Учени доказаха, че още преди 4000 години, през Бронзовата епоха, жените са се отправяли на дълъг път, за да си търсят мъж и да създадат семейство. А паралелно с това са разнасяли познания и до най-отдалечените кътчета. Пожелаят ли да си създадат семейство, жените се активизират. И ако не успеят да открият мечтания мъж в близката околност, те тръгват да го търсят по-далеч. Така е днес, така е било очевидно и преди 4000 години. Изследователи от няколко германски института проучиха многобройни скелети и стигнаха до извода, че в Бронзовата епоха младите жени на възраст от 17 години нагоре често са тръгвали на дълги походи, за да си намерят мъж и да създадат семейство. Резултатите от тези проучвания бяха публикувани от американската академия на науките PNAS. „По всичко личи, че в Бронзовата епоха жените са били изключително мобилни\", обяснява Филип Щокхамер от университета „Лудвиг Максимилиан\" в Мюнхен. И припомня, че и предишни изследвания са стигали до същия извод. Въпреки това обаче и до днес е разпространено жилавото убеждение, че обикновено мъжете са се отправяли на далечен път, докато жените са си оставали у дома. Тъкмо обратното, твърди Щокхамер, който е ръководител на цитираните изследвания: „При мъжете не открихме доказателства за далечни пътешествия\" За учения този извод е много вълнуващ. При това не само защото се оказва, че жените несъзнателно са съдействали за освежаването на генетичния фонд. Щокхамер предполага още, че жените са разнасяли много нови познания и до най-отдалечените кътчета. Например за оръдията на труда и за обработката на метали. Онези 84 жени, чиито скелети учените са открили в затънтени баварски селца, очевидно произхождат от по онова време много напреднали региони - най-вероятно от територии в днешна източна Германия и Чехия. Щокхамер припомня, че през онзи период въпросните региони са били много напред в областта на металургията. Разстоянието от там до отдалечените баварски селца възлиза на 500-600 километра, които жените очевидно са извървявали пеша. Факти и хипотези Но как учените са установили откъде произхождат тези жени? Тайната е скрита в кътниците им. През първите години от живота си всеки човек натрупва определени количества стронций в костите и в зъбите си. Там този химически елемент се запазва хилядолетия след смъртта на човека. Тъкмо на базата на този стронций учените могат да установят с какво се е хранил и къде е живял въпросният индивид. И още нещо: по време на изследванията си учените не са открили скелети на потомството на онези жени, пристигнали преди хилядолетия в Бавария. Щокхамер е сигурен, че те са имали деца. Но смята, че децата нарочно са били отпратени другаде - за да се включат в други общности и да разнасят нататък познанието. Засега това е само хипотеза, но Щокхамер е убеден, че скелетите ще разкрият още вълнуващи тайни.", "date": "2017.09.07", "title": "НАУЧНО ДОКАЗАНО! Още от Бронзовата епоха е ясно, че жената си търси мъж, а не обратното"}
{"url": "http://pik.bg/%D0%BE%D1%82%D0%B2%D0%B0%D1%80%D1%8F%D1%82-%D0%BF%D0%B0%D1%80%D0%BA-%D0%B7%D0%B0-%D0%BD%D1%83%D0%B4%D0%B8%D1%81%D1%82%D0%B8-%D0%B2-%D0%BF%D0%B0%D1%80%D0%B8%D0%B6-news688726.html", "text": "Bois De Vincennes е мястото за премахване на всички дрехи и началото на красивите мигове, обвързани с галенето от слънцето. Нудистите отдавна се борили за тази свобода във френската столица и ето, че Бог отговорил. В страната има около 2.5 милиона нудисти, които нямат нищо против да се насладят на преживяването, следователно радостта си е необходима. За всеки който обича да се разхожда както майка го е родила не само на плажа, но и в парка, вече ще може да прави това в Париж. Именно във фернсата столица бе открит първият по рода си парк само да нудисти.", "date": "2017.09.07", "title": "Отварят парк за нудисти в Париж"}
{"url": "http://pik.bg/%D1%82%D0%BE%D0%BC%D0%B0-%D0%B1%D0%B8%D0%BA%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B8%D1%81%D0%BA%D0%B0%D0%BD%D0%B8%D1%8F-%D0%B2%D0%BE%D1%82-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-%D0%BE%D1%82-%D0%BC%D0%B0%D1%80%D0%B5%D1%88%D0%BA%D0%B8-news688773.html", "text": "„Воля“ не могат да инициират вот на недоверие, защото са 15 човека. Те могат да играят ролята на маша на БСП, каквато роля играха през първата пленарна сесия. Това каза пред журналисти народният представител на ГЕРБ Тома Биков по повод изказване на лидера на „Воля“ Веселин Марешки за евентуално иницииране на вот на недоверие. „Трябва да имат 48 подписа, сами не могат да го направят, само ако са водили някакви преговори с БСП през август и евентуално са се разбирали“, посочи той. „Воля“ са опозиционна партия като такава се заявиха, когато гласуваха против Димитър Главчев“, коментира Тома Биков. „Не съм изненадан, но според мен този вот няма никакви основания да мине, ако изобщо има такъв“, посочи народният представител и уточни, че не знае дали „Воля“ говорят от свое име или от името на някой друг. „Не мисля, че мнозинството е застрашено, защото има своята програма и път, който следва. То не зависи нито от „Воля“, нито от БСП или ДПС“, заяви Тома Биков. „Убеден съм, че никакъв вот няма да мине. Единственият ефект, който се търси от страна на опозицията е да се говори, за пореден път да се повторят тезите им по телевизията, да обиколят сутрешните блокове“, коментира той. „Би било грозно и глупаво да има вот на недоверие по време на председателството. Да кажат дали искат да падне правителството и да има предсрочни избори. БСП да го кажат, а не да пускат „Воля“ да говори от тяхно име“, обясни народният представител. По повод твърдението на Веселин Марешки за думи на премиера Бойко Борисов, че ще подаде оставка, ако на протест на 11 септември се съберат 300 души, посочи Биков. „Не съм чул такива думи, виждам фалшиви сайтове, които разпространяват фалшиви новини, а сега разпространяват някаква новина за митичен протест. 300 души абсурд да се съберат, но и да дойдат, не мисля че това е основание за подаване на оставка“, каза още той. По повод международния скандал за пране на пари, в който беше замесено името на Калин Митрев Тома Биков каза: „Ако това е вярно, нанася много тежък имиджов удар върху България, но няма как да издаваме присъди предварително“. „Позицията ни е тази на Министерството на финансите. Случаят трябва да се провери“, посочи той. По повод задържането на Лазар Влайков, с чийто пистолет бе застрелян собственик на заведение, за 72 часа от прокуратурата в Пазарджик Тома Биков коментира: „Този, който е извършил това престъпление трябва да понесе най-строго наказание“. „Не съм запознат с доказателствата, нито със следствието или действията на прокуратурата. Надявам се, истината да излезе наяве. Това е голяма трагедия“, каза още той.", "date": "2017.09.07", "title": "Тома Биков с горещ коментар за искания вот на недоверие от Марешки"}
{"url": "http://pik.bg/%D0%BA%D0%B8%D1%82%D0%B0%D0%B9-%D1%81%D0%BA%D0%BE%D1%87%D0%B8-%D0%BD%D0%B0-%D1%81%D0%B0%D1%89-%D0%B8-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B8%D1%81%D0%BA%D0%B0-%D0%B4%D0%B0-%D0%BD%D0%B5-%D1%80%D0%B0%D0%B7%D0%BF%D0%BE%D0%BB%D0%B0%D0%B3%D0%B0%D1%82-%D0%BF%D1%80%D0%BE%D1%82%D0%B8%D0%B2%D0%BE%D1%80%D0%B0%D0%BA%D0%B5%D1%82%D0%BD%D0%B0-%D1%81%D0%B8%D1%81%D1%82%D0%B5%D0%BC%D0%B0-news688735.html", "text": "Китай е изразил протест срещу Южна Корея, след като Сеул обяви засилено разполагане на американската противоракетна система в страната след скорошното ядрено изпитание на Северна Корея, предава AFP. „Ние призоваваме Южна Корея и САЩ да приемат сериозно притесненията за сигурността и интересите на Китай и държавите в региона, да преустановяват разполагането (на системата) и да изтеглят цялото оборудване“, заявиха от китайското Министерство на външните работи.", "date": "2017.09.07", "title": "Китай скочи на САЩ и Южна Корея, иска да не разполагат противоракетна система  "}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%80%D0%B8%D1%82%D0%B5-%D0%B4%D0%B0%D0%BB%D0%B8-%D0%BD%D0%B0%D0%B4-4-%D0%BC%D0%BB%D0%BD-%D0%BB%D0%B2-%D0%B7%D0%B0-%D0%BA%D0%BE%D0%BC%D0%B0%D0%BD%D0%B4%D0%B8%D1%80%D0%BE%D0%B2%D0%BA%D0%B8-news688769.html", "text": "Утвърдени са разходите за командировки в страната за второто тримесечие на 2017 г. Правителството утвърди разходите за командировки в страната за второто тримесечие на 2017 г. на министрите и заместник-министрите, на областните управители, на председателите на държавни комисии, агенции и институции. Това става ясно от днешното решение на Министерски съвет. За командировки на министрите и заместник-министрите в страната са изразходвани общо 4788,14 лв., за командировки на председателите на държавни агенции и техните заместници – 1367,58 лв., за командировки на председатели и членове на държавни комисии – 1135 лв., за командировки на ръководителите на държавни институции – 150 лв., и за командировки на областни управители – 4786,94 лв.", "date": "2017.09.07", "title": "Министрите дали над 4 млн. лв. за командировки"}
{"url": "http://pik.bg/%D0%B2-%D1%81%D0%B8%D0%BB%D0%B8%D1%81%D1%82%D1%80%D0%B0-%D1%89%D0%B5-%D0%BE%D1%82%D0%BA%D1%80%D0%B8%D1%8F%D1%82-%D0%BF%D0%B0%D0%BC%D0%B5%D1%82%D0%BD%D0%B0-%D0%BF%D0%BB%D0%BE%D1%87%D0%B0-%D0%BF%D0%BE%D1%81%D0%B2%D0%B5%D1%82%D0%B5%D0%BD%D0%B0-%D0%BD%D0%B0-%D0%B4%D0%BE%D0%B1%D1%80%D1%83%D0%B4%D0%B6%D0%B0%D0%BD%D1%81%D0%BA%D0%B0%D1%82%D0%B0-%D0%B5%D0%BF%D0%BE%D0%BF%D0%B5%D1%8F-news688671.html", "text": "В Силистра ще се състои тържествено отбелязване на годишнина от подписването на Крайовската спогодба за възвръщането на Южна Добруджа към България. Това съобщиха от общината. Събитието ще се състои от 9.00 часа в катедрален храм „Св. първовърховни апостоли Петър и Павел“ ще бъде отслужена панихида за загинали добруджанци в Първата световна война От 10.30 часа в Дунавския парк ще бъде открита и осветена паметна плоча, посветена на добруджанската епопея и присъединяването на Южна Добруджа към Майка България, по инициатива на родолюбиви българи. По късно в църковния двор ще бъде раздаден курбан. От 18.30 часа на площад „Свобода“ ще се състои концерт на Володя Стоянов – Войводата, с участието на Детска вокална група при Фолклорна формация „Добруджанче“, с ръководител Дариела Георгиева към НЧ „Доростол 1870“ – Силистра и Христо Василев Въндев от АНПТ „Силистра“ при НЧ „Доростол-1870“, гр. Силистра. На 7 септември през 1940 г. в Крайова се подписва договорът, с който се възвръща на България Южна Добруджа, отнета по силата на Букурещкия договор от 28 юли (10 август) 1913 година. На 19 август 1940 г. протичат мъчителни и трудни преговори между двете държави. Румънската страна се стреми да направи възможно най-малки отстъпки, но в крайна сметка на нея ѝ се налага да върне южната част на Добруджа на Царство България. Връщането на Южна Добруджа с основание се счита за огромен успех на българската дипломация и преди всичко на цар Борис ІІІ. България успява да си възвърне територия изцяло по мирен път, без да се пролее нито капка кръв.", "date": "2017.09.07", "title": "В Силистра ще открият паметна плоча, посветена на Добруджанската епопея"}
{"url": "http://pik.bg/%D0%BC%D0%B5%D0%B3%D0%B0%D0%BD-%D1%84%D0%BE%D0%BA%D1%81-%D0%BE%D1%82-%D0%B3%D0%BE%D0%B4%D0%B8%D0%BD%D0%B0-%D0%B1%D0%B5%D0%B7-%D1%81%D1%8A%D0%BD-news688717.html", "text": "Холивудската актриса Меган Фокс стоически издържа цяла година с лимитирани часове спокоен сън. След като миналия август звездата от фентъзи поредицата \"Трансформърс\" гушна третия си син Джърни Ривър, тя още не може да си отпочине подобаващо. \"Не съм спала от година. Няма и една нощ, която да съм изкарала в пълноценен сън. Още кърмя и Джърни се събужда постоянно, а после идват и другите момчета за да ме будят\", изповяда се пред сп. \"People\" тя. След последната си рожба 31-годишната красавица за първи път среща трудност и във връщането си към топ форма. \"Тренирам наистина здраво. Този път се измъчих. Вървях и бягах много. Беше ужасно\", разказа още тя. Междувременно съпругът й Брайън Остин Грийн сподели, че се надява следващият път синеокият секссимвол да го дари с дъщеричка. Гордите мама и татко си казаха заветното \"Да\" през 2010 г. Двамата възпитават още 3-годишния Ноа и Боди, който се появи на бял свят през 2015 г., пише \"Монитор\".", "date": "2017.09.07", "title": "Меган Фокс от година без сън"}
{"url": "http://pik.bg/%D0%B0%D0%BA%D1%82%D1%80%D0%B8%D1%81%D0%B0%D1%82%D0%B0-%D1%80%D0%B0%D0%BB%D0%B8%D1%86%D0%B0-%D1%81%D1%82%D0%BE%D1%8F%D0%BD%D0%BE%D0%B2%D0%B0-%D0%BF%D0%BE%D0%BA%D0%BE%D1%80%D1%8F%D0%B2%D0%B0-%D0%BA%D0%B8%D0%BD%D0%BE%D1%82%D0%BE-%D1%84%D0%BE%D0%BD%D0%B4%D0%B0%D1%86%D0%B8%D1%8F-%E2%80%9C%D1%81%D1%82%D0%BE%D1%8F%D0%BD-%D0%BA%D0%B0%D0%BC%D0%B1%D0%B0%D1%80%D0%B5%D0%B2%E2%80%9D-%D0%B9-%D0%BF%D0%BE%D0%BC%D0%B0%D0%B3%D0%B0-news688692.html", "text": "Лтото беше изпълнено с много ангажименти и вълнение за Ралица Стоянова- първата куклена актриса, част от семейството на Фондация “Стоян Камбарев”. Красивата актриса прилича удивително на звездата на световното кино Пенелопе Круз, но смело върви по свой път, в който киното вече не е мечта. Ралица беше номинирана за голямата награда за полет в изкуството “ Стоян Камбарев” тази година и по време на бляскавата Церемония през април, получи специалните си награди от актьорите Касиел Ноа Ашер, Тони Петрова и Юлиан Костов. Наградите бяха няколко и основната им цел беше да подмогнат професионалното развитие на младата актриса, както и да й осигурят бъдещи конкретни творчески ангажименти, следвайки основната мисия на фондацията за изкуство. През лятото Ралица имаше възможността да се включи в Плейбек уъркшоп за импровизационен театър към Нов Български Университет, както и да направи първи стъпки в киното с мастър клас на английски с номер едно актинг студио в Лос Анжелис – AMAW. Третата награда осигурена от Фондацията за Ралица Стоянова бе включването й в десетдневна лятна актьорска академия през юли в Созопол, фокусирана върху творчеството на Харолд Пинтър, един от любимите драматурзи на Стоян Камбарев. Ето какво сподели младата актриса за актьорските си преживявания: “След номинацията ми за голямата награда на Фондацията и прекрасната Церемония, от която бях част, в рамките на изминалите няколко месеца, благодарение на Фондация “Стоян Камбарев” се случиха едни от най- вълнуващите и полезни творчески предизвикателства в моят живот. Имах възможността и огромното удоволствие да работя с едни изключително вдъхновяващи и успели актриси и ментори - Антоанета Петрова, Луси Ръсел и Касиел Ноа Ашер - от които за кратък период от време успях да взема толкова много!“", "date": "2017.09.07", "title": "Актрисата Ралица Стоянова покорява киното, Фондация “Стоян Камбарев” й помага"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2%D0%BB%D0%B0%D0%B4%D0%B8-%D0%B2%D1%8A%D1%80%D0%B3%D0%B0%D0%BB%D0%B0-%D1%81%D0%B5-%D1%80%D0%B0%D0%B7%D0%B2%D0%B5%D0%B4%D0%B5-%D1%81-%D0%B6%D0%B5%D0%BD%D0%B0-%D1%81%D0%B8-%D0%B0%D0%BA%D1%82%D1%8C%D0%BE%D1%80%D1%8A%D1%82-%D1%81-%D0%BD%D0%BE%D0%B2%D0%B0-%D0%BB%D1%8E%D0%B1%D0%BE%D0%B2-%D1%81%D0%BD%D0%B8%D0%BC%D0%BA%D0%B8-news688703.html", "text": "Актьорът и режисьор Владислав Карамфилов-Влади Въргала се е развел с дългогодишната си партньорка в живота Силвия, призна самият той. Двамата бяха заедно 30 години. \"Консултирах се със Силвето и ще го кажа от името на двамата - не сме заедно от доста време. Сега сме много щастливи и в невероятна хармония в нашите отношения\", обяви Въргала. Той вече има нова тръпка до себе си. Това е младата актриса Тезджан Ферад-Джани. Двамата се запознали по време на кастинг. \"Това е човекът! Нейният съпруг, бившият, е Николай Колев-сценарист, имат син. Когато се запознах с Джани, те също бяха в края на техните отношения. Когато започнахме да работим заедно, в един момент осъзнахме, че сме сродни души и се допълваме. Тя ме реновира!\", откри сърцето си Влади в \"На кафе\". Наскоро Въргала е оперирал рамото си, след като години наред е отлагал това. Победителят от \"ВИП Брадър 2014\" се контузил на сцената по време на едно от представленията на пиесата \"Шменти капели\". \"Това беше наистина преди много години, на едно от първите представления. Паднах на сцената, Господ ми е дал знак още тогава да не се занимавам с тая работа. След края на пиесата рамото ми беше по-голямо от това на Арнолд Шварценегер. Някой само като ме пипнеше, сълзите ми тръгваха. Носих си травмата много време, не можех нищо да спортувам, само можех да карам колело\", призна Въргала. С времето болката се задълбочила и Влади се доверил на доц. Русимов от Военна болница. \"Не знам дали с конкурс ги избират, но там работят най-готините сестри. Престоят ми в болницата беше голям купон - снимки, селфита...\", допълни шоуменът, който наскоро чества своя 50-годишен юбилей.", "date": "2017.09.07", "title": "ЕКСКЛУЗИВНО! Влади Въргала се разведе с жена си! Актьорът с нова любов (СНИМКИ)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B2%D0%BB%D0%B0%D0%B4%D0%B8%D1%81%D0%BB%D0%B0%D0%B2-%D0%B3%D0%BE%D1%80%D0%B0%D0%BD%D0%BE%D0%B2-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D1%83%D0%B2%D0%BE%D0%BB%D0%BD%D0%B8-%D0%BA%D0%B0%D0%BB%D0%B8%D0%BD-%D0%BC%D0%B8%D1%82%D1%80%D0%B5%D0%B2-news688716.html", "text": "\"Митрев заявява, че върху всички тези доходи са платени данъци в България, което лесно може да се провери. Коментирахме и решихме, че до тук има само медийни публикации и позицията на Митрев\". Това заяви финансовият министър Владислав Горанов по повод разразилия се скандал с пране на пари от Азербайджан и намесеното име на Калин Митрев. Горанов заяви, че ще изискат позицията на Европейската банка за развитие по казуса, като уточни, че българското правителство може само да номинира и предлага, но в никакъв случай не избира директорите на банката, какъвто е Митрев. \"За момента не виждаме нарушение на българското законодателство. Управителните органи на Европейската банка според Митрев нямат проблем с публикациите в медиите\", заяви Горанов и допълни, че повече няма да коментират темата.", "date": "2017.09.07", "title": "ПЪРВО В ПИК TV! Владислав Горанов: Правителството не може да уволни Калин Митрев "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D0%B2-%D1%81%D0%BC%D0%B3-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0---%D0%BA%D0%BE%D0%BC%D0%BF%D1%80%D0%BE%D0%BC%D0%B5%D1%82%D0%B8%D1%80%D0%B0%D0%BD-%D0%BB%D0%B8-%D0%B5-%D0%BF%D1%80%D0%B8%D0%B5%D0%BC%D1%8A%D1%82-%D0%B2-%D0%BF%D0%B5%D1%82%D0%B8-%D0%BA%D0%BB%D0%B0%D1%81-%D1%83%D0%B2%D0%BE%D0%BB%D0%BD%D0%B5%D0%BD%D0%B8%D1%8F%D1%82--news688702.html", "text": "Пореден скандал може да избухне в Софийската математическа гимназия! Става въпрос дали е компрометиран приемът в пети клас за тази учебна година? Това е така, защото бившият директор Антони Стоянов, когото уволниха преди дни от образователното министерство, е променил правилата при балообразуването. Това става ясно от проверката на Министерството на образованието на работата на Стоянов в СМГ. В случая става въпрос, че директорът е осъществил прием в пети клас в нарушение на заповед на министъра на образованието, с което е регламентиран редът за дейностите за прием за учебната 2017/2018. След като Стоянов не поднови договорите на няколко млади учители и уволни преподавателката Петя Тодорова, от образователното министерство предприеха проверка. Именно в доклада от нея е открито фрапантното нарушение. При проверката се е разбрало, че „…има допуснати нарушения в цялостната организация на приема, както и в механизма за БАЛООБРАЗУВАНЕ (не са включени точките от Националното външно оценяване по математика и успехът не е изчислен като средноаритметична стойност на учебните предмети от раздел А и Б от учебния план) на кандидатите за прием в пети клас в училището“. Наред с това са открити нарушения в отчитането на пари от състезания, няма сключен Колективен трудов договор, оставяне на празни редове в Книгата за заповеди на директора и др. След като Антони Стоянов бе уволнен, сега изпълняващ длъжността директор на СМГ е назначена Зоя Савова.", "date": "2017.09.07", "title": "САМО В ПИК! Скандалът в СМГ продължава - компрометиран ли е приемът в пети клас? Уволненият директор Антони Стоянов променил правилата за бала (ДОКУМЕНТ)"}
{"url": "http://pik.bg/%D0%B1%D1%80%D0%B0%D0%B2%D0%BE-%D0%B3%D0%B5%D1%80%D0%BC%D0%B0%D0%BD%D1%86%D0%B8%D1%82%D0%B5-%D1%81%D0%B0-%D0%BD%D0%B0%D0%B9-%D1%89%D0%B0%D1%81%D1%82%D0%BB%D0%B8%D0%B2%D0%B8%D1%82%D0%B5-%D0%B2-%D0%B5%D1%81-news688657.html", "text": "Германците са оптимисти, италианците са песимисти: според едно ново изследване, гражданите на Германия са най-щастливите европейци. Те са доволни от живота в страната си и имат само един проблем... Но той е свързан с ЕС. Германците гледат в бъдещето общо взето с оптимизъм: почти 60% от тях смятат, че страната им се движи в правилната посока, 63% са доволни от функционирането на демокрацията, а цели 77% казват, че през последните две години икономическото им положение или е останало непроменено, или дори се е подобрило. Това става ясно от проучването \"еupinions\" на фондация \"Бертелсман\". Авторките му Изабел Хофман и Катерин де Фриз са се допитали не само до германците, а до гражданите на всички 28 държави от ЕС. Общият брой на интервюираните е 10 000. А първият важен извод от допитването гласи: германците са по-доволни от всички останали европейци, отбелязва Дойче веле. Доволни обаче от себе си – не и от самия ЕС. 72 на сто от германците заявяват, че не са доволни от посоката, в която се движи ЕС. \"Нагласите в Германия в това отношение са странни, да не кажа изкривени: в Германия всичко е наред, ама в Европа нещата вървят на зле\", коментира Изабел Хофман. Марсел Фрачер, президент на Германския институт за икономически изследвания, казва: \"Задоволството на германците от собственото им икономическо положение е в контраст с недоволството им спрямо недостатъчната социална справедливост.\" А това означава, че много хора в страната очакват повече солидарност и по-силна спойка на обществото, смята Фрачер. Според него обаче е опасно, когато толкова много хора са по-доволни от случващото се в собствената им страна, отколкото от процесите в ЕС - както е в случая с германците. Критиката срещу ЕС е резултат от засиления национализъм, казва той. \"Много национални политици, включително и в ЕС, злоупотребяват с ЕС и с еврото, оправдавайки с тях своите собствени грешки.\" \"Доминиращото настроение в Германия е добро\", обобщава Изабел Хофман. А причините за това са фактори като стабилната валутна ситуация, която успокои германците, както и международната обстановка - Брекзитът, избирането на Доналд Тръмп и напреженията през 2016, които по-скоро ги притесни. \"Хората се питаха: Господи, накъде е тръгнал светът?\" Освен това предстояха избори в Австрия, Нидерландия и Франция, а десните популисти набираха сили. После обаче дойде обратът. От началото на 2017 година настъпи известно успокояване и хората усетиха някакво облекчение, обяснява Хофман. Изборите в горепосочените европейски държави не завършиха така, както мнозина се опасяваха. И в Германия вътрешнополитическият спор около възможните решения на бежанската криза постепенно затихна. С две думи: положителни тенденции както в страната, така и в Европа, към които се добавя стабилното икономическо положение. \"Една необичайна ситуация, в която кокошката на съседа не ни изглежда като угоена гъска\", обобщава Хофман.", "date": "2017.09.07", "title": "БРАВО! Германците са най-щастливите в ЕС"}
{"url": "http://pik.bg/%D0%B0%D0%B2%D0%B0%D1%80%D0%B8%D1%8F-%D0%BE%D1%81%D1%82%D0%B0%D0%B2%D0%B8-%D1%81%D0%BB%D0%B8%D0%B2%D0%B5%D0%BD-%D0%B1%D0%B5%D0%B7-%D0%BC%D0%B8%D0%BD%D0%B5%D1%80%D0%B0%D0%BB%D0%BD%D0%B0-%D0%B2%D0%BE%D0%B4%D0%B0-news688697.html", "text": "Сливенски минерални бани са без вода поради авария, съобщиха от ВиК-Сливен. Поради авариен ремонт от 9.30 до 15 часа е прекъснато водоподаването в района на Сливенски минерални бани. При възможност водоподаването ще бъде възстановено по-рано, като е възможно временно повишаване мътността на водата.", "date": "2017.09.07", "title": "Авария остави Сливен без минерална вода"}
{"url": "http://pik.bg/%D0%BA%D0%B8%D1%80%D0%B8%D0%BB-%D1%82%D0%BE%D0%B4%D0%BE%D1%80%D0%B8%D0%BD-%D0%BE%D1%82-%D0%B3%D0%B5%D1%80%D0%B1-%D0%B5-%D0%BD%D0%BE%D0%B2%D0%B8%D1%8F%D1%82-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D0%BE%D0%B1%D1%89%D0%B8%D0%BD%D1%81%D0%BA%D0%B8%D1%8F-%D1%81%D1%8A%D0%B2%D0%B5%D1%82-%D0%B2-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-news688720.html", "text": "Общинският съвет в град Септември е с нов председател, съобщава Фокус. Общинският съветник от ГЕРБ Кирил Тодорин (на снимката) получи 12 гласа, срещу 7 за неговия конкурент – бившия кмет на град Септември Петър Бошев. При преброяването бяха отчетени и две невалидни бюлетини. Припомняме, че Общинският съвет в Септември провежда извънредна сесия, след оставката на досегашния му председател Лазар Влайков, който бе изключен от ГЕРБ, след като стана ясно, че с неговия пистолет 6-годишно момче неволно застреля собственик на заведение в село Виноградец.", "date": "2017.09.07", "title": "Кирил Тодорин от ГЕРБ е новият председател на Общинския съвет в Септември"}
{"url": "http://pik.bg/%D0%BF%D1%80%D0%BE%D0%B4%D1%83%D1%86%D0%B5%D0%BD%D1%82%D0%B8-%D0%BD%D0%B0-%D1%8A%D1%88%D1%8A%D1%80-%D0%BD%D0%B0%D0%BF%D0%B8%D1%81%D0%B0%D1%85%D0%B0-%D1%85%D0%B8%D1%82-%D0%B7%D0%B0-%D0%BC%D0%B0%D1%80%D0%B8%D1%8F-%D0%B8%D0%BB%D0%B8%D0%B5%D0%B2%D0%B0-news688718.html", "text": "Хитмейкърите Оби и Учи Ебеле, по-известни в световния шоубизнес като продуцентското дуо \"Da Beat Freakz\", са автори на новия сингъл на Мария Илиева \"Mi Amor\". Базираните в Лондон братя, работили с артисти като Ъшър, Шон Пол и Крис Браун, се свързали с бг звездата в социалните мрежи с оферта да работят заедно. Парчето дава заявка за клубен хит и получи премиерата си на живо на 11 август по време на концерта на Мария в Летния театър във Варна. \"Реакцията на хората е най-показателна дали една песен ще бъде хит, разказва дъщерята на диригента Ваня Монова - Изпълних Mi Amor и по време на мое клубно участие в София, а в края публиката викаше името му за бис - това ме зареди безкрайно и е чудесен знак\". Видеото към песента ще дебютира днес в 18 ч в \"Ютюб\"-канала на лейбъла \"Facing The Sun\". Режисьор е Виктор Антонов-Rikk.", "date": "2017.09.07", "title": "Продуценти на Ъшър написаха хит за Мария Илиева"}
{"url": "http://pik.bg/%D0%BE%D1%82%D0%B1%D0%BE%D1%80%D0%B8-%D0%BE%D1%82-3-%D1%81%D1%82%D1%80%D0%B0%D0%BD%D0%B8-%D0%BD%D0%BE-%D0%BD%D0%B5-%D0%B8-%D1%86%D1%81%D0%BA%D0%B0-%D0%B8%D1%81%D0%BA%D0%B0%D0%BB%D0%B8-%D1%81%D0%B8%D0%BC%D0%B5%D0%BE%D0%BD-%D1%81%D0%BB%D0%B0%D0%B2%D1%87%D0%B5%D0%B2-news688729.html", "text": "Националът Симеон Славчев за втори пореден сезон ще играе под наем от Спортинг (Лисабон) в полския Лехия (Гданск). Полузащитникът разкри пред изданието \"Sport.trojmiasto.po\", че оферти към него са дошли от английски, френски и италиански клубове, но в крайна сметка отново ще играе в Екстракласата. Юношата на Литекс разкри, че в информациите за предложение и преговори с ръководството на ЦСКА-София няма нищо вярно. \"За ЦСКА бяха пълни глупости. Не е имало никакви разговори с този клуб. Искаха ме отбори от Англия, Франция и Италия, но не мога да кажа имената им, нямам тези пълномощия. Спортинг обаче пожела 3.5 млн. евро за мен, а тези клубове не можеха да си позволят такава сума. Това важи и за Бирмингам, където изкарах проби. Те също не приеха условията на Спортинг, но може би ще играя на Острова някой ден\", надява се Симеон. \"Не искам феновете на Лехия да си мислят, че завръщането ми тук е някакъв пожарен, последен вариант. Истината е, че изкарах много хубав сезон тук миналата година и исках пак да играя за отбора. Сам пожелах от Спортинг да ме пратят пак в Гданск под наем, писах смс-и и имейли на шефовете, за да се случи сделката\", разкрива още родният полузащитник.", "date": "2017.09.07", "title": "Отбори от 3 страни, но не и ЦСКА, искали Симеон Славчев"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BE%D0%B1%D1%8F%D0%B2%D0%B8%D1%85%D0%B0-5-%D0%BE%D1%82-%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B2%D1%8A%D0%B2-%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80-news688772.html", "text": "Сашка Васева, Енджи Касабие, Дани Петканов, Миглена Каканашева-Мегз и Тото от \"Скандау\" са първите 5 звезди, които ще влязат в Къщата на \"ВИП Брадър\" на 11 септември. Водещият Ники Кънчев получи специално разрешение от Големия брат да издаде имената. Извън обявените участници, водещият гарантира изключително силен сезон. \"Идеята този сезон е да покажем любовта във всичките ѝ измерения и кастът е направен така, че да отразява точно това. \"ВИП Брадър\" продължава да бъде риалити в най-чистата си форма, защото всичко в него е непредвидимо и се случва на момента\", подчерта програмният доректор на Нова тв Антоний Мангов. Тази година живите предавания ще бъдат в понеделник и сряда, а дейли епизодите във вторник, четвъртък и петък. Според Мангов формулата за успех на формата е излкючително проста - докато има интересни образи и хора, които да привличат и задържат интереса на зрителите, шоуто също ще го има.", "date": "2017.09.07", "title": "ЕКСКЛУЗИВНО В ПИК! Обявиха 5 от звездите във \"ВИП Брадър\"!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BE%D1%82%D0%BF%D1%83%D1%81%D0%BD%D0%B0-100-%D0%BC%D0%BB%D0%BD-%D0%B7%D0%B0-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%BF%D1%8A%D1%82%D0%B8%D1%89%D0%B0-%D0%BE%D0%B1%D0%BD-news688724.html", "text": "\"Правителството отпусна крупната сума от 100 млн. лв. за ремонт и рехабилитация на републиканските пътища\". Това заяви министърът на регионалното развитие Николай Нанков. Съвсем скоро ще стартира ремонт на изхода на София в посока Перник. \"Започваме да подготваме необходимите документи, за да започне още от утре работата\", допълни още министърът.", "date": "2017.09.07", "title": "ИЗВЪНРЕДНО В ПИК TV! Правителството отпусна 100 млн. за ремонт на републиканските пътища (ОБНОВЕНА)"}
{"url": "http://pik.bg/%D0%B1%D0%B5%D1%80%D0%BE%D0%B5-%D1%83%D1%80%D0%B5%D0%B4%D0%B8-%D1%81-%D0%BA%D0%B0%D1%80%D1%82%D0%BE%D1%82%D0%B5%D0%BA%D0%B0-%D0%B8%D0%B2%D0%B0%D0%BD-%D0%B8%D0%B2%D0%B0%D0%BD%D0%BE%D0%B2-news688731.html", "text": "Берое картотекира Иван Иванов за предстоящото домакинство срещу Черно море в петък за мача от осмия кръг в Първа лига. 29-годишният футболист подписа договор с клуба преди три седмици, но не беше картотекиран за мача с ЦСКА преди паузата. Причината е забавянето на жълтата карта от руския Арсенал Тула. Ганайският халф Карлос Охене е напълно възстановен от контузията си и ще започне титуляр срещу Черно море. Берое ще се изправи срещу Севлиево или Спартак (Плевен) в първия кръг от турнира за Купата на България. Зелените ще научат своя противник на 13 септември, когато е последният бараж за зона \"Север\". Мачът от I кръг за Купата е насрочен за 19 септември от 16 ч. и в него Берое ще бъде гост.", "date": "2017.09.07", "title": "Берое уреди с картотека Иван Иванов"}
{"url": "http://pik.bg/%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%BC%D0%BE%D0%BB%D0%B8-%D0%BF%D1%83%D1%82%D0%B8%D0%BD-%D0%B7%D0%B0-%D0%BF%D0%BE%D0%BC%D0%BE%D1%89-%D1%83%D0%BA%D1%80%D0%BE%D1%82%D0%B5%D1%82%D0%B5-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news688699.html", "text": "Темата за Северна Корея продължава да е една от водещите за британския печат. На вчерашния си разговор във Владивосток южнокорейският президент Мун Дже Ин е помолил руския си колега Владимир Путин да помогне да бъде \"укротена\" Северна Корея, пише в. \"Гардиън\", като цитира южнокорейски медии. Според президента Мун има опасност ситуацията на Корейския полуостров да стане неконтролируема. Японското министерство на отбраната съобщи, че е променило оценката си за мощността на взривената в неделя бомба на 160 килотона - близо 10 пъти повече от хвърлената над Хирошима. Путин заяви, че смята налагането на още санкции на Пхенян за неефикасно. Китай също е против наказателни мерки като исканото от САЩ и Великобритания петролно ембарго. Те могат да предизвикат достатъчно голяма вътрешнополитическа криза, да се стигне до падане на режима на Ким Чен Ун и това да ликвидира ролята му на буфер между Китай и Южна Корея, където са разположени американски сили. Очаква се японският премиер Шиндзо Абе да обсъди въпроса за санкциите с Путин на днешната им среща във Владивосток. На срещата си с руския лидер във Владивосток Мун Дже Ин е заявил, че прекъсването на доставките на петрол за Пхенян е неизбежно и е призовал Путин да подкрепи предложената резолюция, съобщава британският в. \"Телеграф\" в статия под същото заглавие, като това на в. \"Гардиън\". Руският президент е отговорил, че това ще попречи на работата на севернокорейски болници. \"Севернокорейците ще ядат трева, но няма да се откажат от ядрената програма, ако не се чувстват сигурни\", предупреди малко по-рано Путин, чиято страна изнася за Северна Корея 40 000 тона петрол всяко тримесечие. Пхенян получава повечето от използвания петрол от Китай, отбелязва в. \"Телеграф\". Международният подход към Северна Корея, основаващ се на санкции, беше успешен, заявява адмирал Скот Суифт, командващ Тихоокеанския флот на САЩ, цитиран от в. \"Вашингтон пост\". \"Казвам, че е успешен, защото не сме във война\", подчерта той. Според анализатори, цитирани от американското издание, санкциите нито са променили оценката на Ким Чен Ун за ситуацията, нито са довели до изолация на режима. След ядрения опит в неделя САЩ, Южна Корея и Япония се борят в ООН за налагане на възможно най-силни санкции срещу Северна Корея, но Китай и Русия, които имат право на вето в Съвета за сигурност, предпочитат преговорите, пише изданието. Адмирал Суифт обаче заяви, че фокусирането върху санкции и дипломатическо решение, е все пак повод за оптимизъм, отбелязва в. \"Вашингтон пост\". \"Докато не смятаме военните инструменти за единствен вариант, това е успех\", подчерта той.", "date": "2017.09.07", "title": "Южна Корея моли Путин за помощ: Укротете Северна Корея"}
{"url": "http://pik.bg/%D1%82%D1%83%D1%80%D1%81%D0%BA%D0%B0-%D0%BC%D0%B5%D0%B4%D0%B8%D1%8F-%D1%81%D0%BA%D0%BE%D1%87%D0%B8-%D0%BD%D0%B0-%D0%B5%D1%80%D0%B4%D0%BE%D0%B3%D0%B0%D0%BD-%D1%85%D0%B0%D1%80%D1%87%D0%B0%D1%82-%D1%81%D0%B5-%D0%BC%D0%B8%D0%BB%D0%B8%D0%BE%D0%BD%D0%B8-%D0%B7%D0%B0-%D0%BF%D1%80%D0%B8%D0%B5%D0%BC%D0%B8%D1%82%D0%B5-%D0%BD%D0%B0-%D1%87%D1%83%D0%B6%D0%B4%D0%B8-%D0%B4%D0%B5%D0%BB%D0%B5%D0%B3%D0%B0%D1%86%D0%B8%D0%B8-news688706.html", "text": "„Джумхуриет” Министерствата и общо публичната администрация на Турция извършват изключително големи разходи за представянето на страната във възможно най-добра светлина пред гостуващи чужденци, информира електронното издание на вестник . Само за първите седем месеца на годината фактурата за т.нар. „протоколно-представителни нужди” за чужди делегации е набъбнала на над 111 млн. турски лири (около 55 млн. лева). А от 2006 год. досега извършените харчове по това перо са за фантастичните 1.8 млрд. турски лири (около 870 млн. лева). Средствата са изразходвани за организиране на различни форуми, дадени закуски, обеди и вечери, цветя, закупени подаръци за чуждестранни гости и други подобни елементи за обгрижване на чужденците. Всичко това е от джоба на данъкоплатеца, посочва още изданието.", "date": "2017.09.07", "title": "Турска медия скочи на Ердоган: Харчат се милиони за приемите на чужди делегации"}
{"url": "http://pik.bg/%D1%81%D0%B8%D0%BD%D1%8F%D1%82%D0%B0-%D0%BF%D1%83%D0%B1%D0%BB%D0%B8%D0%BA%D0%B0-%D1%89%D0%B5-%D0%BD%D0%B0%D1%81%D1%82%D1%80%D1%8A%D1%85%D0%BD%D0%B5-%D0%B8%D0%B3%D1%80%D0%B0%D1%87-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE-%D0%BD%D0%B8%D0%B2%D0%BE---%D0%B3%D0%B0%D0%B1%D0%B8-%D0%BE%D0%B1%D0%B5%D1%80%D1%82%D0%B0%D0%BD-%D0%BE%D1%82%D1%81%D0%B5%D1%87%D0%B5-%D1%84%D0%B5%D0%BD%D0%BE%D0%B2%D0%B5%D1%82%D0%B5-news688696.html", "text": "Габриел Обертан е бивш играч на Манчестър Юнайтед. Габи има възможност през годините да играе на редица митични стадиони, а в момента желае да възроди кариерата си в Левски. На \"Герена\" \"сините\" направиха равен 0:0 с Лудогорец в дерби от българското първенство. Мачът е най-посетеният за шампионата от началото на сезона. Около 15 000 зрители по трибуните и непрестанна подкрепа за домакините. А мнението на Обертан със сигурност ще се хареса на синята публика. \"Впечатлих се от запалянковците. Радвам се, че те са зад нас и им благодаря. Атмосферата беше луда\", коментира 28-годишният бивш футболист на Бордо, Лориен, Манчестър Юнайтед, Нюкасъл, Анжи и Уигън.", "date": "2017.09.07", "title": "Синята публика ще настръхне! Играч на световно ниво - Габи Обертан отсече: Феновете..."}
{"url": "http://pik.bg/%D0%BD%D0%B8%D0%BA%D0%B8-%D0%BA%D1%8A%D0%BD%D1%87%D0%B5%D0%B2-%D0%BF%D0%BE%D1%81%D0%B5%D1%87%D0%B5-%D0%B3%D0%B0%D0%BB%D0%B0-%D0%BC%D1%8A%D0%B6%D1%8A%D1%82-%D1%82%D0%B8-%D0%B5-%D0%BF%D0%BE-%D0%B3%D0%BE%D1%82%D0%B8%D0%BD-%D0%BE%D1%82-%D1%82%D0%B5%D0%B1-news688704.html", "text": "Водещата на \"На кафе\" Гала остана без думи, след като Ники Кънчев директно й каза, че отстъпва по красота на своя по-млад мъж Стефан. Гаджето на Гала, който има свой бизнес, от тази сутрин се уреди и с работа в Нова телевизия и по-точно в предаването на жена си. \"Гала, мъжът ти е по-готин от теб\", стрелна водещата Ники Кънчев, който се включи в \"На кафе\", за да говори за новия сезон на \"ВИП Брадър\". Блондинката загуби дар слово и подмина репликата на своя колега.", "date": "2017.09.07", "title": "Ники Кънчев посече Гала: Мъжът ти е по-готин от теб!"}
{"url": "http://pik.bg/%D0%B4%D0%B2%D1%83%D0%B1%D0%BE%D0%B9-%D0%BF%D1%83%D0%BB%D0%B5%D0%B2-%D1%81%D0%B5-%D0%B7%D0%B0%D1%80%D0%B5%D1%87%D0%B5-%D0%B4%D0%B0-%D1%80%D0%B0%D0%B7%D0%B1%D0%B8%D0%B5-%D0%B4%D0%B6%D0%BE%D1%88%D1%83%D0%B0-%D0%BD%D0%BE-news688705.html", "text": "\"Ще бъда напълно готов, когато се кача на ринга. Така че той да няма никакъв шанс срещу мен\", сподели Кобрата Пулев за срещата с Антъни Джошуа. Боят ще се проведе на 28 октомври в Кардиф. Кубрат никак не изглежда притеснен от Ей Джей. 27-годишният Джошуа е с 19 победи на професионалния ринг от 19 мача. Всичките успехи са постигнати с нокаут. Пулев е изключително уверен, но амбициите му за титлата на Международната боксова федерация са поставени под огромно съмнение. Оказва се, че този път Кобрата ще излезе на ринга като аутсайдер, при това с огромна разлика. 36-годишният Пулев е с 25 победи от 26 срещи в професионалния бокс. И този път се готви за успех, но известен сайт за спортни прогнози оценява шансовете на Кобрата за успех в Кардиф на... около 7 процента. Специалистите в предвиждането на спортни събития са на мнение, че едва на около 15-16 мача с Антъни, Кобрата може да постигне победа. Сега възможността е една, ще я сграбчи ли Кубрат? Евентуална негова победа ще има огромен отзвук,  а също така ще котира Кобрата спрямо най-големите асове в категорията Джошуа и Уайлдър далеч доста по-добре, отколкото в момента.", "date": "2017.09.07", "title": "ДВУБОЙ! Пулев се зарече да разбие Джошуа, но..."}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%BB%D0%B5%D0%BA%D0%B0%D1%80%D1%81%D0%BA%D0%B8-%D1%81%D1%8A%D1%8E%D0%B7-%D0%B8%D1%81%D0%BA%D0%B0-%D0%BE%D1%89%D0%B5-116-%D0%BC%D0%BB%D0%BD-%D0%BE%D1%82-%D0%BD%D0%B7%D0%BE%D0%BA-news688709.html", "text": "Лечението, което се осъществява в Република България не е с ниско качество, но как да постигаме качество, как да постигаме това финансиране, как да се обърнем с лице към проблемите на лечебните заведения? Най-ниските заплати в здравеопазването са на ниво общински болници. Има и различни специалности в извънболничната помощ, които не са до такава степен добре финансирани. В кардиологията, в ортопедията нещата са горе-долу на добро ниво, но всичко останало е под нивото\", допълва още д-р Грозев. 116 милиона лева повече са заложили за болнична помощ в проектобюджета на Националната здравноосигурителна каса от Българския лекарски съюз (БЛС) за 2018 година. 10 години цените на медицинските дейности в болничната и в извънболничната помощ не са променяни, каза пред \"Хоризонт\" д-р Венцислав Грозев, председател на Българския лекарски съюз. \"", "date": "2017.09.07", "title": "Българския лекарски съюз иска още 116 млн. от НЗОК"}
{"url": "http://pik.bg/%D1%84%D0%B8%D1%80%D0%BC%D0%B8-%D0%B1%D0%B5%D0%B7-%D0%BE%D0%BF%D0%B8%D1%82-%D0%B8%D1%81%D0%BA%D0%B0%D0%BB%D0%B8-%D0%B4%D0%B0-%D0%BF%D1%80%D0%B0%D0%B2%D1%8F%D1%82-%D0%BD%D0%BE%D0%B2%D0%B8%D1%8F-%D1%81%D0%B0%D0%B9%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%BD%D0%B0-%D0%B5%D1%81-news688739.html", "text": "Министерството на българското председателство на Съвета на ЕС 2018 прекрати обществената поръчка за изработване, дизайн и техническа поддръжка на интернет сайт и мобилно приложение, предоставяне на хостинг и стрийминг. Причината – нито един от тримата участници, които са подали документи, няма необходимия опит, предаде БГНЕС. Това означава, че служителите на ресорния министър Лиляна Павлова ще трябва да стартират скоро нова процедура по избор на изпълнител на обновяването на сайта на председателството. 70 000 лв. без ДДС трябваше да струва обновяването на сайта, плюс създаването на ново мобилно приложение. Екипът на Министерство на българското председателство на Съвета на ЕС 2018 има амбициите най-късно на 01 декември 2017 г. да стартира новата страница на председателството, която да е на четири езика – български, английски, френски и немски, която да е съобразена с нуждите на хората с увреждания. Сайтът трябва да е основният източник на информация, като на него да се публикува и календар с подробности за всички събития по време на председателството. Едно от изискванията е сайтът да има възможност за гледане пряко или на запис на откритите дебати чрез лайвстрийминг. Порталът трябва да има и мобилно приложение, както и да бъде защитен от нерегламентирано влизане. От документацията към обществената поръчка се разбираше още, че сайтът на председателството трябва да има възможност да поеме влизането на около 10 000 потребители едновременно.", "date": "2017.09.07", "title": "Фирми без опит искали да правят новия сайт на Българското председателство на ЕС"}
{"url": "http://pik.bg/%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-%D0%B2-%D0%BF%D0%BE%D0%BB%D1%88%D0%B0-%D0%BD%D1%8F%D0%BC%D0%B0-%D0%B4%D0%B0-%D0%BF%D1%80%D0%BE%D0%B2%D0%B5%D0%B6%D0%B4%D0%B0-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%B8-%D0%B8%D0%B7%D0%B1%D0%BE%D1%80%D0%B8-news688667.html", "text": "Управляващата партия в Полша „Право и справедливост“ няма намерение да провежда предсрочни избори, тъй като политическата обстановка в страната е стабилна. Това заяви вицепремиерът и министър на културата Пьотр Глински в интервю за ежедневника Rzeczpospolita, цитиран от Фокус. Той допълни, че „Право и справедливост“ ще изгради конституционно мнозинство в период от две години, навреме за редовните избори.", "date": "2017.09.07", "title": "Управляващата партия в Полша няма да провежда предсрочни избори"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B8%D0%B7%D1%81%D0%BB%D1%83%D1%88%D0%B2%D0%B0%D1%82-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8%D1%82%D0%B5-%D0%B7%D0%B0-%D0%B2%D1%81%D1%81-%D0%BE%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B0%D1%82%D0%B0-%D0%BA%D0%B2%D0%BE%D1%82%D0%B0-news688639.html", "text": "Правната комисия в Народното събрнание изслушва кандидатите за Висш съдебен съвет. Парламентарната квота е последната, която трябва да се запълни преди изтичането на мандата на сегашния състав на съдебното правителство. Съдиите и прокурорите вече избраха своите представители преди лятната ваканция. От общо 18 номинирани този месец депутатите трябва да излъчат 11. Шест от тях за съдийската колегия, пет за прокурорската. ГЕРБ е с пет внесени кандидатури, БСП - с шест, ДПС има две, Патриотите и Воля са с по двама кандидати, има и една на независимия депутат Ангел Исаев. Гласуването се очаква да е в най-скоро време, а изборът на нов Висш съдебен съвет трябва да се състои на 3 октомври.", "date": "2017.09.07", "title": "ИЗВЪНРЕДНО В ПИК TV! Депутатите изслушват кандидатите за ВСС от парламентарната квота "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B8%D0%BD%D0%B8%D1%81%D1%82%D1%80%D0%B8%D1%82%D0%B5-%D1%80%D0%B5%D1%88%D0%B0%D0%B2%D0%B0%D1%82-%D1%89%D0%B5-%D0%B3%D0%BE%D0%BD%D1%8F%D1%82-%D0%BB%D0%B8-%D0%BA%D0%B0%D0%BB%D0%B8%D0%BD-%D0%BC%D0%B8%D1%82%D1%80%D0%B5%D0%B2-%D0%BE%D1%82-%D0%B5%D0%B1%D0%B2%D1%80-%D0%BF%D1%80%D0%B8%D0%B5%D0%BC%D0%B0%D1%82-%D0%BF%D1%80%D0%B0%D0%B2%D0%B8%D0%BB%D0%B0-%D0%B7%D0%B0-news688645.html", "text": "На днешното си заседание след посещението на премиера Бойко Борисов в Гърция и след празничните дни Министерският съвет извънредно ще решава по предложение на финансовия министър Владислав Горанов дали забърканият в азербайджанската афера предславител на България в ЕБВР Калин Митрев ще остане на поста. Арбитър щял да бъде министър-председателят, тъй като останалите министри били разделени в мнението си. Кабинетът ще определи и правила за работата с Европарламента по време на европредседателството на България, което започва от 1 януари 2017 г. Ето какво още ще решават министрите: 1. ПРОЕКТ НА ПОСТАНОВЛЕНИЕ ЗА ОДОБРЯВАНЕ НА ДОПЪЛНИТЕЛНИ ТРАНСФЕРИ ПО БЮДЖЕТИТЕ НА ОБЩИНИТЕ ЗА 2017 Г. ЗА ФИНАНСОВО ПОДПОМАГАНЕ НА ОБЩИНИТЕ ЗА РЕМОНТ, ВЪЗСТАНОВЯВАНЕ, ИЗГРАЖДАНЕ И ДОВЪРШВАНЕ НА ВОЕННИ ПАМЕТНИЦИ 2. ПРОЕКТ НА РЕШЕНИЕ ЗА ОБЯВЯВАНЕ НА ЧАСТ ОТ ИМОТ – ЧАСТНА ДЪРЖАВНА СОБСТВЕНОСТ, ЗА ИМОТ – ПУБЛИЧНА ДЪРЖАВНА СОБСТВЕНОСТ, И ЗА БЕЗВЪЗМЕЗДНОТО МУ ПРЕДОСТАВЯНЕ ЗА УПРАВЛЕНИЕ НА МИНИСТЕРСТВОТО НА ВЪТРЕШНИТЕ РАБОТИ ЗА НУЖДИТЕ НА ГЛАВНА ДИРЕКЦИЯ «ГРАНИЧНА ПОЛИЦИЯ» 3. ПРОЕКТ НА РЕШЕНИЕ ЗА БЕЗВЪЗМЕЗДНО ПРЕДОСТАВЯНЕ ЗА УПРАВЛЕНИЕ НА ИМОТ – ПУБЛИЧНА ДЪРЖАВНА СОБСТВЕНОСТ, НА ДЪРЖАВЕН ФОНД «ЗЕМЕДЕЛИЕ» 4. ПРОЕКТ НА РЕШЕНИЕ ЗА ОБЯВЯВАНЕ НА ИМОТИ – ПУБЛИЧНА ДЪРЖАВНА СОБСТВЕНОСТ, ЗА ИМОТИ – ЧАСТНА ДЪРЖАВНА СОБСТВЕНОСТ, И ЗА БЕЗВЪЗМЕЗДНОТО ИМ ПРЕХВЪРЛЯНЕ В СОБСТВЕНОСТ НА ОБЩИНА ЛОМ, ОБЛАСТ МОНТАНА 5. ПРОЕКТ НА РЕШЕНИЕ ЗА ОБЯВЯВАНЕ НА ИМОТИ – ПУБЛИЧНА ДЪРЖАВНА СОБСТВЕНОСТ, ЗА ИМОТИ – ЧАСТНА ДЪРЖАВНА СОБСТВЕНОСТ, И ЗА БЕЗВЪЗМЕЗДНОТО ИМ ПРЕХВЪРЛЯНЕ В СОБСТВЕНОСТ НА ОБЩИНА АСЕНОВГРАД, ОБЛАСТ ПЛОВДИВ 6. ПРОЕКТ НА РЕШЕНИЕ ЗА ОБЯВЯВАНЕ НА ИМОТИ – ПУБЛИЧНА ДЪРЖАВНА СОБСТВЕНОСТ, ЗА ИМОТИ – ЧАСТНА ДЪРЖАВНА СОБСТВЕНОСТ, И ЗА БЕЗВЪЗМЕЗДНОТО ИМ ПРЕХВЪРЛЯНЕ В СОБСТВЕНОСТ НА ОБЩИНА ШУМЕН, ОБЛАСТ ШУМЕН 7. ПРОЕКТ НА РЕШЕНИЕ ЗА ОБЯВЯВАНЕ НА ИМОТ – ПУБЛИЧНА ДЪРЖАВНА СОБСТВЕНОСТ, ЗА ИМОТ – ЧАСТНА ДЪРЖАВНА СОБСТВЕНОСТ, И ЗА БЕЗВЪЗМЕЗДНОТО МУ ПРЕХВЪРЛЯНЕ В СОБСТВЕНОСТ НА ОБЩИНА ГОРНА ОРЯХОВИЦА, ОБЛАСТ ВЕЛИКО ТЪРНОВО 8. ПРОЕКТ НА РЕШЕНИЕ ЗА ОТНЕМАНЕ ПОРАДИ ОТПАДНАЛА НУЖДА ОТ МИНИСТЕРСТВОТО НА ВЪТРЕШНИТЕ РАБОТИ ПРАВОТО НА УПРАВЛЕНИЕ ВЪРХУ ИМОТ – ПУБЛИЧНА ДЪРЖАВНА СОБСТВЕНОСТ 9. ПРОЕКТ НА РЕШЕНИЕ ЗА ВНАСЯНЕ В НАРОДНОТО СЪБРАНИЕ НА ОБОБЩЕН ГОДИШЕН ДОКЛАД ПО ИЗПЪЛНЕНИЕТО НА РЕШЕНИЯТА НА ЕВРОПЕЙСКИЯ СЪД ПО ПРАВАТА НА ЧОВЕКА ПО ДЕЛА СРЕЩУ РЕПУБЛИКА БЪЛГАРИЯ 10. ПРОЕКТ НА РЕШЕНИЕ ЗА ИЗПЪЛНЕНИЕ ПЛАЩАНИЯТА ПО РЕШЕНИЯТА НА ЕВРОПЕЙСКИЯ СЪД ПО ПРАВАТА НА ЧОВЕКА ПО ДЕЛАТА „ГЕНОВ СРЕЩУ БЪЛГАРИЯ“ (ЖАЛБА №40524/08) И „КИРИЛОВ И ДРУГИ СРЕЩУ БЪЛГАРИЯ“ (ЖАЛБА №12487/09) 11. ПРОЕКТ НА ПОСТАНОВЛЕНИЕ ЗА ПРИЕМАНЕ НА ТАРИФА ЗА ТАКСИТЕ, КОИТО СЕ СЪБИРАТ В СИСТЕМАТА НА ПРЕДУЧИЛИЩНОТО И УЧИЛИЩНОТО ОБРАЗОВАНИЕ 12. ПРОЕКТ НА РЕШЕНИЕ ЗА ОБЯВЯВАНЕ НА ИМОТИ – ПУБЛИЧНА ДЪРЖАВНА СОБСТВЕНОСТ, ЗА ИМОТИ – ЧАСТНА ДЪРЖАВНА СОБСТВЕНОСТ 13. ПРОЕКТ НА РЕШЕНИЕ ЗА ОБЯВЯВАНЕ НА ИМОТИ – ПУБЛИЧНА ДЪРЖАВНА СОБСТВЕНОСТ, ЗА ИМОТИ – ЧАСТНА ДЪРЖАВНА СОБСТВЕНОСТ 14. ПРОЕКТ НА РЕШЕНИЕ ЗА ОДОБРЯВАНЕ НАРЪЧНИК ЗА ЧЛЕНОВЕТЕ НА МИНИСТЕРСКИЯ СЪВЕТ ОТНОСНО ОТНОШЕНИЯТА МЕЖДУ РОТАЦИОННОТО ПРЕДСЕДАТЕЛСТВО НА СЪВЕТА НА ЕВРОПЕЙСКИЯ СЪЮЗ И ЕВРОПЕЙСКИЯ ПАРЛАМЕНТ ПО ВРЕМЕ НА ПОДГОТОВКАТА И ПРОВЕЖДАНЕТО НА БЪЛГАРСКОТО ПРЕДСЕДАТЕЛСТВО НА СЪВЕТА НА ЕВРОПЕЙСКИЯ СЪЮЗ ПРЕЗ 2018 Г. 15. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА СПОРАЗУМЕНИЕ ЗА АДМИНИСТРАТИВНО СЪТРУДНИЧЕСТВО МЕЖДУ МИНИСТЕРСТВОТО ЗА БЪЛГАРСКОТО ПРЕДСЕДАТЕЛСТВО НА СЪВЕТА НА ЕВРОПЕЙСКИЯ СЪЮЗ 2018 И ГЕНЕРАЛНА ДИРЕКЦИЯ „УСТНИ ПРЕВОДИ“ НА ЕВРОПЕЙСКАТА КОМИСИЯ В ОБЛАСТТА НА КОНФЕРЕНТНИЯ ПРЕВОД 16. ПРОЕКТ НА РЕШЕНИЕ ЗА ИЗМЕНЕНИЕ НА РЕШЕНИЕ №814 НА МИНИСТЕРСКИЯ СЪВЕТ ОТ 2016 Г. 17. ДОКЛАД ОТНОСНО УТВЪРЖДАВАНЕ РАЗХОДИТЕ ЗА КОМАНДИРОВКИ В СТРАНАТА ЗА ВТОРОТО ТРИМЕСЕЧИЕ НА 2017 Г. НА ЗАМЕСТНИК МИНИСТЪР-ПРЕДСЕДАТЕЛИТЕ, МИНИСТРИТЕ, ОРГАНИТЕ КЪМ МИНИСТЕРСКИЯ СЪВЕТ ПО ЧЛ. 19, АЛ. 4 ОТ ЗАКОНА ЗА АДМИНИСТРАЦИЯТА, ЗАМЕСТНИК-МИНИСТРИТЕ И ОБЛАСТНИТЕ УПРАВИТЕЛИ 18. ПРОЕКТ НА ПОСТАНОВЛЕНИЕ ЗА ОДОБРЯВАНЕ НА ДОПЪЛНИТЕЛНИ РАЗХОДИ ПО БЮДЖЕТА НА МИНИСТЕРСКИЯ СЪВЕТ ЗА 2017 Г. 19. ПРОЕКТ НА РЕШЕНИЕ ЗА ИЗГОТВЯНЕ НА МЕТОДИЧЕСКИ УКАЗАНИЯ ЗА ФОРМИРАНЕ НАИМЕНОВАНИЯТА НА ДОМЕЙНИТЕ И ПОДДОМЕЙНИТЕ, КАКТО И НА АДРЕСИТЕ НА ЕЛЕКТРОННАТА ПОЩА НА АДМИНИСТРАТИВНИТЕ ОРГАНИ В РЕПУБЛИКА БЪЛГАРИЯ 20. ДОКЛАД ОТНОСНО ОДОБРЯВАНЕ СЪСТАВА НА ДЕЛЕГАЦИЯТА НА РЕПУБЛИКА БЪЛГАРИЯ ЗА УЧАСТИЕ В РЕДОВНИТЕ ГОДИШНИ СРЕЩИ НА СЪВЕТИТЕ НА УПРАВИТЕЛИТЕ НА ГРУПАТА НА СВЕТОВНАТА БАНКА И НА МЕЖДУНАРОДНИЯ ВАЛУТЕН ФОНД, КОИТО ЩЕ СЕ ПРОВЕДАТ ОТ 13 ДО 15 ОКТОМВРИ 2017 Г. ВЪВ ВАШИНГТОН, И ЗА ОПРЕДЕЛЯНЕ НА ВРЕМЕНЕН УПРАВИТЕЛ ЗА РЕПУБЛИКА БЪЛГАРИЯ В МЕЖДУНАРОДНАТА БАНКА ЗА ВЪЗСТАНОВЯВАНЕ И РАЗВИТИЕ, В МЕЖДУНАРОДНАТА ФИНАНСОВА КОРПОРАЦИЯ, В АГЕНЦИЯТА ЗА МНОГОСТРАННО ГАРАНТИРАНЕ НА ИНВЕСТИЦИИТЕ И В МЕЖДУНАРОДНИЯ ЦЕНТЪР ЗА УРЕЖДАНЕ НА ИНВЕСТИЦИОННИ СПОРОВЕ ЗА ПЕРИОДА НА ГОДИШНИТЕ СРЕЩИ.", "date": "2017.09.07", "title": "ИЗВЪНРЕДНО В ПИК TV! Министрите решават ще гонят ли Калин Митрев от ЕБВР, приемат правила за работата с Брюксел по време на европредседателството"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-11-%D0%B3%D0%BE%D0%B4%D0%B8%D1%88%D0%BD%D0%B8%D1%8F%D1%82-%D0%B2%D0%B5%D0%BD%D0%B8-%D0%B2-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D1%81%D0%B8-%D0%BC%D0%B8%D0%BD%D1%83%D1%82%D0%B8-%D0%BC%D0%B0%D0%BC%D0%BE-%D1%82%D0%B0%D1%82%D0%B5-%D1%81%D0%B1%D0%BE%D0%B3%D0%BE%D0%BC-%D0%BE%D0%B1%D0%B8%D1%87%D0%B0%D0%BC-%D0%B2%D0%B8-news688653.html", "text": "\"Мамо, тате, сбогом, обичам ви!\". Това е едно от посланията, които 11-годишния Венислав от Стрелча отправя към родителите си малко преди да сложи край на живота си, разкриват разследващи пред \"Телеграф\". В клипа, с който се сбогува обаче, детето не посочва защо е взело това фатално решение. Момчето бе открито в понеделник следобед в спалнята на родителите си, малко след като самопростреляло със законно притежаваната ловна пушка Иж 12 калибър на баща си. Още преди два дни разследващите са иззели компютъра на момчето, за да проследят контактите му в профилите му в социалната мрежа, както и историята в компютъра. Според запознати самоубийството е било извършено като по учебник. Това означава, че детето е видяло отнякъде как се прави стъпка по стъпка. От взетите натривки на Вени става ясно, че детето е натиснало спусъка с палеца на крака. Едната от версиите, които се проверяват е, че Венислав е играл опасната игра \"син кит\", която склонява към самоубийство. Близките му също не могат да си обяснят от къде идва всичко, защото детето не е било притеснено или травмирано. Днес пък започва и работата на психолози с родителите, както и със съучениците на Вени.", "date": "2017.09.07", "title": "ТРАГЕДИЯ! 11-годишният Вени в последните си минути: Мамо, тате, сбогом, обичам ви!"}
{"url": "http://pik.bg/%D1%82%D0%B5%D0%B6%D1%8A%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-71-%D0%B3%D0%BE%D0%B4%D0%B8%D1%88%D0%BD%D0%B0-%D0%B6%D0%B5%D0%BD%D0%B0-%D0%B5-%D1%81-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D0%BA%D0%BE%D0%BB%D0%B0-%D1%8F-%D0%BE%D1%82%D0%BD%D0%B5%D1%81%D0%B5-%D0%BF%D1%80%D0%B8-%D0%B4%D0%B2%D0%B8%D0%B6%D0%B5%D0%BD%D0%B8%D0%B5-%D0%BD%D0%B0%D0%B7%D0%B0%D0%B4-news688684.html", "text": "71-годишна жена е с опасност за живота, след като автомобил я ударил при движение назад. Това съобщиха от ОДМВР-Шумен. В 10.14 часа вчера е получен сигнал, че жена е пострадала при пътен инцидент в село Пет могили. На място е изпратен екип на РУ Каолиново. Установено е, че около два часа преди това лек автомобил „Сеат“, с шуменска регистрация, управляван от 38-годишния М.И. от село Каравелово при движение назад е ударил 71-годишна пешеходка от село Пет могили. Водачът е откарал жената до дома ѝ в селото. Малко по-късно състоянието на жената се влошило и е транспортирана от екип на центъра за спешна медицинска помощ в МБАЛ Шумен, където е установен хематом в главата и е настанена за лечение с опасност за живота. Образувано е досъдебно производство. Работата по случая продължава.", "date": "2017.09.07", "title": "Тежък инцидент! 71-годишна жена е с опасност за живота, кола я отнесе при движение назад"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%B0-%D0%B0%D1%82%D0%B0%D0%BA%D0%B0-%D0%B6%D0%B5%D0%BB%D1%8C%D0%BE-%D0%B1%D0%BE%D0%B9%D1%87%D0%B5%D0%B2-%D1%81%D0%BA%D0%BE%D1%87%D0%B8-%D0%BE%D1%81%D1%82%D1%80%D0%BE-%D0%BD%D0%B0-%D0%B3%D0%B5%D1%80%D0%B1-%D0%BA%D0%BE%D1%80%D1%83%D0%BF%D1%86%D0%B8%D1%8F%D1%82%D0%B0-%D1%89%D0%B5-%D1%81%D0%B2%D0%B0%D0%BB%D0%B8-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BE%D1%82-%D0%B2%D0%BB%D0%B0%D1%81%D1%82-news688678.html", "text": "С предложенията, които правим, доказваме, че сме алтернатива на управляващите. По отношение на антикорупционния закон ГЕРБ събират неработещи институции в една. Това заяви в сутрешния блок на БНТ Жельо Бойчев от БСП. Според Бойчев дебатът в обществото по отношение на антикорупционния закон е заслуга на БСП, а това изнервя управляващите. Голямата задача е да очертаем друг път за развитието на България. Това, което се случва в страната - бруталният авторитаризъм, е крайно неприемливо, каза депутатът от левицата. Наясно сме, че без растеж и инвестиции няма да има по-висока заетост и доходи. В тази насока сме готови с предложения. Говорим за високотехнологичен модел за развитие на България. Корупцията ще свали правителството от власт, прогнозира Бойчев.", "date": "2017.09.07", "title": "Поредна атака! Жельо Бойчев скочи остро на ГЕРБ: Корупцията ще свали правителството от власт"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D1%82%D0%B5%D1%84%D0%B0%D0%BD-%D0%BD%D0%B0-%D0%B3%D0%B0%D0%BB%D0%B0-%D1%82%D1%80%D1%8A%D0%B3%D0%BD%D0%B0-%D1%81-%D0%B3%D0%B0%D1%84-%D0%B2-%D0%B5%D1%84%D0%B8%D1%80%D0%B0-news688682.html", "text": "Първите стъпки пред малкия екран на половинката на Гала тръгнаха с гаф. Водещата го вкара в студиото за ръка, като малко дете, а той видимо треперещ се опита да каже нещо. Оказа се, обаче че микрофонът му не работи. \"Започваме новия сезон с нещо ново и старо. Не, че си стар, но си отдавна в живота ми\", опита се да замаже положението Гала. Тя заяви, че Стефан ще бъде коментатор в началото на предаването, като двамата ще дискутират интересни теми. Според него обаче интересна тема са коментарите по адреса му, написани под видео посланието на Гала във фейсбук, за дебюта на мъжа й. \"Повечето коментари за мен са негативни, но и неграмотни\", като цитира някои от тях. Стефан пък се сравни с правителството, на което му се дават 100 дни. \"Аз искам 300 дни, защото не се занимавам със сериозни неща\", заяви той.", "date": "2017.09.07", "title": "ПЪРВО В ПИК! Стефан на Гала тръгна с гаф в ефира"}
{"url": "http://pik.bg/%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0%D1%82-%D0%B4%D0%B0%D0%BD%D1%8A%D1%86%D0%B8%D1%82%D0%B5-%D0%B7%D0%B0-%D0%B8%D0%BD%D1%82%D0%B5%D1%80%D0%BD%D0%B5%D1%82-%D0%B3%D0%B8%D0%B3%D0%B0%D0%BD%D1%82%D0%B8%D1%82%D0%B5-news688663.html", "text": "Европейските министри на финансите ще обсъдят идната седмица промени в регламентите с цел да бъдат увеличени данъците на многонационални интернет компании като \"Гугъл\" и \"Амазон\", съобщават европейските информационни агенции. Онлайн гигантите са изправени пред нарастващ натиск в Европа заради плащаните от тях ниски данъци, но страните често се затрудняват да увеличат налозите поради съществуващите регламенти, ограничаващи облагането до страните, където те присъстват физически. \"Сегашната законова рамка облагодетелства цифровите компании спрямо останалите и лишава държавите от ценни постъпления\", се казва в документ на естонското председателство на ЕС, подготвен за неформалната среща на финансовите министри в Талин на 15 и 16 септември. Документът предлага реформа на международните данъчни закони, за да се промени схващането за \"постоянно установяване\", така че дигиталните компании да бъдат облагани там, където създават приходи, а не само в страните, където се намира данъчната им централа.", "date": "2017.09.07", "title": "Увеличават данъците за интернет гигантите"}
{"url": "http://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3-%D0%B4%D0%B5%D0%BD%D1%8F%D1%82-%D0%BD%D0%BE%D1%81%D0%B8-%D1%81%D0%B8%D0%BB%D0%BD%D0%B0-%D0%B5%D0%BD%D0%B5%D1%80%D0%B3%D0%B8%D1%8F-news688649.html", "text": "Препоръчва се колективна работа, сключване на важни сделки. Могат да се появят хора, свързани с вас кармично, пише астрологът Ивелина Пенчева в хороскопа си за bulgaria.utre.bg. Добре е да се занимавате с енергийно целителство, препоръчва тя. Според нея, денят е добър за сватби и преминаване на нова работа. „Вслушвайте се в съветите днес. При залез слънце е най-добре да разпускате. Добре е да се обходят големи пространства. Денят носи силна енергия. Благоприятно е да се раздава милостиня, но да се взема не е благоприятно. Не се препоръчват операции. Не трябва да стоите в къщи в уединение. Не пътувайте на далеко и не бъдете сами, за да не ви застигнат неприятности“, съветва астрологът. „Може да се яде тежка храна, месо, гъби и кореноплодни. Препоръчват се тъмносини и червено-кафяви тоалети. Откажете се от светлосиния и пъстрите цветове“, добавя Ивелина Пенчева.", "date": "2017.09.07", "title": "Астролог: Денят носи силна енергия"}
{"url": "http://pik.bg/%D0%BF%D0%B0%D1%80%D0%B8-%D0%BE%D1%82-%D1%87%D1%83%D0%B6%D0%B1%D0%B8%D0%BD%D0%B0-%D0%B2%D0%B0%D0%BB%D1%8F%D1%82-%D0%BA%D1%8A%D0%BC-%D0%BB%D0%B0%D1%83%D1%82%D0%B0-news688727.html", "text": "Локомотив (Пловдив) преговаря с големи световни компании да спонсорират клуба, обяви изпълнителният директор на клуба Кузман Маринков. Клубното ръководство работи усилено върху намирането на допълнително финансиране с оглед на модернизацията на базата на\"черно-белите. Шефовете вече проведоха среща с кмета на Пловдив Иван Тотев. Общината има готовност да предостави терен. \"Завърнах се в Локомотив с намерението да управлявам клуба по законите на страната и наредбите на УЕФА, на ФИФА. Ще създадем и етичен кодекс в клуба, който ще бъде задължителен за изпълнение от всеки, който работи в него. Обърнахме внимание на облеклото на служителите, на хигиената, на тренировъчна база, на Детско-юношеската школа. Очаквам треньорите да ми дадат в писмен вид и техните желания, за да можем да организираме и оптимизираме нещата. Целта е да се постигне една устойчивост, за да се знае всеки какви права и задължения има\", коментира Маринков. Той добави, че се обсъжда треньорите от школата на клуба да бъдат пращани на евентуална квалификация в европейски клубове. Обмисля се и изграждането на международен отдел в клуба. Според новия шеф в бъдеще няма да се толерира поведение като това на Мартин Камбуров при напускането на клуба. \"Моите уважение към него, но с изказванията си той наруши много неща от правилника на футболния клуб. Не можеш да конкретизираш кой е Локомотив и кой не е. Темата Камбуров вече не е на дневен ред. Когато се процедира по този начин, нещата са негативни за клуба\", завърши Маринков.", "date": "2017.09.07", "title": "Пари от чужбина валят към \"Лаута\""}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BF%D1%80%D0%BE%D1%84-%D0%B4%D1%80%D0%B0%D0%B3%D0%B0%D0%BD%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BA%D0%BE%D1%8F-%E2%80%9E%D0%BF%D0%B0%D1%80%D0%B0%D0%BB%D0%B5%D0%BB%D0%BD%D0%B0-%D0%B2%D0%BB%D0%B0%D1%81%D1%82%E2%80%9D-%D1%89%D0%B5-%D0%B1%D0%BE%D1%80%D0%B8-%D0%B3-%D0%B6%D0%B0-news688725.html", "text": "Желязната истина, че съединението прави силата, нашите предци са доказали още през вече далечната 1885 г. В резултат на европейската карта отново се е появила днешна България. При това се е появила въпреки, а дори и против волята на тогавашните Велики сили. И сякаш за да докажат логиката на тази истина, веднага след Съединението българите излизат победители във войната със Сърбия. С което показват, че когато сме обединени и единни, може и да не слушаме коленопреклонно нито Лондон, нито Берлин, нито Москва или която и да е друга „велика” столица на уж „старата”, но иначе значително по-млада от нас като история Европа. За втори (но, уви, и за последен) път показваме силата си, когато сме съединени, през Първата балканска война. После двете национални катастрофи (1913–1918 г.) трайно ни вкарват в ролята на разединена, а оттам и безсилна нация. Която започва да се мрази вътре в себе си, а понякога и направо безсмислено да се избива помежду си. И така и досега. Една наистина постоянно тлееща гражданска война, която понякога избухва и в братоубийствени пламъци. Септември 1923-та? Едно абсолютно измислено (и наложено от Москва) въстание, дето после величаеха като „първото в света антифашистко”, отне живота на поне 4000 заблудени, а иначе невинни българи. Но пося семе на омраза, която избуя в следващите десетилетия. Април 1925-а? Трябва да си абсолютно безчувствен, за да организираш атентат по време на погребение. Което да бъде последвано от изтребване на част от елита на интелигенцията ни. И от още една доза омраза и ненавист между българи и българи. „Антифашисти” срещу „фашисти” през 1941–1944 г.? Ами нямало е в България фашизъм като политическа система на власт. Но няколко отрязани партизански глави, дело, естествено, не на човеци, а на садисти (и то за пари, не за идеология), водят през септември-октомври 1944 г. до над 18 000 избити без съд и присъда, а след това и до т.нар. Народен съд. Повярвайте, няма друга държава в Европа, нито сред съюзниците на хитлеристка Германия, нито сред тези от антифашистката коалиция, в която да се е случила подобна по мащаби репресия. Която за пореден път да издълбае не яма, а направо пропаст между „нашите” и „вашите” сред народа. Тази пропаст не спира да се задълбочава и след това. Уж новото общество е на „равенство и справедливост”, но се появяват две категории граждани – на „пострадалите от мероприятията на народната власт” и на „активните борци против фашизма и капитализма”. Жертвите на „мероприятията” са практически лишени от права (на жителство, на образование и т.н.), докато „активните” ползват все по-разширяващи се привилегии (жилища, коли, постове не само за тях, но и за децата и внуците им). И пропастта става все по-голяма. Така „дочакахме” 10 ноември 1989-а. Ама наистина просто го дочакахме. Търпеливо, че дори и примирени. Само дето под това търпение и примирение набирахме взаимна злоба и жажда за реванш. А и двете водят не до „съединение”, което да прави силата, а предимно до разединение. И другите бивши социалистически страни направиха своите преходи към демокрация. Но унгарци (1956), чехословаци (1968) и поляци (1981) имаха своите „генерални репетиции”, а оттам и готови програми как точно да ги осъществят. Поради липса на подобни „репетиции” нашата обаче беше далеч по-примитивна – уж „антикомунизъм срещу комунизъм, а на практика „граби награбеното” срещу „да спасим ограбеното”. Е, някъде между тези две деструктивни идеи изчезна едно от най-важните условия за успешен финал на прехода – солидарността. В резултат, първо, той все реално още не е завършил. Второ, от един солидарен преход се превърна в 7 милиона индивидуални такива. И трето, но не и по важност, на всеки временен управник този начин на мислене (и правене на политика) се видя значително по-прост и лесен за осъществяване. И така вече 27 години... Гледах миналата седмица откриването на новия парламентарен сезон. Г-н Цветанов обясни, че от гледна точка на управниците работите вървят от все по-добре към добре. Патриотите не скриха радостта си, че и те са се докопали до властовия кокал. А г-жа Нинова отново разви любимите си напоследък две тези – за преборване на „паралелната държава” и че БСП-то излизало с „алтернатива за България”. Посвоему управляващите са прави. Те явно са осъзнали едно от основните правила на демокрацията – че тя е „власт на временни мнозинства” и бързат да го приложат и в практиката. Но сегашната опозиция? Коя „паралелна власт” ще бори г-жа Нинова? Онази на приватизацията при г-н Иван Костов, от която и тя не пропусна да се облажи? Или тази при г-н Сергей Станишев, който я уволни като свой зам.-министър с мотива „съмнения за корупция”? Или пък каква „алтернатива за България” предлага БСП? По принцип понятието „алтернатива” означава да излезеш с нещо, което отхвърля сегашното. И какво точно да бъде отхвърлено? Демокрацията? Членството ни в европейските и евроатлантическите структури? Ами нито едното, нито другото. Пред България днес стоят две големи задачи – успешно осъществяване на председателството на ЕС и не по-малко успешното предотвратяване на емигрантската опасност, която далеч не е отминала. И да сведеш тези две задачи до „алтернативата” кой колко е откраднал от ремонта на НДК или от изграждането на граничната ограда, означава просто, че за пореден път всяваш в нацията не съединение, а разединение. А то, както е известно, никога не е водело нацията към светло бъдеще...", "date": "2017.09.07", "title": "САМО В ПИК И \"РЕТРО\"! Проф. Драганов с ексклузивен коментар: Коя „паралелна власт” ще бори г-жа Нинова – на Костов или на Станишев?"}
{"url": "http://pik.bg/%D0%B4%D0%B0%D0%B4%D0%BE%D1%85%D0%B0-%D1%8E%D0%BD%D0%BE%D1%88%D0%B8%D1%82%D0%B5-%D0%BD%D0%B0-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-%D0%BD%D0%B0-%D1%85%D1%80%D0%B8%D1%81%D1%82%D0%BE-%D0%BA%D0%BE%D0%B8%D0%BB%D0%BE%D0%B2-news688695.html", "text": "Христо Коилов все пак остава на работа в Септември. Бившият футболист на Локомотив (София) ще поеме юношите младша възраст на клуба, които се състезават в елитната група до 17 години. Коилов сменя на поста Петър Шопов, който напусна тима след втория кръг в първенството. В последните два мача като старши-треньор бе записан Божидар Костадинов. От началото на сезона Септември постигна три победи и една загуба. В началото на сезона Христо Коилов бе помощник-треньор на Септември, като част от щаба на Димитър Васев. Последният обаче бе уволнен след домакинското поражение с 0:1 от Берое. След това съставът бе поверен на Николай Митов, който пък бе освободен от Левски. Митов направи много силен дебют - победи с 4:1 Черно море във Варна. В понеделник той ще гони втори пореден успех - от 20:00 часа столичани приемат Етър на \"Васил Левски\".", "date": "2017.09.07", "title": "Дадоха юношите на Септември на Христо Коилов"}
{"url": "http://pik.bg/%D0%B5%D1%82%D0%BE-%D0%BA%D1%8A%D0%B4%D0%B5-%D0%BD%D1%8F%D0%BC%D0%B0-%D0%B4%D0%B0-%D0%B8%D0%BC%D0%B0-%D0%B2%D0%BE%D0%B4%D0%B0-%D0%B4%D0%BD%D0%B5%D1%81-%D0%B2-%D1%81%D0%BE%D1%84%D0%B8%D1%8F-news688666.html", "text": "„Софийска вода” временно ще прекъсне водоснабдяването в някои части на столицата. Това съобщиха от пресцентъра на дружеството. На 7 септември 2017 г. (четвъртък), във връзка с прекъсване на стар уличен водопровод на ул. „Йордан Йосифов“, жк. „Студентски град, се налага спиране на водоподаването от 10.00 до 16.00 часа на клиентите на „Софийска вода”, живеещи в района на: ул. „Проф. Кирил Попов“, ул без име при бл. 83, бул. „Симеоновско шосе“, ул без име пред бл. 3В. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Проф. Кирил Попов“ ъгъла с ул. „21 век“. На 7 септември 2017 г. (четвъртък), във връзка с подмяна на сградни водопроводни отклонения на ул. 25, кв. „Враждебна“, се налага спиране на водоподаването от 9.30 до 21.30 часа на клиентите на „Софийска вода”, живеещи в района на: ул. 60, ул. 2, ул. 25, ул. 5, ул. 4, ул. 1. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. 25 №12. На 7 септември 2017 г. (четвъртък), във връзка с подмяна на сградно водопроводно отклонение на ул. „Подем“, кв. „Орландовци“, се налага спиране на водоподаването от 9.00 до 19.00 часа на клиентите на „Софийска вода”, живеещи в района на: по ул. „Подем“ от ул. „Локорска“ до ул. „Мара Бунева“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Мара Бунева“ ъгъла с ул. „Подем“ . На 7 септември 2017 г. (четвъртък), във връзка с подмяна на сградно водопроводно отклонение на ул. „Димитър Търкаланов“, жк. „Лозенец“, се налага спиране на водоподаването от 10.30 до 18.30 часа на клиентите на „Софийска вода”, живеещи в района на: по ул. „Димитър Търкаланов“ от ул. „Елин връх“ до ул. „Ран Босилек“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Димитър Търкаланов“ №11 . На 7 септември 2017 г. (четвъртък), във връзка с подмяна на сградно водопроводно отклонение на ул. „Луи Айер“, кв. „Манастирски ливади“, се налага спиране на водоподаването от 9.00 до 17.00 часа на клиентите на „Софийска вода”, живеещи в района на: ул. „Луи Айер“ от №79 до ул. 418. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Луи Айер“ №62. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx.", "date": "2017.09.07", "title": "Ето къде няма да има вода днес в София"}
{"url": "http://pik.bg/%D0%B4%D0%B5%D0%BB%D0%B8%D0%BE-%D1%80%D0%BE%D1%81%D0%B8-%D0%BD%D0%B0%D1%81%D1%82%D0%BE%D1%8F%D0%BB-%D0%B1%D0%BE%D1%81%D0%BD%D0%B5%D0%BD%D0%B5%D1%86%D1%8A%D1%82-%D0%BB%D0%BE%D0%BD%D1%87%D0%B0%D1%80-%D0%B4%D0%B0-%D0%BF%D0%BE%D0%B4%D0%BF%D0%B8%D1%88%D0%B5-%D1%81-%D0%BB%D0%B5%D0%B2%D1%81%D0%BA%D0%B8-news688693.html", "text": "Стиепан Лончар ще е вторият халф, който Левски взима в рамките на една седмица. В петък сините подписаха с 21-годишния френски полузащитник Антони Белмонт. След като онзи ден пропадна привличането на крилото Ален Стеванович, който не издържа медицинските прегледи, сините насочиха всичките си усилия към привличането на флангови нападател. Лично Делио Роси обаче е настоял за взимането на национала на Босна и Херцеговина на \"Герена\". Конкуренцията за пост в средата на терена е голяма. Там играят още Васил Панайотов, Жорди Гомес и лекуващият контузия румънец Нелуц Рошу. Не е изключено в следващите двубои Делио Роси да пуска Гомес в ролята на плеймейкър, а Габриел Обертан да бъде преместен на един от фланговете, съобщи \"Тема Спорт\".", "date": "2017.09.07", "title": "Делио Роси настоял босненецът Лончар да подпише с Левски"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%83%D0%BD%D0%B3%D0%B0%D1%80%D0%B8%D1%8F-%D0%B8-%D1%80%D1%83%D0%BC%D1%8A%D0%BD%D0%B8%D1%8F-%D0%B2-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%87%D0%B5%D1%81%D0%BA%D0%B8-%D1%81%D0%BA%D0%B0%D0%BD%D0%B4%D0%B0%D0%BB-news688686.html", "text": "\"Унгария смята решението на Румъния за атака по адрес на Католическата църква, унгарското малцинство, по адрес на засегнатите деца и семейства. Това е твърде неприятелска и твърде сериозна стъпка на Румъния\", заяви държавният секретар в унгарското външно министерство Магяр Левенте. Аджерпрес съобщава, че унгарското външно министерство е извикало за консултации вчера румънския посланик в Будапеща Мариус Лазурка във връзка със спирането на дейността на лицея. От своя страна румънското външно министерство определи отношението на Будапеща като \"напълно неадекватно, неприятелско и контрапродуктивно\". В прессъобщение на институцията се посочва, че румънските власти \"се стремят да намерят решения за осигуряването на междукултурен диалог, целящ насърчаване на толернатността и доброто междуетническо съжителство\", но същевременно се подчертава, че всяко учебно заведение трябва да спазва румънските закони. \"Румънските власти съжаляват за превръщането на тази тема, която не засяга по никакъв начин правото на образование на унгарското малцинство в Румъния (...), в тема на предизборната кампания в Унгария\", се посочва още в съобщението. Около 2500 души участваха снощи в протест в Търгу Муреш заради спирането на дейността на лицея. \"Започва учебната година, а учениците и родителите не знаят в кое училище ще учат\", заяви един от участниците в протеста. Информационният сайт Зиаре отбелязва, че лицеят е създаден през 2014 г. по искане на унгарската общност и Католическата църква. Училищният инспекторат в окръг Муреш твърди, че от юридическа гледна точка Римо-католическият лицей в Търгу Муреш вече не съществува след окончателно съдебно решение. През ноември миналата година прокурорите от Националната дирекция за борба с корупцията задържаха началника на окръжния училищен инспекторат в окръг Муреш по обвинения в злоупотреба със служебно положение, като по същото дело е разследван и директорът на католическия лицей, също за злоупотреба със служебно положение. Румънският премиер Михай Тудосе заяви снощи, че не смята, че \"унгарската държава ще играе на такова ниво и че всъщност става дума за грешна интерпретация\". \"Винаги преди изборите в Унгария започват малки проблеми. Ние не сме направили нищо на двата милиона унгарски граждани в Румъния, имат всички права\", отбеляза премиерът. Финансовият всекидневник \"Зиарул финанчиар\" определя ситуацията като \"безпрецедентен дипломатически блокаж\" и посочва, че Будапеща се противопоставя на присъединяването на Румъния към ОИСР - един от важните проекти на Букурещ, който, ако бъде осъществен, може да постави страната в обсега на интересите на големите световни инвеститори. Подобен ход на Унгария е безпрецедентен през последните години, като се има предвид, че Румъния има подкрепата на Германия, а САЩ, Великобритания и Франция също не се противопоставят на тази стъпка, отбелязва изданието. Дипломатически скандал избухна между Румъния и Унгария, след като Будапеща реши да оттегли подкрепата си за присъединяването на Румъния към Организацията за икономическо сътрудничество и развитие (ОИСР) заради спирането на дейността на римо-католически лицей в румънския град Търгу Муреш, съобщава Медиафакс.", "date": "2017.09.07", "title": "ИЗВЪНРЕДНО! Унгария и Румъния в дипломатически скандал"}
{"url": "http://pik.bg/%D0%B2%D0%BB%D0%B0%D0%B9%D0%BA%D0%BE%D0%B2-%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-%D0%BD%D0%B0%D0%BF%D1%83%D1%81%D0%BD%D0%B0-%D0%BE%D0%B1%D1%89%D0%B8%D0%BD%D1%81%D0%BA%D0%B8%D1%8F-%D1%81%D1%8A%D0%B2%D0%B5%D1%82-%D0%B2-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-news688687.html", "text": "Досегашният председател на Общинския съвет в град Септември Лазар Влайков подаде оставка и тя бе гласувана от съветниците, съобщава БГНЕС. Влайков бе изключен от управляващата партия ГЕРБ след като с неговия пистолет бе убит собственик на заведение в село Виноградец. Днес Общинския съвет в Септември ще избере нов председател.", "date": "2017.09.07", "title": "Влайков окончателно напусна Общинския съвет в Септември"}
{"url": "http://pik.bg/%D1%82%D1%80%D1%83%D1%81-%D0%BD%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%B0%D1%80%D0%B5%D0%BD%D0%B0-%D0%BE%D1%80%D0%BB%D0%B8%D1%82%D0%B5-%D0%BF%D1%80%D0%B5%D0%B4-%D0%BE%D0%B3%D1%80%D0%BE%D0%BC%D0%B5%D0%BD-%D0%BF%D1%80%D0%BE%D0%B1%D0%BB%D0%B5%D0%BC-news688683.html", "text": "\"Имаме нужда от футболисти на всички позиции. За съжаление не успяхме да намерим нови играчи, тъй като дойдох късно в отбора. С някои водехме преговори, но не успяхме да се разберем. Затова през зимата ще търсим нови футболисти\", заяви Димитър Димитров след срещата между Левски и Лудогорец. Двубоят завърши при нулево равенство. ЦСКА е лидер в шампионата към момента с 16 точки, Лудогорец е с 15 пункта, а Левски с 14 точки. Новият треньор на \"орлите\" пък казва думи, които може да изглеждат притеснителни за феновете на тима, предвид участието на Лудогорец в много тежка група на Лига Европа. \"Зелените\" имат нужда от подсилване, според Херо. С наличните играчи обаче тимът ще трябва да продължи добрата си тенденция в ЕКТ. А конкуренцията на \"орлите\" е много силна - Брага, Хофенхайм и Истанбул ББ. В родното първенство ЦСКА и Левски също имат сериозни амбиции за първото място. Така задачата пред Димитров не изглежда лесна, а именно визираните от \"орлите\" - титла в България и излизане от групите на ЛЕ.", "date": "2017.09.07", "title": "Трус на \"Лудогорец Арена\": Орлите пред огромен проблем"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D0%BD%D0%B5-%D1%81%D1%82%D0%B8%D1%85%D0%B2%D0%B0-%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2-%D0%B0%D0%B7%D0%B5%D1%80%D0%B1%D0%B0%D0%B9%D0%B4%D0%B6%D0%B0%D0%BD%D1%81%D0%BA%D0%B0%D1%82%D0%B0-%D0%BF%D0%B5%D1%80%D0%B0%D1%87%D0%BD%D0%B8%D1%86%D0%B0-%D0%B7%D0%B0%D1%81%D1%8F%D0%B3%D0%B0-%D1%80%D0%B5%D0%BF%D1%83%D1%82%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0-news688676.html", "text": "Очаква се правителството да излезе с позиция по скандала, станал известен като „азербайджанска перачница\". В него е замесено името на съпруга на Ирина Бокова Калин Митрев, който е представител на България в Европейската банка за възстановяване и развитие. В разследване на големи европейски медии се твърди, че Митрев е част от схема за изпиране на почти 3 милиарда долара. Самият той обясни, че е бил нает като консултант, но е прекратил тази дейност при постъпването си в банката. Вицепремиерът Томислав Дончев коментира, че казусът е деликатен, защото засяга репутацията на България.", "date": "2017.09.07", "title": "СКАНДАЛЪТ НЕ СТИХВА! Томислав Дончев: \"Азербайджанската перачница\" засяга репутацията на България"}
{"url": "http://pik.bg/%D1%84%D0%B5%D0%B4%D0%B5%D1%80%D0%B8%D0%BA%D0%B0-%D0%BC%D0%BE%D0%B3%D0%B5%D1%80%D0%B8%D0%BD%D0%B8-%D1%81%D0%BC%D1%8F%D1%82%D0%B0-%D1%87%D0%B5-%D0%B5%D1%81-%D1%89%D0%B5-%D1%83%D0%B2%D0%B5%D0%BB%D0%B8%D1%87%D0%B8-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news688674.html", "text": "Европейският съюз планира да увеличи санкциите си срещу Северна Корея, съобщи в четвъртък върховният представител на блока по въпросите на външните работи и политиката за сигурност Федерика Могерини, предава AFP. Този ход ще бъде част от международните усилия, целящи да накажат Пхенян във връзка с последното му ядрено изпитание. „Ще предложа на министрите през следващите дни да обсъдят въпроса за увеличаването на самостоятелните санкции на ЕС“, обясни Могерини, след като пристигна в Талин, за да се срещне с министрите на външните работи от блока.", "date": "2017.09.07", "title": "Федерика Могерини смята, че ЕС ще увеличи санкциите срещу Северна Корея"}
{"url": "http://pik.bg/%D0%BF%D1%80%D0%BE%D0%BC%D0%B5%D0%BD%D1%8F%D1%82-%D1%82%D0%B0%D0%BA%D1%81%D0%B0-%D1%81%D0%BC%D0%B5%D1%82-news688664.html", "text": "Комисията по бюджет и финанси ще разгледа радикална промяна в изчисляването на такса \"смет\". Проектът предвижда \"замърсителят да плаща\", а това ще доведе до вдигане на налога за домакинствата. Проектът предвижда общините да избират между три варианта за изчисляването му – според броя на лицата в домакинството, на база вместимост на съдовете за смет или чрез система със специални торби за отпадъци. Предвижда се промените да влязат в сила от 2019 г., без преходен период както първоначално се предвиждаше. Предстои решението на депутатите.", "date": "2017.09.07", "title": "Променят такса \"смет\""}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B5%D0%BA%D1%88%D1%8A%D0%BD-%D0%B2-%D0%B1%D1%80%D1%8E%D0%BA%D1%81%D0%B5%D0%BB-%D1%81-%D0%BF%D0%BE%D0%B4%D0%BA%D1%83%D0%BF%D0%B8-%D0%B7%D0%B0-%D1%80%D0%BE%D0%B4%D0%BD%D0%B8-%D0%B3%D1%80%D0%B0%D0%BD%D0%B8%D1%87%D0%B0%D1%80%D0%B8-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D1%81-%D0%BE%D1%81%D1%82%D1%80%D0%B8-%D0%B4%D1%83%D0%BC%D0%B8-%D0%BA%D1%8A%D0%BC-%D0%B5%D0%B2%D1%80%D0%BE%D0%B4%D0%B5-news688691.html", "text": "Жесток скандал се завихря между евродепутатът Ангел Джамбазки и колежката му Кати Пири. Холандската представителка, част от социалистите написала във фейсбух, че българските граничари принуждават турци с европейско гражданство да плащат подкупи, за да преминат през страната ни. Освен това според нея и колежката й от Белгия, нашите граничари заплашвала холандски граждани от турски произход. Представителят на ВМРО в европарламента не остане длъжен на своята колежка и в писмо отправено до всички институции и към нея, изисква тя да представи доказателства за скандалните си твърдения. С огромна тревога прочетох твърдението направено от Вас, във Вашия профил в социалната мрежа ФБ, цитирам : “Българската гранична полиция заплашва холандски граждани от турски произход. Проблем, който съществува от години, но, на който най-накрая трябва да се обърне внимание. Заедно с белгийската ми колежка Катлийн ван Бремп зададохме въпроси пред Европейската комисия и ще включим всички преживявания, споделени с нас в черна книга, която ще предоставим на българското правителство.“ Намирам това твърдение за изключително скандално и обидно. Настоявам незабавно да представите годни доказателства за направените от Вас твърдения. В България, когато някой твърди, че е изнудван, заплашван, или му е искан подкуп от служители на МВР, то той трябва да го докаже, с годни доказателства, пред съда и прокуратурата. Предполагам, че правната система в Холандия е подобна. Изложени преживявания в различни по цвят книги, не подкрепени с годни доказателства, не вършат работа. Нещо повече, такива скандални твърдения, направени без доказателства са обидни и неприемливи за труда на българските служители на МВР, които, охранявайки външната граница на ЕС, между България и Турция, между другото пазят и гражданите на Холандия от проникването на нелегални имигранти и терористи. Нещо, което Ви е известно, покрай сблъсъците в Холандия, предизвикани от желанието на президента Ердоган да провежда политически митинги по повод референдума, който проведе. Вярвам че ако бях написал в своя профил в социалните мрежи, изречение като :“Холандската полиция заплашва и малтретира граждани от турски произход и наруши правата им на мирно сдружаване“, вероятно щяхте да поискате обяснение от мен. Простичко казано, подобно твърдение, направено без доказателства, е клевета. Нека Ви обясня и нещо за опашките по ГКПП. Опашки по граничните пунктове на Балканите се образуват предимно през лятото, когато стотици хиляди турски граждани, работещи в различни европейски държави, пътуват от и за родината си през лятната си почивка и по различни религиозни поводи. Стотици хиляди автомобили, едновременно. Както вече стана дума, границата между България и Турция е външна граница на ЕС. България все още не е част от Шенгенското споразумение, макар че е изпълнила абсолютно всички политически критерии и причината за това са и вътрешнополитически въпроси в Холандия и въпреки това спазва изключително стриктно всички шенгенски правила за проверка. За да не допусне навлизането на терористи на територията на ЕС. Опасността е още по-голяма, заради определено недемократичното поведение на турското държавно ръководство, което подобаващо беше оценено от холандското правителство, което забрани митинги на холандски граждани от турски произход и ги разпръсна, използвайки водни струи, кучета и полицейски сили. Телевизионните кадри на това как холандските власти използват сила срещу събралите се граждани от турски произход, за да наложат вътрешен ред на своя територия, бяха красноречиви и са за пример. Българските гранични и полицейски власти проверяват физическо стриктно хиляди автомобили в тези периоди. А това изисква време. Уважаема колега, очаквам незабавно годни доказателства за вината на конкретни служители, които да предоставим на българските власти. Ако вината на конкретните служители бъде доказана, те ще понесат своята отговорност, в справедлив процес, по силата на българското законодателство. В противен случай ще дължите извинение на стотиците служители на МВР, които носят служба по охрана на външната граница на ЕС в изключително трудни условия, пазейки живота, здравето, имуществото на гражданите на държавите-членове на ЕС. И аз ще го изисквам от Вас.", "date": "2017.09.07", "title": "ПЪРВО В ПИК! Екшън в Брюксел с подкупи за родни граничари! Джамбазки с остри думи към евродепутатка, обидила България: Представете доказателства или се извинете"}
{"url": "http://pik.bg/%D0%BB%D0%B0%D0%B7%D0%B0%D1%80-%D0%B2%D0%BB%D0%B0%D0%B9%D0%BA%D0%BE%D0%B2-%D1%81-%D1%87%D0%B8%D0%B9%D1%82%D0%BE-%D0%BF%D0%B8%D1%81%D1%82%D0%BE%D0%BB%D0%B5%D1%82-%D0%B4%D0%B5%D1%82%D0%B5-%D1%83%D0%B1%D0%B8-%D0%BC%D1%8A%D0%B6-%D1%81%D1%8A%D0%B2%D0%B5%D1%81%D1%82%D1%82%D0%B0-%D0%BC%D0%B8-%D0%B5-%D1%87%D0%B8%D1%81%D1%82%D0%B0-%D0%BD%D1%8F%D0%BC%D0%B0-%D0%B4%D0%B0-%D0%B3%D0%BE%D0%B2%D0%BE%D1%80%D1%8F-%D0%BF%D0%BE%D0%B2%D0%B5%D1%87%D0%B5-news688708.html", "text": "Съвестта ми е чиста, няма да говоря повече. Това заяви Лазар Влайков при извънредната сесия на общинския съвет днес, свикана, за да обсъди оставката му, съобщава Би Ти Ви. Кметът на общината коментира, че не било тайна, че отношенията му с Влайков били обтегнати - той бил агресивен и с него не можело да се работи. Влайков подаде оставка като председател на общинския съвет след тежкия инцидент във Виноградец, където с негово оръжие беше застрелян 47-годишният Наско Тонкев. Общинският съвет в Септември освободи Влайков от поста председател и гласува избор на нов. Той не е напуснал общинския съвет, както настояват от ГЕРБ.", "date": "2017.09.07", "title": "Лазар Влайков, с чийто пистолет дете уби мъж: Съвестта ми е чиста, няма да говоря повече!"}
{"url": "http://pik.bg/%D1%82%D1%83%D1%80%D1%81%D0%BA%D0%B8-%D0%BD%D0%BE%D0%B2%D0%B0%D0%BA-%D0%BD%D0%B0%D0%BF%D0%B8%D1%80%D0%B0-%D0%B7%D0%B0-%D0%B7%D0%B2%D0%B5%D0%B7%D0%B4%D0%B0-%D0%BD%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-news688698.html", "text": "Новакът в турската Суперлига Йени Малатияспор е отправил оферта към Лудогорец за голмайстора на шампионите Клаудиу Кешеру. Според румънския сайт Изданието не разкрива подробности относно финансовата част на предложението. Трансферният пазар в Турция приключва скоро и от Малатияспор са наясно, че трябва да действат много бързо, ако искат да привлекат 30-годишния нападател. След изиграването на първите три кръга в турското първенство новакът се намира на десето място. Отборът се подсили с доста чуждестранни футболисти. Въпреки това е малко вероятно Лудогорец да се съгласи да се раздели с голмайстора си, без да може да реагира и да му вземе заместник, пише \"Тема Спорт\". sport.ro вероятността да напусне Лудогорец до края на седмицата не е никак малка.", "date": "2017.09.07", "title": "Турски новак напира за звезда на Лудогорец"}
{"url": "http://pik.bg/%D0%BB%D0%BE%D0%BA%D0%BE-%D0%BF%D0%BB%D0%BE%D0%B2%D0%B4%D0%B8%D0%B2-%D0%B2%D0%B7%D0%B5-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-news688707.html", "text": "Наставникът на Локомотив (Пловдив) Войн Войнов разкри, че нападателят на Левски Амаду Сукуна вече е играч на \"смърфовете\". Футболистът така и не успя да се наложи при сините след предминаването си от Верея и сега ще се пробва на \"Лаута\". \"Готвихме се добре за предстоящия мач. Имаме малки проблеми, но повечето са здрави. Пауло и Марк имат леки контузии, но днес ще ги тестваме по-сериозно, за да знаем дали можем да разчитаме на тях. Умарбаев е играл цял мач за неговата страна и е малко уморен, но ще го възстановим за мача. Имаме вече нови играчи. Сукуна вече е футболист на Локо. Очакваме го всеки момент да пристигне, а в понеделник ще започне да се готви с нас. Мисля, че това е добро попадение за нашия отбор. Не приключваме селекцията. Ще търсим още един нападател. Тепърва ще се говори за канадеца Алекс, който е при нас. Аз в него виждам голямо бъдеще. Все още му чакаме документите, защото той още няма 18 години\", каза Войнов.", "date": "2017.09.07", "title": "Локо (Пловдив) взе нападател на Левски"}
{"url": "http://pik.bg/%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0%D1%82-%D1%81%D0%BB%D0%B8%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%87%D0%B0%D1%81%D0%BE%D0%B2%D0%B5-%D0%B2-%D1%83%D1%87%D0%B8%D0%BB%D0%B8%D1%89%D0%B0%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news688675.html", "text": "Забранява се сливането на часове по един и същи предмет. След всеки час задължително трябва да има почивка. Това са част от промените за здравните изисквания при изготвяне и спазване на седмичните учебни разписания на задължителните и избираемите учебни часове в училищата, съобщиха от Регионалната здравна инспекция в Пловдив. Наредбата, издадена от министъра на здравеопазването, влиза в сила от първия ден на учебната 2017/2018 г. С нея се цели учебните предмети да са подредени така през деня, че на учениците да се осигуряват условия за най-добро усвояване на учебния материал при най-малка степен на умора. В рамките на учебния ден вече не се допуска изучаването на повече от два от учебните предмети за общообразователната подготовка за основната степен на образование и три от учебните предмети за общообразователната подготовка за средната степен на образование. За учениците от основното образование в рамките на учебния ден трябва да имат минимум един час за някои от следните учебни предмети: \"Изобразително изкуство\", \"Музика\", \"Бит и технологии\", \"Технологии и предприемачество\" или \"Физическо възпитание и спорт\". В наредбата се казва още, че задължителните и избираемите учебни часове за всеки от дните, включени в седмичното учебно разписание, не може да са повече от: пет учебни часа за учениците от I до IV клас, шест учебни часа за учениците от V и VI клас, седем учебни часа в един ден от седмицата за учениците от VII клас и седем учебни часа в два дни от седмицата за учениците от VIII до XII клас. Новост е също изискването часът на класа и учебният час за организиране и провеждане на спортни дейности да се включват в седмичното разписание на учебните занятия извън броя на задължителните и избираемите учебни часове. Наредбата третира и ново разпределение на учебните часове, когато учениците са целодневно в школото. Така, когато задължителните и избираемите учебни часове се провеждат до обяд, а дейностите по самоподготовка, организиран отдих и физическа активност и заниманията по интереси са след обяд, в последните два учебни часа не се провежда самоподготовка. При други случаи, когато задължителните и избираемите учебни часове се провеждат през целия ден и се съчетават с дейности по самоподготовка, организиран отдих и физическа активност и занимания по интереси, задължителните и избираемите учебни часове след обяд се провеждат до втория учебен час.", "date": "2017.09.07", "title": "Забраняват сливането на часове в училищата в Пловдив "}
{"url": "http://pik.bg/%D0%B8%D0%B7%D0%BC%D0%B0%D0%BC%D0%BD%D0%B8%D0%BA-%D0%BF%D1%80%D0%BE%D0%B4%D0%B0%D0%B2%D0%B0-%D0%B6%D0%B8%D0%BB%D0%B8%D1%89%D0%B0-%D0%B2-%D1%87%D1%83%D0%B6%D0%B4%D0%B0-%D0%BA%D0%BE%D0%BE%D0%BF%D0%B5%D1%80%D0%B0%D1%86%D0%B8%D1%8F-news688677.html", "text": "Строителният предприемач Евгени Генов се сдоби с присъда от 3 години затвор, след като завлече 214 073.75 лв. от четирима души, на които обещавал да построи жилища на ул. „Славянска”. Той продавал апартаментите на зелено, но не бил собственик нито на парцела, нито на правото на строеж. Решението на Пловдивския районен съд предполага Генов да върне парите на ужилените до стотинка. То не е окончателно и подлежи на обжалване пред Окръжния съд. Фирмата на Генов - „Гендо” ЕООД, е регистрирана през 1997 г. До 4 април 2010-а Евгени Генов бил едноличен собственик на капитала, след което той прехвърлил фирмата на друг човек. Дружеството имало сериозни финансови затруднения още от 2008 г. и през 2010-а Генов прехвърлил на други предприемачи собствеността и правото на строеж на парцела на ул. „Славянска” 36, на който трябвало да вдигне кооперация. В договора имало опция за обратно изкупуване, която обаче така и не била използвана. Въпреки прехвърлянето на собствеността Генов започнал да продава апартаменти на зелено, като клиентите му плащали вноските на части. Така от 2010-а до 2013-а успял да измъкне близо 215 000 лв. от четири домакинства. Срещал се периодично с кандидатите да се сдобият с жилище и ги уверявал, че всичко е наред. Строителството на кооперацията, което не било негово дело, вървяло с променлив успех и в един момент изнервените бъдещи собственици решили да проверят какво става. Така установили, че са си купили въздух, а не жилища, защото собственикът на кооперацията е друг. Вече в съда той признал вината си, но адвокатът му твърдял, че и клиентите имат вина, защото биха могли да направят проверка кой е собственикът на имота, преди да започнат да изплащат жилищата си. Съдът обаче не приема този аргумент и постановява, че Генов трябва да върне парите на измамените.", "date": "2017.09.07", "title": "Измамник продава жилища в чужда кооперация"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2-%D0%BF%D0%B5%D1%81%D0%BD%D0%B8-%D0%BF%D1%80%D0%BE%D0%B1%D1%83%D0%B6%D0%B4%D0%B0-%D0%BB%D1%8E%D0%B1%D0%BE%D0%B2%D1%82%D0%B0-%D0%BA%D1%8A%D0%BC-%D1%80%D0%BE%D0%B4%D0%B8%D0%BD%D0%B0%D1%82%D0%B0-%D1%81-69-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%87%D0%BD%D0%B8-%D1%82%D0%B2%D0%BE%D1%80%D0%B1%D0%B8-news688685.html", "text": "От днес можете да откриете патриотичната книга \"България в песни\" на всички вестникарски павилиони в страната. Песнопойката, която пробужда най-светлите чувства към отечеството, събира 69 творби на 57 големи наши поети. Цената от само 7 лв. я прави достъпна за всички. С това предложение издателство \"Милениум\" подканя най-вече родителите да поднесат тази безценна книга като дар на своите деца, за да закърмят у тях едно от най-светлите чувства, на които се крепи националното ни единение. Всички стихотворения в сборника са в своята оригинална версия. От дядо Славейков, Каравелов и Вазов до Петя Дубарова - различни поколения творци, в рамките на повече от век, са влагали своите емоции в поезията си, посветена на родината - обединява ги могъществото на чувствата и таланта, който извира от всеки ред. Това са вълнуващи произведения, които всеки българин трябва да знае, да пее и да препрочита. \"Горда Стара планина\" на Цветан Радославов - оригиналът на националния ни химн. Ето едно от най-обичаните стихотворения, опоетизиращи красотата на България: Земя като една човешка длан… Но по-голяма ти не си ми нужна, Щастлив съм аз, че твойта кръв е южна, че е от кремък твоят стар Балкан. Какво, че виха вълци и чакали из твоите полета и гори? С онез, които бяха с теб добри, ти бе добра, но злите не пожали. Земя, като една човешка длан… Но счупи се във тази длан сурова стакана с византийската отрова и кървавия турски ятaгян. Търговци на тютюн и кръв човешка продаваха на дребно твойта пръст, но паднаха под теб с пречупен кръст, че беше малка ти, но беше тежка. И стана чудо: смертю смерт поправ, усмихнаха се чардаклии къщи и заплющяха знамена могъщи, и път се ширна – радостен и прав. Сега цъфтиш! Набъбва чернозема под ласкавите български ръце, дъхти на здравец твоето лице и нова песен вятърът подема. Земя, като една човешка длан… Но ти за мен си цяло мироздание, че аз те меря не на разстояние, а с обич, от която съм пиян! Сред големите имена в сборника са Христо Ботев, Иван Вазов, Пейо Яворов, Кирил Христов, Николай Лилиев, Ран Босилек, Димчо Дебелянов. Ще откриете творби на гранддамите в лирика ни - Дора Габе, Елисавета Багряна, Блага Димитрова, и още - стихове на Ламар, Никола Фурнаджиев, Атанас Далчев, Младен Исаев, Никола Вапцаров, Веселин Ханчев, Александър Геров, Александър Вутимски. В книгата блести поезията на Иван Радоев, Пеньо Пенев, Евтим Евтимов, Христо Фотев, Дамян Дамянов, Любомир Левчев, Стефан Цанев, Матей Шопкин, Недялко Йорданов, Георги Константинов. Много от стихотворенията са широко известни в тяхната песенна форма и са възприемани като химни на страната ни, които трогват до сълзи. Това са творбите \"Една българска роза\" на Найден Вълчев, \"Моя страна\" на Васил Андреев, изпята от Емил Димитров, \"За теб, Българийо\" на Михаил Белчев, изпълнявана от Веселин Маринов. Ще отриете и", "date": "2017.09.07", "title": "\"България в песни\" пробужда любовта към родината с 69 патриотични творби"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D1%81%D0%B0%D1%89-%D1%81%D0%B0-%D0%B3%D0%BB%D0%B0%D0%B2%D0%BD%D0%B8%D1%82%D0%B5-%D0%BD%D0%B0%D1%80%D1%83%D1%88%D0%B8%D1%82%D0%B5%D0%BB%D0%B8-%D0%BD%D0%B0-%D1%87%D0%BE%D0%B2%D0%B5%D1%88%D0%BA%D0%B8%D1%82%D0%B5-%D0%BF%D1%80%D0%B0%D0%B2%D0%B0-%D0%BF%D0%BE-%D1%81%D0%B2%D0%B5%D1%82%D0%B0-news688629.html", "text": "Министърът на външните работи на Венецуела Хорхе Ареас обвини властите на САЩ в нарушение на човешките права из целия свят, съобщава ТАСС, цитиран от Фокус. Ареас направи това в профила си в „Туитър“, в отговор на думите на постоянния представител на САЩ за ООН Ники Хейли относно изказването, което той планира да направи на сесията на Съвета на ООН за правата на човека (СПЧ). „Несъмнено, САЩ се явяват главният нарушител на човешките права по света: войни за нефт, бомбардировки на цивилни граждани, икономически блокади“, написа министърът. Ареас добавя, че „заявленията на представителя на САЩ за ООН за ролята на Венецуела в СПЧ са безпрецедентна наглост“, като според него, Хейли трябва да обърне вниманието си към „очевидните нарушение на човешките права“ от страна на Вашингтон. По-рано Хейли заяви, че предстоящото изявление на Ареас на сесията на СПЧ ще направи за посмешище международната структура. Според нея, вместо да приемат венецуелеца, СПЧ би следвало да осъди действията на властите на южноамериканската страна, обхваната от вълнения. Първоначално беше планирано, на 11 септември пред СПЧ да се изкаже президента на Венецуела Николас Мадуро, но във вторник стана известно, че вместо него на сесията в Женева ще пристигне ръководителят на външното ведомство на страната.", "date": "2017.09.07", "title": "Външният министър на Венецуела: САЩ са главните нарушители на човешките права по света"}
{"url": "http://pik.bg/%D0%B7%D0%B0%D1%81%D0%B5%D0%B3%D0%B0-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D0%BE%D1%81%D1%82%D0%B0%D0%B2%D0%B0%D1%82-%D0%B2-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D1%81%D0%B2%D0%BE%D0%B1%D0%BE%D0%B4%D0%BD%D0%B0-%D1%82%D1%8A%D1%80%D0%B3%D0%BE%D0%B2%D0%B8%D1%8F-%D1%81-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-news688628.html", "text": "Властите в Съединените щати са решили засега да не прекъсват действието на споразумението за свободна търговия с Южна Корея, съобщава Ройтерс, като се позовава на високопоставен представител на американската администрация. По-рано Washington Post съобщи, че президентът на Съединените щати Доналд Тръмп е поръчал на своите съветници да подготвят стъпки за излизане от споразумението от американска страна. Отбелязваше се, че по този начин държавният глава на Съединените щати има намерение да потвърди обещанията си за ликвидация на нелоялната конкуренция от страна на други държави. От своя страна съветниците на Тръмп го призоваха да се откаже от намеренията си. Ако планът за прекратяване на споразумението за свободна търговия с Южна Корея все пак бъде осъществен, Вашингтон трябва да напусне споразумението през март 2018 година.", "date": "2017.09.07", "title": "Засега! Съединените щати остават в споразумението за свободна търговия с Южна Корея"}
{"url": "http://pik.bg/%D1%81%D1%8A%D1%80-%D1%80%D0%B8%D1%87%D0%B0%D1%80%D0%B4-%D0%B1%D1%80%D0%B0%D0%BD%D1%81%D1%8A%D0%BD-%D0%BF%D0%BE%D1%81%D1%80%D0%B5%D1%89%D0%BD%D0%B0-%D1%83%D1%80%D0%B0%D0%B3%D0%B0%D0%BD%D0%B0-%E2%80%9E%D0%B8%D1%80%D0%BC%D0%B0%E2%80%9C-%D0%B2-%D0%B1%D0%B5%D1%82%D0%BE%D0%BD%D0%BD%D0%B0%D1%82%D0%B0-%D1%81%D0%B8-%D0%B2%D0%B8%D0%BD%D0%B0%D1%80%D1%81%D0%BA%D0%B0-%D0%B8%D0%B7%D0%B1%D0%B0-news688631.html", "text": "Британският милиардер и собственик на холдинга Virgin Group сър Ричард Брансън има намерение да изчака преминаването на урагана „Ирма“ в бетонната си винарска изба на своя остров Некер, който е част от британските Вирджински острови в Атлантическия океан. Това обяви самият Брансън на сайта на компанията си. „Очакваме да изпитаме пълната мощ на урагана в близките часове. През това време ще се скрием в бетонната винарска изба в дома ни. Познавайки хората около мен, подозирам, че в избата ще остане малко вино, след като излезем от убежището“, пошегува се сър Брансън. Той описа климатичните условия на Некер през последните часове като „зловещи, но красиви“. „Всички искат „окото“ на урагана да премине встрани от британските Вирджински острови в близките часове. Както отбелязах по-рано, главната ни задача е да осигурим безопасността на всички, които се намират на островите, по пътя на урагана“, отбеляза Брансън. Превод и редакция: ПИК", "date": "2017.09.07", "title": "Сър Ричард Брансън посрещна урагана „Ирма“ в бетонната си винарска изба"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-%D0%BF%D0%BE%D0%B8%D1%81%D0%BA%D0%B0-%D0%BF%D0%BE-%D1%81%D0%B5%D1%80%D0%B8%D0%BE%D0%B7%D0%B5%D0%BD-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8-%D0%BD%D0%B0%D1%82%D0%B8%D1%81%D0%BA-%D1%81%D1%80%D0%B5%D1%89%D1%83-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news688630.html", "text": "Премиерът на Австралия Малкълм Търнбул призова международната общност да увеличи икономическият натиск срещу Северна Корея, съобщава австралийското електронно издание News.com. Според Търнбул, това ще помогне много за мирното разрешаване на кризисната ситуация на Корейския полуостров. „Заплашителните действия на Ким Чен Ун стават все по-интензивни – коментира австралийският премиер. – Оставам уверен, че международната общност може да окаже още по-сериозен икономически натиск на Северна Корея, което да принуди режима в Пхенян да промени политиката си“. Малкълм Търнбул подчерта, че Австралия и Съединените щати имат намерение да си сътрудничат тясно с Япония и Южна Корея, за да принудят Северна Корея  „да прекрати безразсъдната си и противозаконна политика“.", "date": "2017.09.07", "title": "Премиерът на Австралия поиска по-сериозен икономически натиск срещу Северна Корея"}
{"url": "http://pik.bg/%D0%BD%D0%B0-%D1%81%D0%B2%D0%B5%D1%82%D0%BB%D0%BE-%D1%86%D1%80%D1%83-%D1%80%D0%B0%D0%B7%D1%81%D0%B5%D0%BA%D1%80%D0%B5%D1%82%D0%B8-%D0%BC%D0%B0%D1%82%D0%B5%D1%80%D0%B8%D0%B0%D0%BB%D0%B8-%D0%B7%D0%B0-%D1%81%D1%8A%D0%B2%D0%B5%D1%82%D1%81%D0%BA%D0%B8%D1%8F-%D0%B2%D0%BE%D0%B5%D0%BD%D0%BD%D0%BE%D0%BC%D0%BE%D1%80%D1%81%D0%BA%D0%B8-%D1%84%D0%BB%D0%BE%D1%82-%D0%BE%D1%82-%D0%BF%D0%B5%D1%80%D0%B8%D0%BE%D0%B4%D0%B0-%D0%BD%D0%B0-%D1%81%D1%82%D1%83%D0%B4%D0%B5%D0%BD%D0%B0%D1%82%D0%B0--news688635.html", "text": "Централното разузнавателно управление (ЦРУ) е разсекретило материали за съветския Военноморски флот от времето на Студената война, съобщава РИА Новости. „Централното разузнавателно управление, съвместно с Националния музей на Военноморските сили на Съединените щати и Историческият фонд на Военноморските сили на САЩ са провели обществен симпозиум, на който са били обсъдени материали от наскоро публикуваните от ЦРУ засекретени документи, отнасящи се до съветския Военноморски флот от годините на Студената война“, се посочва в съобщението. Става дума за разсекретени 82 документа, състоящи се от над 2 000 страници, обхващати периода между 1960 и 1980 година. Сред публикуваните документи  са сводки на националното разузнаване, както и  статии от списанието „Военна мисъл“, преведени на английски език.", "date": "2017.09.07", "title": "На светло! ЦРУ разсекрети материали за съветския Военноморски флот от периода на Студената война"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B5-%D0%BF%D0%BE%D0%BA%D0%B0%D0%BD%D0%B8%D0%BB-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%B4%D0%B0-%D0%BF%D1%80%D0%B8%D1%81%D1%8A%D1%81%D1%82%D0%B2%D0%B0-%D0%BD%D0%B0-%D0%BE%D1%82%D0%BA%D1%80%D0%B8%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BE%D0%BB%D0%B8%D0%BC%D0%BF%D0%B8%D0%B0%D0%B4-news688637.html", "text": "Президентът на Южна Корея Мун Джей-ин е отправил лична покана към президента на Русия Владимир Путин да присъства на церемонията по откриването на Зимните олимпийски игри в Пьончанг през 2018 година, съобщава РИА Новости, като се позовава на помощника на президента на Русия Юрий Ушаков. Според информацията поканата е била отправена по време на вчерашните разговори между двамата лидери. „По време на вчерашните разговори южнокорейският лидер покани Путин да присъства на церемонията по откриването на Зимните олимпйски игри“, коментира Укшаков. Не става ясно обаче дали държавният глава на Русия е приел поканата.", "date": "2017.09.07", "title": "Президентът на Южна Корея е поканил Владимир Путин да присъства на откриването на Олимпиада 2018"}
{"url": "http://pik.bg/%D1%86%D0%B2%D0%B5%D1%82%D0%B8-%D1%81%D1%82%D0%BE%D1%8F%D0%BD%D0%BE%D0%B2%D0%B0-%D1%87%D0%B0%D0%BA%D0%B0-%D0%B1%D0%B5%D0%B1%D0%B5-%D0%B3%D1%80%D0%B0%D1%86%D0%B8%D1%8F%D1%82%D0%B0-%D0%BE%D0%B1%D0%B7%D0%B0%D0%B2%D0%B5%D0%B6%D0%B4%D0%B0-%D0%B4%D0%B5%D1%82%D1%81%D0%BA%D0%B0-%D1%81%D1%82%D0%B0%D1%8F-news688539.html", "text": "Бившата гимнастичка от националния отбор по художествена гимнастика Цветелина Стоянова е бременна. Из спортните среди имат доста основателни съмнения, не само заради променения й външен вид. Наскоро стана ясно, че световната шампионка си е закупила апартамент в широкия център на София за баснословните 150 бона - на замазка. Тепърва грацията щяла да го обзавежда, като вече е наела дизайнерска фирма за над 50 000 лева. По-интересното в случая е, че е предвидена детска стая, която също ще подлежи на ремонт, твърдят източници. Пред свои приятелки Цвети неотдавна споделила, че вече е готова за семейство и с гаджето й Александър Любенов често коментирали темата за децата. Вратарят също много искал наследник от бившата гимнастичка. Двамата обаче не очаквали \"работата да се опече\" толкова бързо. Това била и причината Златното момиче скорострелно да наеме брокер, който да открие идеалното семейно жилище. А едно от основните изисквания било именно детска стая. От едно известно време пък Стоянова крие фигурата си и се снима само от кръста нагоре, което също буди съмнения, пише седмичник.", "date": "2017.09.07", "title": "Цвети Стоянова чака бебе! Грацията обзавежда детска стая"}
{"url": "http://pik.bg/%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D1%81%D0%B0-%D0%B4%D0%B8%D1%81%D0%BB%D0%BE%D1%86%D0%B8%D1%80%D0%B0%D0%BB%D0%B8-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%BE-%D0%BE%D0%BA%D0%BE%D0%BB%D0%BE-3-500-%D0%B2%D0%BE%D0%B5%D0%BD%D0%BD%D0%BE%D1%81%D0%BB%D1%83%D0%B6%D0%B5%D1%89%D0%B8-news688633.html", "text": "Съединените щати са дислоцирали в Афганистан допълнителен контингент от около 3 500 американски военнослужещи, съобщава Ройтерс. Според информацията към момента в Афганистан са разположени между 12 000 и 14 500 военнослужещи на Съединените щати. От Пентагона не са коментирали решението за дислоциране на допълнителни сили. Министърът на отбраната на Съединените щати Джеймс Матис и председателят на Комитета на началник-щабовете на американските Въоръжени сили Джоузеф Данфорд информират ръководството на Конгреса на закрити за медиите заседания за новата стратегия за нормализиране на обстановката в Афганистан, която президентът Доналд Тръмп обяви на 21 април.", "date": "2017.09.07", "title": "Съединените щати са дислоцирали в Афганистан допълнително около 3 500 военнослужещи"}
{"url": "http://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-%D1%81%D0%B0-%D0%B2-%D0%B3%D0%BE%D1%82%D0%BE%D0%B2%D0%BD%D0%BE%D1%81%D1%82-%D0%B4%D0%B0-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%82-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D1%82%D0%B5-%D1%81%D0%B8-%D0%BE%D1%82-%D1%81%D1%8A%D1%81%D0%B5%D0%B4%D0%BD%D0%B8%D1%82%D0%B5-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80-news688634.html", "text": "Австралийският премиер Малкълм Търнбул обяви, че властите разглеждат възможността за евакуация на гражданите на страната, които са в съседните на Северна Корея страни заради кризата на Корейския полустров. Пред телевизионния канал 9News Търнбул посъветва австралйските граждани, живеещи в чужбина, да се регистрират на сайта, които осигурява информационна подкрепа за австралийците по света. „На първо място това е нужно, за да знаем къде се намирате. На второ място, в случай на тревога, това е възможност дза влезем във връзка с вас“, коментира премиерът на Австралия.", "date": "2017.09.07", "title": "Властите в Австралия са в готовност да евакуират гражданите си от съседните на Северна Корея страни"}
{"url": "http://pik.bg/%D1%80%D0%BE%D0%B4%D0%B6%D1%8A%D1%80-%D1%84%D0%B5%D0%B4%D0%B5%D1%80%D0%B5%D1%80-%D0%BE%D1%82%D0%BF%D0%B0%D0%B4%D0%BD%D0%B0-%D0%BD%D0%B0-%D1%87%D0%B5%D1%82%D0%B2%D1%8A%D1%80%D1%82%D1%84%D0%B8%D0%BD%D0%B0%D0%BB%D0%B8%D1%82%D0%B5-%D0%BD%D0%B0-%D0%BE%D1%82%D0%BA%D1%80%D0%B8%D1%82%D0%BE%D1%82%D0%BE-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE-%D0%BD%D0%B0-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-news688642.html", "text": "Бившият №1 в световният тенис Роджър Федерер от Швейцария отпадна на четвъртфиналите на последния за годината турнир от Големия шлем – Откритото първенство на Съединените щати. Швейцарецът, който е поставен под №3 в схемата на състезанието, бе победен от шампиона от 2009 година Хуан Мартин дел Потро от Аржентина със 7:5, 3:6, 7:6(8), 6:4. Мачът продължи 2 часа и 50 минути. Така отново в Ню Йорк няма да има сблъсък между Федерер и настоящият №1 в ранглистата Рафаел Надал. Именно испанецът ще бъде следващия съперник на Дел Потро, като двубоят се очетрава като финал преди финала на турнира.. Другият финалист ще определят Кенет Андерсон от Южна Африка и Пабло Карено Буста от Испания.", "date": "2017.09.07", "title": "Роджър Федерер отпадна на четвъртфиналите на Откритото първенство на Съединените щати"}
{"url": "http://pik.bg/%D0%B4%D0%BE%D0%BF%D0%B8%D0%BD%D0%B3-%D0%B3%D1%80%D0%B0%D0%BD%D0%B4%D0%B8%D0%BE%D0%B7%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D1%80%D0%B0%D0%B7%D1%82%D1%8A%D1%80%D1%81%D0%B8-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%82%D0%B5-%D1%89%D0%B0%D0%BD%D0%B3%D0%B8-news688632.html", "text": "Грандиозен допинг скандал с участието на тежкоатлети от девет страни разтърси вдигането на тежести, съобщава Спортал. Според информацията толкова мащабна допинг афера може да доведе до тежки последствия за вдигането на тежести и спортът, чието оставане в олимпийската програма и без това е под сериозна въпросителна, да бъде изваден от Олимпиадите. Замесени са щангисти от Русия, Казахстан, Беларус, Азербайджан, Армения, Китай, Украйна, Молдова и Турция. Най-масови са случаите на тежкоатлети от Русия и Казахстан – по 10. Според правилата, страна се отстранява от участие на следващото световно първенство в Анахайм при три случая. Резултатите са получени след повторно отваряне на допиг проби от олимпийските игри през 2008 и 2012 година. По случая е работила специална комисия към Международната федерация по вдигане на тежести, която ще представи своя доклад на Изпълкома на организацията в Будапеща в края на септември. Положителни са се оказали 49 проби, като 30 от тях са на медалисти от Игрите.", "date": "2017.09.07", "title": "Допинг! Грандиозен скандал разтърси световните щанги"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BD%D0%B0%D1%81%D0%BA%D0%BE-%D1%81%D0%B8%D1%80%D0%B0%D0%BA%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D1%81%D1%80%D0%B5%D1%89%D1%83-%D1%81%D1%8A%D0%B4%D0%B8%D0%B9%D1%81%D0%BA%D0%B8%D1%8F-%D1%81%D0%BB%D1%83%D0%B3%D0%B8%D0%BD%D0%B0%D0%B6-%D0%B7%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D1%81%D1%82%D0%B8%D0%B3%D0%B0-%D1%81-%D1%82%D0%B0%D0%B7%D0%B8-%D1%82%D0%B5%D0%BD%D0%B4%D0%B5%D0%BD-news688650.html", "text": "В мача с Лудогорец имаше три ощетявания срещу Левски за първите 20 минути. Какво да искаме от мача после. Това заяви пред Би Ти Ви Наско Сираков. „Това е тенденция в мачовете с Лудогорец. И това е така в последните години. Когато някой отбор надигне глава, му биват поздрязани главата. Когато някой се опъне на Лудогорец, се започва. Ето, Левски започва да надига глава. Виждам положителни неща в Левски. Дано нещата продължават така. Ако ме бяха питали мене кой да свири мача, щях да кажа Никола Попов. И на въпроса защо – защото е неподкупен“, добави Сираков. Попитан дали ще се върне на работа в Левски, Сираков каза: \"В последните месец имах няколко разтговора със Спас Русев, но не е ставало въпрос за моя работа в Левски. Никой не ми е предлагал пост, не съм се засилил към \"Герена\". Нека хората са спокойни. Просто в Левски вече се случват добри неща и аз съм доволен от това. С г-н Русев си говорихме за много неща.\" Припомняме, че снощи двата отбора завърших наравно - 0:0, в мач от шампионата в столицата.", "date": "2017.09.07", "title": "ИЗВЪНРЕДНО! Наско Сираков изригна срещу съдийския слугинаж за Лудогорец: Стига с тази тенденция! (ОБНОВЕНА)"}
{"url": "http://pik.bg/%D0%B8%D0%B7%D1%87%D0%B5%D0%B7%D0%BD%D0%B0%D1%85%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D1%80%D0%BE%D0%B7%D0%B8-news688651.html", "text": "Еквадорската роза измести българската. Оказва се, че месечно в софийския район се произвеждат между 5 и 10 хил. стръка, но за да задоволят потребителското търсене на търговците им се налага да внасят 3 пъти по-голямо количество от Еквадор. Това съобщи председателят на Националното сдружение на цветарите Евлоги Василев пред \"Монитор\" . Той не се ангажира с абсолютна точност за цифрите, но според неговите наблюдения производството и вносът на подобни цветя се доближава до тези количества. Василев уточнил, че еквадорската роза се търгува на едро по 1,20 – 1,80 лева , а в зимните месеци цената скача дори над 2,50 лева . За един стрък българско цвете пък сумата, която плащат продавачите, е между 30 стотинки и левче.", "date": "2017.09.07", "title": "Изчезнаха българските рози"}
{"url": "http://pik.bg/%D0%BE%D0%BF%D1%80%D0%B0%D0%B2%D0%B4%D0%B0%D0%BD%D0%B8%D0%B5-%D1%81%D1%8A%D0%BF%D1%80%D1%83%D0%B3%D1%8A%D1%82-%D0%BD%D0%B0-%D0%B1%D0%BE%D0%BA%D0%BE%D0%B2%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D0%B8%D0%B7%D0%BF%D1%80%D0%B0%D0%BD%D0%B8%D1%82%D0%B5-%D0%BF%D0%B0%D1%80%D0%B8-%D0%BE%D1%82-%D0%B0%D0%B7%D0%B5%D1%80%D0%B1%D0%B0%D0%B9%D0%B4%D0%B6%D0%B0%D0%BD-news688654.html", "text": "Парите ми са декларирани. Това каза в интервю за Нова телевизия българският представител в Европейската банка за възстановяване и развитие Калин Митрев. Съпругът на Ирина Бокова е обвинен в участие в схема за пране на пари. Според него скандалът е атака срещу него и жена му. Той не отрича, че е взимал пари от Азербайджан, но те са били регламентирани, декларирани и с платени данъци. Правителството ще проверява обвиненията към Митрев по така наречената \"Азербайджанска афера\". Финансовият министър Владислав Горанов вчера поиска обяснения от представителя на България в Съвета на директорите на Европейската банка за възстановяване и развитие. То е свързано с това как името му е замесено в схемата. От своя страна разследващите журналисти са категорични, че става дума за пагубна практика, с която диктатури си лъскат името пред света и плащат за това. Българското правителство обаче ще проверява кой на кого и какво е плащал. За щателна проверка, но в по-глобален план, настояват и от Партията на европейските социалисти. „Споменава се български представител. Няма такова нещо. Аз съм бил четири години извън банката и през това време съм вършил консултантска дейност. Нещо, което върша от 1992 година насам”, заяви Митрев. По думите му неговата експертиза е търсена заради дългогодишния му опит с големи проекти. „Да се поставя под съмнение моята работа и моята професионална пригодност е абсурдно”, каза още той.", "date": "2017.09.07", "title": "ОПРАВДАНИЕ! Съпругът на Бокова проговори за скандала с изпраните пари от Азербайджан"}
{"url": "http://pik.bg/%D0%B4%D0%BE%D0%B3%D0%BE%D0%B2%D0%BE%D1%80%D0%BA%D0%B0-%D1%82%D1%80%D1%8A%D0%BC%D0%BF-%D1%81%D0%BA%D0%BB%D1%8E%D1%87%D0%B8-%D1%81%D0%B4%D0%B5%D0%BB%D0%BA%D0%B0-%D1%81-%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%82%D0%B5-%D0%B7%D0%B0-%D0%B4%D1%8A%D0%BB%D0%B3%D0%BE%D0%B2%D0%B8%D1%8F-%D0%BB%D0%B8%D0%BC%D0%B8%D1%82-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-news688640.html", "text": "Американският президент Доналд Тръмп сключи неочаквана сделка с Демократическата партия на САЩ в Конгреса на страната, за увеличаване на кредитния лимит, което трябва да осигури бюджетни средства до 15 декември, съобкава Ройтерс, цитирани от Фокус. Договорката изненада някои републиканци, които предлагаха различно решение на проблема. Тръмп затвърди репутацията си на непредвидим лидер, когато се срещна, в Белия дом, с ключовите фигури на конгреса и от двете партии и отхвърли предложенията на републиканците и Министъра на финансите на САЩ Стивън Мнучин, които искаха увеличаване на кредитния лимит за по-дълъг срок и не бяха съгласни с демократите, които предложиха тримесечно удължаване, което президентът прие. „Можеше да сключим сделка за една година днес“, заяви Мнучин пред репортери. Той сподели, че Тръмп е избрал по-краткосрочна сделка, за да запази възможностите си за увеличение на военния бюджет по-късно тази година, като е предположил, че дългосрочно решение за кредитния лимит, е можело да блокира това желание.", "date": "2017.09.07", "title": "Договорка! Тръмп сключи сделка с демократите за дълговия лимит на страната"}
{"url": "http://pik.bg/%D0%B0%D0%BA%D1%82-%D0%BA%D0%B0%D0%BB%D0%B8-%D0%B8%D0%B7%D0%B1%D1%83%D1%85%D0%BD%D0%B0-%D0%B7%D0%B0-%D0%B3%D0%BB%D0%BE%D0%B1%D0%B0%D1%82%D0%B0-%D0%BD%D0%B0-%D1%81%D0%B8%D0%BD%D0%B0-%D1%81%D0%B8-%D1%87%D1%83%D0%B2%D1%81%D1%82%D0%B2%D0%B0%D0%BC-%D1%81%D0%B5-%D0%B4%D0%B8%D1%81%D0%BA%D1%80%D0%B8%D0%BC%D0%B8%D0%BD%D0%B8%D1%80%D0%B0%D0%BD%D0%B0-news688665.html", "text": "Фолкпевицата Кали заяви категорично, че няма да плати акта съставен на сина й Георги. \"Чувствам се дискриминарана, не съм съгласна с тази глоба\", заяви изпълнителката пред Би Ти Ви. Тя заяви, че детето й е било в присъствието на пълнолетни негови приятели. \"Спрели са колата с която са били за проверка, след което им правят обиск, проверяват ги за употреба на наркотици и алкохол, пробите са отрицателни. Обаче ги водят в полицията, от там се обаждат на майка ми и съставят акт. Не е въпроса за тези 300 лв, а за това, че Георги не е извършил нищо нередно. Темата обаче ненадейно се прехвърли към скандалната новоизгряла певица Сузанита, която скандализира с разголените си клипове. Психологът Христо Манев коментира, че и нейните родители трябва да бъдат глобени с минимум 3 хиляди лева, за това, че позволяват на 14-годишната си дъщеря да се появява в подобен вид в клиповете си. \"Да си показваш някои части на тялото не е свобода на словото\", заяви категорично експертът. Нямам проблем да спазвам закона, проблемът за мен е, че законът не е еднакъв за всички. През лятото по морето деца на по 14 години цяла нощ са по улиците пияни и дрогирани. Законът трябва да бъде еднакъв както за мен, така и за премиерът. Проблемът е, че полицаите не са институция, която да респектира, позволяват си да превишават правомощията си, правят каквото си искат, заяви Кали.", "date": "2017.09.07", "title": "АКТ! Кали избухна за глобата на сина си: Чувствам се дискриминирана "}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%BE-%D1%81%D1%82%D1%8A%D0%BB%D0%B1-%D0%B2%D0%B8%D1%81%D0%B8-%D0%BD%D0%B0-%D1%82%D1%80%D0%B8-%D0%BA%D1%80%D0%B0%D0%BA%D0%B0-%D1%81%D0%BB%D1%83%D0%B6%D0%B1%D0%B8%D1%82%D0%B5-%D1%81%D0%B0-%D0%B7%D0%B0%D0%BF%D0%BE%D0%B7%D0%BD%D0%B0%D1%82%D0%B8-%D0%BD%D0%BE-%D0%BD%D0%B5-%D0%B4%D0%B5%D0%B9%D1%81%D1%82%D0%B2%D0%B0%D1%82-news688648.html", "text": "Стълб виси на три крака в Неделино! Службите са запознати, но не действат. Това пише до Нова тв очевидец на покъртителната снимка. Става въпрос за електрически стълб, чийто фундамент е разбит, за да остане на нивото само на тротоара. „Още колко време трябва да мине, за да се предприеме нещо“, пита още човекът в писмото си.", "date": "2017.09.07", "title": "СТРАШНО! Стълб виси на три крака! Службите са запознати, но не действат"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA-%D1%83%D0%B4%D0%B0%D1%80-%D1%81%D0%B0%D1%89-%D1%83%D0%B4%D0%B0%D1%80%D0%B8%D1%85%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D0%B2-%D1%81%D0%BE%D0%BC%D0%B0%D0%BB%D0%B8%D1%8F-news688652.html", "text": "Авиацията на САЩ по радикалната ислямиста групировка Аш Шабаб в Сомалия. Убити са най-малко трима джихадисти. Военните твърдят, че Ударите са нанесени на около 20 км  западно от столицата Могадишу. Ислямистката групировка е основна цел на Пентагона в Африка. От години Сомалия е разкъсвана от гражданска война. Аш Шабаб, свързаната с Ал Кайда организация, иска да наложи строгия ислямски закон - шериат в страната. е нанесла поредни удари няма пострадали цивилни.", "date": "2017.09.07", "title": "Жесток удар! САЩ удариха терористи в Сомалия"}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%BE%D1%82%D0%BD%D0%BE%D0%B2%D0%BE-%D1%89%D0%B5-%D0%BE%D0%B1%D1%81%D1%8A%D0%B6%D0%B4%D0%B0%D1%82-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D0%B2-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%BE%D0%BA%D0%BE%D0%BB%D0%BD%D0%B0%D1%82%D0%B0-%D1%81%D1%80%D0%B5%D0%B4%D0%B0-news688638.html", "text": "Депутатите от Комисията по околна среда и водите ще обсъдят ветото, което президентът Румен Радев наложи върху промени в Закона за околната среда, съобщава Нова телевизия. Предложенията предвиждаха премахване на втората съдебна инстанция, когато се обжалва оценката за въздействие върху околната среда на обекти от национално значение. Такъв например е строителството на магистрала \"Струма\" през Кресненското дефиле. Така според някои промените в закона се правеха в интерес на инвеститори и в ущърб на природата и здравето на хората. С президентското вето обаче Народното събрание ще трябва отново да обсъди спорната точка.", "date": "2017.09.07", "title": "Депутати отново ще обсъждат промените в Закона за околната среда"}
{"url": "http://pik.bg/%D1%81%D0%B1%D0%BB%D1%8A%D1%81%D1%8A%D1%86%D0%B8-%D0%B4%D0%B5%D1%81%D0%B5%D1%82%D0%BA%D0%B8-%D1%80%D0%B0%D0%BD%D0%B5%D0%BD%D0%B8-%D1%81%D0%BB%D0%B5%D0%B4-%D0%B1%D0%BE%D0%B9-%D0%BC%D0%B5%D0%B6%D0%B4%D1%83-%D0%BF%D0%BE%D0%BB%D0%B8%D1%86%D0%B8%D1%8F-%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D0%B2-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-news688636.html", "text": "Десетки пострадаха в югоизточната част на Южна Корея след сблъсъци между представители на полицията и местни жители, включили се в протестна акция срещу разполагането на допълнителни установки на американски ракетни комплекси THAAD, съобщава агенция Ренхап. Според информацията до сблъсъци между силите на реда и протестиращи се е стигнало рано тази сутрин. Много от протестиращите са успели да се привържат с вериги към военната техника, а други са влезли в ръкопашна схватка със служителите на полицията. В резултат на сблъсъците няколко десетки души, сред които и полицейски служители, са получили наранявания. Част от пострадалите са били приети в болници. От Сеул вчера обявиха за разполагането на четири допълнителни американски ракетни системи THAAD в базата на Съединените щати в Южна Корея на фона на ядрените изпитания на Северна Корея. Установките бяха разположгени тази нощ от американските военни на територията на новата база в Сонджу, на 300 километра южно от Сеул.", "date": "2017.09.07", "title": "Сблъсъци! Десетки ранени след бой между полиция и протестиращи в Южна Корея"}
{"url": "http://pik.bg/%D1%80%D0%BE%D0%B4%D0%B8%D1%82%D0%B5%D0%BB%D0%B8-%D1%81%D1%82%D0%B0%D0%BD%D0%B0-%D1%8F%D1%81%D0%B5%D0%BD-%D0%BF%D0%BE%D0%BB%D1%8A%D1%82-%D0%BD%D0%B0-%D0%B4%D0%B5%D1%82%D0%B5%D1%82%D0%BE-%D0%BA%D0%BE%D0%B5%D1%82%D0%BE-%D0%BE%D1%87%D0%B0%D0%BA%D0%B2%D0%B0%D1%82-%D0%BA%D0%B8%D0%BC-%D0%BA%D0%B0%D1%80%D0%B4%D0%B0%D1%88%D1%8F%D0%BD-%D0%B8-%D0%BA%D0%B0%D0%BD%D0%B8%D0%B5-%D1%83%D0%B5%D1%81%D1%82-news688618.html", "text": "Американската звездна двойка Ким Кардашян и Кание Уест трябва да станат родители за трети път в началото на 2018 година. Според информация на електронното издание TMZ сурогатна майка трябва да дари Кардашян и Уест с момиченце през януари следващата година. За двойката това ще е второ момиченце. Двамата имат и син, който през декември ще навърши две години. Според договора, който Кардашян и Уест имат със сурогатната майка, тя получава по 4 500 долара всеки месец. По време на бременноста си тя няма право да посещава сауна, да пуши, да употребява алкохол, наркотици и да яде сурова риба. Ким Кардашян и Кание Уест все още не са потвърдили официално информацията за пола на третото си дете.", "date": "2017.09.07", "title": "Родители! Стана ясен полът на детето, което очакват Ким Кардашян и Кание Уест"}
{"url": "http://pik.bg/%D0%BE%D1%81%D1%82%D0%B0%D0%B2%D0%BA%D0%B0-%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA-%D1%80%D1%8A%D0%BA%D0%BE%D0%B2%D0%BE%D0%B4%D0%B8%D1%82%D0%B5%D0%BB%D1%8F%D1%82-%D0%BD%D0%B0-%D1%84%D0%B5%D0%B4%D0%B5%D1%80%D0%B0%D0%BB%D0%BD%D0%B8%D1%8F-%D1%80%D0%B5%D0%B7%D0%B5%D1%80%D0%B2-%D0%BD%D0%B0-%D1%81%D0%B0%D1%89-%D1%81%D0%B5-%D0%BE%D1%82%D1%82%D0%B5%D0%B3%D0%BB%D1%8F-%D0%BE%D1%82-%D0%BF%D0%BE%D1%81%D1%82%D0%B0-news688614.html", "text": "Заместник-председателят на Съвета на управляващите на Федералния резерв на САЩ Стенли Фишер, е изпратил писмо до американския президент Доналд Тръмп с молба да бъде освободен от поста, предаде ТАСС, позовавайки се на съобщение от пресслужбата на Резерва, който в САЩ изпълнява функциите на Централна банка. В своето писмо, Фишер е подчертал, че решението му е предизвикано от „причини от личен характер“ и той иска да прекрати изпълнението на задълженията си „например на 13 октомври“. Срокът на пълномощията му изтича през юни 2018 година. „По време на моето пребиваване в Съвета на управляващите, икономиката на страната продължи да укрепва и осигури милиони допълнителни работни места за американците. Ние продължихме да предприемаме ходове, целящи да направят финансовата ни система още по жизнеспособна“, заяви той. На длъжността заместник-председател на Федералния резерв, Фишер беше избран през януари 2014 година от тогавашния президент на страната Барак Обама. През юни, същата година, кандидатурата му беше утвърдена и от Конгреса на САЩ. Между 2005-2013година Фишер е управлявал Банката на Израел. Според мнението на Белия дом, той „успешно е водил икономиката на Израел през световната финансова криза“. Преди това, между 2002-2005 година, Фишер е работил като заместник-ръководител на финансово-банковата компания Citigroup. Между 1994-2001 година е бил пръв заместник на директор-разпоредителя на Международния валутен фонд (МВФ). Експертите отбелязват, че „с неговата оставка Съвета на управляващите на Федералния резерв се лишава от влиятелен глас, във времето, в което в Централната банка няма съгласие относно необходимостта за следващото увеличение на банковия лихвен процент за текущата година“. Анализаторите не пропускат да отбележат, че Фишер е отстоявал необходимостта за съхранението на мерките за стимулиране на икономиката, които са били предприети от предишната администрация, с цел да бъдат преодолени последствията от световната финансова криза, против което в момента се изказва сегашния президент Доналд Тръмп.", "date": "2017.09.07", "title": "Оставка! Заместник-ръководителят на Федералния резерв на САЩ се оттегля от поста"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B8-%D1%84%D1%80%D0%B0%D0%BD%D1%86%D0%B8%D1%8F-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%82-%D0%BE%D0%B1%D1%89%D0%B0-%D0%BA%D0%BE%D0%BD%D1%86%D0%B5%D0%BF%D1%86%D0%B8%D1%8F-%D0%B7%D0%B0-%D0%BC%D0%B8%D1%80%D0%BE%D1%82%D0%B2%D0%BE%D1%80%D1%87%D0%B5%D1%81%D0%BA%D0%B0-%D0%BC%D0%B8%D1%81%D0%B8%D1%8F-%D0%BD%D0%B0-%D0%BE%D0%BE%D0%BD-%D0%B2-%D0%B4%D0%BE%D0%BD%D0%B1%D0%B0%D1%81-news688613.html", "text": "Представителят на Министерството на външните работи на Германия Мартин Шефер, в свое изявление пред информационна агенция „УНИАН“, е съобщил, че Германия и Франция, отчитайки различията между Украйна и Русия, в най-близко време ще разработят съвместна концепция за въвеждането на миротворческа мисия на ООН в Донбас. „Заедно с френските ни партньори от „Нормандската четворка“ в най-близко време ще разработим наша концепция, която ще отчита различията между Украйна и Русия, за въвеждането на „сини каски“ в Донбас“, разяснеи Шефер. Той обеляза, че „не е в интересите на Германия, превръщането на войната в Донбас в замразен конфликт, както в Приднестровието или Грузия.“ „Очевидно е, че много международни въпроси в сферата на сигурността, не могат да бъдат решени без Русия и това важи и за Северна Корея. Затова да се отхвърлят веднага руските предложения е недалновидно“, счита Шефер.", "date": "2017.09.07", "title": "Германия и Франция подготвят обща концепция за миротворческа мисия на ООН в Донбас"}
{"url": "http://pik.bg/%D0%BF%D1%80%D0%B5%D0%B4%D0%BF%D0%B0%D0%B7%D0%BD%D0%B8-%D0%BC%D0%B5%D1%80%D0%BA%D0%B8-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D0%B4%D0%B5%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%B5%D0%B2%D0%B0%D0%BA%D1%83%D0%B8%D1%80%D0%B0-%D1%81%D1%8A%D1%82%D1%80%D1%83%D0%B4%D0%BD%D0%B8%D1%86%D0%B8%D1%82%D0%B5-%D1%81%D0%B8-%D0%BE%D1%82-%D0%B1%D0%B0%D1%85%D0%B0%D0%BC%D0%B8%D1%82%D0%B5-%D0%B7%D0%B0%D1%80%D0%B0%D0%B4%D0%B8-%D1%83%D1%80%D0%B0%D0%B3%D0%B0%D0%BD%D0%B0-news688615.html", "text": "Държавният департамен обяви евакуация на сътрудниците си от Бахамите заради урагана „Ирма“, съобщава РИА Новости, като се позовава на официално изявление на ведомството. „На 6 септември (сряда) Държавният департамент обяви за евакуация от Бахамските острови на всички сътрудници на правителството на Съединените щати, чието присъствие там не е задължително, както и на членовете на техните семейства във връзка с урагана „Ирма“, се посочва в изявлението. Освен това се препоръчва на всички американски граждани „да избягват каквито и да е пътувания към Бахамските острови, както и към островите Перкс и Кайкос“. На американските граждани, които вече са там, се предлага „ако е възможно, да напуснат тези територии преди идването на урагана“. На тези, които не могат да сторят това се препоръчва „да намерят убежища в безопасни укрития“. Ураганът „Ирма“ вече достигна максималната пета степен, като е най-мощният в Атлантика минимум за последните десет години. Специалистите го определят за по-силен от „Харви“, който в крная на август премина над Тексас. Превод и редакция: ПИК", "date": "2017.09.07", "title": "Предпазни мерки! Държавният департамент евакуира сътрудниците си от Бахамите заради урагана „Ирма“"}
{"url": "http://pik.bg/%D1%82%D1%80%D0%BE%D0%BF%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%B1%D1%83%D1%80%D1%8F-%E2%80%9E%D1%85%D0%BE%D1%81%D0%B5%E2%80%9C-%D1%81%D0%B5-%D0%B5-%D1%83%D1%81%D0%B8%D0%BB%D0%B8%D0%BB%D0%B0-%D0%B4%D0%BE-%D1%83%D1%80%D0%B0%D0%B3%D0%B0%D0%BD-news688610.html", "text": "Тропическата буря „Хосе“, която се образува над Атлантическия океан, се е усилила до ураган от първа степен, който се движи към Карибския регион, съобщава Националният център на Съединените щати за предупреждения за урагани. Бурята започна във вторник. По данни на Центъра скоростта на вятъра в района на урагата е достигнала до 120 километра в час. Ураганът се придвижва със скорост от около 25 километра в час.", "date": "2017.09.07", "title": "Тропическата буря „Хосе“ се е усилила до ураган"}
{"url": "http://pik.bg/%D1%82%D1%80%D0%BE%D0%BF%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%B1%D1%83%D1%80%D1%8F-%E2%80%9E%D0%BA%D0%B0%D1%82%D1%8F%E2%80%9C-%D0%BD%D0%B0%D0%B4-%D0%BC%D0%B5%D0%BA%D1%81%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D0%B7%D0%B0%D0%BB%D0%B8%D0%B2-%D1%81%D0%B5-%D0%BF%D1%80%D0%B5%D0%B2%D1%8A%D1%80%D0%BD%D0%B0-%D0%B2-%D1%83%D1%80%D0%B0%D0%B3%D0%B0%D0%BD-news688611.html", "text": "Тропическата бура над Мексиканския залив, която получи името „Катя“, е прераснала в ураган, съобщават от Националния център на Съединените щати за предупреждения за урагани. Според информацията максималната скорост на вятъра вече достига до 120 километра в час. Според метеоролозите, ураганът се движи в посока юг-изток със скорост около 4 километра в час. По-рано бе съобщено, че се очаква „Катя“ да достигне до бреговете на Мексико в ранните часове на петъчния ден. Тропическите бури получават имена, когато скоростта на съпровождащият ги вятър достигне  62 километра в час. Бурята пък прераства в ураган, когато скоростта на вятъра премине 119 километра в час.", "date": "2017.09.07", "title": "Тропическата буря „Катя“ над Мексиканския залив се превърна в ураган"}
{"url": "http://pik.bg/%D0%B2%D1%8A%D0%B2-%D1%84%D0%BB%D0%BE%D1%80%D0%B8%D0%B4%D0%B0-%D0%B7%D0%B0%D0%BF%D0%BE%D1%87%D0%BD%D0%B0-%D0%B5%D0%B2%D0%B0%D0%BA%D1%83%D0%B0%D1%86%D0%B8%D1%8F%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D1%83%D1%80%D0%B0%D0%B3%D0%B0%D0%BD%D0%B0-%E2%80%9E%D0%B8%D1%80%D0%BC%D0%B0%E2%80%9C-news688621.html", "text": "Властите в американския щат Флорида стартираха операцията по евакуацията на населението в четири окръга заради урагана от пета категория „Ирма“, съобщава губернаторът на Флорида Рик Скот, цитиран от ТАСС. Очаква се най-напред „Ирма“ да премине през архипелага Флорида-Кис, който е част от окръг Монро, чието население е над 80 000 души. По думите на губернатора до петък се планира евакуацията на около 30 000 души, като в операцията са включени над 4 000 камиона и 100 хеликоптера. По-рано властите в щата обявиха мобилизация на над 7 000 бойци от Националната гвардия на САЩ.", "date": "2017.09.07", "title": "Във Флорида започна евакуацията заради урагана „Ирма“"}
{"url": "http://pik.bg/%D0%BA%D0%BE%D0%BD%D1%81%D0%B5%D1%80%D0%B2%D0%B0%D1%82%D0%B8%D0%B2%D0%BD%D0%B8-%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%BF%D0%BE%D0%B8%D1%81%D0%BA%D0%B0%D1%85%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B4%D0%B0-%D0%B3%D0%B0%D1%80%D0%B0%D0%BD%D1%82%D0%B8%D1%80%D0%B0-%D1%82%D0%B2%D1%8A%D1%80%D0%B4-%D0%B1%D1%80%D0%B5%D0%BA%D0%B7%D0%B8%D1%82-news688817.html", "text": "PoliticsHome, цитиран от \"Фокус\". Десетки консервативни депутати започнаха кампания, с която призовават Тереза Мей, да не „държи Великобритания в ЕС с измама“ през преходния период, предава Около 40 членове на Европейската изследователска група подписаха писмо, с което настояват Британия да напусне т.нар. единен пазар, за да може кралството да бъде „наистина“ извън ЕС. „Продължаването на членството в единния пазар, като част от преходното споразумение, ще значи просто европейско членство под друго име. Не можем да позволим страната ни да бъде държана в ЕС с измама“, твърдят те. „Правителството трябва да уважава волята на британците, а това означава напускане на единния пазар по същото време, по което ще напуснем и ЕС“, се казва в изявлението им.", "date": "2017.09.07", "title": "Консервативни депутати поискаха Тереза Мей да гарантира \"твърд Брекзит\""}
{"url": "http://pik.bg/%D1%81%D1%82%D0%B8%D1%85%D0%B8%D1%8F-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D1%83%D1%80%D0%B0%D0%B3%D0%B0%D0%BD%D0%B0-%E2%80%9E%D0%B8%D1%80%D0%BC%D0%B0%E2%80%9C-%D0%BD%D0%B0-%D0%BE%D1%81%D1%82%D1%80%D0%BE%D0%B2-%D1%81%D0%B2%D0%B5%D1%82%D0%B8-%D0%BC%D0%B0%D1%80%D1%82%D0%B8%D0%BD-%D0%B2-%D0%BA%D0%B0%D1%80%D0%B8%D0%B1%D1%81%D0%BA%D0%BE-%D0%BC%D0%BE%D1%80%D0%B5-%D1%81%D1%82%D0%B0%D0%BD%D0%B0%D1%85%D0%B0-%D1%88%D0%B5%D1%81%D1%82-news688620.html", "text": "Най-малко шестима души са загинали във френската част на карибския остров Свети Мартин, след като ураганът „Ирма“ премина през региона, предаде AFP, позовавайки се на информация на префекта на Гваделупа Ерик Маир. „Това не е окончателната бройка. Има риск да открием още жертви“, заяви той. Преди това, френските власти съобщиха за две жертви и двама тежко ранени в източната част на карибски острови Свети Бартс и Свети Мартин. Фокус", "date": "2017.09.07", "title": "Стихия! Жертвите на урагана „Ирма“ на остров Свети Мартин в Карибско море станаха шест"}
{"url": "http://pik.bg/%D0%BF%D0%B0%D0%BF%D0%B0-%D1%84%D1%80%D0%B0%D0%BD%D1%86%D0%B8%D1%81%D0%BA-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D0%BA%D0%BE%D0%BB%D1%83%D0%BC%D0%B1%D0%B8%D1%8F-news688616.html", "text": "Папа Франциск пристигна в Колумбия, за да подкрепи мирния процес в страната, която се опитва да излезе от 50-годишен кървав конфликт, предаде AFP, цитирана от Фокус. 80-годишният аржентински понтифик, който ще проведе петдневна визита, кацна на военно летище в Богота, където бе посрещнат от колумбийския президент Хуан Мануел Сантос.", "date": "2017.09.07", "title": "Папа Франциск пристигна на посещение в Колумбия"}
{"url": "http://pik.bg/%D1%80%D0%B0%D0%B7%D0%B2%D0%BB%D0%B5%D1%87%D0%B5%D0%BD%D0%B8%D0%B5-%D0%BF%D1%80%D0%B5%D0%BF%D0%BE%D0%B4%D0%B0%D0%B2%D0%B0%D1%82%D0%B5%D0%BB%D0%BA%D0%B0-%E2%80%9E%D0%B3%D0%BB%D0%B5%D0%B7%D0%B8%D0%BB%D0%B0%E2%80%9C-%D0%BF%D0%B5%D1%82-%D0%BC%D0%B5%D1%81%D0%B5%D1%86%D0%B0-%D1%83%D1%87%D0%B5%D0%BD%D0%B8%D1%86%D0%B8-%D1%81%D1%8A%D1%81-%D1%81%D0%B2%D0%BE%D0%B8-%D0%B5%D1%80%D0%BE%D1%82%D0%B8%D1%87%D0%BD%D0%B8-%D1%81%D0%B5%D0%BB%D1%84%D0%B8%D1%82%D0%B0-%D0%B2-%D0%B7%D0%B0%D0%BF%D0%B0%D0%B4%D0%BD-news688627.html", "text": "В американския щат Западна Вирджиния учителката Трейси Милър изпращала на ученици от горните класове свои еротични селфита чрез Snapchat, съобщава The Independent. Един от учениците, получил снимки от напористата учителка, се оплакал в полицията. Като доказателство той показал на служителите на реда снимки на учителката, които бил запазил в телефона си. 27-годишната Милър веднага била привикана на разпит. По думите й, тя „глезила“ учениците със снимки от март до юли, като сама не помни колко точно снимки е изпратила. Администрацията на училището, в което работела Милър,  веднага предприела съответните стъпки и отстранила палавата учителка. От полицията работят по установяването на броя на учениците, получили от учителката си еротични снимки.", "date": "2017.09.07", "title": "Развлечение! Преподавателка „глезила“ пет месеца ученици със свои еротични селфита в Западна Вирджиния  "}
{"url": "http://pik.bg/%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F%D1%82-%D1%81%D1%8A%D1%8E%D0%B7-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D1%81-%D1%88%D0%B5%D1%81%D1%82-%D0%BC%D0%B5%D1%81%D0%B5%D1%86%D0%B0-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-%D0%BD%D0%B0-14-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-news688617.html", "text": "Европейският съюз е решил да продължи санкциите срещу руски граждани и организации с още шест месеца, съобщава Ройтерс, цитирана от електронното издание Лайф. Според информацията това официално трябва да стане на 14 септември. Отбелязва се, че санкциите ще бъдат удъЛжени до средата на март 2018 година. Промени сред включените лица в списъка със санкции може да настъпят само „по технически причини“, като една от тях може да е смъртта на съответния човек. Към момента, според информация на сайта на Европейския съюз, в списъка със санкции са включени 153 човека и 40 юридически лица.", "date": "2017.09.07", "title": "Европейският съюз ще продължи с шест месеца санкциите срещу Русия на 14 септември"}
{"url": "http://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D0%BB%D0%BD%D0%BE-%D1%83%D1%80%D0%B0%D0%B3%D0%B0%D0%BD%D1%8A%D1%82-%E2%80%9E%D0%B8%D1%80%D0%BC%D0%B0%E2%80%9C-%D0%BF%D1%80%D0%B8%D1%87%D0%B8%D0%BD%D0%B8-%D1%82%D0%BE%D1%82%D0%B0%D0%BB%D0%BD%D0%B8-%D1%80%D0%B0%D0%B7%D1%80%D1%83%D1%88%D0%B5%D0%BD%D0%B8%D1%8F-%D0%BD%D0%B0-%D0%BE%D1%81%D1%82%D1%80%D0%BE%D0%B2%D0%B8%D1%82%D0%B5-%D1%81%D0%B2%D0%B5%D1%82%D0%B8-%D0%BC%D0%B0%D1%80%D1%82%D0%B8%D0%BD-%D0%B8-%D0%B1%D0%B0%D1%80%D0%B1%D1%83-news688626.html", "text": "Ураганът „Ирма“ е причинил тотални разрушения на Карибските острови Свети Мартин и Барбуда, съобщава Франс Прес, цитирани от Фокус. Даниел Гибс от властите на Свети Мартин, който е бивш френски депутат, заявява, че френската част та карибския остров Свети Мартин е „на 95 процента разрушена“. „Това е огромна катастрофа.  95% от острова е разрушен. В шок съм, страшно е“, коментира Гибс. На остров барбуда ураганът е убил един човек и е оставил  „страхотни разрушения“, според островните власти. “Това е просто тотално разрушение, Барбуда в момента буквално е в разруха“, заяви премиерът на острова Гастон Браун, след като чудовищната буря премина през острова. По-късно пред CNN той каза, че 95% от сградите в Барбуда са със сериозни щети, като до 30% от тях са разрушени.", "date": "2017.09.07", "title": "Катастрофално! Ураганът „Ирма“ причини тотални разрушения на островите Свети Мартин и Барбуда"}
{"url": "http://pik.bg/%D0%BA%D1%80%D0%B0%D0%BB%D1%8F%D1%82-%D0%BD%D0%B0-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D1%89%D0%B5-%D0%BF%D0%BE%D1%81%D0%B5%D1%82%D0%B8-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D0%B2-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-2018-%D0%B3%D0%BE%D0%B4%D0%B8%D0%BD%D0%B0-news688625.html", "text": "Кралят на Саудитска Арабия Салман бен Абдел Азиз Ал Сауд ще посети Вашингтон в началото на 2018 година, съобщава РИА Новости като се позовава на информация от Белия дом. Визитата е била уточнена след разговор между краля и американския президент Доналд Тръмп. Според информацията, двата лидери са обсъждали „развитието на общите приоритети, включително и безопасността и благосъстоянието на Близкия Изток“. Други подробности от разговора между крал Салман бен Абдел Азиз Ал Сауд и Доналд Тръмп не се посочват.", "date": "2017.09.07", "title": "Кралят на Саудитска Арабия ще посети Вашингтон в началото на 2018 година"}
{"url": "http://pik.bg/%D0%BB%D1%83%D0%B4%D0%BE%D1%81%D1%82-%D1%82%D0%B5%D0%B9%D0%BB%D1%8A%D1%80-%D1%81%D1%83%D0%B8%D1%84%D1%82-%D0%B8%D1%81%D0%BA%D0%B0-%D0%B4%D0%B0-%D0%BE%D1%82%D0%BA%D1%83%D0%BF%D0%B8-%D0%BF%D1%80%D0%B0%D0%B2%D0%B0%D1%82%D0%B0-%D0%B2%D1%8A%D1%80%D1%85%D1%83-%D1%86%D0%B8%D1%82%D0%B0%D1%82%D0%B8-%D0%BE%D1%82-%D0%BF%D0%B5%D1%81%D0%BD%D0%B8%D1%82%D0%B5-%D0%BE%D1%82-%D0%BD%D0%BE%D0%B2%D0%B8%D1%8F-%D1%81%D0%B8-%D0%B0%D0%BB%D0%B1%D1%83%D0%BC-news688622.html", "text": "Въпреки че все още не е пуснала на пазара своя нов, шести студиен албум Reputation, американската изпълнителка Тейлър Суифт вече предприема мерки, от творчеството й да не могат да печелят други, съообщава електронното издание TMZ. Според информацията изпълнителката ще патентова част от имената на песните в албума, както и фрази от текстовете. Така например Суифт опитва да запази марката върху името на новия сингъл към албума „Look What You Made Me Do“, както и фразата от текста към него: „The old Taylor can’t come to the phone right now“. Изпълнителката прави това за да може в бъдеще само тя да използва всички патентовани фрази в рекламната си кампания – например да ги поставя на фланелки и други аксесоари. Изданието припомня, че Тейлър Суифт прибягва до подобни стъпки не за първи път. След излизането на албума си 1989 тя направи опит да патентова редица словосъчетания от текстовете на песните, включително „1989“ и   Welcome to New York.", "date": "2017.09.07", "title": "Лудост! Тейлър Суифт иска да откупи правата върху цитати от песните от новия си албум"}
{"url": "http://pik.bg/%D0%B0%D1%82%D0%B0%D0%BA%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%8A%D1%82-%D0%B7%D0%B0-%D0%BA%D0%B0%D0%BD%D1%86%D0%BB%D0%B5%D1%80-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BC%D0%B0%D1%80%D1%82%D0%B8%D0%BD-%D1%88%D1%83%D0%BB%D1%86-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81%D0%B5-%D0%B7%D0%B0%D1%81%D1%82%D0%BE%D1%8F-%D1%82%D0%B2%D1%8A%D1%80%D0%B4%D0%B5-%D0%BC%D0%BD%D0%BE%D0%B3%D0%BE-%D0%BD%D0%B0-news688623.html", "text": "Кандидатът за канцлер на Германия от Германската социалдемократическа партия (ГСДП) Мартин Шулц заяви, че Доналд Тръмп доста се е застоял на  поста президент на САЩ, предава РИА Новости, цитирана от Фокус. На въпрос на журналист от германското издание Zeit Magazin, колко дълго Тръмп може да се задържи в Белия дом, Шулц отговори: „Според мен, като цяло, той заема тази длъжност вече прекалено дълго“ Шулц нееднократно е коментирал критично президента на САЩ и е призовавал европейците да не се подчиняват на политическата логика на Тръмп. По данни на анкетата на института IfD, проведена вчера, за партийния съюз на Ангела Меркел ХДС/ХСС са готови да гласуват 38,5% от избирателите, а ГСДП на Шулц получава 24% поддръжка. За „Свободната демократическа партия“(Либералите) са готови да гласуват 10%. За „Алтернатива за Германия“(AfD), за „Левите“ и „Зелените“ биха гласували по 8% от запитаните. Парламентарните избори в Германия ще се проведат на 24 септември", "date": "2017.09.07", "title": "Атака! Кандидатът за канцлер на Германия Мартин Шулц: Доналд Тръмп се застоя твърде много на поста"}
{"url": "http://pik.bg/%D0%BD%D0%BE%D0%B2%D0%B0%D1%82%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D0%BA%D0%B0-%D0%BF%D1%80%D0%B8-%D0%B6%D0%B5%D0%BD%D0%B8%D1%82%D0%B5-%D0%BD%D0%B0-%D0%BE%D1%82%D0%BA%D1%80%D0%B8%D1%82%D0%BE%D1%82%D0%BE-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE-%D0%BD%D0%B0-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D1%89%D0%B5-%D0%B1%D1%8A%D0%B4%D0%B5-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D0%BA%D0%B0-news688624.html", "text": "Новата шампионка в турнира при жените от Откритото първенство на Съединените щати по тенис ще бъде американка. Това стана ясно, след като четири американски тенисистки стигнаха до полуфиналите в състезанието. След Винъс Уиляс, Слоун Стивънс и Коко Вандевег, това стори и Мадисън Кийс. На четвъртфиналите Кийс, която е поставена под №15 в схемата на турнира, отстрани естонката Кая Канепи с 6:3, 6:3 и час и осем минути игра. За място във финала Кийс ще премери сили в Коко Вандевег. Другата финалистка ще определят двукратната победителка в турнира Винъс Уилямс и Слоун Стивънс.", "date": "2017.09.07", "title": "Новата шампионка при жените на Откритото първенство на Съединените щати ще бъде американка"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B3%D0%B5%D0%BD-%D0%BA%D0%B8%D1%80%D1%87%D0%BE-%D0%BA%D0%B8%D1%80%D0%BE%D0%B2-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D1%80%D0%BE%D0%B4%D0%BD%D0%BE%D1%82%D0%BE-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D0%BD%D0%B5-news688669.html", "text": "Кадровото състояние на ДАНС – 20% кадрови некомплект, и Държавната агенция „Разузнаване“ (ДАР) – 38%, съчетано с огромното число незаети бройки в армията, създава голям проблем в системата на национална сигурност и отбрана като цяло. Това каза бившият директор на Националната разузнавателна служба ген. Кирчо Киров пред Би Ти Ви, „Причините може да се търсят в много посоки – посочи той – например в недоброто състояние на образованието и продукцията от потенциални кадри на структурите за отбрана и сигурност, което то произвежда, недобре работещата кадрова дейност на структурите за кадрово обезпечаване на тези институции, което всъщност е въпрос на организация“. Според ген. Киров би трябвало работата в разузнаването да се смята за престижна, „макар че в последните години престижът му значително падна, не само на него, но и на специалните служби като цяло, в това число и на армията“. Тежестта трябва да падне на външното разузнаване, чийто приоритет е придобиването на изпреварваща информация за сигурността на страната, за заплахите от тероризъм, за териториалната цялост на страната, от бежански поток и т.н. Защото в такава сложна обстановка, в която с намира страната, външното разузнаване е това, което трябва да даде изпреварващата информация за вземане на държавни решения, каза гостът. За констатацията в доклада на ДАР, че ислямизацията на ромските махали е една от основните заплахи за териториалната цялост на страната, ген. Киров каза, че разрешението на тези проблеми има само държавнически измерения, това е въпрос на политика, на стратегия – в политиката, в икономиката, в интеграцията и приобщаването на малцинствата, включително образованието. Според него мигрантите не са проблем за България в такава степен, в каквато бяха преди 1 – 2 години.", "date": "2017.09.07", "title": "ЕКСКЛУЗИВНО! Ген. Кирчо Киров с остър коментар за състоянието на родното разузнаване"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%BF%D0%BE%D0%BB%D1%88%D0%B0-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D0%B5%D0%BC%D0%B0%D0%BD%D1%8E%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D1%82%D0%BE%D0%B9-%D0%BF%D0%BE%D0%B4%D0%BA%D0%BE%D0%BF%D0%B0%D0%B2%D0%B0-%D0%BE%D1%81%D0%BD%D0%BE%D0%B2%D0%BD%D0%B8%D1%82%D0%B5-%D0%B8%D0%B4%D0%B5%D0%B8-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F--news688609.html", "text": "Министър-председателят на Полша Беата Шидло обвини президента на Франция Еманюел Макрон, че „се опитва да наложи протекционизъм“, в продължение на спора между тях, който възникна заради спорно предложение на френския лидер, което предвижда да се плащат по-малко пари на източноевропейците, работещи в Западна Европа, предаде AFP, цитирана от Фокус. „Много ме притеснява това, че френският президент в момента подкопава основните идеи на Европейския съюз и се опитва да наложи протекционизма, като нанесе удар по свободния пазар и свободното движение на хора и услуги - заяви Шидло пред полска телевизия. - Има някои тревожни сигнали. Мисля, че сега е момента, поне част от европейските лидери, да отговорят на въпроса, дали единството на съюза е важно за тях... или някои от тези лидери искат да разделят Европейския съюз“. Макрон направи едно от основните си избирателни обещания преработването на така наречената Директива за работниците и се очаква да го отстоява на срещата на върха на Европейский съюз на 19-20 октомври. Регулацията позволява на компаниите да изпращат работници от страните с ниско заплащане, като Полша, към по-богатите икономики, на краткосрочни ангажименти, като не заплащат социалните такси на приемащата държава. Правилото предизвиква недоволство сред някои от Западните държави, като Франция, Германия и Австрия, според които това представлява „социален дъмпинг“ и създава нечестна конкуренция на пазара на труда в страните им. Но предвидените промени доведоха до твърда съпротива от държавите от Източна и Централна Европа, откъдето идва евтината работна ръка. Полша е страната-членка на Европейския съюз, която е най-печеливша от съществуващата регулация.", "date": "2017.09.07", "title": "Премиерът на Полша скочи срещу Еманюел Макрон: Той подкопава основните идеи на Европейския съюз"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D0%B5%D1%81%D0%BA%D0%B0%D0%BB%D0%B8%D1%80%D0%B0-%D1%82%D1%80%D1%8A%D0%BC%D0%BF-%D0%BE%D1%82%D0%BD%D0%BE%D0%B2%D0%BE-%D1%81-%D0%BE%D1%81%D1%82%D1%80%D0%B8-%D0%B4%D1%83%D0%BC%D0%B8-%D0%B7%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news688655.html", "text": "Военните действия срещу Северна Корея Но САЩ няма да толерират провокациите на тази страна. Това заяви американският президент Доналд Тръмп. Той , който описа като \"много открит и честен\". По-рано Тръмп нападна и Китай заради неадекватните му опити за влияние върху съюзника му Пхенян, за да се спре с тестовете. В плановете за налагане на търговско ембарго срещу КНДР се очаква Китай да бъде засегнат. Китай обаче и вижда ролята си в региона като пазещ мира и сигурността. Русия също се обявява против санкции. Представителят на САЩ отхвърлиха предложението на Русия и Китай,предвиждащо прекратяване на ракетните и ядрени опити на Северна Корея в замяна на прекратяването на мащабните учения на САЩ и Южна Корея. Тези учения Пхенян цитира като провокации срещу себе си и причина за тестове - \"подаръци\" към САЩ. е била от тази в през 1945 г., стана ясно по-рано. Това са съобщили американски източници, цитирани от CBS News. Мощността на експлозията в КНДР е била около 140 килотона тротилов еквивалент, а бомбата над Хирошима - 15 килотона. не са първият ми избор. проведе разговор с китайския си колега Си Дзинпин все още държи на мирно решаване на конфликта Експлозията след последния ядрен тест на Северна Корея приблизително десет пъти по-мощна Хирошима", "date": "2017.09.07", "title": "Напрежението ескалира! Тръмп отново с остри думи за Северна Корея"}
{"url": "http://pik.bg/%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%BF%D0%BE-%D0%BE%D0%BA%D0%BE%D0%BB%D0%BD%D0%B0%D1%82%D0%B0-%D1%81%D1%80%D0%B5%D0%B4%D0%B0-%D0%B8-%D0%B2%D0%BE%D0%B4%D0%B8%D1%82%D0%B5-%D1%80%D0%B5%D1%88%D0%B0%D0%B2%D0%B0-%D0%B7%D0%B0-%D0%B2%D0%B5%D1%82%D0%BE%D1%82%D0%BE-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-news688660.html", "text": "Парламентарната Комисия по околната среда и водите ща обсъди ветото на президента върху промените в Закона за опазване на околната среда и водите. Приетите през юли промени премахват втората съдебна инстанция при обжалване на административни актове във връзка с околната среда и биологичното разнообразие. Парламентарната Комисия по околната среда и водите ща обсъди ветото на президента върху промените в Закона за опазване на околната среда и водите. Приетите през юли промени премахват втората съдебна инстанция при обжалване на административни актове във връзка с околната среда и биологичното разнообразие. ОЧАКВАЙТЕ ПОДРОБНОСТИ В ПИК! Парламентарната Комисия по околната среда и водите ща обсъди ветото на президента върху промените в Закона за опазване на околната среда и водите. Приетите през юли промени премахват втората съдебна инстанция при обжалване на административни актове във връзка с околната среда и биологичното разнообразие.", "date": "2017.09.07", "title": "Комисията по околната среда и водите решава за ветото на президента"}
{"url": "http://pik.bg/%D0%B7%D0%B0%D0%BF%D0%BE%D1%87%D0%B2%D0%B0-%D0%B8%D0%B7%D1%81%D0%BB%D1%83%D1%88%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8%D1%82%D0%B5-%D0%B7%D0%B0-%D0%B2%D1%81%D1%81-news688658.html", "text": "Комисия по правни въпроси в парламента ще изслуша допуснатите кандидати за членове за съдийската и за прокурорската колегия на Висшия съдебен съвет от квотата на Народното събрание. Комисия по правни въпроси в парламента ще изслуша допуснатите кандидати за членове за съдийската и за прокурорската колегия на Висшия съдебен съвет от квотата на Народното събрание. Комисия по правни въпроси в парламента ще изслуша допуснатите кандидати за членове за съдийската и за прокурорската колегия на Висшия съдебен съвет от квотата на Народното събрание.", "date": "2017.09.07", "title": "Започва изслушването на кандидатите за ВСС"}
{"url": "http://pik.bg/%D0%BA%D0%B0%D0%BD%D1%86%D0%BB%D0%B5%D1%80%D1%8A%D1%82-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B5-%D0%BF%D1%80%D0%B5%D0%B4%D0%BB%D0%BE%D0%B6%D0%B8%D0%BB%D0%B0-%D0%BF%D0%BE%D0%BC%D0%BE%D1%89-%D0%BD%D0%B0-%D0%B3%D1%83%D0%B1%D0%B5%D1%80%D0%BD%D0%B0%D1%82%D0%BE%D1%80%D0%B0-%D0%BD%D0%B0-%D1%82%D0%B5%D0%BA%D1%81%D0%B0%D1%81-%D0%BF%D1%80%D0%B8-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D1%8F%D0%B2%D0%B0%D0%BD%D0%B5%D1%82%D0%BE-%D1%81%D0%BB%D0%B5-news688602.html", "text": "Канцлерът на Германия Ангела Меркел е предложила на губернатора на американския щат Тексас Грег Ебът помощ във връзка със справянето с последствията от урагана „Харви“. Това съобщи официалният представител на правителството на Германия Щефан Зайберт, цитиран от РИА Новости. „Федералният канцлер изрази в телефонен разговор с губернатора на Тексас, който се е провел късно вчера, съболезнованията си и тези на всички германци във връзка с трагичните последствия от урагана „Харви“ и предложи помощ. Губернаторът на Тексас е съобщил на лидера на Германия за грандиозните мащаби на бедствието, които превишават тези след урагана „Катрин“, преминал над територията на Съединените щати преди 12 години“,  заявява Зайберт.", "date": "2017.09.07", "title": "Канцлерът на Германия е предложила помощ на губернатора на Тексас при възстановяването след урагана „Харви“"}
{"url": "http://pik.bg/%D0%BD%D0%B0%D1%85%D0%BE%D0%B4%D0%BA%D0%B0-%D0%B2-%D1%87%D0%B0%D1%81%D1%82%D0%B5%D0%BD-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B1%D0%B0%D1%81%D0%B5%D0%B9%D0%BD-%D0%B1%D1%8F%D1%85%D0%B0-%D0%BE%D1%82%D0%BA%D1%80%D0%B8%D1%82%D0%B8-%D0%B4%D0%B5%D1%81%D0%B5%D1%82-%D0%B0%D0%BA%D1%83%D0%BB%D0%B8-news688612.html", "text": "Седем живи и три мъртви акули са били открити в басейн в сутерена на жилищен дом в Хъдзън Валей, Съединени щати, съобщава електронното издание Лайф, като се позовава на американски медии. От Държавния департамент по опазването на околната среда на Съединените щати съобщават, че полицейски служители са открили в мазе на жилищна сграда басейн с площ от четири квадратни метра, в който плували седем живи пясъчни акули, две мъртви леопардови и една мъртва акула-чук. Отбелязва се, че акулите били с дължина между 0,6 и 1,2 метра. Експерти са взели кръвни проби и са направили тестове на акулите преди оцелелите да бъдат преместени в аквариума в Лонг Айлънд. Следствието продължава работа. Обвинения все още не са предявени срещу никой.", "date": "2017.09.07", "title": "Находка! В частен американски басейн бяха открити десет акули"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B5%D0%B4%D0%B8%D0%BD-%D0%B7%D0%B0%D0%B3%D0%B8%D0%BD%D0%B0%D0%BB-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BB%D0%B5%D0%BA%D0%BE%D0%BC%D0%BE%D1%82%D0%BE%D1%80%D0%B5%D0%BD-%D1%81%D0%B0%D0%BC%D0%BE%D0%BB%D0%B5%D1%82-%D1%81%D0%B5-%D1%80%D0%B0%D0%B7%D0%B1%D0%B8-%D0%B2-%D1%81%D0%B5%D0%B2%D0%B5%D1%80%D0%B5%D0%BD-%D1%83%D0%B5%D0%BB%D1%81-news688601.html", "text": "Един човек е загинал, след като лекомоторен самолет се е разбил в британския град Карнарвън, Северен Уелс, съобщава Би Би Си. По информация на полицията на Северен Уелс инцидентът е станал в сряда вечерта. Самолетът е паднал на самата писта на летището и се е запалил. Пилотът е загинал на място. На мястото на инцидента са пристигнали сътрудници на службите за извънредни ситуации. Причината за трагедията се уточнява.", "date": "2017.09.07", "title": "Инцидент! Един загинал, след като лекомоторен самолет се разби в Северен Уелс"}
{"url": "http://pik.bg/%D0%BF%D0%B0%D0%BF%D0%B0%D1%82%D0%B0-%D1%84%D1%80%D0%B0%D0%BD%D1%86%D0%B8%D1%81%D0%BA-%D1%86%D0%B5%D0%BB%D1%82%D0%B0-%D0%BD%D0%B0-%D0%B2%D0%B8%D0%B7%D0%B8%D1%82%D0%B0%D1%82%D0%B0-%D0%BC%D0%B8-%D0%B2-%D0%BA%D0%BE%D0%BB%D1%83%D0%BC%D0%B1%D0%B8%D1%8F-%D0%B5-%D0%B4%D0%B0-%D0%BF%D0%BE%D0%BC%D0%BE%D0%B3%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B4%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D0%BF%D0%BE-%D0%BF%D1%8A%D1%82%D1%8F--news688600.html", "text": "Папа Франциск ще пристигне в Богота днес, с послание за единство в дълбоко разделената нация, която прекрати 50-годишната война между правителството и марксистките бунтовници от ФАРК, която взе много жертви, чиито близки са скептично настроени към мирното споразумение и процеса на оздравяване на нацията, предаде Reuters, цитирани от Фокус. Папа Франциск прави 20-ото си чуждестранно посещение, след като стана понтифик през 2014-а година и петото си в Латинска Америка, където е роден. Той ще кацне в столицата Богота и ще пътува до градовете Вилависенсио, Меделин и Картахена. Аржентинският папа се надява, че ще може да помогне, чрез присъствието си, за построяването на мостове на разбирателството в нацията, която е разкъсвана от жестоки спорове, заради мирния договор с Революционните Въоръжени сили на Колумбия (ФАРК). Папата е говорил с репортери, по време на полета си към Богота, и е заявил пред тях, че визитата е „малко по-специална, защото има за цел да помогне на Колумбия да продължи по пътя си към мира.“", "date": "2017.09.07", "title": "Папата Франциск: Целта на визитата ми в Колумбия е да помогна страната да продължи по пътя на мира"}
{"url": "http://pik.bg/%D0%B4%D1%80%D0%B0%D0%BC%D0%B0-%D0%BC%D0%B8%D1%81%D0%BA%D0%B0%D1%82%D0%B0-%D1%80%D0%BE%D1%81%D0%B8-%D0%B8%D0%B2%D0%B0%D0%BD%D0%BE%D0%B2%D0%B0-%D0%B1%D0%B5%D0%B7%D1%81%D0%B8%D0%BB%D0%BD%D0%B0-%D1%81%D1%80%D0%B5%D1%89%D1%83-%D0%B0%D0%BD%D0%BE%D1%80%D0%B5%D0%BA%D1%81%D0%B8%D1%8F%D1%82%D0%B0-news688526.html", "text": "\"Мис България 2005\" Роси Иванова чезне, повалена от анорексия. Една от най-красивите носителки на престижната титла у нас отскоро отново е на светския подиум след дълга и съмнителна пауза. Последното събитие, на което бе забелязана, отново провокира слухове за русенката, най-вече заради плашещия й външен вид. Наскоро пък Роси Иванова се снима и в музикален клип, където фигурата й е анорексично слаба. Няколко години след като бе обявена за една от най-успешните миски в България, Роси Иванова започна ударно да слабее. Светски клюкари й приписваха не само анорексия, но и злоупотреба със забранени субстанции, вследствие на които губи рязко от теглото си. Говореше се, че драматична любовна връзка с известен богаташ я довела до дъното, пише седмичник. Самоличността му обаче така и не бе разкрита, като единственото име, с което е свързвана Роси Иванова, е това на бившия финансов министър Милен Велчев. През 2007 г. папараци сгащиха \"Мис България\" и финансиста да излизат от една и съща хотелска стая в Добрич. Въпреки брака на Милен Велчев, връзката му с моделката продължила повече от година и половина, твърдят запознати. Дали Велчев има общо с последвалите здравословни проблеми на Иванова, остава загадка. Факт е обаче, че малко след това, ангажиментите й на модел рязко спряха, стана притеснително слаба, а жълти медии започнаха да й приписват зависимости. Едва преди 2 години Роси отново се появи в светските среди, с няколко килограма отгоре, разхубавена и променена. Лъч надежда накара близките й да си отдъхнат от кошмара, но уви – за кратко. Ето, че проблемите с хранителното разстройство на Роси Иванова отново са налице и очевидно Мис България не е успяла да пребори анорексията.", "date": "2017.09.07", "title": "ДРАМА! Миската Роси Иванова безсилна срещу анорексията"}
{"url": "http://pik.bg/%D1%81%D0%B2%D0%B0%D0%BB%D0%B8%D1%85%D0%B0-%D0%BE%D1%82-%D0%B2%D0%BB%D0%B0%D1%81%D1%82-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BC%D0%BE%D0%BD%D0%B3%D0%BE%D0%BB%D0%B8%D1%8F-news688844.html", "text": "Монголският парламент гласува за свалянето на премиера на страната от власт, предава Франс прес. Кабинетът пада от власт заради обвинения в корупция и злоупотреба с властта по-малко от една година, след като управляващата партия спечели изборите. В монголския парламент 42-ма от 73-ма депутати гласуваха за свалянето на премиера на страната.", "date": "2017.09.07", "title": "Свалиха от власт правителството на Монголия"}
{"url": "http://pik.bg/%D1%81%D0%BA%D1%80%D0%BE%D0%BC%D0%BD%D0%BE-%D0%BD%D0%BE%D0%B2%D0%B0%D1%82%D0%B0-%D1%83%D1%87%D0%B5%D0%B1%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-%D1%81%D1%82%D0%B0%D1%80%D1%82%D0%B8%D1%80%D0%B0-%D0%B1%D0%B5%D0%B7-%D0%BC%D0%BD%D0%BE%D0%B3%D0%BE-%D1%88%D1%83%D0%BC-%D0%B7%D0%B0-%D0%B4%D0%B2%D0%B5%D1%82%D0%B5-%D0%BD%D0%B0%D0%B9-%D0%BC%D0%B0%D0%BB%D0%BA%D0%B8-%D0%B4%D0%B5%D1%86%D0%B0-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC-news688604.html", "text": "Двете най-малки деца на американския президент Доналд Тръмп Тифани и Барън са се появили без много шум, който обикновено съпътства появата на деца на политици и известни личности, в учебните си заведения за старта на новата учебна година, съобщава The New York Times. Изданието отбелязва, че за малката дъщепря на Тръмп Тифани учебната година е стартирала спокойно в юридическото училище към Джорджтаунския университет. На 5 септември учебната си година е започнал и малкият син на Тръмп Барън в училището „Сейнт Андрюс“ в Потомак, щата Мериленд. Училището се намира на около 30 минути от Белия дом. „Децата на Доналд Тръмп искат да имат нормално обучение независимо дали ще е в начално, средно училище или колеж“, отбелязва представителят на секретните служби Ралф Башам. „За спокойствието на Барън в първия му учебен ден внимателно се грижиха и следиха сътрудници на Белия дом. Държавните чиновници правиха всичко възможно за да осигурят нормални условия и да защитят от каквито и да е критики семейството на президента“, коментира изданието.", "date": "2017.09.07", "title": "Скромно! Новата учебна година стартира без много шум за двете най-малки деца на Доналд Тръмп"}
{"url": "http://pik.bg/%D1%88%D0%BE%D0%BA-%D0%B2-%D1%83%D0%BA%D1%80%D0%B0%D0%B9%D0%BD%D0%B0-%D1%81%D0%BF%D0%B8%D1%80%D0%B0%D1%82-%D0%BE%D0%B1%D1%83%D1%87%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%80%D1%83%D1%81%D0%BA%D0%B8-%D0%B5%D0%B7%D0%B8%D0%BA-%D1%81%D0%BB%D0%B5%D0%B4-%D0%BF%D0%B5%D1%82%D0%B8-%D0%BA%D0%BB%D0%B0%D1%81-news688603.html", "text": "Новата образователна реформа в Украйна, която предвижда забрана за обучение на руски език в училищата, след пети клас, предизвика недоумение в представителите на опозицията и редовите граждани, предаде РИА Новости, позовавайки се на Николай Подкопаев, който работи в интернет медията „Украина.ру“, съобщава Фокус. Върховната рада на Украйна прие нова редакция на закона „За образованието“. Поддръжка за закона изрази и президентът на страната Петро Порошенко, който го одобри. Противниците на реформата, към числото, на които се отнасят, както опозиционните политици, така и много редови украинци, отбелязват, че тя нарушава правата на националните малцинства. Спорна мярка е и увеличението на срока на обучение до 12 години и „интеграцията“ на предмети, благодарение, на които, вместо преподаването на повече от 20 предмета, ще се изучават по-малко от 10 дисциплини. Предлага се да бъдат обединени редица естествени науки в общи курсове.", "date": "2017.09.07", "title": "Шок! В Украйна спират обучението на руски език след пети клас"}
{"url": "http://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D1%81%D0%B0%D1%89-%D1%81%D1%82%D0%B0%D1%80%D1%82%D0%B8%D1%80%D0%B0%D1%85%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%BD%D0%B0-%D1%81%D0%B8%D0%B3%D0%BD%D0%B0%D0%BB%D0%B8%D1%82%D0%B5-%D0%B7%D0%B0-%D1%85%D0%B0%D0%BA%D0%B5%D1%80%D1%81%D0%BA%D0%B8-%D0%B0%D1%82%D0%B0%D0%BA%D0%B8-%D0%B2-%D0%B5%D0%BD%D0%B5%D1%80%D0%B3%D0%B8%D0%B9%D0%BD%D0%B8%D1%8F-%D1%81%D0%B5%D0%BA%D1%82%D0%BE%D1%80-%D0%BD%D0%B0-%D1%81-news688605.html", "text": "Министерството за вътрешна сигурност на Съединените щати е стартирало проверка след съобщенията за хакерски атаки срещу енергийния сектор на страната, съобщава The Hill. Американската компания Symantec обвини в хакерски атаки групировката Dragonfly, която по-рано от Министерството за вътрешна сигурност и ФБР обявиха за свързана с руското правителство. „От Министерството за вътрешна сигурност разследват ситуацията. Към момента няма конкретни заплахи за обществената безопасност“, коментира представителят на Министерството Скот Макконъл. По данни на Symantec, хакерските атаки са започнали през декември 2015 година, като сериозно са се повишили през 2017 година.", "date": "2017.09.07", "title": "Властите в САЩ стартираха проверка на сигналите за хакерски атаки в енергийния сектор на страната"}
{"url": "http://pik.bg/%D0%BF%D1%8A%D1%80%D0%B2%D0%B0%D0%BD%D0%BE%D0%B2-%D1%81%D0%BF%D0%B5%D1%81%D1%82%D0%B8%D0%BB-200-%D0%B1%D0%BE%D0%BD%D0%B0-%D0%BE%D1%82-%D0%B7%D0%B0%D0%BF%D0%BB%D0%B0%D1%82%D0%B8-%D1%81%D0%B8%D0%BD%D0%BE%D0%B2%D0%B5%D1%82%D0%B5-%D0%BC%D1%83-%D1%81%D0%B5-%D1%88%D0%B8%D1%80%D1%8F%D1%82-%D0%B2-%D0%BC%D0%B5%D0%B7%D0%BE%D0%BD%D0%B5%D1%82-%D0%B8-%D1%81%D0%BF%D0%B0-%D1%85%D0%BE%D1%82%D0%B5%D0%BB-news688474.html", "text": "Бившият президент Георги Първанов е спестил близо 200 хиляди лева от заплати, показва данъчната му декларация за 2016 г. Той е вложил в банкови сметки 175 771 лв. и още 19 500 лв. от съпругата си Зорка. Като източник на придобитите средства и двамата са посочили своите възнаграждения от трудовата им дейност. По време на декларирания период Първанов бе председател на АБВ, което означава, че е взимал космическа заплата като лидер на партията. За сравнение - за петте години от втория му мандат на \"Дондуков\" 2 той е заделял едва по 10-15 хил. лв. годишно. Паметливи припомнят, че през въпросната 2016 г. АБВ беше в управляващата коалиция и по онова време получаваше държавна субсидия в размер на 1.56 млн. лева годишно. Финансовият отчет на партията сочи, че в касата са постъпили едва 5765 лева от дарения и членски внос. В разходната част от централата отчитат 429 428 лв. за заплати на персонала, което означава, че почти половината от тези пари са изплатени на Първанов. Според хора от обкръжението му миналата година той давал огромни суми на синовете си, за да погасят кредити към банки. Това пък от своя страна показва, че доходите му са били далеч по-сериозни от въпросните 175 хил. лева. Владимир и Ивайло натрупват задължения, след като започват да пазаруват състезателно имоти. Първо купуват помещение за 122 180 лв. на името на общата им фирма за компютърни и софтуерни технологии. Към същата година дружеството е на загуба. След това големия син, Владимир, си купува и мезонет с размерите на киносалон, но цената от 217 337 лв. за престижния кв. \"Манастирски ливади\" е повече от скромна. ДСК отпуска кредит на Владимир на стойност 160 380 лв. През юни 2015 г. малкият син Ивайло Първанов прави нова грандиозна покупка. Става собственик на 50% от акциите в 5-звезден СПА-хотел в Кюстендил, оценен на 7.5 млн. лева без бъдещите наложителни ремонти, пише столичен седмичник.", "date": "2017.09.07", "title": "Първанов спестил 200 бона от заплати! Синовете му се ширят в мезонет и СПА-хотел"}
{"url": "http://pik.bg/%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%BD%D0%B0-%D0%BA%D0%B0%D1%82%D0%B0%D0%BB%D0%BE%D0%BD%D0%B8%D1%8F-%D0%BF%D1%80%D0%B8%D0%B5-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%BF%D1%80%D0%BE%D0%B2%D0%B5%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%B7%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82-news688596.html", "text": "Регионалният парламент на Каталония прие закона, който предвижда провеждането на референдум за независимост на областта на 1 октомври и на който яростно се противопоставя централното правителство в Мадрид, предаде AFP, според която това е началото на най-дълбоката политическа криза в страната от десетилетия, съобщава Фокус. Законът бе приет със 72 гласа „за“ и 11 „въздържали се“. Депутатите, които са против провеждането на референдума за независимост на богатата североизточна област на Испания напуснаха залата преди гласуването.", "date": "2017.09.07", "title": "Парламентът на Каталония прие закона за провеждането на референдум за независимост"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%BA%D0%B8%D1%82%D0%B0%D0%B9-%D0%B5-%D0%BF%D0%BE%D1%82%D0%B2%D1%8A%D1%80%D0%B4%D0%B8%D0%BB-%D0%BF%D1%80%D0%B5%D0%B4-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%80%D0%B5%D1%88%D0%B8%D0%BC%D0%BE%D1%81%D1%82%D1%82%D0%B0-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BC%D1%83-%D0%B4%D0%B0-%D1%80%D0%B0%D0%B7%D1%80%D0%B5%D1%88%D0%B8-%D0%BA%D1%80-news688595.html", "text": "Президентът на Китай Си Дзинпин и американският му колега Доналд Тръмп са провели телефонен разговор, в който председателят на Комунистическата партия на Китай е заявил, че Китай е фокусиран в разрешаването на ядрената криза на Корейския полуостров чрез разговори и мирни способи, предаде Shanghai Daily, цитирани от Фокус. Си е потвърдил, че Китай е решен да следва сделката за неразпространение на ядреното оръжие и да съблюдава за мира и стабилността на полуострова, както и да преследва разрешаване на ядрения въпрос чрез разговори. Освен това, той е казал, че основната посока трябва да води към мирно разрешение на проблема, добавяйки, че диалога, в комбинация с набор от всеобхватни мерки е предпочитан в търсенето на дългосрочно разрешение на кризата. От своя страна, Доналд Тръмп е заявил, че Вашингтон е сериозно обезпокоен относно текущата ситуация на Корейския полуостров и е подчертал важността на ролята на Китай за разрешаването на проблема. Той се е зарекъл да подобри комуникацията с китайската страна в опит да се намери разрешение, колкото е възможно по-бързо. По време на разговора Си Дзинпин е заявил, че Китай отдава голяма важност на предстоящата визита на Тръмп в страната, по-късно тази година и се надява, че двете страни ще работят заедно, за да подсигурят успеха на посещението.", "date": "2017.09.07", "title": "Президентът на Китай е потвърдил пред Доналд Тръмп решимостта на страната му да разреши кризата на Корейския полуостров по мирен път"}
{"url": "http://pik.bg/%D0%B1%D0%B5%D1%80%D0%BB%D1%83%D1%81%D0%BA%D0%BE%D0%BD%D0%B8-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D0%B2-%D0%BF%D0%BE-%D0%B4%D0%BE%D0%B1%D1%80%D0%B0-%D1%84%D0%BE%D1%80%D0%BC%D0%B0-%D1%81%D1%8A%D0%BC-%D0%BE%D1%82-%D0%B2%D1%81%D1%8F%D0%BA%D0%BE%D0%B3%D0%B0-news688589.html", "text": "Опетненият от скандали бивш италиански премиер Силвио Берлускони се похвали, че е в по-добра форма от всякога след интензивен летен режим на спортуване и подходящо хранене, предаде ДПА. Берлускони, който на 29 септември ще навърши 81 години, показа новата си фигура на снимки, публикувани днес от таблоида \"Ки\", притежаван от семейната му издателска къща \"Мондадори\". Дневният режим на Берлускони е включвал 5-километров джогинг и половин час плуване, а храната му е била само зеленчуци, плодове и протеини, разкрива списанието. Таблоидът показва бившия премиер в много по-добра форма, а и с повече коса в сравнение със снимки в Инстаграм от август, от които изглеждаше, че Берлускони е започнал да оплешивява. Снимките са направени в луксозен спа център в Мерано, Северна Италия, и са пуснати в интернет от дъщерята на френския лекар, който го ръководи. Консервативната коалиция на Берлускони подобри позициите си на местните избори през юни за сметка на управляващата Демократическа партия на бившия премиер Матео Ренци. Кандидатът на консерваторите е в добра позиция и за регионалните избори в Сицилия на 5 ноември, което би затвърдило доброто им представяне преди националните избори, които трябва да се състоят най-късно през май догодина. Самият Берлускони обаче не може да се кандидатира на избори заради присъда за данъчни измами. Политическият му приоритет е да намери кандидат за премиер от консервативната коалиция и да избегне сблъсъци с крайнодясната партия \"Северна лига\", за да не се разцепи лагерът на консерваторите, отбелязва ДПА.", "date": "2017.09.07", "title": "Берлускони се похвали: В по-добра форма съм от всякога!"}
{"url": "http://pik.bg/%D1%80%D0%B0%D1%84%D0%B0%D0%B5%D0%BB-%D0%BD%D0%B0%D0%B4%D0%B0%D0%BB-%D1%81%D0%B5-%D0%BA%D0%BB%D0%B0%D1%81%D0%B8%D1%80%D0%B0-%D0%B7%D0%B0-%D0%BF%D0%BE%D0%BB%D1%83%D1%84%D0%B8%D0%BD%D0%B0%D0%BB%D0%B8%D1%82%D0%B5-%D0%B2-%D0%BD%D1%8E-%D0%B9%D0%BE%D1%80%D0%BA-news688597.html", "text": "Световният №1 при тенисистите Рафаел Надал от Испания се класира за полуфиналите на последния за годината турнир от Големия шлем – Откритото първенство на Съединените щати по тенис. На четвъртфиналите испанецът, който е и водач в схемата на надпреварата, отстрани руснакът Андрей Рубльов с 6:1, 6:2, 6:2 и час и 36 минути игра. Надал успя да постигне четири точки директно от начален удар срещу седем за съперника му. Испанецът получи общо 18 шанса за пробив в подаването на Рубльов, като реализира седем. Руският тенисист стигна до четири възможности, като успя веднъж. Съперникът на Надал на полуфиналите ще определят по-късно Роджър Федерер от Швейцария и Хуан Мартин дел Потро от Аржентина.", "date": "2017.09.07", "title": "Рафаел Надал се класира за полуфиналите в Ню Йорк"}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-%D0%B4%D0%B2%D0%B0%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8-%D0%B4%D0%B2%D0%B0%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%BE%D1%81%D1%82%D1%80%D0%BE%D0%B2%D0%B8%D1%82%D0%B5-%D1%81%D0%B2%D0%B5%D1%82%D0%B8-%D0%B1%D0%B0%D1%80%D1%82%D1%81-%D0%B8-%D1%81%D0%B2%D0%B5%D1%82%D0%B8-%D0%BC%D0%B0%D1%80%D1%82%D0%B8%D0%BD-%D0%BE%D1%82-%D1%83%D1%80%D0%B0%D0%B3%D0%B0%D0%BD%D0%B0-%E2%80%9E%D0%B8%D1%80-news688598.html", "text": "Двама души са загинали и още двама са ранени на Карибските острови Свети Бартс и Свети Мартин, които бяха връхлетени от урагана „Ирма“, заяви Министърът на Задморксите работи на Франция Аник Жирардин, предаде AFP, цитирани от Фокус. От своя страна, френският президент Еманюел Макрон заяви, след като председателства кризисно съвещание за урагана, че ще бъде създаден извънреден фонд за подпомагане на възстановяването след бедствието „възможно най-бързо“.", "date": "2017.09.07", "title": "Бедствие! Двама загинали и двама ранени островите Свети Бартс и Свети Мартин от урагана „Ирма“"}
{"url": "http://pik.bg/%D1%83%D0%B6%D0%B0%D1%81-%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D1%83%D1%80%D0%B0%D0%B3%D0%B0%D0%BD%D0%B0-%E2%80%9E%D1%85%D0%B0%D1%80%D0%B2%D0%B8%E2%80%9C-%D0%B5-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-70-%D1%87%D0%BE%D0%B2%D0%B5%D0%BA%D0%B0-news688599.html", "text": "Броят на жертвите на урагана „Харви“, който премина над Тексас, са достигнали най-малко 70 човека, съобщава Асошиайтед Прес, като се позовава на информация от местните власти. По-рано бе съобщено за 60 загинали заради бедствието. Отбелязва се, че информации за смърт на хора, свързана с урагана, са били подадени от 13 окръга на щата Тексас. Само в окръг Харис жертвите са 30. Ураганът „Харви“, който премина над територията на щата Тексас в нощта на 26 август,  бе и най-разлушителният ураган, преминавал над територията на Съединените щати за последните 12 години.", "date": "2017.09.07", "title": "Ужас! Броят на жертвите на урагана „Харви“ е най-малко 70 човека"}
{"url": "http://pik.bg/%D0%BE%D1%82-%D0%BA%D0%BE%D0%BD%D1%86%D0%B5%D1%80%D0%BD%D0%B0-%E2%80%9E%D0%BA%D0%B0%D0%BB%D0%B0%D1%88%D0%BD%D0%B8%D0%BA%D0%BE%D0%B2%E2%80%9C-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%85%D0%B0-%D0%BD%D0%BE%D0%B2-%D0%BF%D0%B8%D1%81%D1%82%D0%BE%D0%BB%D0%B5%D1%82-news688606.html", "text": "От оръжейния концерн „Калашников“ представиха компактния пистолет Лебедев ПЛ-15К, съобщават от пресслужбата на „Калашников медиа“, цитирани от електронното издание RT. „Компактният ПЛ-15К може пълноценно да запълни нишата, която в момента заема пистолета „Макаров“, се посочва в съобщението. Отбелязва се, че новият пистолет се отличава от базовите модели по дължина, височина и тегло. В пълнителя на оръжието може да има 14 патрона, а калибърът е 9х19. „Въпреки на напрежението и скоростта на произвоствените работи около новия пистолет, успяхме да направим така, че на форума „Армия-2017“ оръжието бе прието с изключително малко забележки“, отбелязва водещият инженер-конструктор на концерна „Калашников“ Дмитрий Лебедев.", "date": "2017.09.07", "title": "От концерна „Калашников“ представиха нов пистолет"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%80%D1%83%D1%81%D0%B8%D1%8F-%D1%89%D0%B5-%D0%BD%D0%B0%D0%BF%D1%80%D0%B0%D0%B2%D0%B8-%D0%B8%D0%B7%D0%BA%D0%B0%D0%B7%D0%B2%D0%B0%D0%BD%D0%B5-%D0%BF%D1%80%D0%B5%D0%B4-%D0%BF%D0%BB%D0%B5%D0%BD%D0%B0%D1%80%D0%BD%D0%B0%D1%82%D0%B0-%D1%81%D0%B5%D1%81%D0%B8%D1%8F-%D0%BD%D0%B0-%D0%B8%D0%B8%D1%84-news688607.html", "text": "Президентът на Русия Владимир Путин ще продължи работата си във Владивосток днес, като централното мероприятие ще е изказването на държавния глава на пленарната сесия на Източния икономически форум (ИИФ), предаде ТАСС, позовавайки се на съобщение от говорителя на руския президент Дмитрий Песков. „Президентът на Русия ще сподели своите виждания за перспективите на сътрудничеството в Далечния Изток, ще разкаже за подхода на Русия към регионалната икономическа интеграция, включително и в контекста на създаването на Голямо евразийско пространство, ще даде своята оценка за най-острите политически предизвикателства и заплахи в Азиатско-Тихоокеанския регион“, съобщи Песков. Освен това, той съобщи, че Путин ще разкрие редица нови идеи. Според неговите думи, в Далечния Изток правителството „води системна, планомерна работа и тя има своите резултати“. “Разбира се, те ще бъдат отразени в изказването - добави Песков. - Включително за икономическата конюнктура, която, както знаете, се променя не само вътре в Русия.“ Песков не даде повече подробности за предстоящото изказване. Той не коментира дали държавния глава ще засегне теми за конкуренцията на Русия с други страни, в частност САЩ, за влияние в Азиатско-Тихоокеанския регион. Фокус", "date": "2017.09.07", "title": "Президентът на Русия ще направи изказване пред пленарната сесия на ИИФ"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B4%D1%8F%D0%B4%D0%BE-%D1%83%D0%B4%D1%80%D1%8F-%D1%83%D1%87%D0%B8%D1%82%D0%B5%D0%BB%D0%BA%D0%B0-%D0%BE%D0%B1%D0%B2%D0%B8%D0%BD%D1%8F%D0%B2%D0%B0-%D1%8F-%D0%B2-%D0%BF%D0%BE%D0%B1%D0%BE%D0%B9-%D0%BD%D0%B0%D0%B4-%D0%B2%D0%BD%D1%83%D0%BA%D0%B0-%D0%BC%D1%83-%D1%81%D0%BD%D0%B8%D0%BC%D0%BA%D0%B8-news688673.html", "text": "Възпитателката Павлина Ерова твърди категорично, че не е удряла детето, а то е играло с по-голямо дете и е било ухапано. \"Това се случва често при малките деца. Когато видях, че има синка веднага съобщих на директорката\", заяви Ерова. Директорката защити своята подчинена, като заяви катеторично, че в градината й няма побойници и никога не е имало подобни инциценти. Но не спести нищо на дятото, който се оказва, че се е държал изключително грубо с Ерова и дори я е ударил. \"Крещеше, че ще я убие, удари й два шамара. Имаме паник бутон, но в такава ситуация как да реагираш бързо\", заяви друга учителка, станала свидетел на ужасната сцена. Малкият Красимир пък казвал, на родителите си, че учителката го ударила, а друго дете го ухапало. От изваденото медицинско става ясно, че то е насинено в областта на лявата и дясната буза. Според друга майка, всички възпитатели в градината са изключително любящи с децата. \"Моето дете 5 години беше при същите възпитатели, никога не е имало проблем и винаги е било обграждано с любов\". Директорката Сапунджиева ще извърши пълна проверка на случая.", "date": "2017.09.07", "title": "Скандал! Дядо удря учителка, обвинява я в побой над внука му (СНИМКИ)"}
{"url": "http://pik.bg/%D0%BC%D0%BE%D1%81%D0%BA%D0%BE%D0%B2%D1%81%D0%BA%D0%B8-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA-%D1%89%D0%B5-%D1%81%D0%B5-%D1%81%D1%82%D1%80%D0%BE%D0%B8-%E2%80%9E%D1%85%D0%B5%D0%BC%D1%83%D1%81%E2%80%9C-%D0%B8-%D0%BA%D0%B0%D0%BA%D0%B2%D0%B0-%D1%89%D0%B5-%D0%B5-%D0%B6%D0%BF-%D0%B2%D1%80%D1%8A%D0%B7%D0%BA%D0%B0%D1%82%D0%B0-%D1%81-%D0%B3%D1%8A%D1%80%D1%86%D0%B8%D1%8F-news688670.html", "text": "Транспортният министър Ивайло Московски заяви пред Нова телевизия, че думите на премиера Бойко Борисов от началото на седмицата, че магистрала \"Хемус\" ще подмине Севлиево догодина, не са разбрани правилно. Той уточни, че министър-председателят най-вероятно е искал да каже, че до тогава трябва да приключат тръжните процедури. Московски добави, че в първата половина на 2018 г. всички документи за отсечката между Плевен и Ловеч трябва да са готови и да започне строежът. Министърът уточни, че магистралата е сложна за изпълнение и няма как толкова бързо да бъде построена. Той каза още, че новата железопътна връзка между Гърция и България, която ще свързва Дунав, Черно и Егейско море ще допринесе много за стокообмена между двете страни. Московски допълни, че очаква до две години да е пусната отсечката между Бургас и Александруполис. Според министъра в България има достатъчно добра жп инфраструктура и само на места ще трябва да се изгражда нова такава. Проектната скорост, с която ще се придвижват влаковете е около 120 км/ч.", "date": "2017.09.07", "title": "Московски разкри как ще се строи „Хемус“ и каква ще е жп връзката с Гърция"}
{"url": "http://pik.bg/%D0%BF%D0%BE%D0%BB%D0%B5%D0%B7%D0%BD%D0%BE-%D0%BA%D1%8A%D0%B4%D0%B5-%D1%81%D0%B0-%D0%BD%D0%B0%D0%B9-%D0%B5%D0%B2%D1%82%D0%B8%D0%BD%D0%B8%D1%82%D0%B5-%D0%B3%D0%BE%D1%80%D0%B8%D0%B2%D0%B0-%D1%83-%D0%BD%D0%B0%D1%81-news688680.html", "text": "След като известно време бе на второ място след Русе, Варна си върна първото място в класацията за най-евтини горива у нас, съобщава фуелонет. Подреждането се прави на база цените на основните горива - бензин А95, дизел и пропан-бутан, като участват всички 1756 бензиностанции в страната. Във Варненска област има 85 бензиностанции, 62 от които са в морската столица. В региона днес средната цена на литър от най-масовия бензин е 1,92 лв. Дизел зареждаме за 1,90 лева литъра, а пропан-бутанът е на цена 0,89 лева. На второ място в класацията за най-евтини горива у нас е Русе. Челната петица се допълва от областите Велико Търново, Ямбол и Габрово. Съседната на Варна област Добрич е на шеста позиция. Бургас и Шумен са съответно на 21-о и 22-ро място. Най-скъпите горива у нас се продават в столицата София, която се намира в дъното на подреждането. В 14 от областите у нас средната цена на най-масовия бензин е под средната за страната. Дизелът е по-евтин в 15 области. По-евтин от средното за страната е пропан-бутанът в 17 области. Средните цени на горивата в България за 7 септември (според fuelo.net) са следните: Бензин А95: 2,01 лв./л Дизел: 1,99 лв./л Пропан-Бутан: 0,96 лв./л Метан: 1,29 лв./кг Средните цени на горивата във Варненска област за днес пък изглеждат така: Бензин А95: 1,92 лв./л Дизел: 1,90 лв./л Пропан-Бутан: 0,89 лв./л Метан: 1,28 лв./кг", "date": "2017.09.07", "title": "ПОЛЕЗНО! Къде са най-евтините горива у нас"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%B4%D0%BE%D0%BC%D0%B0%D1%88%D0%BD%D0%B0-%D0%BB%D0%B0%D0%B1%D0%BE%D1%80%D0%B0%D1%82%D0%BE%D1%80%D0%B8%D1%8F-%D0%B7%D0%B0-%D0%B1%D0%BE%D0%BC%D0%B1%D0%B8-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-news688662.html", "text": ", съобщиха АФП и Ройтерс. Лабораторията е била открита от полицията в южното парижко предградие Вилжуиф. В хода на операцията полицията във Франция е заловила двама мъже на възраст от 36 и 47 години. В апартамента имало Открити са съставки за производството на ацетонов пероксид, който е експлозив, често използван от терористичната организация \"Ислямска държава\". Властите открили и документи на арабски език. Случаят вече е предаден на антитерористичната прокуратура във Франция. Властите във Франция са заловили домашна лаборатория за експлозиви газови бутилки, електрически кабели и химикали за правене на експлозиви.", "date": "2017.09.07", "title": "Разкриха домашна лаборатория за бомби във Франция"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8-%D0%BC%D0%B5%D0%BB%D0%B0%D0%BD%D0%B8%D1%8F-%D0%B4%D0%B0%D1%80%D0%B8%D1%85%D0%B0-1-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%BE%D1%82-%D1%83%D1%80%D0%B0%D0%B3%D0%B0%D0%BD%D0%B0-%E2%80%9E%D1%85%D0%B0%D1%80%D0%B2%D0%B8%E2%80%9C-news688661.html", "text": "Президентът на САЩ Доналд Тръмп и съпругата му Мелания са дарили 1 млн. долара за оказване на помощ на пострадалите от урагана „Харви“ жители на Тексас, съобщи пресслужбата на Белия дом. Дарението е предоставено на 12 организации, които се занимават с помощта за бедстващите. Някои от тези организации са били включени в списъка на Тръмп по препоръка на журналисти. Самият президент и съпругата му лично следят работата на някои от тези организации, като посещават пострадали от урагана хора, срещат се с доброволци, с представители на федералните власти и длъжностни лица от Тексас. „Харви“ е най-мощният ураган в САЩ за последните 12 години, след преминаването на урагана от пета категория „Катрина“, опустошил крайбрежието на щата Луизиана и нанесъл тежки поражения на град Ню Орлийнз. По последни данни жертви на този ураган, който по-късно отслабна до тропическа буря, са станали 70 души. Германският канцлер Ангела Меркел предложи по време на телефонен разговор с губернатора на щата Тексас Грег Абът помощ за преодоляване на последствията от разрушителния „Харви“, съобщи говорителят на германското правителство Щефан Зайберт.", "date": "2017.09.07", "title": "Доналд Тръмп и Мелания дариха 1 млн. долара за пострадалите от урагана „Харви“"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%B8%D0%B7%D1%80%D0%B8%D0%B3%D0%BD%D0%B0-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B7%D0%B2%D0%BE%D0%BB%D0%B8%D0%BC-%D0%B5%D1%81-%D0%B4%D0%B0-%D0%B2%D0%B7%D0%B8%D0%BC%D0%B0-%D0%B7%D0%B0-%D0%BC%D0%B5%D0%B7%D0%B5-%D1%82%D1%83%D1%80%D1%86%D0%B8%D1%8F-news688681.html", "text": "Ердоган отправи критични послания към ЕС, предаде информационната агенция Догу хабер ажансъ. Ердоган произнесе голяма реч вчера на разширено заседание на областните лидери на ПСР в Анкара. „В момента страната, която трябва да направи стъпки и отстъпки, е именно ЕС. Или ще изпълни дадената дума - да отвори пътя и перспективата за преговорния процес за пълноправно членство и да изпълни точно поетите отговорности за предотвратяване на нелегалната мигрантска вълна. Или ще се изправи и откровено ще ни каже: „Ние не искаме да продължим нашия път с Турция”. Този проблем няма друг изход. Съжалявам, но няма да им дадем шанс да превръщат Турция в „евтино мезе” по предизборни площади. Нека много добре да го знаят. Онези кръгове, които в името на краткосрочните си интереси „зарибяват” народите на Европа с омраза срещу Турция и на гърба на нея - с ненавист спрямо исляма и турците; в дългосрочен план много дълбоко ще съжаляват и ще изпитат болката от това. Историята го доказва: стрелите, които са насочени срещу нас, утре ще бъдат изстреляни по тях и те ще бъдат в центъра на мишената.”, посочва още Ердоган, цитиран от ДХА.", "date": "2017.09.07", "title": "Ердоган изригна: Няма да позволим ЕС да взима за мезе Турция"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BF%D0%BE%D0%B4%D1%85%D0%B2%D0%B0%D1%89%D0%B0%D1%82-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%B1%D0%BD%D1%80-%D0%B8-%D0%B1%D0%BD%D1%82-news688641.html", "text": "През първата работна седмица след ваканцията и празничните дни депутатите подхващат закона за БНТ и БНР. Ето какво още ще решават народните представители:", "date": "2017.09.07", "title": "ИЗВЪНРЕДНО В ПИК TV! Депутатите подхващат закона за БНР и БНТ "}
{"url": "http://pik.bg/%D0%BD%D0%B0%D1%80%D0%BA%D0%BE%D1%83%D0%B4%D0%B0%D1%80-%D1%81%D0%BF%D0%B8%D0%BF%D0%B0%D1%85%D0%B0-4-%D1%82%D0%BE%D0%BD%D0%B0-%D0%BA%D0%B0%D0%BD%D0%B0%D0%B1%D0%B8%D1%81-%D0%B2-%D0%BF%D0%B5%D1%82%D1%80%D0%B8%D1%87-news688719.html", "text": "Над 4000 кг канабисови растения са иззети при полицейски акции на територията на община Петрич. В поземлен имот в землището на с. Вишлене, община Петрич, стопанисван от Т. П. /75 г./ от с. Вишлене, от полицейски служители на Районно управление на МВР-Петрич, са намерени и иззети 8 бр. тревисти растения с общо тегло около 7,850 килограма, реагиращи положително на канабис. Това съобщиха от ОДМВР-Благоевград. Т. П. е задържан със заповед за задържане до 24 часа. Образувано е досъдебно производство. В горист район в местността „Поляните“ в землището на същото село са намерени и иззети 54 тревисти растения с общо тегло около 111, 300 килограма, реагиращи положително на канабис. В местността „Игрището“, землище на с. Драгуш, община Петрич, в обезлесен участък на Държавен горски фонд, са намерени и иззети около 170 бр. тревисти растения с общо тегло около 287 килограма, които след направен полеви тест са реагирали положително на канабис.", "date": "2017.09.07", "title": "НАРКОУДАР! Спипаха 4 тона канабис в Петрич"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%82%D0%BE%D1%82%D0%B0%D0%BB%D0%B5%D0%BD-%D1%88%D0%BE%D0%BA-%D0%BF%D0%BE-%D0%B1%D0%B0%D0%BD%D1%81%D0%BA%D0%B8---%D0%B2%D0%B4%D0%BE%D0%B2%D0%B8%D1%86%D0%B0%D1%82%D0%B0-%D0%BD%D0%B0-%D0%BC%D0%B8%D1%82%D0%BA%D0%BE-%D1%86%D0%BE%D0%BD%D0%B5%D0%B2-%D1%81%D0%B5-%D1%80%D0%B0%D0%B7%D0%B3%D0%BE%D0%BB%D0%B8-%D0%B3%D0%BE%D0%B4%D0%B8%D0%BD%D0%B0-%D1%81%D0%BB%D0%B5%D0%B4--news688734.html", "text": "Вдовицата на журналиста Цонев е забравила траура. Една година след върли дрехите и публикува разголени снимки в социалната мрежа, като една от тях дори направи профилна. На веселата вдовица демонстрира задните си части облечена в оскъден бански. В интерес на истината - не изглежда никак зле за годините си. Явно във фамилията имат някакво по-особено отношение и разбиране за и смъртта. Пример за това е щерката на покойния журналист - , която отнесе куп критики, че превърна кончината на баща си в цирк и евтин пиар , от който спечели дивиденти, пише \"Хотарена\". Наследницата на Цонев е известна със скандалните си изцепки и любовта си към напитките с градус. Единствено майката на Димитър Цонев - популярната водеща от времето на А Тачева се покри от интерес и потъна в мъката си по загубеното си дете. Припомняме, че Цонев си отиде в края на август миналата година след прекаран тежък инсулт. Димитър смъртта му, Мариана Цонева зах кадрите Цоневи скръбта Деси соца нахид медийния", "date": "2017.09.07", "title": "ЕКСКЛУЗИВНО В ПИК! Тотален шок по бански - вдовицата на Митко Цонев се разголи година след смъртта му (СНИМКА)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0-%D0%BB%D0%B0%D0%B7%D0%B0%D1%80-%D0%B2%D0%BB%D0%B0%D0%B9%D0%BA%D0%BE%D0%B2-%D1%81-%D1%87%D0%B8%D0%B9%D1%82%D0%BE-%D0%BF%D0%B8%D1%81%D1%82%D0%BE%D0%BB%D0%B5%D1%82-%D0%B4%D0%B5%D1%82%D0%B5-%D1%83%D0%B1%D0%B8-%D0%BC%D1%8A%D0%B6-news688747.html", "text": "Окръжна прокуратура - Пазарджик повдигна обвинение и задържа за 72 часа Лазар Влайков за престъпление по чл. 338, ал. 3 във вр. ал. 2 във вр. ал 1 от НК. Това съобщиха за ПИК от прокуратурата. Влайков е обвинен за това, че на 31 август/1 септември 2017 г. в ресторант „Градина“ не е взел необходимите мерки за сигурност и от това е последвало причиняване смъртта на Н.Т. С оглед тежестта на обвинението и опасността Влайков да се укрие или да извърши друго престъпление същият е задържан, а утре - 8 септември 2017 г., ОП – Пазарджик ще внесе в съда искане за вземане на мярка за неотклонение „задържане под стража“.", "date": "2017.09.07", "title": "ПЪРВО В ПИК! Прокуратурата арестува Лазар Влайков, с чийто пистолет дете уби мъж!"}
{"url": "http://pik.bg/%D0%B7%D0%BE%D0%B4%D0%B8%D0%B8%D1%82%D0%B5-%D0%B1%D0%B5%D0%B7-%D0%BD%D0%B8%D0%BA%D0%B0%D0%BA%D0%B2%D0%BE-%D1%87%D1%83%D0%B2%D1%81%D1%82%D0%B2%D0%BE-%D0%B7%D0%B0-%D1%85%D1%83%D0%BC%D0%BE%D1%80-news688689.html", "text": "Не всеки може да се роди с фантастично чувство за хумор. Всъщност, дори и при някои хора, които мислят себе си са забавни, то липсва.  И както при много други аспекти на личността ни, зодиакалният знак, под който сме родени, може да играе голяма роля по отношение на чувство за хумор. Тези зодиакални знаци нямат такова и смехът се среща значително по-рядко в ежедневието им. Никога не знаем какво си мислят представителите на тази зодия. Те са като затворена книга и е малко вероятно да се засмеят, дори когато сме развеселени. Те правят опит за шега, но ако също не сме представители на тази зодия, тя едва ли ще бъде разбрана и дори може да се стори обидна. Няма нищо по-лошо от някой, който иска (има нужда) да бъде център на вниманието и смята, че е забавен, но всъщност не е – Стрелецът. Родените под този знак трудно могат да ни разсмеят, просто защото не са родени с чувство за хумор. Затова ги оставяме с техните начини за търсене внимание и приемаме, че има вероятност да не смеем изобщо, когато сме с тях. Ориентираните към детайлите Деви са твърде фокусирани върху подробностите, за да демонстрират и чувство за хумор. Не че не искат да имат, при тях просто то липсва. Педантичната им природа ги прави чудесни в други области, чувството за хумор обаче не е сред тях.", "date": "2017.09.07", "title": "Зодиите без никакво чувство за хумор"}
{"url": "http://pik.bg/%D0%BF%D1%8A%D1%80%D0%B2%D0%B0%D1%82%D0%B0-%D1%84%D0%B0%D0%B7%D0%B0-%D0%BE%D1%82-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D0%BD%D1%8F%D0%BC%D0%B0-%D0%B4%D0%B0-%D0%BF%D1%80%D0%B8%D0%BA%D0%BB%D1%8E%D1%87%D0%B8-%D0%BF%D1%80%D0%B5%D0%B4%D0%B8-%D0%BA%D0%BE%D0%BB%D0%B5%D0%B4%D0%B0-news688668.html", "text": "Ако зависеше от председателя на Европейския парламент Антонио Таяни, Великобритания щеше да чака до Коледа, за да започне преговорите за бъдещите отношения с Европейския съюз, съобщава Политико, цитирани от Фокус. В интервю за изданието Таяни отбеляза, че в четвъртък ще направи официално предложение пред евродепутатите оценката на Европейския съвет за това дали е постигнат „достатъчен прогрес“ в първата фаза от преговорите за Брекзит да бъде отложена за декември. Към момента се очаква това решение да бъде взето през октомври. „Ние имаме три неотменими приоритета, които са: правата на три и половина милиона граждани на ЕС, живеещи в Обединеното кралство; плащанията към ЕС: нито евро повече, нито евро по-малко от това, което блокът заслужава; а третата точка е Споразумението от Разпети петък, което дава решение за границата между Ълстър и Ирландия“, обясни председателят на Европейския парламент. „След като постигнем съгласие по тези три точки, ние можем да говорим за бъдещето. Без споразумение по тези въпроси, ние не можем да обсъждаме бъдещите отношения. Ние подчертахме, че досега не са направени никакви конкретни предложения, а единствено мъгляви такива“, допълни Таяни. Следващата редовна среща на върха след октомври е насрочена за 14 и 15 декември. Това означава, че дори Съветът да постанови, че е постигнат „достатъчен прогрес“, втората фаза от преговорите най-вероятно ще започне след Коледа и Нова година.", "date": "2017.09.07", "title": "Първата фаза от преговорите за Брекзит няма да приключи преди Коледа"}
{"url": "http://pik.bg/%D0%B8%D0%BB%D0%B8%D0%B0%D0%BD%D0%B0-%D1%80%D0%B0%D0%B5%D0%B2%D0%B0-%D1%80%D0%B0%D0%B7%D1%82%D0%BE%D0%BF%D0%B8-%D1%81%D1%8A%D1%80%D1%86%D0%B5%D1%82%D0%BE-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%BD%D0%B8%D0%BC%D0%BA%D0%B0-news688746.html", "text": "Бойко Борисов - Човек с огромно сърце! Убеждавам се за пореден път! Благодаря на ЧОВЕКА Бойко Борисов за човещината и доброто му сърце! Илиана Раева отправи неочаквано и много трогателно обръщанение към премиера Борисов. Президентът на Българската федерация по художествена гимнастика написа в профила, че е за пореден път се е убедила в огромното сърце на лидера на ГЕРБ, като уточнява, че не става дума за гимнастика. Какво геройство е извършил Борисов в услуга на Раева остава загадка.", "date": "2017.09.07", "title": "Илиана Раева разтопи сърцето на Борисов (СНИМКА)"}
{"url": "http://pik.bg/%D0%BD%D0%B5%D0%B2%D0%B8%D0%B6%D0%B4%D0%B0%D0%BD-%D1%80%D0%B0%D0%B7%D0%BA%D0%BE%D1%88-%D0%B2-%D0%BA%D1%8A%D1%89%D0%B0%D1%82%D0%B0-%D0%BD%D0%B0-%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80-%D0%B2%D0%B8%D0%B6%D1%82%D0%B5-%D0%B2-%D0%BA%D0%B0%D0%BA%D1%8A%D0%B2-%D0%BB%D1%83%D0%BA%D1%81-%D1%89%D0%B5-%D0%B6%D0%B8%D0%B2%D0%B5%D1%8F%D1%82-%D1%81%D1%8A%D0%BA%D0%B2%D0%B0%D1%80%D1%82%D0%B8%D1%80%D0%B0%D0%BD%D1%82%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-news688710.html", "text": "В невиждан лукс ще живеят новите съквартиранти на \"ВИП Брадър\". Най-гледаното риалити шоу стартира идния понеделник, 11 септември, в ефира на Нова телевизия. Къщата край Нови хан е изцяло реновирана с възможно най-лускозните и шикозни мебели. Интериорът е съобразен с мотото на новия сезон - любовта. Спалнята много напомня на будоар. Естествено, за звездите ще има басейн, в който да се плацикат и забавляват. Има и кът за фитнес, за да спортуват. Този сезон ще има специална пушилня, заради каквато в предните сезона съквартирантите редовно стигаха до словесни престрелки и скандали. Аранжорите на къщата, освен на интимната обставовка са заложили и на повече зеленина, нещо което преди липсваше.", "date": "2017.09.07", "title": "НЕВИЖДАН РАЗКОШ в Къщата на \"ВИП Брадър\"! Вижте в какъв лукс ще живеят съквартирантите (СНИМКИ)"}
{"url": "http://pik.bg/%D1%84%D0%B8%D1%84%D0%B0-%D0%BD%D0%B0%D1%80%D0%B5%D0%B4%D0%B8-%D0%BF%D1%80%D0%B5%D0%B8%D0%B3%D1%80%D0%B0%D0%B2%D0%B0%D0%BD%D0%B5-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%BA%D0%B2%D0%B0%D0%BB%D0%B8%D1%84%D0%B8%D0%BA%D0%B0%D1%86%D0%B8%D1%8F-%D0%BC%D0%B5%D0%B6%D0%B4%D1%83-%D1%8E%D0%B0%D1%80-%D0%B8-%D1%81%D0%B5%D0%BD%D0%B5%D0%B3%D0%B0%D0%BB-news688608.html", "text": "От Световната футболна централа (ФИФА) уважиха протеста на Сенегал срещу съдийството по време на мача с ЮАР от световните квалификации между двата тима, изигран през ноември миналата година, съобщи Спортал. Сенегал загуби с 1:2, като един от головете на домакините от ЮАР дойде след комична дузпа, отсъдена от ганайския рефер Джоузеф Ламтей. Той я даде за несъществуваща игра с ръка в наказателното поле. От ФИФА отстраниха пожизнено рефера от съдийството през март, а сега взеха и решение за преиграване на срещата през ноември.", "date": "2017.09.07", "title": "ФИФА нареди преиграване на световната квалификация между ЮАР  и Сенегал"}
{"url": "http://pik.bg/%D1%85%D0%B5%D1%80%D0%BE-%D0%BD%D0%B0-%D0%BA%D0%B8%D0%BB%D0%B8%D0%BC%D1%87%D0%B5%D1%82%D0%BE-%D1%81%D0%BB%D0%B5%D0%B4-%D1%80%D0%B5%D0%BC%D0%B8%D1%82%D0%BE-%D1%81-%D0%BB%D0%B5%D0%B2%D1%81%D0%BA%D0%B8-%D0%B4%D0%BE%D0%BC%D1%83%D1%81%D1%87%D0%B8%D0%B5%D0%B2-%D0%B8%D1%81%D0%BA%D0%B0-%D0%BE%D0%B1%D1%8F%D1%81%D0%BD%D0%B5%D0%BD%D0%B8%D1%8F-%D0%B4%D0%BE-1-%D1%81%D0%BB%D0%B5%D0%B4-%D0%BF%D0%BE%D0%BB%D1%83%D0%BD%D0%BE%D1%89-news688757.html", "text": "Наставникът на Лудогорец Димитър Димитров-Херо е имал среща със собственика на тима Кирил Домусчиев веднага след равенството 0:0 с на стадион \"Георги Аспарухов\". Отложената срещата от първия кръг на Първа лига бе второ поредно равенство за шампионите в първенството, след като завършиха 1:1 с Пирин (Благоевград) на \"Лудогорец Арена\". Самият специалист заяви, че е разочарован от играта на тима си. След сблъсъка на \"Герена\" Херо в компанията на изпълнителния директор Ангел Петричев и на административния директор Георги Караманджуков се срещнали с боса на \"орлите\", като говорили за ситуацията в клуба до към 1:15 след полунощ, твърди \"Спортал\". Желанието на боса на шампионите, който изгледа срещата по телевизията в собствения си ресторант, е Лудогорец да изглежда много по-добре още във важните мачове в груповата фаза на Лига Европа, където целта на тима е да се бори за класиране на 1/16-финалите в тежката конкуренция на Брага, Хофенхайм и Истанбул ББ. Именно в Турция след седем дни е първата среща на тима.", "date": "2017.09.07", "title": "Херо на килимчето след ремито с Левски! Домусчиев иска обяснения до 1 след полунощ"}
{"url": "http://pik.bg/%D0%B0%D0%BA%D1%86%D0%B8%D1%8F-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%85%D0%BE%D1%80%D0%B0%D1%82%D0%B0-%D0%B2%D0%B5%D1%87%D0%B5-%D1%81%D0%B0%D0%BC%D0%B8-%D0%B1%D1%83%D1%82%D0%B0%D1%82-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8%D1%82%D0%B5-%D1%81%D0%B8-%D0%BA%D1%8A%D1%89%D0%B8-news688761.html", "text": "След предприетите мерки от район „Централен” собственици на незаконни надстройки в Аджисан махала сами пристъпиха към събаряне. Към дата 07.09.2017г., само седмица след поредното принудително спиране на строеж от Георги Стаменов, кмет на района, собственици на сграда в Аджисан махала сами предприемат събаряне. „Последните два етажа на сградата нямат необходимите разрешения за строеж. Предприехме необходимите мерки към собствениците и оценяваме тяхната инициативност“, казва Стаменов и допълва, че законът е еднакъв за всички, както и неговото прилагане. Районната администрация на „Централен“ стриктно следи за спазването на нормативните изисквания при изграждането на нови сграда в най-големия район на гр. Пловдив. Целта на Георги Стаменов е благоустройство и естетизация на градската среда. „Сред мерките, които с колегите ми предприемаме в тази посока е премахване на преместваеми обекти, но и на цели сгради без надлежни строителни книжа“, допълва кметът на района. Напомняме, че на 28.08.2017г. район „Централен“ стартира акция за премахване на незаконно построени сгради в Аджисан махала. Администрацията е процедирала над 80 незаконни постройки в района.", "date": "2017.09.07", "title": "АКЦИЯ! В Пловдив хората вече сами бутат незаконните си къщи"}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D0%BE%D0%BF%D1%82%D0%B8%D0%BC%D0%B8%D1%81%D1%82-%D0%B7%D0%B0-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BD%D0%B0-%D0%B3%D1%8A%D1%80%D1%86%D0%B8%D1%8F-news688737.html", "text": "Френският президент Еманюел Макрон изрази оптимизъм относно бъдещето на Гърция в интервю за Екатимерини, цитирани от Фокус. Той описа предстоящото си посещение в Атина като послание за доверие и опит Гърция да бъде представена като страна, привлекателна за инвестиции и предприемачество. По време на визитата си Макрон ще бъде придружен от представители на големи френски бизнес групи, както и от представители на малки и средни компании. Макрон подчерта, че Атина и Париж имат подобни визии за. Освен това френският президент уточни, че двете държави имат големи възможности за сътрудничество в областите на отбраната и сигурността. „Позитивните белези се увеличават: растежът се възстановява, инвестициите нарастват, безработицата пада. В Гърция ние виждаме големите проблеми за Европа като младежката безработица. Но Атина може отново да планира бъдещето си уверено. И както Франция остана до Гърция по време на кризата, така Париж ще подкрепи Атина и в това ново начало“, отбеляза Макрон. Той също така засегната темата за Турция: как чрез своите действия тя се отдалечава от Европейския съюз и ще понесе последиците от това. Той обаче се противопостави на идеята за разрив в отношенията с Анкара, тъй като тя остава важен партньор по редица проблеми като мигрантската криза и тероризма.", "date": "2017.09.07", "title": "Макрон оптимист за бъдещето на Гърция"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B3%D0%BE%D0%B2%D0%BE%D1%80%D0%B8%D1%82%D0%B5%D0%BB%D0%BA%D0%B0%D1%82%D0%B0-%D0%BD%D0%B0-%D1%86%D0%B0%D1%86%D0%B0%D1%80%D0%BE%D0%B2-%D0%B2%D0%BB%D0%B0%D0%B9%D0%BA%D0%BE%D0%B2-%D0%B5-%D0%BF%D0%BE%D0%BB%D0%B7%D0%B2%D0%B0%D0%BB-%D0%BE%D1%80%D1%8A%D0%B6%D0%B8%D0%B5%D1%82%D0%BE-%D0%BF%D1%80%D0%B8-%D1%83%D0%BF%D0%BE%D1%82%D1%80%D0%B5%D0%B1%D0%B0-%D0%BD%D0%B0-%D0%B0-news688780.html", "text": "Все още не е готова нито една от назначените 5 експертизи за убийството в с. Виноградец. Това каза по време на пресконференция в Пазарджик говорителят на главния прокурор Румяна Арнаудова . Около 11.00 часа днес Лазар Влайков се е явил, след като е бил призован от разследващите за повдигане на обвинение по чл. 338 ал. 3 от Наказателния кодекс, обясни Арнаудова. Тя уточни, че по този текст от закона се предвижда наказание от 5 до 15 години лишаване от свобода. \"Влайков не е взел необходимите мерки за сигурност при държане на огнестрелно оръжие, в резултат на което е причинена смърт на едно лице. Това на практика е непредумишлено убийство\", уточни Арнаудова. Тя каза също, че от назначените 5 експертизи по случая, нито една не е готова. Говорителят на главния прокурор допълни, че случилото се е след употреба на алкохол от страна на Лазар Влайков. \"Установеното количество е 0,76 промила. Освен това е установено, че оръжието не само е носено, след употреба на алкохол, но и използвано. Извършен е и тест за употреба на наркотични вещество, който е отрицателен\", допълни Арнаудова. Тя каза също, че е назначена съдебно-медицинска експертиза за начина на настъпване на смъртта на 47-годишния мъж. \"Назначени са и експертизи в НИКК - дали има и какви барутни частици по ръцете на Лазар Влайков, починалия и детето. Назначена е и биологична и ДНК-експертиза в Частна лаборатория като имаме уверението, че резултатите ще са готови в най-кратък срок\", коментира Арнаудова.", "date": "2017.09.07", "title": "От последните минути! Говорителката на Цацаров: Влайков е ползвал оръжието при употреба на алкохол"}
{"url": "http://pik.bg/%D1%81%D0%BB%D0%B5%D0%B4-%D1%82%D0%B5%D0%B6%D0%BA%D0%BE%D1%82%D0%BE-%D0%B4%D0%B5%D1%80%D0%B1%D0%B8-%D1%81%D1%82%D1%80%D0%B0%D0%B6%D1%8A%D1%82-%D0%BD%D0%B0-%D1%81%D0%B8%D0%BD%D0%B8%D1%82%D0%B5-%D0%B3%D0%BD%D0%B5%D0%B2%D0%B5%D0%BD-%D0%BC%D0%B8%D1%82%D1%80%D0%B5%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D1%81%D1%8A%D0%B4%D0%B8%D1%8F%D1%82%D0%B0-news688690.html", "text": "Божидар Митрев напусна терена още през първото полувреме на дербито между Левски и Лудогорец. Вратарят на \"сините\" казва остри думи за рефера на срещата - Никола Попов. \"Играх с ръка, заслужен червен картон. Но преди това имаше ситуация в наш ущърб. Гледах на повторение положение между Вутов и Натанаел преди моето изгонване. Бразилецът два пъти го удря с лакът, съдията решава срещата\", заяви категорично Митрев. Изразявайки мнението си за реферските отсъждания. Двубоят завърши 0:0. Божидар Митрев получи червен картон още през първото полувреме, след това и играч на гостите - Сисиньо беше изгонен 10 минути преди края на редовното време. \"Сините\" обаче са на мнение, че не е вдигнат червен картон на левия краен защитник Натаниел преди декорирането на Митрев.", "date": "2017.09.07", "title": "След тежкото дерби! Стражът на \"сините\" гневен! Митрев изригна: Съдията..."}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B0%D1%82%D0%B0%D0%BD%D0%B0%D1%81-%D0%B7%D0%B0%D1%84%D0%B8%D1%80%D0%BE%D0%B2-%D0%BE%D1%82-%D0%B1%D1%81%D0%BF-%D0%B2-%D0%BD%D0%B0%D0%B9-%D0%BE%D1%82%D0%BA%D1%80%D0%BE%D0%B2%D0%B5%D0%BD%D0%BE%D1%82%D0%BE-%D1%81%D0%B8-%D0%B8%D0%BD%D1%82%D0%B5%D1%80%D0%B2%D1%8E-%D0%B7%D0%BD%D0%B0%D0%BC-%D0%BA%D0%B0%D0%BA%D0%B2%D0%BE-%D1%81%D1%82%D1%80%D1%83%D0%B2%D0%B0%D1%88%D0%B5--news688751.html", "text": "- - - - - - - - - - - Атанас Зафиров е член на ИБ на БСП. Съпредседател е на Съвета по външна политика, международна дейност, отбрана и сигурност към НС на БСП. Завършва ВТУ „Св. св. Кирил и Методий\" със специалност „Български език и история“, а по-късно завършва и магистратура по финанси в същия университет.  В момента е докторант  по история. Има специализации по политически мениджмънт в НБУ, Българско училище за политика и Московската школа за политически изследвания. Председател е на Българската федерация по ръгби и член на борда на директорите на RUGBY EUROPE. Народен представител е в  42-рото и 43-тото Народно събрание. Бил е член на комисиите по отбрана и борба с корупцията и парламентарна етика. - Връщате ме много далеч в моите спомени, защото аз израснах и се формирах като личност в среда, в която социалистическият идеал беше водещ, такова беше моето детство, юношество, такива бяха книгите, на които се учех да чета, даже и детските ни игри бяха такива. Детството ми мина на 10 км от турската граница, в малък военен гарнизон, нашите бащи пазеха Родината, понякога не се прибираха със седмици, а ние се учехме, спортувахме и „ловяхме диверсанти” по поляните и баирите на Странджа. Нося, разбира се, и генетично лявата идея, защото и моите баща, дядо и прадядо вярваха безрезервно в нея. Горд съм, че в лицетона моя 18-годишен син Зафир виждам достоен продължител на тази родова традиция. - Баща ми беше офицер, командир на полк, майка ми - учителка. И двамата са живи и здрави, радват се на внуци, с удоволствие си припомняме онези години и разказваме на моите деца за тях. Днешните деца трудно могат да си представят живота през 70-те в Звездец – в един гарнизон на края на света, в семейство на човек, който освен твой трябваше да бъде баща на още хиляда и повече войници. Моите родители бяха и останаха скромни и трудови хора и ме научиха, че в живота има далеч по-важни неща от материалните придобивки, възпитаха ме в дух на патриотизъм, хуманност и самостоятелност. Тези три качества са ме съпътствали и направлявали през целия ми живот. 13-годишенсе наложи да продължа образованието си в Бургас, на квартира, сблъсках се с живота челно и тези уроци ми помогнаха много. Макар и лишени от лъскави играчки, нашите родители никога не направиха компромис с нашето духовно развитие- веднъж седмично театър, кино, богата библиотека, спорт, разнообразни кръжоци – това беше част от ежедневието ни. Нямахме време за губене – на границата се възмъжаваше бързо! В ДКМС влязох предсрочно – на 14 години, в далечната 1985-а. За няколко години минах през различните нива, идеалист, абсолютно уверен в правотата на комсомолските идеи и бъдещата световна пролетарска революция. Днес с усмивка и малко тъга гледам на тази моя младежка увереност. Запазих я до 1988-а, когато на една комсомолска школа в СССР, Краснодар, представлявах новосъздадения Съвет на средношколската младеж към ЦК на ДКМС. Съветската перестройка беше в разгара си, а аз с изумление слушах и гледах около себе си неща и теми, които в България все още бяха табу. В школата прочетохме за първи път и части от публикувания само преди 3 месеца в съветски вестник роман на Борис Пастернак „Доктор Живаго\", както и стихове на Анна Ахматова и Акександър Блок – немислими до момента неща. В СССР за две нощи прочетох и „1984“ на Джордж Оруел. За бригадирските години пазя само хубави спомени, бил съм редови бригадир, отряден командир, началник-щаб на бригада. Като средношколци помагахме основно в гроздобера. Хванах и последните студентски бригади през 1989-а, консервирахме домати в с. Джулюница, Великотърновско. Имаше баланс между труд, забавления, съзнание, че си полезен на обществото, а и получаваш средства, за да се издържаш. Днес едва ли е възможноподобно нещо. Ако визирате реалната политика, през 2003 г. бях назначен в общинската администрация от кмета Йоан Костадинов като старши експерт, отговорник за квартал „Сарафово“, с широки правомощия и право да участвам в понеделнишките оперативки с директорите на териториални дирекции. А иначе в БСП влязох през април 1990 г., като студент във Великотърновския университет, няколко месеца след навършването ми на 18 години и десетина дни след преименуването й от комунистическа в социалистическа. Бях деен участник в антистачния комитет в нашия ВУЗ, където с изумление наблюдавах действията на довчерашните ми другари от комсомола, които бяха станали първи демократи и окупираха аудитории с призив за оставка на правителството на Андрей Луканов и забрана на БСП. В интерес на истината, бяха хиляди, а ние стотина. Участвах активно в кампаниите на партията до 1997 г., като през 1994 г. бях и един от основателите на БСМ (Българска социалистическа младеж) в града. Особено ярки спомени имам от кампаниите за парламент през 1990-а и 1995 г. Първата съм запомнил с разярения седесар, който ме гонеше с брадва, след като бях налепил фасадата му с червени плакати, а втората - с ентусиазма, опиянението от убедителната ни победа и усещането за съпричастност към нещо голямо. После дойде също толкова голямото разочарование, тежката 1997-а, кризата, месеците, в които инфлацията изяде всичко, което бях спечелил с няколкогодишен труд, и усещането, че си предаден от собствените си другари. Междувременно почти цялата ми първична партийна организация, начело с партийния ни секретар, напусна БСП и се вля в Евролевицата. Останах без основна организация, за първи път разколебан и без идея за бъдещето. На следващата година се ожених, роди ми се дете и следващите няколко години си забраних думата „политика“, като се отдадох на работата си и на семейството. През 2001 г., като политически съветник, подпомагах активно в кампанията Пенка Кесерджиева - председателката на фондация \"Младежка информационна мрежа\" в Бургас, която беше кандидат за народен представител в листата на Коалиция за България в Бургас. Тогава се запознах с Георги Първанов , който водеше листата (по-късно помагах и в първата му кампания за президент), както и с Любомир Пантелеев, който през 2005 г., като областен председател на БСП, ме покани в листата на партията. Следващите 12 години работата ми беше неизменно свързана с БСП и политиката. Безспорно, с най-голяма емоция си спомням периода  от март 2004 до юни 2006 г., когато работих активно за общината и имам самочувствието, че през този именно период „Сарафово“ скъса с образа на бивше село и започна да добива облика на модерен и съвременен квартал. И до днес съм горд с възстановения социален патронаж, детската кухня, пенсионерския клуб, мерките по стимулиране на туризма и заетостта, асфалтирането на улици, стартирането на модерна пречиствателна станция и канализация, културните прояви, първите новогодишни украси, спортните мероприятия и десетките хубави неща, които направихме. След това, през годините, имах далеч по-големи отговорности и по-широко поле за действие като народен представител. Вярвам, че имахме и успехи, но този именно период си спомням с най-голямо удовлетворение. И е добре да се знае, че днешният вид на Бургас, днешните му успехи стъпиха на ентусиазма на много хора и денонощен труд. Напъните една партия да монополизира тези постижения са смехотворни и лишени от реализъм. Бургас са преди всичко неговите хора! Сблъсъци съм имал с политическите ми опоненти. В партията съм се стремял да бъда консенсусен. Този ми стремеж, за съжаление, понякога ми е носил негативи, доколкото полюсното мислене, за съжаление, не отмина и БСП. Ако не си с мен, значи си против мен… А конкретното есе написах преди година и половина като своеобразен укор към онези мои другари, които мислят, че партията започва и свършва с тях. Най-голямо разочарование съм изпитал от онези, които ни предадоха в труден момент. Със Сергей Станишев се запознах в кампанията през 2005 г., като председател на партията и водач на нашата бургаска листа. Той е човек, към когото питая дълбок респект и уважение, въпреки че сме имали различия през годините. Винаги съм се стремял да бъда равноотдалечен от всякакви полюси, ако въобще може да се говори за такива, бил съм лоялен на политическото ръководство на партията и на партийните ни форуми съм изразявал своето несъгласие, когато е имало такова. Това ми е носило и носи понякога негативи, но нямам намерение да се променям.Все още в партията се разказва случката с моето злополучно докладване като областен председател пред председателя Станишев и НПЦ няколко месеца преди едни местни избори, където аз, трезво и обективно, бях предвидил какво ще се случи, ако отново се явим на тези избори с част от старите ни кметове и дежурните кандидати по места (в голямата си част местни партийни величия), но по неведоми пътища стенограмата от тази среща стигна до лицата, които бях описал като неизбираеми, и това, разбираемо, ми се върна като бумеранг в отношенията с тях. Слаба утеха остана фактът, че се оказах прав - те наистина се оказаха не просто неизбираеми, но и някъде вкараха партията в криза, от която още не може да излезе. - Да, с Корнелия Нинова се работи лесно. Нещо повече, тя не просто се вслушва в различните гледни точки, а провокира към такива. И го казвам от позицията на човек, който близо десет години работи с нея, още от годините, когато отговаряше за Бургас от ИБ на партията. С Корнелия Нинова начело на партията съм преживял и една от най-големите си политически радости – спечелването на президентските избори. А знам какво й струваше тази победа! Отговарям за секторите отбрана, младежка политика и спорт. Освен това наблюдавам и партийната работа в областите Бургас и Ямбол. Ежедневно. Цялото управление до момента е трагично слабо, основано на безпринципни договорки и компромиси и като такова няма как да завърши пълен управленски мандат. И ще ви дам пример от сектора, за който отговарям. В управленската програма , която излезе преди дни, в сектор отбрана е даден крайният срок за реализация - 2021 г. Видно обаче, етапи за нейното изпълнение липсват. Явно самите автори се съмняват, че ще бъде изпълнена в този вид, и не са си направили труда да определят етапите на изпълнение. Въпросът тук не е дали, а кога ще са тези избори. И респективно - колко още поражения може да нанесе това управление. Казах ви, че не съм човек на крайностите. А и в политиката това не е здравословно. В конкретния случай обаче се изкушавам да ви кажа „ДА”! Релаксирам изцяло и напълно само когато съм със семейството си и моите деца. За мен те са всичко на този свят. Нямам хоби, обичам да ходя на лов, напоследък обаче все по-рядко. Извън политиката , като председател на Българската федерация по ръгби, от няколко години посвещавам немалка част от своето време на стремежа да направим този красив олимпийски спорт по-популярен в България и да върнем успехите на българското ръгби от 70-те и 80-те години. Горд съм и с двете европейски първенства, които проведохме в България през последните две години. - Имам прекрасно семейство, на което съм длъжник откъм отделено време. Благодарен съм на моята съпруга, която жертва част от своята кариера в сферата на авиационната сигурност, за да бъде близо до двете ни деца в периодите на безкрайните мои кампании и партийни ангажименти. Синът ни навърши 18, учи в езикова гимназия и, за моя радост, е обществено ангажиран млад човек. С него имаме силна духовна връзка и се старая да компенсирам това, че порасна без мене. Гордея се с него. Имаме и дъщеря на 7 години. Тя е любимката в семейството и моята най-голяма слабост в живота. Хората, които ме познават, знаят, че това е така. Когато съм с нея, за мен времето спира! Винаги съм обичал книгите. Харесвам руската класическа литература, историческата проза, публицистиката. В последно време все по-често посягам и към мемоарната литература, стремя се да формирам мнения и познания на базата на широк кръг от информация, по възможност от първа ръка, а мемоарите са чудесен източник на такава. В момента чета една съвременна арменска авторка, Нарине Абгарян, която пише със стил, който бих определил като арменски коняк –силен и завладяващ. Не толкова редовно, колкото ми се иска. - Не, като дете съм преживявал силно загубата на домашни любимци и така и не се престраших да повторя. А и в семейството имаме сходство по въпроса. Иначе харесвам добрите ловни кучета. Моят тъст има такова и с удоволствие го разхождам понякога. - Осемгодишен додж. Червен. Стабилна и вярна кола, на която за тези 8 години навъртях повече от 300 хиляди километра.", "date": "2017.09.07", "title": "САМО В ПИК И \"РЕТРО\"! Атанас Зафиров от БСП в най-откровеното си интервю: Знам какво струваше на Нинова победата на президентските избори (УНИКАЛНИ СНИМКИ)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%86%D0%B0%D1%86%D0%B0%D1%80%D0%BE%D0%B2-%D1%81%D0%B5-%D0%B7%D0%B0%D0%B5-%D1%81-%D0%B0%D0%B7%D0%B5%D1%80%D0%B1%D0%B0%D0%B9%D0%B4%D0%B6%D0%B0%D0%BD%D1%81%D0%BA%D0%B0%D1%82%D0%B0-%D0%BF%D0%B5%D1%80%D0%B0%D1%87%D0%BD%D0%B8%D1%86%D0%B0-news688712.html", "text": "По повод публикации в медиите за извършени плащания от азербайджански компании по сметки на Калин Митрев, представител на България в ЕБВР е разпоредена проверка от главния прокурор, съобщиха от пресцентъра на прокуратурата. Проверката ще се извърши от Софийската градска прокуратура, като на Националната агенция по приходите ще бъдат възложени действия, свързани с предмета й – дали са налице данни за данъчни престъпления или пране на пари.", "date": "2017.09.07", "title": "ПЪРВО В ПИК! Цацаров се зае с \"Азербайджанската перачница\""}
