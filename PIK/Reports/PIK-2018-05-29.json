{"url": "http://pik.bg/85-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%BF%D0%B0%D1%81%D1%82%D1%80%D0%BE%D0%BA-%D0%B8%D0%B7%D0%BD%D0%B0%D1%81%D0%B8%D0%BB%D0%B8%D0%BB-14-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D1%81%D0%B8-%D0%B4%D0%BE%D0%B2%D0%B5%D0%B4%D0%B5%D0%BD%D0%B0-%D0%B4%D1%8A%D1%89%D0%B5%D1%80%D1%8F-news753780.html", "text": "Четиридесет и осем годишният Й.К. е осъден на осем години и шест месеца „лишаване от свобода“ по обвинение на Районна прокуратура – Оряхово за извършено от него престъпление по чл. 152, ал. 2, т. 1, вр. ал. 1, т. 2 от НК. Непълнолетната Д.Д. живяла заедно с майка си и доведения си баща – Й.К., в бунгало в Оряхово. Късно вечерта на 19.06.2017 г. мъжът й нанесъл побой. Поводът за агресивната му реакция е било обстоятелство, че се е противопоставял момичето да има приятел. Сутринта, около 04:30 ч., К. запушил устата на Д.Д., заплашил я да не казва на никого и осъществил полов акт с нея. През следващите дни майката забелязала промени в поведението на дъщеря си и я попитала за причините. Момичето й споделило за случилото се. Били сигнализирани органите на МВР. С цел изолиране на риска и осигуряване на безопасна среда за детето било изготвено предложение от отдел „Закрила на детето“ – Оряхово и предприета спешна мярка за закрила – настаняване в семейство на близки и роднини. Пострадалата Д. е била временно настанена в семейството на леля й. Съдът е признал подсъдимия К. за виновен за извършеното от него престъпление срещу четиринадесетгодишно момиче. Наложеното му наказание „лишаване от свобода“ той следва да изтърпи при „строг“ режим. Присъдата подлежи на обжалване. Сподели:", "date": "2018.05.29", "title": "8,5 години затвор за пастрок, изнасилил 14-годишната си доведена дъщеря"}
{"url": "http://pik.bg/86-%D0%B7%D1%80%D0%B5%D0%BB%D0%BE%D1%81%D1%82%D0%BD%D0%B8%D1%86%D0%B8-%D1%81%D0%B5-%D1%8F%D0%B2%D0%B8%D1%85%D0%B0-%D0%BD%D0%B0-%D0%BC%D0%B0%D1%82%D1%83%D1%80%D0%B0%D1%82%D0%B0-%D0%BF%D0%BE-%D0%B6%D0%B5%D0%BB%D0%B0%D0%BD%D0%B8%D0%B5-news753778.html", "text": "По вариант 1 писаха днес общо 86 зрелостници, които се явиха днес на държавния зрелостен изпит по желание по четирите предмета - немски език, руски език, математика и философски цикъл. Това съобщиха от Министерството на образованието и науката. От явилите се днес зрелостници 74-има са държали изпит по математика, седем по философия, трима по руски език и двама по немски език. Утре, 30 май, ще се състоят зрелостните изпити по желание по английски език и по биология и здравно образование. Учениците в 12-и клас трябва задължително да се явят на два държавни зрелостни изпита - по български език и литература, който беше на 21 май, и на втори зрелостен изпит по избор между 13 учебни предмета. Тази втора задължителна матура се състоя на 23 май. Резултатите от държавните зрелостни изпити в 12-и клас трябва да са готови до 13 юни. Сподели:", "date": "2018.05.29", "title": "86 зрелостници се явиха на матурата по желание"}
{"url": "http://pik.bg/%E2%80%9E%D0%BC%D0%B8%D1%81%D1%82%D0%B5%D1%80%D0%B8%D1%8F%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%B3%D0%BB%D0%B0%D1%81%D0%BE%D0%B2%D0%B5%E2%80%9C-%D0%B3%D1%80%D0%B5%D0%B9%D0%BD%D0%B0-%D0%B2-%D0%BD%D1%8E-%D0%B9%D0%BE%D1%80%D0%BA-%D1%82%D0%B0%D0%B9%D0%BC%D1%81-news753777.html", "text": "Глад за натурална, традиционна, истинска музика. Това е най-вероятната причина едно от най-големите издания в света „Ню Йорк Таймс“ да отдели огромно пространство на новия албум на „Мистерията на българските гласове“ „BooCheeMish“. Тавата, която направи световната си премиера на 25 май, се оказа идеалното блюдо за тези гладни ценители, които я очакваха повече от 20 години, пише Монитор. Музикалният критик на медията Джим Фарбър се е разходил из дългогодишната история на българския хор и я е поднесъл на най-големия музикален пазар в света – Америка, по проницателен, критичен и вдъхновяващ начин. Още в началото на ревюто на албума, той припомня как преди 31 години, запис на български женски хор, който „изпълнява хилядолетна музика“ е направил някакво чудо и продал невъзможните 500 000 копия в Америка. Мистериозният пробив на едноименния им албум, съвпадна с излизането на „Graceland“ на Пол Саймън и в най-голяма степен дава гориво на новото течение “world music”. Следващият албум от женския хор открадва „Грами“ през 1989 г. и прави турне по цял свят с напълно разпродадени зали. “Цялата привлекателност беше в тяхното акапелно пеене,” казва пред изданието Робърт Хурвиц, който тогава плаща 8000 долара, за да купи лиценза за албума “Le Mystère” и да го разпространи в Америка с тогавашния си лейбъл Nonesuch. “Чистотата на техния звук беше невероятно вълнуваща.” „Днес, след повече от две десетилетия далеч от студиото, хорът се завръща, но със звук, който вече не е толкова чист. Новият им албум комбинира фолклорните хармонии на хора с множество инструменти, не всички от които традиционни. Включва и колаборации с певица и автор от съвсем различен музикален жанр и култура – австралийката Лиса Джерард от Dead Can Dance. Има дори и хип-хоп бийтбоксър – Александър Деянов-SkilleR“, пише критикът на „Ню Йорк Таймс“, който не прие нетърпението си да види отзивите на публиката от новото звучене на хора. Той пише още: „Човекът, който е работил по аранжиментите и новата музика – Петър Дундаков, добре знае, че ще се сблъска с голям скептицизъм от феновете на хора, но остава непоклатим в решението си. “Искаме да разширим звука, за да пленим и нова аудитория. Не искаме да останем в в музея. Големият въпрос е, дали ще успеем да преведем фолклора в бъдещето”, казва той. Лиса Джерард подчертава, че както тя, така и другите нови изпълнители, които работят с хора, са положили много големи усилия, за да не покварят натуралния звук на народните певици. „ние вървяхме към тях, а не обратното. Ако някой се е променял за този албум, то това съм аз“, казва примата на дарк-уейва. (Със съкращения) Снимка: imusic.bg Сподели:", "date": "2018.05.29", "title": "„Мистерията на българските гласове“ грейна в Ню Йорк Таймс"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0-%D0%BC%D0%B0%D1%88%D0%B8%D0%BD%D0%B0%D1%86%D0%B8%D1%8F-%D0%BF%D0%BE%D1%80%D0%BE%D0%B6%D0%B0%D0%BD%D0%BE%D0%B2-%D0%BF%D1%80%D0%BE%D0%B1%D1%83%D1%82%D0%B0%D0%BB-%D0%B7%D0%B0%D0%B4-%D0%B3%D1%8A%D1%80%D0%B1%D0%B0-%D0%BC%D1%83-%D0%BB%D0%BE%D0%B1-news753833.html", "text": "Скандално предложение на земеделския министър Румен Порожанов за доставката на мляко и плодове в училищата нажежи страстите в Министерски съвет. Става дума за лобистка наредба за монопол на храни за училищата, Припомняме, че Проектът за изменение на Наредбата за условията и реда за прилагане на схеми за предоставяне на плодове и зеленчуци и на мляко и млечни продукти в учебните заведения беше оттеглен от премиера Борисов, който поиска вицепремиерът Симеонов да събере министрите Порожанов, Ананиев и Вълчев, за да обсъдят промяната в по-широк състав. Според Симеонов, механизмът за обезпечаване на училищата с плод и мляко в момента работи много добре и се подсигурява от 300-500 дребни фирми, които трябва да са приоритет за правителството като малки и средни предприятия и осигуряват реализацията на рекордните 95% от програмата „Плод и мляко“. Промяната на наредбата по средата на учебния сезон първо е ненавременна и второ текстовете дават неконкурентно предимство на производителите пред малките търговци, което ще създаде монополно положение, каза той на заседание на МС. По думите на вицепремиера, предложенията са резултат от натиска на един от крупните производители в млечния бранш – Димитър Зоров, собственик на „Пършевица“, приближен до ръководството на Министерството на земеделието, горите и храните. Въпреки препоръката на Борисов промените в наредбата да бъдат обсъдени на дискусия между министрите и чак тогава да бъдат внесени за ново разглеждане в МС, на последния Министерски съвет предложението на Порожанов е прието без знанието на вицепремиера Валери Симеонов. То е минало само \"на подпис\", без обсъждане между министрите и премиера, както става с останалите точки на всяко заседание. Постъпката на Румен Порожанов възмути вицепремиера, който я нарече \"неколегиална\" и написа гневно писмо до Бойко Борисов и всички министри от кабинета. В писмото се посочва, че земеделският министър Порожанонв е нарушил разпореждането на министър-председателя и е внесъл въпросното постановление, използвайки служебната ангажираност на Валери Симеонов. \"По този начин сте осуетили разпореденото обсъждане с компетентните министри и, подвеждайки министър-председателя и членовете на Министерски съвет, сте пробутали меко казано спорен нормативен акт \"на подпис\" без министрите да имат възможност да се запознаят и обсъдят текста\", твърди в писмото си вицепремиерът. По думите на Валери Симеонов тези действия са извършени съзнателно с цел никой да няма възможност да се запознае с текста и да подпише \"на сляпо\". \"Учудва ме и незабавното публикуване на въпросното постановление - още в петъчния брой (23.05.2018 г.) на Държавен вестник, докато други много по-важни актове очакват публикуване със седмици\", разкрива вицепремиерът. \"Намирам Вашето поведение за некоректно, неморално, подвеждащо министър-председателя и членовете на Министерския съвет и крайно неколегиално\", добавя Валери Симеонов и пояснява, че с постъпката си Румен Порожанов го е поставил в нелепа ситуация \"да провеждам заседание с министрите Вълчев, Ананиев, Караниколов и Вас за обсъждане на вече действащ нормативен акт - прокаран на тъмно\". Публикуваме цялото писмо на Валери Симеонов до министър-председателя и всички министри от кабинета! Сподели:", "date": "2018.05.29", "title": "ПЪРВО В ПИК! Валери Симеонов разкри скандална машинация! Порожанов пробутал зад гърба му лобистка наредба (ДОКУМЕНТ)"}
{"url": "http://pik.bg/%D0%B7%D0%B0%D1%89%D0%B8%D1%82%D0%BD%D0%B8%D1%82%D0%B5-%D0%BC%D0%B0%D0%B7%D0%B8%D0%BB%D0%B0-%D0%BD%D0%B0-%D0%BF%D1%80%D0%BE%D0%BC%D0%BE%D1%86%D0%B8%D1%8F-%D0%B2-%D0%B0%D0%BF%D1%82%D0%B5%D0%BA%D0%B8%D1%82%D0%B5-news753654.html", "text": "До 20% отстъпка очакват желаещите да си закупят скъпи слънцезащитни продукти на водещи козметични марки. Те се предлагат в големите аптеки, където атрактивните за сезона продукти са на челно място по рафтовете. Сред различните церове може да се намерят и най-удачните мазила, които защитават кожата. Те са разработка на водещи медицински компании. Инвестицията в тях обаче е малко по-голяма - с отстъпката един крем излиза около 40 лева. С десетина лв. по-евтино пък струва лосион. Така общо около 70 лева инвестиция може да осигури защитата на човек с нормално телосложение за около 7-8 дни, разказва \"Марица\". Само една българска марка присъства масово във всички големи козметични магазини. Продуктите са насочени специално към деца, но са подходящи и за възрастни с по-чувствителна кожа. Кремовете и спрейовете са допълнително обогатени с хидратиращи масла, които пазят не само от вредните лъчи, но и от изсушаване от солената вода и морския бриз. Сподели:", "date": "2018.05.29", "title": "Защитните мазила на промоция в аптеките"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B7%D0%B0-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D0%BF%D1%83%D1%88%D0%B8-%D0%B0%D1%83%D1%81%D0%BF%D1%83%D1%85%D1%8A%D1%82---%D0%BA%D0%B0%D1%82-%D1%81%D0%BF%D0%B8%D1%80%D0%B0-%D0%BA%D0%BE%D0%BB%D0%B0%D1%82%D0%B0-%D0%BE%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5-news753703.html", "text": "При пушещ ауспух на колата или ако по друг начин тя явно замърсява атмосферния въздух, органите на КАТ ще имат право да я спират от движение. Ако става дума за автобуси и камиони, тогава правомощия за това има “Автомобилна администрация” към транспортното министерство. Това предлага министърът на околната среда и водите Нено Димов с поправки на Закона за чистотата на атмосферния въздух, които са пуснати за обществено обсъждане. Първата цедка за цапащи превозни средства ще са техническите прегледи, където ще се измерват газовете от ауспуха. Ако са над нормата, колата няма да се движи, докато не бъдат изпълнени изискванията. Видят ли катаджиите на пътя автомобил, който явно бълва кълба изгорели газове, ще го спират за проверка и също ще могат да измерват показателите. В предлаганите промени е записано, че органите на КАТ предприемат действия, предвидени в чл. 171 от Закона за движение по пътищата. От 2010 г. този член дава право да се спира от движение превозно средство до отстраняване на неизправност. В списъка са включени и превишението на нормите за вредни газове, шум или промени в конструкцията, които не са били разрешени. От няколко месеца КАТ разполага с мобилни газанализатори, които бяха купени от Столичната община, а предстои да се вземат още с пари от Оперативна програма “Околна среда”. Органите на Министерството на транспорта, които контролират камионите, автобусите и такситата, ще трябва да искат от КАТ да спре временно превозното средство, докато превишението на изгорелите газове не бъде премахнато. В първоначалния вариант на пакета от мерки за повишаване на чистотата на въздуха се предвиждаше да се въведе и задължение за сервизите да свързват газанализаторите директно с компютрите, които отчитат техническото състояние на колата. Това изискване сега го няма, но е записано в изготвения нов Закон за пътните превозни средства. Сподели:", "date": "2018.05.29", "title": "ВАЖНО ЗА ШОФЬОРИТЕ! Пуши ауспухът - КАТ спира колата от движение"}
{"url": "http://pik.bg/%D0%B8-%D1%87%D0%B0%D1%81%D1%82%D0%BD%D0%BE%D1%82%D0%BE-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5-%D0%BD%D0%B0-%D0%BC%D0%B0%D0%BB%D0%B0%D0%B9%D0%B7%D0%B8%D1%81%D0%BA%D0%B8%D1%8F-%D1%81%D0%B0%D0%BC%D0%BE%D0%BB%D0%B5%D1%82-%D0%BC%D0%BD370-%D0%BF%D1%80%D0%B8%D0%BA%D0%BB%D1%8E%D1%87%D0%B8-%D0%B1%D0%B5%D0%B7%D1%83%D1%81%D0%BF%D0%B5%D1%88%D0%BD%D0%BE-news753782.html", "text": "Частното подводно издирване в Индийския океан на самолет МН370 на малайзийските авиолинии приключи, без да е намерена и следа от машината, съобщи базираната в американския щат Тексас компания „Оушън инфинити“, цитирана от ДПА и АП. Главният ѝ изпълнителен директор Оливър Плънкет определи резултата като „изключително разочароващ“. „По време на операцията „Оушън инфинити“ претърси и събра данни с високо качество от над 112 хил. квадратни км от океанското дъно, като успешно преодоля, както поставящите на изпитание условия, така и терена“, се казва в изявлението на компанията. Издирването приключи окончателно след две продължения на първоначалния срок от 90 дни. Проучената зона е повече от четири пъти по-голяма от претърсваната преди това от експерти като най-вероятно място на падането на самолета във водата. За момента не е предвидено друго издирване. Австралийският вицепремиер и министър на транспорта Майкъл Маккормак отчете, че четиригодишното издирване е било най-мащабното в историята на авиацията и е подложило на изпитание възможностите на технологията и капацитета на експертите и на хората, работещи в морето, предава Би Ти Ви, като се позовава на материали от БТА. „Оставаме с надеждата, че един ден местонахождението на машината ще бъде открито“, съобщиха от кабинета на министър Маккормак. Самолет 370 изчезна на 8 март 2014 г. при полет от Куала Лумпур, Малайзия, за Пекин. Първоначалното търсене беше съсредоточено в Южнокитайско море, преди анализаторите да открият, че самолетът е направил неочакван завой на запад и после – на юг. През януари Малайзия подписа договор с „Оушън инфинити“ за възобновяване на издирването на изчезналия самолет, една година след приключването на официалното търсене в южната част на Индийския океан, в което участваха Австралия, Малайзия и Китай. Условията на сделката предвиждаха компанията да получи заплащане, само ако предостави резултати от работата си. „Оушън инфинити“ щеше да получи 70 млн. долара, ако беше намерила останките от самолета или черните му кутии. Сподели:", "date": "2018.05.29", "title": "И частното издирване на малайзиския самолет МН370 приключи безуспешно"}
{"url": "http://pik.bg/15-%D0%B3%D0%BE%D0%B4%D0%B8%D0%BD%D0%B8-%D1%84%D0%B0%D1%80%D0%BC%D0%B0%D1%86%D0%B8%D1%8F-%D0%B2-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B8%D1%8F-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news753841.html", "text": "Националната научна конференция „15 години фармация в Медицински университет – Пловдив“ ще бъде проведена от 1 до 3 юни в Девин. Събитието ще отбележи създаването на факултета, през който за последните 15 години са дипломирани над  1000 български и чуждестранни студенти. Конференцията ще бъде под патронажа на ректора на МУ – Пловдив – чл.-кор. проф. д-р Стефан Костянев. В сърцето на Родопите за обмяна на опит среща ще си дадат водещи учени, преподаватели, фармацевти, изявени лекари, и представители на бизнеса, работещи в сферата на фармацията, медицината и природните науки. Те ще разискват съвременните проблеми в своите области, ще споделят опит и чертаят тенденции и ще представят нови концепции за лечение на социално-значими заболявания, контрол на хранителни добавки и нови лекарствени продукти. В конференцията ще вземат участие над двеста представители на всички медицински университети в страната – София, Пловдив, Варна, Плевен и СУ „Климент Охридски“, ПУ „Паисий Хилендарски“, Тракийския университет – Стара Загора, БАН и др. Ще бъдат представени 19 пленарни лекции от водещи специалисти и 86 електронни постера от млади учени. Гости на събитието ще бъдат проф. Илко Гетов -  председател на УС Българския фармацевтичен съюз, чл. – кор. проф. д-р Стефан Костянев, дмн – Ректор на Медицински университет – Пловдив, г-н Красимир Даскалов - кмет на Девин, проф. д-р Виктория Сарафян, дмн – Зам. Ректор по Научната дейност на МУ- Пловдив, проф. д-р М. Мурджева, – Зам.-ректор по Международно сътрудничество и проектна дейност на МУ-Пловдив, проф. Диана Иванова – Декан на Факултет по фармация при МУ-Варна, проф. Генка Петрова, – Президент на ISPOR, проф. Милен Богданов - Заместник-декан на Факултета по химия и фармация при СУ „Св. Климент Охридски“, проф. д-р Надка Бояджиева, проф. Маргарита Касърова, – Главен секретар на Фармацевтичен факултет  при МУ- Пловдив и много други. За настроението на участниците в научната конференция и за да почувстват духа на Родопа планина, организаторите са поканили детския танцов състав „Родопчанка“ към Общински детски комплекс – Девин и изпълнение на народната певица Надя Башова и гайдаря Емил Солаков. Сподели:", "date": "2018.05.29", "title": "15 години фармация в Медицинския университет в Пловдив"}
{"url": "http://pik.bg/%D0%B8%D0%B3%D1%80%D0%B8%D1%82%D0%B5-%D0%BD%D0%B0-%D1%81%D1%8A%D0%B4%D0%B1%D0%B0%D1%82%D0%B0-%D0%B4%D0%BE%D0%B2%D0%B5%D0%B4%D0%B5%D0%BD%D0%B8%D1%8F%D1%82-%D1%81%D0%B8%D0%BD-%D0%BD%D0%B0-%D0%B5%D0%BC%D0%B8%D0%BB%D0%B8%D1%8F-%D0%BF%D1%80%D0%B8%D0%B4%D0%BE%D0%B1%D0%B8%D0%BB-%D1%84%D0%B8%D1%80%D0%BC%D0%B0-%D0%B7%D0%B0-%D0%BC%D0%B8%D0%BB%D0%B8%D0%BE%D0%BD%D0%B8-%D0%BC%D0%B5%D1%81%D0%B5%D1%86-%D0%BF%D1%80%D0%B5%D0%B4%D0%B8-%D0%B4%D0%B0-%D0%B7%D0%B0%D0%B3%D0%B8%D0%BD%D0%B5-news753656.html", "text": "Доведеният син на фолкзвездата Емилия, който почина три дни след катастродата на магистрала \"Тракия\" навръх 24 май, оставя фирми за милиони. Наследникът на нейния годеник Жорж Башур, който също пострада в инцидента, но оцеля, е станал собственик на \"Ийст Хънтинг груп\" ЕООД само преди месец, пише в. \"Телеграф\". На 26 април Феди Башур е навършил 19 години, а още на следващия ден е вписан като собственик на компанията, чиято основна дейност са консултантски и посреднически услуги, отдаване под наем или арена на недвижими имоти. Преди това 5 години шефка на фирмата е била майка му - рускинята Екатерина Башур. Нетните приходи от 2014 година са били 710 хиляди лева, през 2015 спадат до 132 000 лв., за да достигнат рекорден връх от 1.8 млн. лв. през 2016. След като Екатерина и Жорж Башур се разделят през 2017 година, компанията за кратко е поета от шведския гражданин Асаад Хакман Нарис Ал-Руби, с когото Жорж е съдружник в други фирми у нас. Покойният Феди Башур е бил приет да учи в един от най-престижните университети в Бостън. Това разкри в първата си изповед след катастрофата самата Емилия. Сподели:", "date": "2018.05.29", "title": "ИГРИТЕ НА СЪДБАТА! Доведеният син на Емилия придобил фирма за милиони месец преди да загине в адската катастрофа на \"Тракия\""}
{"url": "http://pik.bg/%D1%80%D0%B5%D0%B3%D0%B8%D0%BE%D0%BD%D0%B0%D0%BB%D0%BD%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-%D1%84%D0%BE%D1%80%D0%BC%D0%B8%D1%80%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%B1%D0%B5%D0%B7-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D0%B8%D0%BB%D0%B8-%D0%B2-%D0%B8%D0%B7%D0%B3%D0%BD-news753842.html", "text": "AFP, цитирана от \"Фокус\". Новоизбраният регионален президент на Каталуния Куим Тора успя да формира правителство, което да не включва местни политици, които в момента да са в затвора, в изгнание или преследвани от правосъдието на Испания заради сепаратизъм, предаде Куим Тора, който по-рано предизвика централните власти в Мадрид, когато назначи четирима министри, затворени или заточени „подписа нов указ за назначаване, за да образува правителство в Каталуния“, твърди негово официално заявление, в което вече не личности, преследвани от правосъдието. Сподели:", "date": "2018.05.29", "title": "Регионалният президент на Каталуния формира правителство без министри в затвора или в изгнание"}
{"url": "http://pik.bg/%D0%B4%D0%B5%D1%86%D0%B0-%D0%B3%D0%B2%D0%B0%D1%80%D0%B4%D0%B5%D0%B9%D1%86%D0%B8-%D0%B4%D0%B0%D0%B4%D0%BE%D1%85%D0%B0-%D1%82%D1%8A%D1%80%D0%B6%D0%B5%D1%81%D1%82%D0%B2%D0%B5%D0%BD%D0%B8-%D0%BE%D0%B1%D0%B5%D1%89%D0%B0%D0%BD%D0%B8%D1%8F-%D0%B2-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D1%82%D0%B2%D0%BE%D1%82%D0%BE-%D1%81%D0%BD%D0%B8%D0%BC%D0%BA%D0%B8-news753784.html", "text": "За нас е чест и удоволствие  в този ден да бъдем тук - в Президенството на Р България. С Вашето гостоприемство Вие за пореден път доказвате, че стоите твърдо за нас, зад моята инициатива. С тези думи се обърна д-р Денислава Ангелова към държавния глава Румен Радев, който днес прие учениците от гвардейските отряди към Езиковата гимназия в Кърджали и ОУ \"Д-р Петър Берон\" - Плевен, както и тези от първия ученически гвардейски оркестър при СУ \"Иван Вазов\" в Плевен. В президентството децата бяха придружавани от д-р Денислава Ангелова, председател на асоциация \"Докосни дъгата\" и инициатор за създаването на ученически гвардейски отряди в цялата страна, както и от директорите на училищата. Представители на младите гвардейци връчиха тържествените си обещания на държавния глава. \"Осъзнаваме  отговорността, която сме поели да утвърждаваме патриотичната идея, която възпитава на любов към oтечеството. Благодарение на ръководството на Националната гвардейска част, което се раздава при организирането на ученическите гвардейски отряди и оркестри ние до този момент имаме отряди в Плевен и Смолян, след три дена създаваме в Бургас, продължаваме с Русе, Батак и Пловдив. Няма как тук да не спомена, че идеята за ученически гвардейски отряд тръгва от Кърджали преди 10 години със създаването на Първия такъв в страната\", отбеляза д-р Денислава Ангелова. \"Инициативата набира все по-голяма популярност и желание от страна на училища в страната. За моя радост тя се разшири и в Плевен създадохме първия ученически гвардейски духов оркестър. Бургас ни очаква с втория такъв за България. Видно от изложеното до тук аз най-тържествено Ви обещавам и от името на младите гвардейци, че няма да пожалим сили за продължаването и утвърждаването на това благородно дело\", допълни Денислава Ангелова пред Румен Радев, изказвайки благодарност към екипа му, както и към Министерство на отбраната и на Националната гвардейска част. Сподели:", "date": "2018.05.29", "title": "Деца-гвардейци дадоха тържествени обещания в президентството (СНИМКИ)"}
{"url": "http://pik.bg/%D1%87%D1%83%D0%B6%D0%B4%D0%B5%D1%81%D1%82%D1%80%D0%B0%D0%BD%D0%BD%D0%B8%D1%82%D0%B5-%D1%82%D1%83%D1%80%D0%B8%D1%81%D1%82%D0%B8-%D1%83-%D0%BD%D0%B0%D1%81-%D0%B1%D0%B5%D0%BB%D0%B5%D0%B6%D0%B0%D1%82-%D1%80%D1%8A%D1%81%D1%82-%D0%BE%D1%82-9-%D0%B7%D0%B0-%D0%BF%D1%8A%D1%80%D0%B2%D0%B8%D1%82%D0%B5-%D1%87%D0%B5%D1%82%D0%B8%D1%80%D0%B8-%D0%BC%D0%B5%D1%81%D0%B5%D1%86%D0%B0-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-news753767.html", "text": "Министерство на туризма През първите четири месеца на 2018 г. общият брой туристически посещения на чужденци в България е 1 722 307, сочи статистика на Националният статистически институт. Това съобщиха от пресцентъра на . Ръстът им спрямо същия период на 2017 г. е 9,3%. Увеличението само за април 2018 е 6% в сравнение със същия месец година по-рано. Добрите резултати доказват устойчивото развитие на сектора и ефективността на маркетинговата политика за разширяване крилата на активните сезони в постигането на целта България – целогодишна дестинация, коментира министърът на туризма Николина Ангелкова. Тя допълни, че принос за тези постижения има и много успешният зимен сезон – най-добрият от влизането на страната ни в ЕС по брой посещения. Класацията за входящ туризъм за периода януари-април 2018-а се води от Гърция с 294 460 посещения (7,1 на сто ръст). Следват Румъния - 261 349 визити (17,8% увеличение), Турция 214 452 посещения (12,6% скок) и др. Туристите от други важни за България пазари като Великобритания са били 69 342 (с 12,3% повече), от Германия 58 629 посещения (6,6% ръст), Израел 57 083 визити (33,1% ръст), Украйна 39 434 души (12,3% повече), Франция 21 845 посещения (7,9% увеличение), САЩ 18 634 туристи (15,9% ръст), Испания 18 238 визити (10,2% увеличение), Нидерландия 15 132 посетители (8,9% ръст), Белгия 14 300 посещения (15,9% ръст) и др. Сподели:", "date": "2018.05.29", "title": "Чуждестранните туристи у нас бележат ръст от 9% за първите четири месеца на годината"}
{"url": "http://pik.bg/%D1%82%D1%80%D0%B5%D0%B2%D0%BE%D0%B6%D0%BD%D0%B0-%D1%82%D0%B5%D0%BD%D0%B4%D0%B5%D0%BD%D1%86%D0%B8%D1%8F-%D1%82%D1%80%D1%83%D0%B4%D0%BE%D0%B2%D0%B8%D1%82%D0%B5-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D1%81%D0%BA%D0%BE%D1%87%D0%B8%D0%BB%D0%B8-%D0%B4%D0%B2%D0%BE%D0%B9%D0%BD%D0%BE-%D0%B7%D0%B0-10-%D0%B3%D0%BE%D0%B4%D0%B8%D0%BD%D0%B8-news753634.html", "text": "Повече от половин милион българи на възраст 20-64 г. живеят и се трудят в други страни-членки на ЕС, показват данни от анализ на Евростат за трудоспособните европейци в тази възрастова категория, които през 2017 г. са живели в страна на ЕС, различна от тяхната родина, цитирани от БТА. Анализът на Евростат отчита, че около 12% са били българите в тази възрастова група, които са пребивавали през 2017 г. в друга страна-членка на ЕС, което означава, че близо 550 хиляди българи са живели и работили извън пределите на родината си през миналата година. Този брой се е увеличил повече от два пъти за последните 10 години, тъй като през 2007 г. извън страната са били около 5% от трудоспособните българи /около 220 хиляди/, докато през 2017 г. процентът е нараснал до 12 на сто, или повече от 550 хиляди българи, живеещи и работещи извън пределите на страната ни. Според анализа на Евростат около 30 на сто от българите, живеещи извън пределите на страната ни през м.г. са били с висше образование или почти всеки трети наш сънародник, пребиваващ в друга страна на ЕС, е бил висшист. Освен това около 70 процента от българите, живеещи в друга страна на ЕС, са били трудово заети, или всеки 7 от 10 пребиваващи в чужбина наши сънародници, е работел в някоя друга страна на ЕС. Близо 4 процента от населението на ЕС /510 млн. души през 2017 г./ или около 20 милиона души, са пребивавали в страна, различна от тяхната родина, показва анализът на Евростат. Най-висок дял от граждани на една страна, които са пребивавали в друга страна на ЕС, е регистриран при румънците - близо 20 на сто от гражданите на северната ни съседка на възраст 20-64 г. са живели и са се трудили в различна страна от Румъния. Следващите страни с висок процент трудоспособни граждани, пребиваващи в друга страна на ЕС, са били: Литва, Хърватия и Португалия - по 14%, Латвия - 13%, България - 12%и др. Най-нисък дял на трудова мобилност е регистриран сред гражданите на Германия и Великобритания - по около 1%, както и в Швеция и Франция - и двете по 1,3 на сто. Въпреки ниския дял на мобилност, французите имат най-висок дял на висшисти, работещи в страна, различна от Франция - близо 63 на сто са били висшисти. Най-висок дял на трудова заетост е бил регистриран при словенците, които са били извън родината си - 80 процента, или 8 от 10 словенци са били на трудов договор в друга страна на ЕС. Свободното движение на работници е основен принцип на Договора за функционирането на Европейския съюз. Гражданите на ЕС имат право да търсят работа в друга страна от ЕС, да работят там, да живеят там, като се ползват с равно третиране на гражданите по отношение на достъпа до заетост, условията на труд и всички други социални предимства и данъчни задължения, отчита анализът на Евростат за трудовата мобилност в ЕС през 2017 г. Сподели:", "date": "2018.05.29", "title": "ТРЕВОЖНА ТЕНДЕНЦИЯ! Трудовите мигранти скочили двойно за 10 години"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB-%D0%B7%D0%B0%D1%81%D0%B8%D0%BF%D0%B0-%D1%81-%D0%B1%D0%BE%D0%BC%D0%B1%D0%B8-%D0%B2%D0%BE%D0%B5%D0%BD%D0%BD%D0%B8-%D1%86%D0%B5%D0%BB%D0%B8-%D0%B2-%D0%B8%D0%B2%D0%B8%D1%86%D0%B0%D1%82%D0%B0-%D0%B3%D0%B0%D0%B7%D0%B0-news753785.html", "text": "AFP, цитирана от \"Фокус\". Израелската армия съобщи, че е нанесла удари по повече от 30 „военни цели“ в Ивицата Газа в отговор на ракетен и минометен обстрел от палестинския анклав, предава Прессекретарят на израелската армия Йонатан Конрикус заяви, че обстрелът по Израел е най-интензивният от 2014 г. насам, както и последвалият израелски отговор. Сподели:", "date": "2018.05.29", "title": "Израел засипа с бомби военни цели в Ивицата Газа"}
{"url": "http://pik.bg/%D0%B2%D1%80%D0%B5%D0%BC%D0%B5-%D0%B7%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%BA%D1%80%D0%B8%D1%81%D0%B8%D1%8F-%D1%81%D0%BA%D1%8A%D1%81%D0%B0-%D1%81%D1%8A%D1%81-%D1%81%D0%BB%D0%B0%D0%B2%D0%B8-%D0%B5%D1%82%D0%BE-%D0%BA%D0%BE%D0%B9-%D1%89%D0%B5-%D0%BF%D1%80%D0%BE%D0%B4%D1%83%D1%86%D0%B8%D1%80%D0%B0-%D1%82%D0%B0%D0%BB%D0%B0%D0%BD%D1%82%D0%BB%D0%B8%D0%B2%D0%B0%D1%82%D0%B0-%D0%BF%D0%B5%D0%B2%D0%B8%D1%86%D0%B0-%D0%B7%D0%B0%D0%BD%D0%B0%D0%BF%D1%80%D0%B5%D0%B4-news753730.html", "text": "Крисия Тодорова и Слави Трифонов официално приключиха работните си отношения. Продуцентът и малката изпълнителка са прекратили договора си и от няколко месеца Крисия се изявява сама по участия. \"Крисия и продуцентска компания \"Седем осми\" прекратиха договора си по взаимно съгласие. Оставаме приятели с хората от \"Шоуто на Слави\", няма драми и не си тръгваме със скандали\", разкри пред ежедневник бащата на певицата Марин Тодоров. Звездата на Крисия изгря в кастинга за партньорка на победителя от \"Разсмей Слави\" Димитър Андреев, а Трифонов събра двете деца в петъчната рубрика \"Запознай се с малките\". Крисия дори участва в големите концерти на Слави в София, както и в някои от участията му в чужбина. През последната година обаче изявите на изпълнителката станаха изключително епизодични, докато накрая тя не слезе от екран. \"Към днешна дата сами си организираме изявите на Крисия. В четвъртък й предстои концерт в Пловдив, на 10 юни отново е там, а на 18 юни ще пее пак в София. Криси е щастлива, че отново има публични изяви и може да покаже таланта си пред хората\", споделят щастливите й родители. Малката певица е имала доста натоварена програма последните месеци. Тя е положила матури, паралелно с това се подготвяла и за изпита на Националното музикално училище \"Любомир Пипков\". В петък Крисия ще има възможност да си отдъхне поне за малко. На 1 юни тя ще се събере с най-близките си приятелки, за да отпразнува 14-я си рожден ден. Партито ще е в Разград, а подаръците за рожденичката остават в тайна. Сподели:", "date": "2018.05.29", "title": "ВРЕМЕ ЗА ПРОМЯНА! Крисия скъса със Слави! Ето кой ще продуцира талантливата певица занапред"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D1%81%D1%82%D1%80%D0%B5%D0%BB%D1%8F%D1%85%D0%B0-%D0%B8%D0%B7%D0%B2%D0%B5%D1%81%D1%82%D0%B5%D0%BD-%D1%80%D1%83%D1%81%D0%BA%D0%B8-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-%D0%B2-%D0%BA%D0%B8%D0%B5%D0%B2-news753845.html", "text": "Известният руски журналист Аркади Бабченко беше застрелян в Киев тази вечер, предава Ройтерс. Той е починал от раните си по-късно в линейката, докато е транспортиран към болница. Сигналът е подаден от жена, която е съобщила, че е открила съпруга си застрелян в дома им. По думите ѝ убийството е свързано с професията на Бабченко. Аркади Бабченко е един от най-известните военни кореспонденти на Русия, но преди време напуснал страната, защото се страхувал за живота си. Случаят се разследва. Сподели:", "date": "2018.05.29", "title": "ИЗВЪНРЕДНО! Застреляха известен руски журналист в Киев"}
{"url": "http://pik.bg/%D0%BD%D0%B0%D1%85%D0%B0%D0%BA%D0%B0%D0%BD-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80-%D0%BF%D0%BE%D0%B4%D1%85%D0%B2%D1%8A%D1%80%D0%BB%D0%B8-%D1%80%D1%83%D1%88%D0%B2%D0%B5%D1%82-%D0%BD%D0%B0-%D1%87%D0%B5%D0%BD%D0%B3%D0%B5%D1%82%D0%B0-news753708.html", "text": "Нахакан тийнейджър, хванат в нарушение на пътя, опитал да подкупи катаджии, съобщиха от полицията в Монтана. 17-годишният наглец управлявал „Форд Ка“, когато бил спрян за проверка на разклона за село Игнатово, община Вълчедръм. Неправоспособният водач е от село Долни Цибър. По време на проверката хлапакът подхвърлил на полицейски инспектор З.В. от районното управление в Лом банкнота от 50 лева, за да не вземе отношение за извършеното от него нарушение. Виновникът обаче не случил на корумпиран катаджия. Оказало се, че униформеният изпълнявал отговорно служебните си задължения и веднага съставил на нарушителя 3 акта по Закона за движение по пътищата. Регистрационните табели на автомобила са свалени и иззети. Мястото на случката е посетено от дежурна оперативна група, която извършила оглед и образувала по случая досъдебно производство. Ченгетата иззели банкнотата с номинал от 50 лева. Работата по случая продължават служителите на участък Вълчедръм при районното управление в Лом. Сподели:", "date": "2018.05.29", "title": "Нахакан тийнейджър подхвърли рушвет на ченгета"}
{"url": "http://pik.bg/%D0%BF%D0%BE%D1%82%D0%BE%D0%BF-%D0%B2-%D1%81%D0%B0%D1%80%D0%B0%D0%B5%D0%B2%D0%BE-%D0%B4%D1%8A%D0%B6%D0%B4-%D0%B8-%D0%B3%D1%80%D0%B0%D0%B4%D1%83%D1%88%D0%BA%D0%B0-%D1%81%D0%B5-%D0%B8%D0%B7%D1%81%D0%B8%D0%BF%D0%B0%D1%85%D0%B0-%D0%BD%D0%B0%D0%B4-%D0%B3%D1%80%D0%B0%D0%B4%D0%B0-news753794.html", "text": "„Прес24“, цитиран от \"Фокус\". Силни бури удариха Сараево, а дъждът в продължение на часове превърна улиците в реки, предава македонската медия По време на бурята е паднала и градушка с размерите на лешник. Пожарната служба потвърди, че е получила няколко обаждания за помощ поради наводнени изби и сгради, които са били изцяло под водата. В района на Сараево, Тузла, Ливина, Вишеград, Фока и Мостар е издадено жълто предупреждение. Според съобщенията на метеоролозите, през следващите дни се очакват същите метеорологични условия. Сподели:", "date": "2018.05.29", "title": "Потоп в Сараево! Дъжд и градушка се изсипаха над града"}
{"url": "http://pik.bg/%D0%BA%D0%B0%D1%87%D0%B2%D0%B0%D1%82-%D0%B2%D0%B5%D1%89%D0%B8%D1%82%D0%B5-%D0%BB%D0%B8%D1%86%D0%B0-%D0%B2-%D1%80%D0%B5%D0%B3%D0%B8%D1%81%D1%82%D1%8A%D1%80-%D0%B7%D0%B0-200-%D0%B1%D0%BE%D0%BD%D0%B0-news753725.html", "text": "Обществена поръчка за изграждане на Единен регистър на вещите лица (ЕРВЛ) обяви Министерството на правосъдието (МП). Според публикуваната на сайта на правосъдното ведомство обява изпълнението на поръчката следва да включва общо шест етапа. На първо място трябва да бъде разработена детайлна техническа спецификация на бъдещия регистър, след което да бъде изработен самият регистър на вещите лица. В етап 3 изпълнителят на проекта трябва да разработи средства за миграция на данни, след което да направи постъпки за внедряване на системата. Изпълнителят трябва да осигури още обучение на длъжностните лица за работа с регистъра и да гарантира неговата поддръжка, пише в. \"Монитор\". Поръчката е на прогнозна стойност 200 613 лв., като срокът за изпълнение й е 7 месеца от сключване на договор с избрания кандидат. Тя се възлага по проект \"Усъвършенстване модела на съдебните експертизи\" , по Оперативна програма \"Добро управление\". Сред критериите, по които ще бъде избран изпълнителят, е той да има минимум 3 години професионален опит в областта на информационните системи и технологии, опит като IT анализатор/анализатор бизнес процеси в поне един успешно завършен проект за разработка и внедряване на информационна система и/или електронен регистър. Необходимо е също така избраният за изпълнител на проекта да има висше образование с образователно-квалификационна степен \"бакалавър\" или еквививалентна образовователна степен, когато е придобита в чужбина, в една от следните области и професионални направления: \"Природни науки, математика и информатика\" с професионални направления \"Информатика и компютърни науки\", \"Математика\" или \"Физически науки\", или област \"Технически науки\" с професионални направления \"Комуникационна и компютърна техника\", \"Електротехника, електроника и автоматика\" или \"Общо инженерство\". Крайният срок за подаване на оферти и подаване на заявления за участие е 29 юни 2018 година, включително. Съгласно чл. 54, ал. 2 от ППЗОП, получените оферти се отварят на публично заседание, на което могат да присъстват участниците в процедурата или техни упълномощени представители, както и представители на медиите. Сподели:", "date": "2018.05.29", "title": "Качват вещите лица в регистър за 200 бона"}
{"url": "http://pik.bg/%D0%BA%D1%80%D0%B0%D0%BB%D0%B8%D1%86%D0%B0%D1%82%D0%B0-%D0%BD%D0%B0-%D0%B1%D0%B0%D0%BB%D0%B0-%D1%82%D0%B8%D1%82%D0%B0-%D0%B1%D0%BB%D0%B5%D1%81%D0%BD%D0%B0-%D1%81-%D1%80%D0%BE%D0%BA%D0%BB%D1%8F-%D1%83%D0%BD%D0%B8%D0%BA%D0%B0%D1%82-%D0%BE%D1%82-%D0%B5%D0%B2%D0%B3%D0%B5%D0%BD%D0%B8%D1%8F-%D0%B1%D0%BE%D1%80%D0%B8%D1%81%D0%BE%D0%B2%D0%B0-%D1%81%D0%BD%D0%B8%D0%BC%D0%BA%D0%B0-news753722.html", "text": "На 25 май Тита се раздели със съучениците си от езиковата гимназия \"Пейо Яворов\" в родния си град Силистра. На своя бал изпълнителката на \"Антилопа\" блесна с рокля-уникат на дизайнерката Евгения Борисова. Христина Христова, както е истинското име на продуцираната от Криско звезда, заложи на елегантна визия с рокля в цвят пепел от рози с деколте до брадичката. Одеждата е от haute couture линията на Борисжво от серията \"Дубай\", като всеки детайл по нея е изработен ръчно, разкрива \"Хотарена\". Модните анализатори определиха Тита като българската Рита Ора и са много впечатлени, че не е заложила на кичозен шик и показване на голотии. Кавалер на блондинката бе нейното гадже Викторо който гордо стоеше до красивата си приятелка цяла вечер. Сподели:", "date": "2018.05.29", "title": "КРАЛИЦАТА НА БАЛА! Тита блесна с рокля-уникат от Евгения Борисова (СНИМКА)"}
{"url": "http://pik.bg/%D0%B4%D0%BE%D0%BC%D0%B0%D1%88%D0%B5%D0%BD-%D1%82%D0%B5%D1%80%D0%BE%D1%80-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8-%D0%BB%D0%B5%D0%BA%D0%B0%D1%80-%D1%81%D0%B8%D1%81%D1%82%D0%B5%D0%BC%D0%BD%D0%BE-%D0%BF%D1%80%D0%B5%D0%B1%D0%B8%D0%B2%D0%B0%D0%BB-%D0%B6%D0%B5%D0%BD%D0%B0-%D1%81%D0%B8---%D1%83%D1%82%D0%B2%D1%8A%D1%80%D0%B4%D0%B5%D0%BD%D0%B0-%D0%B4%D0%BE%D0%BA%D1%82%D0%BE%D1%80%D0%BA%D0%B0-%D0%B7%D0%B0%D1%89%D0%BE%D1%82%D0%BE-%D0%B2%D0%B7%D0%B8%D0%BC%D0%B0-news753815.html", "text": "Лекарка от Пловдив е една от жертвите на домашно насилие в Пловдив, защото изкарва повече пари от съпруга си. Дамата е с утвърдено име сред гилдията и това силно е подразнило половинката й, предава Трафик нюз. „Тя получава повече и яде бой вкъщи”, заявиха от фондация „Джендър алтернативи“ на пресконференция, на която бяха изнесени данни за делата по случаи на домашното насилие. И двамата съпрузи са лекари, имат две деца. Жената обаче е била по-добре платена и това накърнило самочувствието на мъжа. Така започнал да насилва физически половинката си. Освен с бой тя е била наказвана и с обиди, че е „некадърна” и „неадекватна”. От срам тя обаче не е предприела никакви законови действия спрямо съпруга си. Направила много консултации с експерти от фондацията, но така и не направила решителна стъпка. Според представители на „Джендър алтернативи“ това не е единственият случай. От представената статистика обаче може да се види и нещо плашещо. Само за изминалата година в България са убити 29 жени, като в 91% от случаите убиецът е съпруг или приятел. Статистиката е плашеща, защото според тези цифри на всеки две седмици, една жена става жертва на посегателство с фатален край. В Западна Европа, жените- жертвите са много по-малко, но за сметка на това регистрираните случаи с насилие върху деца, са доста повече. Около 15 са организациите работещи с хора, станали жертви на насилие. Тези, които работят със самия насилник обаче, се броят на пръсти. Най-лошото е, че насилникът рядко признава проблема си. В съдебна зала нещата също са плашещи. Домашното насилие не се води криминално деяние и насилниците често се разминават с административно наказание глоба. До момента в практиката тя не достига до максималния размер от 1000 лева. В Пловдив и региона все повече жени търсят подкрепа и съдействие от организациите. 400 души са били насилените само за една година, като жертвите са предимно от града. Това, разбира се, далеч не означава, че в по-малките населени места, статистиката е по-оптимистична. По различни причини обаче хората, преживели насилие доста по-рядко търсят помощ. Сподели:", "date": "2018.05.29", "title": "ДОМАШЕН ТЕРОР! Пловдивски лекар системно пребивал жена си - утвърдена докторка, защото взимала повече пари от него "}
{"url": "http://pik.bg/%D0%B5%D0%B4%D0%BD%D0%B0-%D1%82%D1%80%D0%B5%D1%82%D0%B0-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B7%D0%B0%D1%82%D1%8A%D0%BD%D0%B0%D0%BB%D0%B8-%D0%B2-%D0%B4%D1%8A%D0%BB%D0%B3%D0%BE%D0%B2%D0%B5-news753812.html", "text": "Една трета от населението на България е задлъжняло заради ипотеки, наем, сметки за комунални услуги или разсрочени плащания. Всеки десети гражданин на ЕС е задлъжнял заради същите причини, според статистическа служба към Европейската комисия, Евростат. Тази статистика се прави на всеки 8 години, съобщава Канал 3. Около 10,4% от населението на ЕС има неизплатени задължения към комунални услуги и разсрочени плащания за закупени стоки. Що се отнася до неизплатени ипотеки или задължения по месечен наем, процентът е 3,5. Сред тях поддържащите домакинства и отглеждащите деца са 4,8% - два пъти повече от тези, които нямат деца и семейство. Само в Гърция почти половината от населението, по-специално 47,9% има просрочвания по ипотеки, наем, сметки за комунални услуги или разсрочени плащания през 2016 г. Според тези данни от Евростат, тя е най-задлъжнялата страна в ЕС. Други балкански страни не са много по-назад от нея. Повече от една четвърт в Кипър също са част от тази статистика. Най-младата държава-членка на ЕС, Хърватия, е на четвърто място с 26,4% задлъжнялост. На противоположния край на скалата са половината (14 от 28) от държавите-членки в ЕС. По-малко от 10% от населението на тези 14 държави са в просрочени дългове заради ипотека или наем, сметки за комунални услуги или разсрочени плащания. Страната с най-малко задлъжнелите граждани, точно 4,2% от цялото население, е Германия, следвана от Франция с 4,4%, а трета е Холандия с 5% от населението. В частта с ипотечни плащания или наем, изключваща сметки за комунални услуги или покупки на разсрочено плащане, най-висок процент в ЕС е регистриран отново в Гърция, където 15,3% от цялото население има неизплатени дългове от този вид. Това е значително повече, отколкото в която и да е друга държава-членка на ЕС. Следващият най-голям процент е регистриран в Кипър - 8,2%, следван от Испания и Франция с 3% по-нисък процент и най-накрая - Унгария, Финландия и Италия. В сравнение с 2008 г. делът на хората, които са задлъжнели заради плащането на наем или ипотека през 2016 г. почти се е утроил в Гърция, от 5,5% до споменатия процент от 15,3, докато в Кипър е повече от два пъти - от 3,4% през 2008 г. до 8,6% през 2016 г. В Люксембург се е увеличил от 1,1% до 2,7%, а в Полша - от 0,6% до 1,3%. Люксембург и Полша се причисляват към по-голямата част от страните, в които тези проценти са ниски в сравнение с останалите държави-членки на ЕС. Сподели:", "date": "2018.05.29", "title": "Една трета от българите затънали в дългове"}
{"url": "http://pik.bg/%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%BE-%D0%B5%D1%81-%D0%BD%D0%B5-%D1%81%D0%B5-%D0%BE%D1%82%D1%82%D0%B5%D0%B3%D0%BB%D1%8F-%D0%BE%D1%82-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5%D1%82%D0%BE-%D1%81-%D0%B8%D1%80%D0%B0%D0%BD-news753677.html", "text": "Министрите на външните работи на ЕС отново потвърдиха позицията на Съюза по отношение на споразумението с Иран, от което се оттеглиха Съединените щати. Ръководителят на европейската дипломация Федерика Могерини, която председателства заседанието, заяви пред репортери, че държавите-членки продължават да координират европейските мерки за защита на фирмите, осъществяващи търговска дейност в Иран. Съединените щати заплашиха тези компании със санкции, след като решиха да се оттеглят от договора с Иран, припомня Нова телевизия. \"Обсъдихме мерки за запазване на икономическите ангажименти на фирмите, които законно инвестираха в Иран, но за нас това не представлява само икономически интерес, но и сигурност. При отсъствието на ядрена сделка с Иран, сигурността в региона и в ЕС е поставена под въпрос. Затова искаме да има споразумение, няма по-добър начин за сигурност“, подчерта Могерини. Сподели:", "date": "2018.05.29", "title": "КАТЕГОРИЧНО! ЕС не се оттегля от споразумението с Иран"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B4%D0%B8%D1%8F%D0%BD-%D0%B1%D0%BE%D0%BA%D1%81%D1%8C%D0%BE%D1%80%D0%B0-%D0%B7%D0%B0-%D0%BF%D0%BE%D0%B1%D0%BE%D0%B9-%D0%BD%D0%B0-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D1%81%D0%BD%D0%B8%D0%BC%D0%BA%D0%B0-news753816.html", "text": "Бургазлията Диян Гайтанов, по прякор Боксьора, е арестуван по обвинение за побой, предаде Флагман.бг. Той е закопчан днес, след като е бил обявен за общодържавно издирване на 21-ви май. Същия ден Гайтанов се свързал с медията и силно притеснен обяснил, че не е извършил никакво престъпление, но ще бъде обвинен по твърдения на човек, че го е бил след скандал. До него се стигнало след покупка на кола за неголяма сума пари, която не е била върната. „Чувствам се отвратително. Този човек ме предизвика! Знаете, че аз имам чест. Имам чувството, че полицията ще обърне всичко срещу мен за нещо, за което аз нямам никаква вина”, казал той пред Флагман.бг на 21-ви май. Според Гайтанов около сумата имало недоразумения, които е можело да бъдат изчистени в нормален разговор. \"В момента текат процесуални следствени действия. Прокуратурата утре ще реши дали да даде повече информация\" Боксьора бе ескортиран преди минути от полицаи с бронежилетки и пистолети за разпит в ОД на МВР-Бургас . Той бе доведен в сградата с белезници. Арестуван е днес в Камено. , заяви директорът на ОДМВР-Бургас старши комисар Калоян Калоянов. Сподели:", "date": "2018.05.29", "title": "ИЗВЪНРЕДНО! Арестуваха Диян Боксьора за побой на бизнесмен (СНИМКА)"}
{"url": "http://pik.bg/%D0%BA%D1%80%D0%B0%D0%B2%D0%B0-%D0%B8%D0%B7%D0%B1%D1%8F%D0%B3%D0%B0-%D1%87%D0%B0%D0%BA-%D0%B2-%D1%81%D1%8A%D1%80%D0%B1%D0%B8%D1%8F-%D0%B2%D0%B4%D0%B8%D0%B3%D0%BD%D0%B0-%D0%BD%D0%B0%D0%BA%D1%80%D0%B0%D0%BA-%D0%B2%D0%B5%D1%82%D0%B5%D1%80%D0%B8%D0%BD%D0%B0%D1%80%D0%B8%D1%82%D0%B5-%D0%B2-%D0%B4%D0%B2%D0%B5%D1%82%D0%B5-%D0%B4%D1%8A%D1%80%D0%B6%D0%B0%D0%B2%D0%B8-news753740.html", "text": "Крава избяга в сръбския град Босилеград и вдигна на крак ветеринари от двете страни на границата. Животното обитавало обект в местността „Черна река“ в село Мазарачево, пише Монитор. „Кравата ми изчезна на 12 май. Издирвах я в продължение на повече от 12 дни. Почупих си колата, само и само да я намеря. Тя ми се води по програма към Държавен фонд „Земеделие“ и ако я няма ще ме глобят“, разказва собственикът й Иван Харалампиев. По негови думи животното е преминало през митничари и граничари съвсем необезпокоявано. „Представете си, че никой не е спрял кравата, нито е извършил някаква проверка. На 14 май звънях по инстанции, по кметове по села, но следа от животното нямаше. Кравата отишла при някакъв човек в Сърбия, който я отглеждал в продължение на 14 дни и след което я предал в полицията. По номера на ушната марка се свързаха с мен от ветеринарната служба, защото тя ми се води, знае се на кой е. В продължение на дни наред чаках да се оправят какви ли не документи от страна на нашите гранични власти, накрая отидох във ветеринарната лечебница в Сърбия, платих 400 лв., прегледаха я и казаха, че е здрава“, разказва още Иван. По негови думи обаче, след като си взима животното на българска територия го спират и отново търсят ветеринарните власти. При пристигането на специалисти от Ветеринарно-медицинската служба в Кюстендил се взело решение кравата да бъде умъртвена. „Животното ми е напълно здраво, казват го и сръбските специалисти и нашите. Те искат да я умъртвят само, защото е преминала в държава, която не е в ЕС. Не си дадох кравата. След 4-5 часа висене на митницата накрая ми казаха да я махам и я закарах в къщата ми в село Копиловци. Сега тя чака своята смъртна присъда“, обяснява още животновъдът Иван Харалампиев. Сподели:", "date": "2018.05.29", "title": "Крава избяга чак в Сърбия, вдигна накрак ветеринарите в двете държави"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2%D1%8A%D0%B2-%D1%84%D0%B8%D0%BB%D0%B8%D0%BF%D0%BE%D0%B2%D1%86%D0%B8-%D0%B7%D0%B0%D0%BB%D0%BE%D0%B2%D0%B8%D1%85%D0%B0-29-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8-news753844.html", "text": "29 нелегални мигранти са били заловени в софийския квартал „Филиповци”. Между мигрантите има и деца. По информация на Нова тв най-малкото от тях е на 4 години. В момента те са задържани в 9-то РУП и полицаите търсят преводач, за да разберат откъде са. Неофициално информацията е, че може да са от Пакистан или Афганистан. Задържани са при рутинна проверка във „Филиповци” в различни къщи и е установено, че са без документи. Сподели:", "date": "2018.05.29", "title": "ЕКШЪН ВЪВ \"ФИЛИПОВЦИ\"! Заловиха 29 нелегални мигранти"}
{"url": "http://pik.bg/%D0%BC%D0%B5%D0%BD%D0%B4%D0%B0-%D1%81%D1%82%D0%BE%D1%8F%D0%BD%D0%BE%D0%B2%D0%B0-%D1%81-%D0%B5%D0%BA%D1%81%D0%BF%D0%B5%D1%80%D1%82%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B2%D0%BB%D0%B8%D0%B7%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-news753819.html", "text": "Няма нови условия за влизане в Еврозоната. От години спазваме много добре тези Маахстрийски критерии. Това каза пред БНТ председателят на бюджетната комисия в парламента Менда Стоянова. \"Преди няколко дни излязоха докладите за готовността на страните да се присъединят. За България показателите са добри. Ако се направи едно наслагване ще се види, че много от страните не спазват тази условия. Ние не само, че го правим, но и това е и устойчиво. Заедно с нас кандидатстват и Хърватия, те обаче имат лоши икономически показатели\", обясни тя. \"Втората част от докладите касае устойчивата конвергенция. Тя визира т.нар. макорикопномически дисбаланси, които имат държавите. През 2016 г. имахме прекомерни такива, а сега са просто дисбаланси. По преодоляването им се работи. Политическият отговор е, че България е готова и няма да стане по-готова за да бъде член на Еврозоната. Ние трябва да подадем молба за чакалнята на Еврозоната. Ние обаче трябва да гом направим едновременно с приемането на банковия съюз. Този процес трая повече от година, така че е добре да се стартира сега\", разкри Менда Стоянова. \"Лихвите по кредитите се определят на базата на определени индекси. СОФИБОР е българският индекс. Още миналата година БНБ каза, че повече няма да го изчислява. Тя има правомощия да надзирава тези, които изчисляват тези индекси. В последните години се установи, че тези индекси са манипулирани и централните банки ще бъдат контролни органи за изчисляването му. Най-вероятно до 1 юли ще има друг лицензиран оценител, за да се запази СОФИБОР\", коментира народният представител. \"Искането за премахване на плоския данък от икономисти на БАН не е ново. Аз се отнасям с резерви към едни такива категорични изводи. Отговорността за последиците от едно такова решение е политическа\", заключи председателят на бюджетната комисия в парламента. Сподели:", "date": "2018.05.29", "title": "Менда Стоянова с експертен коментар за влизането на България в Еврозоната"}
{"url": "http://pik.bg/%D1%82%D1%80%D0%B5%D0%B2%D0%BE%D0%B6%D0%BD%D0%BE-%D0%B4%D0%B0%D1%80%D0%B5%D0%BD%D0%B8%D1%82%D0%B5-%D1%85%D1%80%D0%B0%D0%BD%D0%B8-%D1%81-20-%D0%BF%D0%BE-%D0%BC%D0%B0%D0%BB%D0%BA%D0%BE-news753744.html", "text": "През последната година се наблюдава намаление с 20 на сто на дарителите на храни с изтичащ срок на годност, отчитат от Българската хранителна банка. От началото на миналата година в сила влязоха промени в Закона на ДДС, касаещи създаване на стимули храната, която не може да бъде реализирана в продажба да бъде безвъзмездно дарена на хранителни банки. Промените дават възможност всеки производител, преработватели или търговец на храни да може да дари без да търпи наказанието да заплати ДДС върху стойността на дарените храни. Вместо това за една година БХБ има отлив на част от големите си дарители въпреки стимулиращата данъчна среда, заяви на кръгла маса в София изп. директор на хранителната банка Цанка Миланова. Причината се крие в изискването при дарение на храни с остатъчен срок на годност 30 дни всяка потребителска опаковка да бъде маркирана с текст \"Не подлежи на продажба\". Това води до допълнителен разход на компаниите, като време, труд и пари, коментира Миланова, което те не искат правят. Така потенциални дарители предпочитат да си платят ДДС на все още годни храни и да ги унищожат, вместо да ги предоставят на хранителната банка. В момента годишно 670 хил. тона храна у нас се унищожава, като поне половината от нея е годна. Според Миланова утежняващата разпоредба трябва да отпадне или да бъде приложена, така че да пречи на дарителите. Това може да се случи в предстоящата разглеждане на новия Закон за храните, смята шефът на БХБ. Сподели:", "date": "2018.05.29", "title": "ТРЕВОЖНО! Дарените храни с 20% по-малко"}
{"url": "http://pik.bg/%D0%BD%D0%B5%D0%BE%D0%BF%D0%B8%D1%81%D1%83%D0%B5%D0%BC%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BF%D0%BE%D0%B3%D1%80%D0%B5%D0%B1%D0%B2%D0%B0%D1%82-%D0%B7%D0%B0%D0%B5%D0%B4%D0%BD%D0%BE-%D0%B1%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D1%81%D0%B5%D0%B2%D0%B5%D1%80%D0%B8%D0%BD%D0%B0-%D0%B8-%D0%BC%D1%8A%D0%B6%D0%B0-%D0%B9-%D0%B2-%D0%B1%D1%83%D1%80%D0%B3%D0%B0%D1%81-%D0%BC%D0%BB%D0%B0%D0%B4%D0%BE%D1%82%D0%BE-%D1%81%D0%B5%D0%BC%D0%B5%D0%B9%D1%81%D1%82-news753805.html", "text": "33-годишната Северина Коралска и съпругът й Ивайло Минчев, които загинаха в жестока катастрофа с тир на магистрала Тракия ще бъдат погребани в сряда в Бургас, предава \"Монитор\". Двете траурни церемонни ще се извършат заедно, както са пожелали близките им. Северина е била бременна в осми месец, а семейството чакало първата си рожба в края месец юни. В злополучния ден бъдещите родители пътували към София, където Северина имала записан час за преглед при гинеколог. Младата жена и съпругът и загинаха на място, след като тежкотоварен камион скъса мантинелата, навлезе в насрещното движение и смаза колата им. \"Бяха много щастливи, с нетърпение очакваха първото си дете. Имаха големи планове за бъдещето си. Всички сме покрусени от тази голяма трагедия\", разказаха съседи на Северина, която е родом от Карнобат. В дома на баба й вчера се бяха събрали близки и приятели на семейството, които не можеха да спрат сълзите си. \"Чакаме да ги докарат днес, бащата на Северина отиде да прибере телата. Той не е на себе си, изгуби единственото си дете. Преди два дни правихме 18-години от смъртта на жена му, а сега и детето му отиде при нея\", ридаеха почернените близки. Северина била 15-годишна, когато майка й починала. Отгледал я баща й, който е общински служител на щат в претоварната станция за битови отпадъци, но помагала и бабата. Възрастната жена е на успокоителни и не иска да повярва, че обичаната й внучка е загинала. Северина завършила фармация и дълги години работела в Бургас като аптекар. Наскоро сменила работата си и станала медицински представител към голяма фармацевтична компания. Съпругът й Ивайло пък работел за частна фирма. От няколко години двамата живеели в Бургас. Сподели:", "date": "2018.05.29", "title": "НЕОПИСУЕМА ТРАГЕДИЯ! Погребват заедно бременната Северина и мъжа й в Бургас! Младото семейство чакало първата си рожба в края на юни"}
{"url": "http://pik.bg/%D0%B8%D1%81%D0%BA%D0%B0%D1%82-%D0%BD%D0%B0%D0%B9-%D1%82%D0%B5%D0%B6%D0%BA%D0%B0%D1%82%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%B7%D0%B0-%D0%B2%D0%B0%D0%BD%D0%B4%D0%B0%D0%BB%D0%B0-%D0%BE%D1%82-%D1%82%D1%80%D0%B5%D1%82%D1%8F%D0%BA%D0%BE%D0%B2%D1%81%D0%BA%D0%B0%D1%82%D0%B0-%D0%B3%D0%B0%D0%BB%D0%B5%D1%80%D0%B8%D1%8F-news753752.html", "text": "Руските власти осъдиха акта на вандализъм, довел до нанасяне на сериозни повреди на картината \"Иван Грозни убива сина си\", една от най-известните творби на художника Иля Репин, като призоваха виновникът да получи възможно най-тежката присъда, предаде АФП. 37-годишният вандал бе задържан, след като на 25 май повреди картината, нарисувана между 1883 г. и 1885 г. След приключване на работното време на Третяковската галерия в Москва, където бе изложена творбата, той счупи стъклото на картината и с метално стълбче от загражденията пробил на три места платното. Заместник-министърът на културата на Русия Владимир Аристархов заяви на пресконференция, че се надява виновникът да получи възможно най-тежката присъда. Аристархов добави, че три години затвор са нищо в сравнение със стойността на въпросната картина. По закон в Русия максималната присъда, която грози заподозрения 37-годишен мъж, е три години затвор. Само първоначалните възстановителни работи ще струват 130 000 евро. След като бъде възстановена картината ще се пази зад бронирано стъкло. Сподели:", "date": "2018.05.29", "title": "Искат най-тежката присъда за вандала от Третяковската галерия"}
{"url": "http://pik.bg/%D1%81%D0%BF%D1%80%D1%8F%D1%85%D0%B0-%D0%BF%D0%BE%D1%80%D1%8A%D1%87%D0%BA%D0%B0%D1%82%D0%B0-%D0%B7%D0%B0-%D0%B7%D0%B0%D0%BA%D1%83%D0%BF%D1%83%D0%B2%D0%B0%D0%BD%D0%B5-%D0%BD%D0%B0-400-%D0%BB%D0%B8%D0%BD%D0%B5%D0%B9%D0%BA%D0%B8-news753813.html", "text": "Причината е подадена в Комисията за защита на конкуренцията жалба от \"Вайнман Технолоджи\" ЕООД, съобщиха от пресцентъра на МЗ. След направена справка в Търговския регистър се установява, че дружеството, подало жалбата, е регистрирано на 26.04.2018г. с капитал 100 лева. Това е второ спиране на процедурата заради подадена жалба. Първият път жалбата не беше разгледана от Комисията за защита на конкуренцията поради невнесена държавна такса от жалбоподателя. Обществената поръчка за закупуването на 400 броя линейки е във връзка с мащабния инвестиционен проект за модернизация на системата за спешна медицинска помощ в цялата страна. Общият бюджет по проекта е над  163 млн. лв. Средствата са по Оперативна програма „Региони в растеж“ 2014-2020. Освен закупуването на новите санитарни автомобили проектът предвижда модернизация на 237 обекта от системата за спешна медицинска помощ в страната. Обявената от Министерството на здравеопазването обществена поръчка за закупуване на 400 броя линейки към момента е спряна. Сподели:", "date": "2018.05.29", "title": "Спряха поръчката за закупуване на 400 линейки"}
{"url": "http://pik.bg/%D0%BD%D0%B5%D1%83%D1%82%D0%B5%D1%88%D0%B8%D0%BC%D0%B0-%D0%BC%D1%8A%D0%BA%D0%B0-%D1%87%D0%B8%D1%87%D0%BE%D1%82%D0%BE-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%8F-%D0%B4%D0%BE%D0%B2%D0%B5%D0%B4%D0%B5%D0%BD-%D1%81%D0%B8%D0%BD-%D0%BD%D0%B0-%D0%B5%D0%BC%D0%B8%D0%BB%D0%B8%D1%8F-%D1%80%D0%B0%D0%B7%D0%BF%D0%BB%D0%B0%D0%BA%D0%B0-%D0%BC%D1%80%D0%B5%D0%B6%D0%B0%D1%82%D0%B0-%D0%BA%D0%B0%D0%BA-%D0%B4%D0%B0-%D0%BF%D0%BE%D1%81%D1%82%D1%8A%D0%BF%D0%B8%D0%BC--news753798.html", "text": "Братът на Жорж Башур – Мариан Башур сподели мъката си по племенника си Феди, който почина в неделя след тежка катастрофа. 19-годишният младеж катастрофира с Мерцедес в четвъртък следобед на магистрала \"Тракия\", дни след това почина. В колата били баща му Жорж и попфолк певицата Емилия. \"В главата ми като лента изплуват всички хубави моменти с теб чичо, как се пръскахме с вода и се дебнехме кой да бутне другия в басейна, как се набирахме, как ни караше винаги да се усмихваме още от малко дете. Дойде на този свят, и накара всички които те познават да те обичат толкова много, както и да ти се възхищават на добротата, възпитанието и успехите които постигаше, а на всичко отгоре, красив и със страхотна прическа\". С тези думи започва текстът във Фейсбук Мариан Башур, към който той е споделил и снимка на момчето. \"Кажи ми сега, как да постъпим?? Дали да плачем, или да се ядосваме на Бог, съдба или каквото и да е това нещо, което е решило да ни лиши от теб толкова рано. Като те познавам със сигурност ще избереш да сме силни и единни, и да те изпратим с много любов по новия ти път, и така ще направим. Обещаваме ти, че ще се подкрепяме един друг, както винаги сме го правили в нашето семейство. Федка, ще ни липсваш страшно много, страшно много!!!!Царството небесно те очаква, с широко отворени врати. Обичаме те\", завършва Мариан. Феди ще бъде погребан в сряда в гробищата в \"Бояна\". Сподели:", "date": "2018.05.29", "title": "НЕУТЕШИМА МЪКА! Чичото на загиналия доведен син на Емилия разплака мрежата: Как да постъпим? Дали да плачем, или да се ядосваме на Бог..."}
{"url": "http://pik.bg/%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B7%D0%B0-%D0%BF%D0%BE%D1%81%D1%82%D0%BE%D1%8F%D0%BD%D0%BD%D0%BE-%D0%B2-%D0%B0%D1%80%D0%B5%D1%81%D1%82%D0%B0-%D0%BF%D0%B5%D0%B4%D0%BE%D1%84%D0%B8%D0%BB%D0%B0-%D0%BE%D0%B1%D0%B2%D0%B8%D0%BD%D0%B5%D0%BD-%D0%B2-%D0%B1%D0%BB%D1%83%D0%B4%D1%81%D1%82%D0%B2%D0%BE-%D0%B2-%D1%81%D1%82%D0%BE%D0%BB%D0%B8%D1%87%D0%BD%D0%BE-%D1%83%D1%87%D0%B8%D0%BB%D0%B8%D1%89%D0%B5-news753823.html", "text": "Състав на Софийски апелативен съд постанови постоянен арест за Валентин Асенов, който беше задържан за блудство в столично училище. Мярката е окончателна. Сестрата на Валентин Асенов заяви в съда, че той е направил самопризнания под натиск от полицията. Според обясненията на мъжа той е влязъл в училището, в което доставя хляб, за да използва тоалетната. Наказанието, което Асенов може да получи, е от 5 до 20 години затвор. 33-годишният мъж досега не е осъждан за такова престъпление. Има криминална регистрация за кражба. Сподели:", "date": "2018.05.29", "title": "Оставиха за постоянно в ареста педофила, обвинен в блудство в столично училище"}
{"url": "http://pik.bg/%D1%81%D1%82%D1%80%D0%B5%D0%BB%D0%B5%D1%86%D1%8A%D1%82-%D0%BE%D1%82-%D0%BB%D0%B8%D0%B5%D0%B6-%D0%B5-%D0%BD%D0%B0%D0%B1%D0%BB%D1%8E%D0%B4%D0%B0%D0%B2%D0%B0%D0%BD-%D0%BE%D1%82-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D0%B2%D1%80%D1%8A%D0%B7%D0%BA%D0%B8-%D1%81-%D0%B8%D1%81%D0%BB%D1%8F%D0%BC%D0%B8%D1%81%D1%82%D0%B8-news753825.html", "text": "AFP, Запознат с разследването източник съобщи на че стрелецът, убил двама полицейски служители и минувач в град Лиеж е бил наблюдаван от полицията в Белгия заради връзките си с ислямисти. „Подозира се, че той е бил радикализиран в затвора. Смята се, че е бил част от обкръжението на лице, набиращо попълнения за ислямистите“, заяви източникът при условие за запазена анонимност. Сподели:", "date": "2018.05.29", "title": "Стрелецът от Лиеж е наблюдаван от полицията заради връзки с ислямисти"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B7%D0%B5%D0%BC%D0%B5%D0%B4%D0%B5%D0%BB%D0%B8%D0%B5%D1%82%D0%BE-%D1%82%D0%B5%D0%BB%D0%B5%D1%82%D0%BE-%D0%B5-%D0%B5%D0%BA%D0%BE-%D0%B8-%D0%B2%D0%BA%D1%83%D1%81%D0%BD%D0%BE-%D0%B0%D0%BA%D0%BE-%D0%B5-%D1%80%D0%B0%D1%81%D0%BB%D0%BE-23-%D0%BE%D1%82-%D0%B6%D0%B8%D0%B2%D0%BE%D1%82%D0%B0-%D1%81%D0%B8-%D0%B2-%D0%BF%D0%BB%D0%B0%D0%BD%D0%B8%D0%BD%D0%B0%D1%82-news753747.html", "text": "Продуктите, които ще носят знак за качество \"планински\", ще трябва да отговарят на високи критерии за качество. Съгласно европейското законодателство е възможно въвеждането на задължително термин за качество \"Планински продукт\". Всяка държава членка решава дали да го въведе в употреба и да разпише го в националното си законодателство, обяви д-р Лора Пастухова от Министерството на земеделието и храните по време на кръгла маса по темата в София. \"У нас има засилен интерес към прилагане на този термин, \"планински продукт\" може да се използва за суровини и фуражи, за селскостопански животни, които произлизат от планински райони и преработени продукти също от тези райони\", коментира д-р Пастухова. Означението \"планински продукт\" може да се използва за продукти добити от животни, като мляко и яйца, чиято преработка се извършва в планински райони. Същото важи фуражите, както и за пчелите, ако са добивали нектар в планински региони. Месото с този термин пък трябва да бъде от животни, ако са отглеждани в планински райони най-малко две трети от живота си. Регионите, които са планински, са същите разписани по Програмата за развитие на селските райони, допълни експертът. Сподели:", "date": "2018.05.29", "title": "Министерството на земеделието: Телето е еко и вкусно, ако е расло 2/3 от живота си в планината"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%80%D0%B0%D0%B4%D0%B5%D0%B2-%D1%81%D0%B5-%D0%B8%D0%B7%D1%85%D0%B2%D1%8A%D1%80%D0%BB%D0%B8-%D0%B7%D0%B0-%D0%B2%D0%B8%D0%B7%D0%B8%D1%82%D0%B0%D1%82%D0%B0-%D1%81%D0%B8-%D0%B2-%D1%80%D1%83%D1%81%D0%B8%D1%8F-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BF%D0%BE%D0%B6%D0%B5%D0%BB%D0%B0-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0-%D0%BF-news753802.html", "text": "инистър-председателят Бойко Борисов ще бъде на посещение в Москва на 30 и 31 май. В рамките на визитата той ще се срещне с президента Владимир Путин, за да обсъдят по-нататъшното сътрудничество между България и Русия в областта на икономиката, енергетиката и туризма, както и актуални международни въпроси.  В делегацията, водена от министър-председателя Бойко Борисов, са включени четирима ключови министри - вицепремиерът Томислав Дончев и министрите на финансите Владислав Горанов, на енергетиката Теменужка Петкова, на туризма Николина Ангелкова, на културата Боил Банов, както и изпълнителният директор и член на УС на „Булгартрансгаз“ ЕАД Владимир Малинов. В руската столица премиерът ще проведе и среща с представители на българската общност. Пожелавам на правителството да оползотвори това доверие, което се изгради при моето посещение в Русия, каза президентът Румен Радев в интервю за БТА. По думите му Русия също трябва да уважава нашата история и културни достижения. Ето в това тежко наследство мисля, че тази визита беше важна крачка за възстановяване на доверието и за изграждане на отношения на основата на равноправие и взаимно уважение, допълва президентът. Редица експерти обаче оцениха визитата на Радев и срещата му с Путин в Москва като нулева, проведена без смисъл и без какъвто и да било резултат. Някои дори посочиха, че българският президент е бил унизен в Русия. В делегацията му не присъстваше нито един български министър, което също бе отчетено като лош показател. Както ПИК съобщи, м В интервю за БТА в навечерието на премиерската визита, президентът Румен Радев нищи допирните ни точки с Русия. Според него газовият хъб \"Балкан\" е рационален проект и той трябва да бъде подкрепен, но по неговите думи, липсата на газ рискува този многомилионен проект да гълта пари за разработка и строежи, без да е ясно точно как и с какво ще функционира този проект. За президента Румен Радев е недопустимо да има двоен стандарт към отделни държави в ЕС не само по отношение на храните, но и по отношение на енергетиката. Според президента Радев атомната електроцентрала \"Белене\" трябва да бъде построена, но при ясна правна рамка, без финансово обвързване и с минимален финансов риск за държавата, при доказана целесъобразност и много важно, при надеждни механизми за контрол на ядрения риск. Относно българското европредседателство президентът Радев смята, че правителство е определило актуални за региона и за Европа приоритети. Министър Павлова и администрацията работят така, че да има нужната организация за тези събития. България показа, че може да администрира процесите от европейския дневен ред, посочва той в интервюто. Но отбелязва, че що се отнася до конкретиката, има разминаване между фанфарния тон и реалните резултати, които са преминали изцяло в сферата на обещанията. В интервюто Румен Радев посочва, че присъединяването към еврозоната е стратегическа цел за България от много отдавна. Според него това присъединяване ще гарантира България да бъде в ядрото на европейските интеграционни процеси. Трябва обаче да сме наясно кога, при какви условия и на каква цена ние ще можем да станем част от тези единни европейски процеси. Сподели:", "date": "2018.05.29", "title": "ИЗВЪНРЕДНО В ПИК! Радев се изхвърли за визитата си в Русия! Ето какво пожела на Борисов за посещението му в Москва"}
{"url": "http://pik.bg/%D0%BF%D1%80%D0%B5%D1%81%D0%BB%D0%B0%D0%B2%D0%B0-%D0%BA%D0%B0%D0%B7%D0%B0-%D1%87%D0%B0%D0%BE-%D0%B1%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D0%B7%D0%B2%D0%B5%D0%B7%D0%B4%D0%B0-%D0%B8%D0%B7%D0%BB%D0%B8%D0%B7%D0%B0-%D0%B2-%D0%BC%D0%B0%D0%B9%D1%87%D0%B8%D0%BD%D1%81%D1%82%D0%B2%D0%BE-news753724.html", "text": "Преслава слиза от сцената и се отдава на тъй жадуваното - майчинството, обяви самата тя. Сензационната новина тя снесе от сцената в Пловдив, където бе онази вечер. Изпълнителката пя на бурното изпращане на щастливи абитуриенти. Толкова бе нагъчкана чалгаджийницата, че бременната Преси едва мина през тълпата, за да се добере до сцената. Тя се появи пред публиката с черен впит клин, а отгоре по туника без ръкави в същия цвят. Който е казал, че бременните жени не са секси, жестоко се е объркал. Подвижна, палава и весела се показа на сцената Преси. Изпя си песните със страст и желание, защото със сигурност сцената ще й липсва идните месеци, пише ежедневник. Сподели:", "date": "2018.05.29", "title": "Преслава каза \"Чао\"! Бременната звезда излиза в майчинство"}
{"url": "http://pik.bg/%D0%B2%D1%83%D1%87%D0%B8%D1%87-%D0%BE%D1%82%D0%B8%D0%B2%D0%B0-%D0%BF%D1%80%D0%B8-%D0%BC%D0%B0%D0%BA%D1%80%D0%BE%D0%BD-%D0%B7%D0%B0-%D1%81%D1%80%D0%B5%D1%89%D0%B0-%D0%BD%D0%B0-%D0%B2%D1%8A%D1%80%D1%85%D0%B0-%D0%B7%D0%B0-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-news753684.html", "text": "Президентът на Сърбия Александър Вучич отпътува за работна визита във Франция, където ще участва в годишната среща на Европейския съвет за външна политика, посветена на Западните Балкани, съобщава белградското електронно издание Kurir, цитирани от \"Фокус\". ЕСВП е международен изследователски институт, който провежда независими изследвания за европейската външна политика и въпросите, свързани със сигурността. Всяка година ЕСВП организира среща в Париж на 28 и 29 май, а във фокуса на конференцията тази година е въпросът за това как да се защити Европа в „новия световен хаос\". На форума изнасят речи високопоставени политици на Брюксел и от по-широкия регион, чрез които се създава възможност за креативен и ефективен преглед на дългосрочните перспективи на Европа и нейната роля в света. Международният институт има за цел да изгради своеобразна коалиция за промяна на европейско равнище и насърчаване на дебата за ролята на Европа в света, като предоставя общоевропейска перспектива на някои от най-големите стратегически предизвикателства и възможности за избор, пред които европейците са изправени. ЕСВП разполага с мрежа от офиси в седем европейски столици - Лондон, Париж, Берлин, Мадрид, Рим, София и Варшава, с повече от 60 служители от над 25 различни страни и екип от сътрудници и изследователи в 28 държави-членки на ЕС. Сподели:", "date": "2018.05.29", "title": "Вучич отива при Макрон за среща на върха за Западните Балкани"}
{"url": "http://pik.bg/%D0%B5%D0%BB%D0%B8%D1%82%D1%8A%D1%82-%D0%B2-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%B0%D1%80%D1%85%D0%B5%D0%BE%D0%BB%D0%BE%D0%B3%D0%B8%D1%8F-%D1%81%D0%B8-%D0%B4%D0%B0%D0%B2%D0%B0-%D1%81%D1%80%D0%B5%D1%89%D0%B0-%D0%B2-%D0%B1%D1%83%D1%80%D0%B3%D0%B0%D1%81-news753685.html", "text": "От 31 май до 3 юни 2018 г. Бургас ще е домакин на 57-та Национална археологическа конференция. Мащабното научно събитие, организирано от Община Бургас, НАИМ-БАН, РИМ-Бургас, ЦПА Созопол и ИМ-Средец, ще събере в КЦ \"Морско казино\" елита на българската археология. То е част от разширената програма на Европейския морски ден, чийто домакин тази година е Бургас. Още в първия ден на конференцията като важен акцент ще бъдат представени резултатите от археологическите проучвания в региона, събощава \"Флагман\". Археолозите ще обобщят данните от изследванията на праисторическите могили край Каблешково и Бургас, римската колония Деултум, крепостите Акве калиде, Порос и Русокастро, както и светилището в м. \"Шилото\" и тракийската крепост при с. Извор. През втория ден от форума ще бъдат изнесени доклади за най-важните в научно отношение праисторически, антични, тракийски и средновековни обекти от територията на България, проучени през 2017 г. Програмата на третия ден от конференцията ще завърши с годишно заседание на Асоциацията на българските археолози. На 31 май ще бъдат раздадени и годишните награди \"Златен грифон\" на Министерството на културата, които се присъждат за цялостен принос за развитието на археологическата наука и за откритие на 2017 г. Тържественото събитие ще продължи с откриване на атрактивна изложба \"Скритите тайни на Черно море\". Тя ще представи любопитни артефакти от морската ни история и 3D макети на потънали кораби, открити при последните проучвания на морското дъно по време на мащабния проект Black Sea Map. Сподели:", "date": "2018.05.29", "title": "Елитът в българската археология си дава среща в Бургас"}
{"url": "http://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D1%81-%D0%BA%D1%80%D1%83%D1%82%D0%B8-%D0%BC%D0%B5%D1%80%D0%BA%D0%B8-%D1%81%D1%80%D0%B5%D1%89%D1%83-%D0%B5%D0%BD%D0%B5%D1%80%D0%B3%D0%BE%D0%B4%D1%80%D1%83%D0%B6%D0%B5%D1%81%D1%82%D0%B2%D0%B0%D1%82%D0%B0-news753751.html", "text": "Съществуващата към момента възможност операторите на електропреносната и електроразпределителните мрежи да отказват достъп до тях поради влошаване на условията за снабдяване, се отнема. Тя се заменя с възможност временно да се ограничи или преустанови достъпът на ползвателите при определени условия. Ограничаването на достъпа се отнася за вече присъединени ползватели. Това предвиждат промени в Закона за енергетиката, приети от правителството и предложени за одобрение от Народното събрание. С измененията се транспонират изцяло в българското законодателство изискванията на европейски директиви, свързани с общите правила за вътрешния пазар на електроенергия и на природен газ. С други изменения на закона се въвежда задължението при отказ от присъединяване на нови потребители, операторите на електропреносната, електроразпределителната, газопреносната и газоразпределителните мрежи да мотивират писмено решението си. В момента изрично изискване за писмено мотивиране не съществува в законодателството. По този начин ще се гарантира по-голяма правна сигурност за ползвателите на енергийни услуги. С промените в Закона за енергетиката се забранява също прехвърлянето на персонала на оператора на преносна мрежа, към предприятия, изпълняващи някоя от дейностите по производство или доставка. Поставят се изисквания и към състава на надзорния орган на независимия преносен оператор. Той трябва да включва членове, представляващи вертикално интегрираното предприятие и членове, представляващи акционери – трети страни. Операторът на система за съхранение на природен газ ще има независими от вертикално интегрираното предприятие права за вземане на решения по отношение на активите, необходими за поддръжката, експлоатацията или разработването на съоръженията за съхранение. По този начин се гарантира независимостта на оператора, която трябва да бъде осигурена, дори и когато той е част от вертикално интегрирано предприятие. С транспонирането на разпоредби от директивата за инфраструктурата за алтернативни горива се създава правна рамка по отношение на операторите на публично достъпни зарядни точки за електрически превозни средства. С новите текстове се регламентират фигурите на оператор на публично достъпна зарядна точка и ползвателите на услуги за зареждане на електрически превозни средства. Предвиден е ред за присъединяване на зарядната точка към електроразпределителната мрежа. Разгръщането на зарядната инфраструктура ще послужи като стимул за по-широкото използване на електрически превозни средства, което е фактор за опазване на околната среда, близки до нулевите вредни емисии и силно намаляване на шума. С втората група поправки в закона се облекчава режимът за изграждане на линейни енергийни обекти – електропроводи, газопроводи, нефтопроводи и други. Те ще се изграждат вече въз основа на учредено сервитутно право. Действащите в момента текстове на закона предвиждат учредяване на право на строеж както за изграждането на сгради и постройки, така и за прокарването на подводни, надземни и подземни линейни обекти на техническата инфраструктура. Тази липса на разграничение между видовете енергийни обекти утежнява осъществяването на инвестиционни намерения на енергийните предприятия. Със законодателните изменения се въвежда дефиниция на линейните енергийни обекти, като към тях се включват и принадлежащите им трайно прикрепени към земята конструктивни елементи (например, стълбовете към електропроводите). Действащият в момента режим за придобиване на вещни права води до забавяне в развитието на енергийната инфраструктура. В същото време, това е причина за оскъпяване на инвестициите, заплащане на неустойки и загуби на финансиране. С други промени в енергийното законодателство се урежда възможността за възмездно придобиване на имоти – частна държавна или общинска собственост, без търг или конкурс за изграждането или разширението на площадкови енергийни обекти (трафопостове, подстанции и други). Предложените законови поправки целят намаляване на административните процедури за изграждане на линейни енергийни обекти. Със законопроекта се създават условия за ефективно реализиране на проектите от общ интерес, касаещи трансевропейската енергийна инфраструктура. Сподели:", "date": "2018.05.29", "title": "Правителството с крути мерки срещу енергодружествата"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D0%B8%D1%80%D0%B8%D0%BB-%D0%B0%D0%BD%D0%B0%D0%BD%D0%B8%D0%B5%D0%B2-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D0%B7%D0%B4%D1%80%D0%B0%D0%B2%D0%BD%D0%B0-%D0%BA%D0%B0%D1%80%D1%82%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news753737.html", "text": "Здравният министър Кирил Ананиев представя на нарочен брифинг приетата днес от Министерски съвет дългоочаквана Национална здравна карта. \"Националната здравна карта нито открива легла, нито закрива легла. Другата теза, която върви е, че на тази база ще финансираме лечебните заведения за болнична помощ. Това не е вярно. Ние финансираме по цени, договорени в Националния рамков договор\", заяви Ананиев. \"Достъпна, своевременна и ефективна здравна помощ при ефективно използване на публичния ресурс на НЗОК. Целта е да се осигури равностоен достъп на всички граждани до лечение\", обясни защо е изработена тази здравна карта. \"Здравна карта беше разработена през 2016 г. при 70% използваемост на болничните легла. С малко, с 13 легла, ние имаме увеличение на леглата с тази здравна карта. Ако през 2018 г. се запази броят на леглодните така, както през 2017 г. ще видим, че имаме увеличение с 41 000 души, които могат да се лекуват. През 2017 г. реалните легла са били 24 700. Това означава, че 1/3 от леглата, които са били одобрени, не са били използвани\", продължи здравният министър. Според него, 45% от населението или всеки трети българин може да мине през хоспитализация. \"На базата на действащата здравна карта ние ще направим анекс с всички лечебни заведения за болнична помощ. Това ще стане до началото на месец юни, след като бъде публикувана здравната карта в Държавен вестник. Ние предвиждаме тя да бъде елемент от цялостния здравно-осигурителен модел. Поел съм ангажимент докрая на месец юли той да бъде готов\", уточни министър Ананиев. \"Всички елементи, за които говорих, са свързани. Всички елементи на здравно-осигурителната система трябва да си говорят на един език. Анексите ще се подписват само там, където има нужда от промяна на първоначално подписаният договор. Вие знаете, че единият от споровете с областните съвети беше, че те си гледат само областната карта. Обаче има национални потребности, които са на територията на дадената област\", допълни министърът. \"Когато влязохме в министерството, картата от 2016 г. беше отменена от съда. Докато минат обсъжданията и дебатите по нейното съгласуване, се подписа рамковият договор, който влезе в сила от 1 април\", обясни кое налага подписването на тези анекси заместник-министър Жени Начева. Сподели:", "date": "2018.05.29", "title": "ИЗВЪНРЕДНО В ПИК TV! Министър Кирил Ананиев представи Националната здравна карта (ОБНОВЕНА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B6%D0%B5%D1%81%D1%82%D0%BE%D0%BA%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%83%D0%B1%D0%B8%D0%B9%D1%81%D1%82%D0%B2%D0%B5%D0%BD%D0%BE-%D0%BA%D1%80%D0%B0%D1%81%D0%B8%D0%B2%D0%B0%D1%82%D0%B0-%D0%B1%D1%80%D0%B5%D0%BC%D0%B5%D0%BD%D0%BD%D0%B0-%D1%81%D0%B5%D0%B2%D0%B5%D1%80%D0%B8%D0%BD%D0%B0-%D0%B5-%D0%B6%D0%B5%D1%80%D1%82%D0%B2%D0%B0%D1%82%D0%B0-%D0%BE%D1%82-%D1%83%D0%B6%D0%B0-news753757.html", "text": "Бременната жена, която загина заедно с мъжа си при тежката катастрофа между ТИР и кола на магистрала „Тракия” в близост до Пловдив, е красивата Северина Коралска от Карнобат. Мъжът й е 34-годишният Ивайло Минчев. Припомняме, че инцидентът стана около 13:50 ч. Пътуващ към Бургас латвийски тежкотоварен автомобил е навлязъл в насрещното платно, при което се е ударил в лек автомобил \"Ауди\" с бургаска регистрация, който е пътувал към София. Жертвите са пътували в колата и са загинали на място. Те са на по 34 г., от Бургас. Семейна двойка. Пътували за преглед при лекар в столицата - жената била бременна в седмия месец. Шофьорът на тира е оцелял, предполага се, че е заспал. Трябвало е да натовари стока в Бургас. Откаран е в болница за преглед. Няма данни за алкохол и наркотични вещества. Сподели:", "date": "2018.05.29", "title": "ИЗВЪНРЕДНО В ПИК! Жестока трагедия! Убийствено красивата бременна Северина е жертвата от ужасяващата катастрофа на \"Тракия\" (СНИМКА)"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BC%D1%81-%D0%BE%D0%B1%D1%8F%D0%B2%D0%B8-%D1%82%D0%B5%D0%BC%D0%B8%D1%82%D0%B5-%D0%B7%D0%B0-%D1%80%D0%B0%D0%B7%D0%B3%D0%BE%D0%B2%D0%BE%D1%80%D0%B0-%D0%BC%D0%B5%D0%B6%D0%B4%D1%83-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%BF%D1%83%D1%82%D0%B8%D0%BD-news753758.html", "text": "Министър-председателят Бойко Борисов ще бъде на посещение в Москва на 30 и 31 май. В рамките на визитата той ще се срещне с президента Владимир Путин, за да обсъдят по-нататъшното сътрудничество между България и Русия в областта на икономиката, енергетиката и туризма, както и актуални международни въпроси. В делегацията, водена от министър-председателя Бойко Борисов, са включени вицепремиерът Томислав Дончев и министрите на финансите Владислав Горанов, на енергетиката Теменужка Петкова, на туризма Николина Ангелкова, на културата Боил Банов, както и изпълнителният директор и член на УС на „Булгартрансгаз“ ЕАД Владимир Малинов. В руската столица премиерът ще проведе и среща с представители на българската общност. Сподели:", "date": "2018.05.29", "title": "ОФИЦИАЛНО! МС обяви темите за разговора между Борисов и Путин"}
{"url": "http://pik.bg/%D0%BA%D1%80%D0%B8%D0%B7%D0%B0-%D0%BD%D0%B0-%D0%BB%D0%B0%D1%83%D1%82%D0%B0-%D0%BE%D1%82%D0%BD%D0%BE%D0%B2%D0%BE-%D0%BE%D1%81%D1%82%D0%B0%D0%BD%D0%B0%D1%85%D0%B0-%D1%81-%D0%BF%D1%80%D0%B0%D0%B7%D0%BD%D0%B8-%D0%B4%D0%B6%D0%BE%D0%B1%D0%BE%D0%B2%D0%B5-news753697.html", "text": "Играчи и треньори на Локомотив (Пловдив) и вчера останаха с празни джобове, макар че се очакваше президентът Христо Крушарски да се разплати с тях. Миналата седмица стана ясно, че босът на \"смърфовете\" дължи по две заплати на футболистите и треньорския щаб, като причина за забавянето са плащания за лиценз за новия шампионат. Очакваше се, че в клуба ще получат заработените си възнаграждения миналия четвъртък, но това така и не се случи. Трябва това да стане и вчера, но ситуацията не се промени. Така играчите излязоха в почивка без месечни възнаграждения, които скоро може да станат и три на брой, предполага \"Новспорт\". Сподели:", "date": "2018.05.29", "title": "КРИЗА! На \"Лаута\" отново останаха с празни джобове"}
{"url": "http://pik.bg/%D0%BB%D0%BE%D1%88%D0%BE-%D0%B2%D1%81%D0%B5%D0%BA%D0%B8-%D1%82%D1%80%D0%B5%D1%82%D0%B8-%D1%80%D1%83%D1%81%D0%BA%D0%B8-%D1%81%D0%BB%D0%B0%D0%B4%D0%BE%D0%BB%D0%B5%D0%B4---%D0%BD%D0%B5%D0%BA%D0%B0%D1%87%D0%B5%D1%81%D1%82%D0%B2%D0%B5%D0%BD-news753683.html", "text": "В35% или над една трета от проверените от „Роскачество” сладоледи продавани на пазара в Русия са открити растителни мазнини, опасни бактерии, антибиотици или повишена киселинност, съобщава ТАСС. Инспекцията е обхванала купени от магазините 34 от най-популярните сред руснаците марки сладолед местно производство. Нарушения на стандартите за качество са били открити в 12 от продуктите. В 2 от тях е имало растителни мазнини, което не е позволено. В още толкова, маслеността не е отговаряла на нормата и е била под12%. Производители на две от марките пък са използвали нишесте, но не са изписали тази съставка на етикета. В други 2 продукта е открито наличие на опасната бактерия \"Ешерихия коли\", което говори за лоша хигиена на производството, предава \"Монитор\". В един от продуктите е открито съдържание на антибиотици от групата та третрациклините, а в други 6 руски сладоледа - следи от използването им. влагането на прокиснало мляко за приготвянето е констатирано в други 2 марки сладолед, при които е засечено повишената киселинност на готовия продукт. От проверените руски сладоледи 3 са получили най-висока оценка и могат да претендират за получаване на Знака за качество, уточняват от „Роскачество”. Сподели:", "date": "2018.05.29", "title": "Лошо! Всеки трети руски сладолед - некачествен"}
{"url": "http://pik.bg/%D0%B2%D1%82%D0%BE%D1%80%D0%B0-%D0%BF%D1%80%D0%BE%D1%84%D0%B5%D1%81%D0%B8%D1%8F-%D0%BD%D0%B0%D0%B5%D0%BC%D0%B0%D1%82-%D1%85%D1%80%D0%B8%D1%81%D1%82%D0%BE-%D0%BA%D0%B0%D0%BB%D0%BE%D1%84%D0%B5%D1%80%D0%BE%D0%B2-%D0%B7%D0%B0-%D1%84%D0%BE%D1%82%D0%BE%D0%B3%D1%80%D0%B0%D1%84-%D1%81%D1%80%D0%B5%D1%89%D1%83-%D0%B1%D0%B8%D1%80%D0%B0-%D0%B8-%D0%BA%D0%B0%D1%80%D1%82%D0%BE%D1%84%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news753376.html", "text": "Христо Калоферов прие с чувство за хумор последните клюки по свой адрес. А именно, че подготвя своето напускане от Нова телевизия, за да приеме оферта от английска медия за проект, свързан с реализирането на поредица от документални филми за емблематични световни забележителности, в който той ще се изяви посредством своето хоби - фотографията. Въпросното произведение на фотографското изкуство впечатли феновете на журналиста във \"Фейсбук\" и заваляха реални предложения за работа. За улеснение на бъдещите си клиенти, фотостудио \"Калоферов\" обяви и тарифата си: сесията струва една бира \"Старопрамен\" и пържени картофки. \"Изненадах се от решението си. Но, за да не разочаровам аудиторията снех първата си творба\", пошегува се с клюките топновинарят в социалната мрежа, където качи и въпросната творба. А ето я и нея: Сподели:", "date": "2018.05.29", "title": "ВТОРА ПРОФЕСИЯ! Наемат Христо Калоферов за фотограф срещу бира и картофки (СНИМКИ)"}
{"url": "http://pik.bg/%D0%B2-%D1%82%D1%83%D1%80%D1%86%D0%B8%D1%8F-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BE%D1%89%D0%B5-50-%D0%B4%D1%83%D1%88%D0%B8-%D0%B7%D0%B0-%D0%B2%D1%80%D1%8A%D0%B7%D0%BA%D0%B8-%D1%81-%D0%B3%D1%8E%D0%BB%D0%B5%D0%BD-news753686.html", "text": "Турската полиция арестува 50 души, заподозрени за връзки с Фетхуллалистката терористична организация (ФЕТО), в операции, проведени в различни части на Турция. 22-ма привърженици на ФЕТО бяха арестувани в северозападния град Одрин в опит да избягат в Гърция. Силите за сигурност арестуваха още 10 войници в западния град Маниса, заради съмнения, че са свързани с ФЕТО. Междувременно в Източна Агра 16 университетски преподаватели бяха арестувани и заподозрени за членство в нелегалната организация. Полицията е арестувала също \"гюленист\" в окръг Османи и един в квартал \"Балъкешир\". Според турските власти, групата ФЕТО на живеещият в САЩ мюсюлмански проповедник Фетуллах Гюлен, стои зад опита за военен преврат в Турция през юли 2016 година. Сподели:", "date": "2018.05.29", "title": "В Турция арестуваха още 50 души за връзки с Гюлен"}
{"url": "http://pik.bg/%D1%81%D1%82%D1%83%D0%B4%D0%B5%D0%BD%D1%82%D1%81%D0%BA%D0%BE-%D1%81%D0%BE%D1%86%D0%B8%D0%BE%D0%BB%D0%BE%D0%B3%D0%B8%D1%87%D0%B5%D1%81%D0%BA%D0%BE-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-65-%D0%BD%D0%B0-%D1%81%D1%82%D0%BE-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%BD%D0%B5-%D0%B8%D1%81%D0%BA%D0%B0%D1%82-%D0%B5%D0%B2%D1%80%D0%BE%D1%82%D0%BE-news753756.html", "text": "65% от анкетираните българи са против въвеждането на еврото. Това показва социологическо проучване на тема „България между Изтока и Запада“, проведено от студенти по Политология на ВТУ „Св. св. Кирил и Методий“, в рамките на практическата работа по Политическа социология. Данните бяха представени пред представители на медиите от студентите, предава Фокус. Влизането на България в Еврозоната е посочено като един от недостатъците на членството на страната ни в Европейския съюз. „Голямата част от хората, коментирайки влизането ни в Еврозоната, обръщат внимание на най-важния за тях въпрос, а именно какво ще се случи с цените. Тук смятаме, че политиците трябва да започнат силна информативна кампания, за да разяснят прехода към еврото“, посочи Петър Лечев, студент в специалност Политология. Като основни недостатъци на европейското членство, анкетираните посочват още това, че социалното и икономическото неравенство се задълбочава и има ясно очертано социално разделение на бедни и богати. Цели 54% от запитаните са посочили неравенството като основен признак за кризата в Европа за бъдеще. С потвърждението на тази теза идва и твърдението на 48% от анкетираните, че социалното и икономическото неравенство води до интензивното напускане на страната от млади хора, което ги превръща в икономически мигранти. Студентите посочиха, че тревожно висок е и процентът от хора, които смятат, че заобикалящата ги среда не е достатъчно спокойна и безопасна. 28% са отговорили, че престъпниците се разхождат свободно. Според авторите на изследването това са сред основните причини мнозинството от анкетираните 62% да посочат, че не се чувстват достатъчно европейци. Като позитивните страни от членството в ЕС от тяхното ежедневие анкетираните са посочили свободата при пътувания (57%) и обучението в чужбина (44%). Запитаните смятат, че плюсове са и стабилизиране на банковия и икономическия сектор (21%), по-добра инфраструктура (14%) и има всичко в магазините (12%) . Едва 10% се чувстват социално сигурни. 30% от анкетираните считат за най-удачен вариант за бъдещето на Европа е оставането и разширяването на единния пазар. „Единият пазар в най-обща степен е осъществяването на 4-те свободи – свобода на стоки, услуги, капитали и свободно движение на хора. Гражданите на ЕС могат да работят, да учат, да пазаруват, да живеят и да се пенсионират, в която и да е страна в Съюза и да ползват стоки из цяла Европа“, поясни Хатче Алиева, студентка в специалност Политология. Тя посочи, че относително голям процент от анкетираните (20%) са споделили виждането, че Европейския съюз няма да просъществува и ще се разпадне. Изравнени са предпочитанията към това, че ще става по-голям и единен и че ще продължава да се развива както до сега – по 15%. Сподели:", "date": "2018.05.29", "title": "Студентско социологическо проучване: 65 на сто от българите не искат еврото "}
{"url": "http://pik.bg/%D0%B8%D0%BC%D0%B0-%D0%BB%D0%B8-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BF%D0%BE%D0%BB%D0%BE%D0%B2%D0%B8%D0%BD%D0%B0%D1%82%D0%B0-%D0%BE%D1%82-%D0%BF%D1%80%D0%BE%D0%B1%D0%B8%D1%82%D0%B5-%D0%BD%D0%B0-%D0%B2%D0%BE%D0%B4%D0%B0%D1%82%D0%B0-%D0%B2-%D0%BF%D0%BB%D0%B5%D0%B2%D0%B5%D0%BD-%D1%81%D0%B0-%D0%BF%D0%BE%D0%B4-%D1%81%D1%82%D0%B0%D0%BD%D0%B4%D0%B0%D1%80%D1%82%D0%B0-%D0%B7%D0%B0-%D0%BA%D0%B0%D1%87%D0%B5%D1%81%D1%82%D0%B2%D0%BE-news753698.html", "text": "Девет проби от питейната вода в селища на област Плевен не отговарят на стандарта за качество, предаде БТА, като се позова на Регионалната здравна инспекция в северния град. Проверени са осем населени места от региона. От изследваните 18 проби девет са показали отклонения от изискванията в пет селища. В осем от случаите е открито наднормено съдържание на нитрати – три проби от село Одърне, по две проби от селата Пелишат и Каменец, и една проба от Згалево. Неприемлива мътност е открита в село Вълчитрън, а две проби от Пелишат са показали замърсяване с \"Ешерихия коли\" и \"коли форми\". РЗИ е предприела мерки във връзка с констатираните нарушения във водоснабдяването. Издали са предписание за подобряване качеството на водата и са съставили акт. При епидемиологичните проучвания на чревните инфекциозни заболявания не е доказана причинна връзка с питейната вода, се посочва в съобщението на РЗИ. Сподели:", "date": "2018.05.29", "title": "Има ли опасност? Половината от пробите на водата в Плевен са под стандарта за качество"}
{"url": "http://pik.bg/%D0%B1%D1%81%D0%BF-%D0%B4%D0%B0%D0%B4%D0%B5-%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2-%D0%B3%D0%B0%D0%BB%D0%B8%D1%87%D0%B5-news753764.html", "text": "7 сигнала за нарушения на частичните местни избори в беден и Галиче внесе БСП в прокуратурата, предаде БГНЕС. Три от сигналите се отнасят за село Беден, четири са за Галиче. Сигналите внесоха зам.-председателят на БСП Кирил Добрев, секретарят на партията Вяра Емилова и зам.-председателят на ПГ на \"БСП за България\" Крум Зарков. „В Галиче автомобил е извозвал хора, вкарани през задния вход в секциите – искаме да се види кой е отворил вратата и колко души са гласували”, посочи Добрев, цитиран от „Фокус”. Добрев попита дали досегашният кмет на ГЕРБ Ценко Чоков, който е в затвора за изнудване, отвличане и побой, е участвал в изборния процес чрез телефонни разговори преди и по време на вота. „Вторият сигнал е срещу шофьор на автомобил с конкретен номер, плевенска регистрация, който се е опитал да блъсне наш застъпник. Същият този автомобил е свалил хора, които са влезли през задната врата. Тук съм длъжен да кажа, че за охраната в училищата в изборния ден, отговаря полицията. Да не се окаже така, че всъщност задният вход е отворен от полицаи.“, каза още зам.-председателят на партията. БСП ще иска прокуратурата да провери и дали има надписвани хора в списъците, като той посочи и конкретни адреси: ул. „Бенковска“ № 16, ул. „Иван Вазов“ № 18, училище „Пенчо Славейков“ и ул. „Бенковска“. Във връзка със сигналите за нарушения в изборите в Беден, Кирил Добрев поясни, че един от тях е срещу работодател, който упражнява натиск върху служителите си да гласуват за партия ГЕРБ. „Второ пак за село Беден, затова че изборна секция е отворила 30 минути преди старта на изборния ден, за да гласуват в тази секция хора“, каза той. Сподели:", "date": "2018.05.29", "title": "БСП даде на прокуратурата изборите в Галиче"}
{"url": "http://pik.bg/%D0%B1%D1%83%D1%80%D0%B8-%D0%B8-%D0%BC%D1%8A%D0%BB%D0%BD%D0%B8%D0%B8-%D0%B2%D0%B7%D0%B5%D1%85%D0%B0-46-%D0%B6%D0%B5%D1%80%D1%82%D0%B2%D0%B8-%D0%B2-%D0%B8%D0%BD%D0%B4%D0%B8%D1%8F-news753746.html", "text": "Най-малко 46 човека загинаха при бури и мълнии в северната и източната част на Индия, информират местните медии, цитирани от ДПА и БТА. В източния щат Бихар бурята, която се разрази снощи, отне живота на 19 души, от които 11 бяха поразени от мълнии. В съседния щат Джаркханд мълнии убиха 12 човека и раниха 28. В северния щат Утар Прадеш загинаха 15 души, главно при рухване на къщи и мълнии. Според метеоролозите бурите в някои райони на Утар Прадеш ще продължат до утре. Сподели:", "date": "2018.05.29", "title": "Бури и мълнии взеха 46 жертви в Индия"}
{"url": "http://pik.bg/%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%80%D0%B0%D0%B4%D0%B5%D0%B2-%D0%B4%D0%BE%D0%B3%D0%BE%D0%B2%D0%B0%D1%80%D1%8F-%D1%81-%D1%82%D1%83%D1%80%D1%81%D0%BA%D0%B8%D1%8F-%D1%81%D0%B8-%D0%BA%D0%BE%D0%BB%D0%B5%D0%B3%D0%B0-%D0%BF%D1%80%D0%BE%D1%82%D0%B8%D0%B2%D0%BE%D0%B4%D0%B5%D0%B9%D1%81%D1%82%D0%B2%D0%B8%D0%B5%D1%82%D0%BE-%D0%BD%D0%B0-%D0%B8%D0%BC%D0%B8%D0%B3%D1%80%D0%B0%D0%BD%D1%81%D0%BA%D0%B8%D1%8F-%D0%BD%D0%B0%D1%82%D0%B8%D1%81%D0%BA-%D0%B8-%D1%82%D1%80%D0%B0%D1%84-news753763.html", "text": "МВР В рамките на организираната от посолството на България в Анкара и Делегацията на ЕС в турската столица конференция на тема „Гранична сигурност и сътрудничество“, министър Валентин Радев и турският му колега Сюлейман Сойлу проведоха двустранна работна среща. \"Това е първата ни среща и запознанство\", отбеляза със задоволство министър Радев и изрази надежда ползотворното и вече утвърдено сътрудничество в областта на вътрешните работи да продължи. Това съобщиха от пресцентъра на . Министър Радев уточни, че в рамките на разговора са били засегнати въпроси, свързани с усилията, които двете държави полагат в опазването на най-чувствителната външна европейска граница, сътрудничеството в противодействието на трафика на хора, на наркотици, на организирана престъпност. В този смисъл той сподели и желанието на българската страна да направи успешен диалога между Турция и ЕС. Валентин Радев посочи, че на този фон стоим много добре, благодарение на личния контакт на двамата лидери на България и Турция, на дипломацията и на работата на граничните полицаи на двете страни. Искаме да направим добра проводимост, има нужда eвропейските държави да чуват по –подробно, дори на експертно ниво какво се случва в нашите държави. Същото трябва да правим и през нас за Турция, защото няма кой да го каже по-добре от добрите съседи, заяви категорично вътрешният министър. Днешната конференция даде много добра възможност да се покаже и то пред ЕС сътрудничеството между страна кандидат и страна –член на ЕС, да се изговорят много от нещата, които са важни и за едната и за другата страна. Бяха показани добри практики, говореше се много и за проблеми, допълни посланик Надежда Нейнски. По думите ѝ тази проводимост на информация е изключително важна особено за такъв сложен регион, какъвто са Балканите. Външната граница на ЕС по разбираеми причини е обект на изключително голям интерес от страна на ЕС и темата за миграционния натиск продължава да бъде в топ дневния ред на Европа, посочи посланикът на България в Анкара. Главен комисар Светлан Кичиков уточни, че миграционният натиск към момента е почти нулев – на седмица между 50 и 70 са опитите за проникване на българска територия. От началото на годината задържаните са около 700 души. Това се дължи както на засиленото присъствие на турски части по българската граница, така и на изцяло изграденото през миналата година възпрепятстващо съоръжение на българо-турската граница, както и пътищата до него. Възстановени са и всички изградени системи за наблюдение по самата граница, предстои финалният етап на доизграждане им на участъци, където това не е направено, допълни директорът на ГД „Гранична полиция“. Сподели:", "date": "2018.05.29", "title": "Валентин Радев договаря с турския си колега противодействието на имигранския натиск и трафика на хора"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-%D1%87%D1%83%D0%B6%D0%B4%D0%B5%D0%BD%D0%B5%D1%86-%D1%89%D0%B5-%D0%B2%D0%BE%D0%B4%D0%B8-%D1%86%D1%81%D0%BA%D0%B0-%D1%80%D0%B0%D0%B7%D0%BA%D1%80%D0%B8%D0%B2%D0%B0%D1%82-%D0%B8%D0%BC%D0%B5%D1%82%D0%BE-%D0%BC%D1%83-%D0%BD%D0%B0-1-%D1%8E%D0%BD%D0%B8-news753695.html", "text": "ЦСКА-София почти сигурно ще бъде воден от чуждестранен треньор през следващия сезон. Твърди се дори, че изборът е направен, но поради известни съображения името не се обявява. Очаква се това да се случи на 1 юни, петък. От Борисовата градина засега запазват мълчание около най-актуалната тема за отбора. Никой от ръководните фактори не коментира избора на треньор, който ще води отбора през следващия сезон. Известно е, че са водени разговори с много специалисти или техни агенти. Един от тях е Ненад Лалатович. 40-годишният сърбин е отпаднал като вариант, тъй като от \"Армията\" имат друг фаворит за поста, чието име се пази в тайна. Предложен е и опитният Любиша Тумбакович, който е легенда на Партизан. В момента той е начело на Черна гора. 65-годишният специалист има солидна визитка, но ще ангажира по-млад треньор. Най-вероятно става дума за балканец или ибериец, съобщава \"Тема Спорт\". На този етап българските варианти отпадат като опции, а това означава край на спекулациите, които свързват Любослав Пенев, Красимир Балъков и Стойчо Младенов с треньорския пост на \"Армията\". Сподели:", "date": "2018.05.29", "title": "БОМБА НА \"АРМИЯТА\"! Чужденец ще води ЦСКА! Разкриват името му на 1 юни"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D0%BE%D0%B8%D1%81%D0%BA%D0%B0-%D0%BE%D1%82-%D0%BA%D0%B8%D1%82%D0%B0%D0%B9-%D1%83%D1%81%D0%BA%D0%BE%D1%80%D1%8F%D0%B2%D0%B0%D0%BD%D0%B5-%D0%BD%D0%B0-%D0%BF%D1%80%D0%BE%D1%86%D0%B5%D0%B4%D1%83%D1%80%D0%B8%D1%82%D0%B5-%D0%B7%D0%B0-%D0%B8%D0%B7%D0%BD%D0%BE%D1%81-%D0%BD%D0%B0-%D1%81%D0%B5%D0%BB%D1%81%D0%BA%D0%BE%D1%81%D1%82%D0%BE%D0%BF%D0%B0%D0%BD%D1%81%D0%BA%D0%B8-%D1%81%D1%82%D0%BE%D0%BA%D0%B8-news753768.html", "text": "Министърът на земеделието, храните и горите Румен Порожанов поиска от китайския си колега Хан Чанфу ускоряване на процедурите за износ на селскостопански стоки към Китай, съобщиха от министерството. „Процедурите за износ на мляко и млечни продукти са на финален етап. Много е важно да бъде придвижена и темата с износа на тютюн, която бе поставена по време на вчерашната среща с премиера Борисов. Очакваме китайската страна да изпрати експерти, които да инспектират българския тютюн“,  подчерта министър Порожанов. Хан Чанфу от своя страна обясни, че в момента в Китай има временни ограничения за вноса на тютюн от ЕС. Той пое ангажимент експерти да бъдат изпратени в кратък срок. Министрите подчертаха доброто сътрудничество между двете страни. Вчера те откриха Офис за контакти на асоциация  Шънджън Крос-Бордър И-Комерс (Shenzhen Cross-Border E-Commerce Association). Той ще обслужва логистичня център и Павилион за електронна търговия със селскостопански и други продукти в страните от инициативата „16+1“ (Страните от Централна и Източна Европа - ЦИЕ+Китай). Центърът се намира в Тракия икономическа зона, Пловдив. Платформата дава възможност за електронна търговия между Китай и страните от Централна и Източна Европа „В момента електронната търговия е много модерна в Китай. Смятам, че този вид търговия е много подходящ за формата 16+1. За  да бъде още по-ефективна трябва да се изградят демонстрационни  зони. Моделът създаден в България може да бъде пренесен и в други страни от формата, включително и в Китай“, подчерта Хан. Китайската страна информира по време на срещата, че е създала безплатен \"Изложбен център за селскостопански продукти Китай – ЦИЕ\" в Свободната зона на пристанище Янтиен на град Шънджън, и приветства представянето на селскостопански продукти от България. Румен Порожанов пое ангажимент България да работи активно за изграждане на демонстрационни павилиони и да осигури подкрепа за инвестиционните намерения на китайски инвеститори. Министрите подписаха протокол от заседанието на проведената днес Трета среща на българо-китайската работна група за сътрудничество в областта на земеделието между двете министерства. По-рано  двамата министри посетиха производствените бази на Тиендзин Стейт Фармз Агрибизнес Груп и розоварна. Сподели:", "date": "2018.05.29", "title": "България поиска от Китай ускоряване на процедурите за износ на селскостопански стоки"}
{"url": "http://pik.bg/%D0%BD%D0%B0%D1%80%D0%BA%D0%BE%D0%BC%D0%B0%D0%BD%D1%8A%D1%82-%D0%BE%D1%82-%D1%82%D1%80%D0%BE%D0%BB%D0%B5%D0%B9-%E2%84%967-%D0%BA%D0%BE%D0%B9%D1%82%D0%BE-%D0%BD%D0%B0%D0%B4%D1%83%D0%BF%D1%87%D0%B8-%D0%BC%D0%BE%D0%BC%D1%87%D0%B5-%D1%81-%D0%BD%D0%BE%D0%B6-%D0%B8%D1%81%D0%BA%D0%B0-%D0%B4%D0%B0-%D0%B8%D0%B7%D0%BB%D0%B5%D0%B7%D0%B5-%D0%BE%D1%82-%D0%B0%D1%80%D0%B5%D1%81%D1%82%D0%B0-news753705.html", "text": "Нападателят от столичният тролейбус, който прободе 18-годишен младеж след забележка, поиска от съда да се прибере у дома. Георги Георгиев, който е наркоман заяви, че иска да види майка си жива за последен път. Прокуратурата припомни, че Георгиев е с обвинение за опит за убийство и е с три предишни присъди. Освен това има риск да се укрие, затова трябва да остане за постоянно в ареста. Очаква се съдът да вземе окончателно решение за мярката на Георгиев, предава още Би Ти Ви. Адвокатът му обясни, че той се грижи за нея и поиска от магистратите да променят мярката му за неотклонение в домашен арест. Сподели:", "date": "2018.05.29", "title": "Наркоманът от тролей №7, който надупчи момче с нож, иска да излезе от ареста"}
{"url": "http://pik.bg/%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-%D0%B2%D0%B7%D0%B8%D0%BC%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB-%D0%B7%D0%B0-%D0%BF%D1%80%D0%BE%D0%B1%D0%B8%D0%B2-%D0%B2-%D0%B5%D0%B2%D1%80%D0%BE%D0%BF%D0%B0-%D0%B5%D1%82%D0%BE-%D0%BA%D0%BE%D0%B9-%D0%B5-%D1%82%D0%BE%D0%B9-news753691.html", "text": "Георги Миланов, който в момента е със статут на свободен агент, е сред обсъжданите имена за селекция в . Националът напусна (Москва), след като ръководството не му предложи нов договор. От българския обаче възнамеряват да предложат на футболиста краткоскрочен договор, с идеята Миланов да помогне на отбора за рейд в Европа, предаде \"Новспорт\". Той няма да бърза със сигурност с отговора, тъй като вече има оферти към него. Желанието на Миланов обаче е да играе в отбор, който участва евротурнирите. Сподели:", "date": "2018.05.29", "title": "ЦСКА-София взима национал за пробив в Европа! Ето кой е той..."}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%BC%D0%B8%D0%BD%D0%B8%D1%81%D1%82%D1%80%D0%B8%D1%82%D0%B5-%D0%BF%D1%80%D0%BE%D0%BC%D0%B5%D0%BD%D1%8F%D1%82-%D0%B7%D0%B0%D0%BA%D0%BE%D0%BD%D0%B8%D1%82%D0%B5-%D0%B7%D0%B0-%D0%B5%D0%BD%D0%B5%D1%80%D0%B3%D0%B5%D1%82%D0%B8%D0%BA%D0%B0%D1%82%D0%B0-%D1%80%D0%B5%D1%88%D0%B0%D0%B2%D0%B0%D1%82-%D0%B7%D0%B0-%D0%B7%D0%B4%D1%80%D0%B0%D0%B2%D0%BD%D0%B0%D1%82%D0%B0-news753621.html", "text": "Правителството днес ще обсъди новата Здравна карта. Тя предвижда съкращаване на около 6 000 легла в болниците, забрана за включване на нови болници, когато съществуващият брой на територията на дадена област превишава конкретните потребности. Документът, който включва необходимите болнични легла, лекари и медицински персонал по области, ще служи за основа на сключване на договори със Здравната каса. Новата карта предвижда един общопрактикуващ лекар да има пациентска листа от 1500 души или на 100 хиляди души да се падат 67 лични лекари. Документът предвижда на всеки хиляда души да се пада един зъболекар. Здравната карта трябва да бъде приета и от Парламента. Премиерът Бойко Борисов подрани за заседанието, като нервно поглеждаше часовника за закъсняващите министри. Последна се появи Николина Ангелкова, която се появи след началния час на заседанието. Наложи се част от министрите да бъдат потърсени от шефа на кабинета на министър-председателя. Румяна Бъчварова позвъни, за да попита дали ще се появят, като накрая си отдъхна, че всички са на линия за важните обсъждания. Сподели:", "date": "2018.05.29", "title": "ПЪРВО В ПИК TV! Борисов и министрите променят законите за енергетиката, решават за здравната карта (ОБНОВЕНА)"}
{"url": "http://pik.bg/%D0%BF%D1%83%D1%81%D0%BD%D0%B0%D1%85%D0%B0-%D0%BF%D0%BE%D0%B4-%D0%B3%D0%B0%D1%80%D0%B0%D0%BD%D1%86%D0%B8%D1%8F-%D1%81%D0%BF%D0%B8%D0%BF%D0%B0%D0%BD%D0%B0%D1%82%D0%B0-%D1%81-%D0%BF%D0%BE%D0%B4%D0%BA%D1%83%D0%BF-%D0%B3%D0%BB%D0%B0%D0%B2%D0%BD%D0%B0-%D1%8E%D1%80%D0%B8%D1%81%D1%82%D0%BA%D0%BE%D0%BD%D1%81%D1%83%D0%BB%D1%82%D0%BA%D0%B0-%D0%BD%D0%B0-%D0%BF%D0%BE%D0%B4%D1%83%D1%8F%D0%BD%D0%B5-news753762.html", "text": "Софийският апелативен съд остави на свобода срещу гаранция от 8000 лева главния юрисконсулт на Район \"Подуяне\" Лилия Геринска. Тя беше арестувана на 16 май в момент на получаване на подкуп от 10 000 лева. Според прокуратурата парите са й дадени, за да бъде спечелена обществена поръчка за саниране от конкретна фирма. Подписът й е бил върху всички документи, издадени от общината. Лилия Геринска бе освободена от ареста ден, след като белезниците щракнаха на ръцете й. Тогава съдът прецени, че тя няма да се укрие и трябва да се грижи за детето си, което отглежда сама. Сподели:", "date": "2018.05.29", "title": "Пуснаха под гаранция спипаната с подкуп главна юристконсултка на \"Подуяне\" "}
{"url": "http://pik.bg/%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D0%B8-%D0%BD%D0%B8%D0%BA%D0%B8-%D0%BC%D0%B8%D1%85%D0%B0%D0%B9%D0%BB%D0%BE%D0%B2---%D1%81%D0%B5%D0%BA%D1%81-%D0%BD%D0%B0-%D0%BF%D0%BB%D0%B0%D0%B6%D0%B0-%D0%BF%D0%B0%D0%BB%D0%B0%D0%B2%D0%B0-%D1%81%D0%BD%D0%B8%D0%BC%D0%BA%D0%B0-%D0%B2%D0%B7%D1%80%D0%B8%D0%B2%D0%B8-%D0%BC%D1%80%D0%B5%D0%B6%D0%B0%D1%82%D0%B0-news753648.html", "text": "Николета Лозанова зарадва феновете си в социалните мрежи с поредна гореща снимка. Плеймейтката е на почивка в Доминиканската република заедно с половинката си Ники Михайлов. Този път тя пусна фотос, на който се вижда как Николета е навирила задник и палаво се е разчекнала върху вратаря, демонстрирайки голямата си любов към него. Сподели:", "date": "2018.05.29", "title": "Николета и Ники Михайлов - секс на плажа!? Палава СНИМКА взриви мрежата"}
{"url": "http://pik.bg/%D0%BD%D0%BE%D0%B2%D0%BE-%D0%BC%D0%B5%D0%BB%D0%B5-%D0%B4%D0%B2%D0%B5-%D0%BA%D0%BE%D0%BB%D0%B8-%D0%B8-%D1%82%D0%B8%D1%80-%D1%81%D0%B5-%D1%81%D0%B1%D0%BB%D1%8A%D1%81%D0%BA%D0%B0%D1%85%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE-news753714.html", "text": "Инцидентът е настъпил между лек автомобил \"Лада\", лек автомобил \"Ауди\" и ТИР на пътя Пловдив-Карлово, в село Песнопой. За щастие няма пострадали хора. Произшествието е отработено е по административен ред. Пореден пътен инцидент е станал тази сутрин в Пловдивско. Сигналът за катастрофата е получен около 10.15 часа, съобщават от полицията. Сподели:", "date": "2018.05.29", "title": "НОВО МЕЛЕ! Две коли и ТИР се сблъскаха в Пловдивско"}
{"url": "http://pik.bg/%D0%B8%D1%81%D0%BA%D0%B0%D1%82%D0%B5-%D0%B4%D0%B0-%D1%81%D1%82%D0%B5-%D0%B7%D0%B4%D1%80%D0%B0%D0%B2%D0%B8---%D1%8F%D0%B6%D1%82%D0%B5-%D0%B3%D1%8A%D0%B1%D0%B8-news753692.html", "text": "Едва ли има човек , който да не иска да научи тайната на дълголетието . През годините редица изследвания са показали, че промени в начина на живот, като например в избора на храна, могат да увеличат продължителността на живота. Един от продуктите, който британски специалисти препоръчват \"горещо\" с тази цел, са гъбите, пише в. \"Дейли експрес\". В книга, озаглавена \"Хранете се по-добре, живейте по-дълго\", медицинският консултант д-р Сара Бруър и диетоложката Джулиет Келоу възхваляват ползите за здравето от скромните гъби. Историята дава изобилие от свидетелства за използването им като лек за редица заболявания. Съвременната наука също подкрепя ползите от гъбите за по-добро здраве на сърцето и костите, стимулиране на имунитета, регулиране на кръвното налягане, противодействие на възпалителни процеси и дори като притовораково средство . За максимални ползи за здравето д-р Сара Бруър и Джулиет Келоу препоръчват хората да консумират гъби два или три пъти седмично. Сподели:", "date": "2018.05.29", "title": "Искате да сте здрави - яжте гъби"}
{"url": "http://pik.bg/%D1%82%D0%B5%D1%80%D0%BE%D1%80-%D1%82%D1%80%D0%B8%D0%BC%D0%B0-%D1%83%D0%B1%D0%B8%D1%82%D0%B8-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D0%BB%D0%B8%D0%B5%D0%B6-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news753721.html", "text": "Трима души загинаха при престрелка с въоръжен мъж, стрелял по полицаи, в белгийския град Лиеж днес, предава Нова телевизия. Техни колеги успели да ликвидират нападателя. Две от жертвите са служители на реда, а третата - случаен минувач. След като открил огън по полицаите, нападателят взел за заложник жена и се скрил на шестия етаж на близка сграда, където бил ликвидиран. Стрелбата е започнала при обикновена процедура на проверка на документи от страна на полицията, съобщава руската информационна агенция \"Интерфакс\", като се позовава на местния вестник \"Льо Соар\". Мъжът, чиито документи полицейските служители са искали да проверят, е отнел оръжието на един от представителите на правоохранителните органи и е открил огън. Сподели:", "date": "2018.05.29", "title": "ТЕРОР! Трима убити при стрелба в Лиеж (ОБНОВЕНА)"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D1%83%D1%81%D0%BD%D0%B0%D1%85%D0%B0-%D0%BD%D0%B0%D1%80%D0%BA%D0%BE%D0%BC%D0%B0%D0%BD%D0%B0-%D0%BD%D0%B0%D1%80%D1%8A%D0%B3%D0%B0%D0%BB-%D0%BC%D0%BB%D0%B0%D0%B4%D0%B5%D0%B6-%D0%B2-%D1%82%D1%80%D0%BE%D0%BB%D0%B5%D0%B9-%D0%B2-%D1%81%D0%BE%D1%84%D0%B8%D1%8F-news753716.html", "text": "Георги Георгиев, Сподели:", "date": "2018.05.29", "title": "ОТ ПОСЛЕДНИТЕ МИНУТИ! Пуснаха наркомана, наръгал младеж в тролей в София"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D0%B8%D0%BD%D1%8A%D1%82-%D0%BD%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B5%D0%BC%D0%B8%D0%B3%D1%80%D0%B8%D1%80%D0%B0-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-news753179.html", "text": "Синът на държавния глава Румен Радев - Георги, е напът да емигрира. Младежът започна успешно престоя си във Валенсия, където е вероятно да остане да живее заради хобито си, с което вече започва да се занимава и професионално – футбола. 15-годишният футболист на „Барокко спорт” кара пробен период при \"прилепите\". Радев-младши е взел участие в двустранна игра тази седмица, като дори е отбелязал и единия от головете за своя отбор. Във Валенсия Георги Радев е заедно с още двама българи – съотборника си от „Барокко спорт” Калоян Истилиянов и Филип Чукаров от „Палас“ Рудозем. Триото получи покана за проби в края на април след турнир в гръцкия град Нафплио. Българските таланти са част от \"идеалния тим” на „Валенсия“ за Югоизточна Европа. В него място намират още техни връстници от Гърция и Кипър. През тези дни те ще имат възможност да тренират и играят с най-добрите футболисти от училищата на испанския клуб и може да останат там, ако бъдат харесани. Талант притежава и дъщерята на президента – Дарина. Тя не е само сред най-големите поклонници на театъра, но и успешна засега млада актриса. Красавицата, която е копие на майка си Гинка, неведнъж в последните месеци блесна на сцената като част от театралната трупа на училището си. Дарина направи блестящо представяне и на международния театрален фестивал в Стара Загора, където заедно със свои съученици влезе в образа на млада ученичка, разкъсвана от противоречия. За добрата си игра младата актриса получи и похвали от ръководството на училището. Сподели:", "date": "2018.05.29", "title": "САМО В ПИК И \"РЕТРО\"! Синът на Румен Радев емигрира в Испания"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B4%D0%BE%D0%BA%D0%B5%D1%80%D0%B0-%D0%B5-%D0%B1%D1%80%D1%83%D1%82%D0%B0%D0%BB%D0%BD%D0%B8%D1%8F%D1%82-%D1%83%D0%B1%D0%B8%D0%B5%D1%86-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-%D0%B6%D0%B5%D1%80%D1%82%D0%B2%D0%B0%D1%82%D0%B0-%D0%BC%D1%83-%D0%BC%D0%B0%D1%80%D0%B8%D0%B0%D0%BD%D0%B0---%D0%BF%D1%80%D0%BE%D1%81%D1%82%D0%B8%D1%82%D1%83%D1%82%D0%BA%D0%B0-news753718.html", "text": "Клиент уби проститутка след сеанс и скри трупа й в мазето на къща в Кюстендил. До разплитането на случая се стига вчера, след като 53-годишният Божидар Драганов - Докера отива сам в полицейското управление и прави пълни самопризнания за случилото се в нощта на 13 май. Мъжът живеел на квартира в къща, намираща се на площад „Априлско въстание“ 10. В злополучната нощ той повикал на гости 32-годишната Мариана Емилова, която често ползвал за платена любов. След изпито голямо количество алкохол двамата се скарали и Докера намушкал няколко пъти с нож жертвата си. На сутринта видял, че е починала, омотал я в найлонови чували и скрил трупа й в едно от мазетата на къщата. \"След направени пълни самопризнания е открит трупа на жената в напреднала фаза на разложение. 53-годишният извършител е задържан в ареста на полицейското управление. По случая е започнато досъдебно производство, работата продължава под прякото наблюдение на прокурор от Окръжна прокуратура – Кюстендил“, обявиха от пресцентъра на ОД МВР. Докера от няколко години живеел на квартира на площад „Априлско въстание“ 10. Къщата е собственост на 68-годишният Пламен, който давал стаи под наем. За случилото се обаче дори той самия не предполагал до идването на екипи от полицията, информира \"Монитор\". Иначе Божидар Драганов бил известен сред съседи си с незаконната продажба на контрабандни цигари и алкохол. Не веднъж или два пъти пък при него идвали жрици на любовта. \"Целият квартал знаеше с какво се занимава. Купуваха цигари, алкохол и какво ли не. Чухме от полицията, че даже е разчленил жената. Дали е вярно не сме видели. Не сме усетили и миризма, защото трупа е бил в мазето, а там е по-хладно. Видяхме с очите си обаче как снощи полицаите влизаха в къщата с противогази, заради силната миризма“, разказват живеещи в района кюстендилци. Те самите виждали не веднъж или два пъти да прибират в полицията Божидар заради незаконния му бизнес, но след ден-два отново се връщал и продължавал. \"Тука до къщата има гараж и едно прозорче. Там беше сложил звънец и който дойде през него му продаваше цигари и алкохол. Идва ли са и хора с луксозни джипове, но какво от това. Ето, сега сме сигурни, че ще сключи споразумение с прокуратурата и ще лежи по-малко в затвора“, гневяха се съседи на 53-годишният кюстендилец. Сподели:", "date": "2018.05.29", "title": "РАЗКРИТИЕ! Докера е бруталният убиец в Кюстендил, жертвата му Мариана - проститутка"}
{"url": "http://pik.bg/%D0%B4%D0%B0%D0%BD%D1%81-%D0%B2%D0%BD%D0%B5%D0%B4%D1%80%D1%8F%D0%B2%D0%B0-%D1%82%D0%B0%D0%B9%D0%BD%D0%B8-%D0%B0%D0%B3%D0%B5%D0%BD%D1%82%D0%B8-%D0%B2-%D1%87%D0%B0%D1%81%D1%82%D0%BD%D0%B8-%D1%84%D0%B8%D1%80%D0%BC%D0%B8-news753651.html", "text": "Промени в закона предвиждат на ДАНС да получи правото да внедрява агенти под прикритие в частни фирми. Целта на служителите ще бъде да следят за нередности и злоупотреби. Идеята е всичко това да се случва без знанието на собственика на съответната компания. \"Смущаващото в тези текстове е, че отсъства съдебният контрол, което ще влоши бизнесклимата у нас. Използването на СРС-та се разрешава от съда, а внедряването на агенти ще става без знанието и съгласието на ръководителя на фирмата, а защо не и на някоя партия”. Така коментира по Нова телевизия темата Васил Велев, председател на Управителния съвет на Асоциацията на индустриалния капитал у нас. Според него дори предлаганите изменения да не бъдат приети, тяхното обсъждане плаши и прогонва потенциални инвеститори. Другият гост в студиото - бившият министър на вътрешните работи Емануил Йорданов пък изрази мнение, че промените не са големи и няма да доведат до никакви проблеми. \"Практиката показва, че във всеки период от време има различни практики. При социализма най-важно беше самопризнанието. След това акцентът падна върху СРС-тата, макар че от тях също не излиза нищо съществено. Сега ще се насочим към служителите под прикритие”, коментира Йорданов. Той бе категоричен, че подобни закони трябва да се изготвят от специалисти със съответната квалификация. Освен това, те трябва да остават анонимни. \"В България от години се възпитава неуважение към закона. Още преди да е приет, търсим начини да го заобиколим”, каза още бившият вътрешен министър. Сподели:", "date": "2018.05.29", "title": "ДАНС внедрява тайни агенти в частни фирми"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D1%81%D0%B5-%D1%80%D0%B0%D0%B7%D0%B3%D0%B0%D1%80%D1%8F-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D0%BE%D1%82-%D0%B2%D0%BC%D1%80%D0%BE-%D0%BA%D1%8A%D0%BC-%D0%B1%D1%81%D0%BF-%D0%B4%D1%80%D1%83%D0%B3%D0%B0%D1%80%D0%B8-%D1%8F%D0%B2%D0%BD%D0%BE-%D0%B7%D0%B0-%D0%B2%D0%B0%D1%81-%D0%BA%D1%83%D0%BF%D1%83%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B3%D0%BB%D0%B0%D1%81%D0%BE%D0%B2%D0%B5--news753717.html", "text": "Другари, явно за Вас купуването на гласове е нормална практика в циганските махали! Така Патриотите от ВМРО отговориха на обвиненията на БСП, че циганската махала е гласувала първо за кандидата на войводите в Галиче, а след това за ГЕРБ. Това пишат патриотите от патрията на Красимир Карачанов по повод обвиненията на левицата към ВМРО. Внушението, че гласовете за Николай Банков от 27-ма секция са спечелени по нечестен начин направи депутатът на левицата Весела Лечева в предаването „Тази сутрин“ по БТВ. Тя дори подчерта, че на първи тур БСП е спечелила във всички секции, освен една – в циганската махала. Там водел кандидатът на ВМРО. Това също е откровена неистина. От справки в официалната интернет страница на ЦИК ясно се вижда, че Банков има 38 гласа, а кандидатът на левицата Веселин Тушинов – 99 (от справката за втори тур се вижда, че част от тях се преливат при кандидата на ГЕРБ)\", казват още от ВМРО. Ето защо, другари, когато се опитвате да оправдаете собствените си лъжи, че сте алтернатива на управлението, поне проверявайте фактите. Вашата долна инсинуация, че ВМРО участва в манипулация на изборите е жалка и нелепа. Да Ви напомним ли, че именно във Вашата парламентарна група има депутат (Манол Генов), който е обвиняем за купуване на гласове в Асеновград? За Вашата наглост, другари, важи с пълна сила народната поговорка „На крива ракета, космосът ѝ пречи“! Ние, Патриотите от ВМРО – Българско национално движение, най -категорично заявяваме, че никога нашата партия не си е позволявала да използва нечестни практики в изборния процес. Нещо повече – през всички години именно ние сме подавали сигнали и сме се борили срещу купуването на гласове, корпоративния вот и броенето „на тъмно“. По инициатива на Патриотите бяха направени промени в Изборния кодекс, с които се прекрати намесата на турската държава в българската вътрешна политика. Това, че в една циганска секция в скандалното село Галиче, за нашия кандидат са гласували 38 човека, не значи, че сме манипулирали избирателите. Ще Ви изтъкнем още нещо – представителите на циганския етнос по документи са граждани на Република България, т.е. би следвало да имат българско самосъзнание. Ние искрено вярваме, че сред тях има такива, които милеят за Родината. Защо автоматично тези хора да бъдат изключвани като наши избиратели? Има и още един факт, който ви е „убягнал“, или просто отново не сте си направили труда да проверите – в секция 27 в с. Галиче гласуват близо 50 човека, които са етнически българи. Съвсем нормално е тези хора да ни подкрепят, за да променят порочното управление на селото, защото те помнят нашата битка срещу феодализацията му, помнят нашата битка срещу незаконната джамия в двора на Мехти Касъмов, който категорично не е гласоподавател на ВМРО, както не са и всички онези, които крепят мутренското статукво в селото от десетилетия. Така че, другари от БСП, ако имате да разчиствате сметки с някого, преди това поне се запознайте с фактите. Когато го направите, ще установите, че сте объркали адресата! Припомняме, че по-рано тази сутрин депутатката от БСП Весела Лечева обяви в национален ефир, че ВМРО са взели гласове от ромската махала. Сподели:", "date": "2018.05.29", "title": "СКАНДАЛЪТ СЕ РАЗГАРЯ! Патриотите от ВМРО към БСП: Другари, явно за вас купуването на гласове е нормална практика в циганските махали! (ДОКУМЕНТИ)"}
{"url": "http://pik.bg/%D1%81%D0%BB%D1%8F%D0%BF%D0%B0-%D1%82%D0%B5%D0%BC%D0%B8%D0%B4%D0%B0-%D0%BE%D1%81%D0%B2%D0%BE%D0%B1%D0%BE%D0%B4%D0%B8%D1%85%D0%B0-%D0%BC%D0%B0%D0%B9%D0%BA%D0%B0-%D1%83%D0%B1%D0%B8%D0%BB%D0%B0-%D0%B1%D0%B5%D0%B1%D0%B5%D1%82%D0%BE-%D1%81%D0%B8-%D0%B8-%D0%B3%D0%BE-%D1%85%D0%B2%D1%8A%D1%80%D0%BB%D0%B8%D0%BB%D0%B0-%D0%B2-%D1%82%D0%BE%D0%B0%D0%BB%D0%B5%D1%82%D0%BD%D0%B0%D1%82%D0%B0-news753646.html", "text": "36-годишната майка, убила новороденото си дете и захвърлила го в тоалетна във Врачанско, бе осъдена условно на половин година затвор, съобщава \"Булнюз\". Делото срещу Атанаска В. се гледа преди дни в районния съд в Мездра, където магистратите я признаха за виновна в извършеното чудовищно убийство. Припомняме, че Атанаска, която е от ромски произход, е родила и захвърлила бебето си във външна тоалетна във врачанското село Радовене на 5 февруари миналата година. Тя била в селото отскоро, където живеела на семейни начала с местния мъж Миглен - също от ромски произход. Ася, както я наричат в селото, е родом от Пазарджишко. Още тогава Миглен уведомил кмета на селото за стореното, след като видял жена си в кръв. На място пристигнали полиция и спешна помощ, както и служители от Агенцията за закрила на детето. Атанаска има 4-годишно дете от друг мъж, което след инцидента бе настанено в социална институция. Малко след убийството жената се заяви пред медиите, че е изхвърлила бебето, защото било мъртво и освен това изпитвала огромни болки. Детското трупче бе открито от униформените, покрито с камъни. От документите по делото става ясно, че жената е била обвинена в „убийство от майка на рожба и убийство на новородено с чудовищен вид“. Бебето било момченце, а след като подсъдимата го родила му, „нанесла черепно мозъчна травма“, която довела до смъртта му и го хвърлила във външната тоалетна. Жената е разведена, със средно образование и е осъждана за други провинения. Присъдата може да се обжалва пред врачанския окръжен съд. Сподели:", "date": "2018.05.29", "title": "СЛЯПА ТЕМИДА! Освободиха майка, убила бебето си и го хвърлила в тоалетната"}
{"url": "http://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B4%D0%B0%D0%B4%D0%B5-%D0%BD%D0%B0-%D0%BC%D0%BE-%D0%B2%D0%B0%D0%B6%D0%BD%D0%B0-%D1%81%D0%B3%D1%80%D0%B0%D0%B4%D0%B0-%D0%BD%D0%B0-%D1%81%D1%82%D0%BE%D0%BB%D0%B8%D1%87%D0%BD%D0%B0%D1%82%D0%B0-%D1%83%D0%BB-%D0%B3%D1%81%D1%80%D0%B0%D0%BA%D0%BE%D0%B2%D1%81%D0%BA%D0%B8-news753748.html", "text": "С промени в постановлението за приемане на Устройствен правилник на МО и определяне на структури на пряко подчинение на министъра на отбраната, правителството реши сградата на ул. „Г. С. Раковски“ №106 да се управлява от Информационния център на МО. Сградата и прилежащият й терен се ползват от две ведомства – Информационният център и Изпълнителната агенция „Военни клубове и военно-почивно дело“, като и на двете отделни юридически лица е предоставено правото на управление. Това създава затруднения при стопанисването, документалната и финансова отчетност, както и осъществяването на ефективен контрол. По целесъобразност управлението на имота се предоставя на Информационния център, който ползва по-голямата част от сградата. Сподели:", "date": "2018.05.29", "title": "Правителството даде на МО важна сграда на столичната ул. \"Г.С.Раковски\""}
{"url": "http://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BF%D1%80%D0%B8%D0%B5-%D0%BF%D1%80%D0%BE%D0%B5%D0%BA%D1%82a-%D0%B7%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D0%B7%D0%B4%D1%80%D0%B0%D0%B2%D0%BD%D0%B0-%D0%BA%D0%B0%D1%80%D1%82%D0%B0-news753728.html", "text": "Правителството прие проектa за Национална здравна карта (НЗК) на днешното заседание в Министерски съвет, съобщи пред журналисти министърът на здравеопазването Кирил Ананиев. Проектът беше обявен от Министерството на здравеопазването на 17 април и предвижда от 38 803 легла в болници в цялата страна да се намалят на 32 913. Той е съставен на база на данните от статистиката за отчетената през миналата година дейност на болниците по специалности. Направен анализ показва, че през 2017 г. за осъществяване на медицинските дейности в 28-те административни области са били необходими общо 24 723 легла. Това означава, че проектът на НЗК предвижда с 8190 повече легла за активно лечение, за които НЗОК ще сключва договори с болниците, предава \"Фокус\". Приемането на Националната здравна карта ще даде възможност Здравноосигурителната каса да упражнява правото на избор с кои лечебни заведения да сключи договори в случаите, когато на територията на дадена област има свръх предлагане на конкретни медицински услуги. Това ще гарантира ефективно разходване на средства при гарантиран достъп на гражданите до качествена медицинска помощ. Новата карта предвижда още и един общопрактикуващ лекар да има пациентска листа от 1500 души, а на всеки хиляда души да се пада един зъболекар. Сподели:", "date": "2018.05.29", "title": "Правителството прие проектa за Национална здравна карта"}
{"url": "http://pik.bg/%D1%83%D0%B4%D0%B0%D1%80-%D0%B7%D0%B0-500-%D0%BC%D0%BB%D0%BD-%D0%B5%D0%B2%D1%80%D0%BE-%D1%80%D0%B5%D0%BA%D0%BE%D1%80%D0%B4%D0%BD%D0%BE-%D0%BA%D0%BE%D0%BB%D0%B8%D1%87%D0%B5%D1%81%D1%82%D0%B2%D0%BE-%D0%BE%D1%82-%D0%BD%D0%BE%D0%B2-%D0%B2%D0%B8%D0%B4-%D0%BF%D1%80%D0%B5%D0%BA%D1%83%D1%80%D1%81%D0%BE%D1%80-%D0%B7%D0%B0-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE-%D0%BD%D0%B0-%D0%B4%D1%80%D0%BE%D0%B3%D0%B0-%D0%B7%D0%B0%D0%B4-news753720.html", "text": "Рекордно количество над 2500 кг от амфетаминопроизводното вещество Алфа-фенилацето-ацетамид или 2-фенилацето- ацетамид, известно още като АПАА /АРАА/, задържаха митническите служители на пристанище Варна Запад. Това е нов вид силен прекурсор за производство на наркотици. Цената при реализация на подобно количество АПАА от нелегални разпространители възлиза на над 500 милиона евро. Информация за разкритието съобщиха на съвместна пресконференция в Митница Варна днес заместник-директорът на Агенция „Митници\" Юлиан Мирков, началникът на Митница Варна Светлан Савов и административният ръководител на Окръжна прокуратура Варна Владимир Чавдаров. Стоката е пристигнала с контейнер от Китай, като е декларирана като лимонена киселина - 600 торби по 25 кг. По метода „анализ на риска\", контейнерът попада в предварителната селекция на отделите „Митническо разузнаване и разследване\" и „Борба с наркотрафика\" в Митница Варна. Предвид спецификата на товара, на 25.05.2018 г. служители на отдел „Борба с наркотрафика\" извършват физически контрол на стоката при пълно разтоварване. След първата половина на контейнера, след като са прегледани 300 торби с лимонена киселина, проверяващите митнически служители се натъкват на вещество от различен тип, с друга структура и цвят. При извършен полеви наркотест, веществото реагира с характерното оцветяване на амфетаминопроизводна субстанция. При последващи тестове, веществото е идентифицирано като АПАА - прекурсор от нов тип, служещ за производството при лабораторни условия на амфетамини и метамфетамини. \"Тук не става въпрос за класически метод на контрабанда, тъй като непосредствено след тапата не е поставена директно контрабандната стока, а прекурсорът е в отделни чували от същия вид, които са подредени по начин, който да направи трудно възможна идентификацията на контрабандната стока при проверка с рентгенова апаратура\"- уточни заместник-директорът на Агенция „Митници\" Юлиан Мирков. Основен потребител на този тип прекурсор са страните от Западна Европа, като през последните години такива нелегални лаборатории за производство на синтетични наркотици са засичани и в Централна и Източна Европа. В зависимост от това колко квалифициран е химикът и колко модерна е лабораторията, минимумът таблетки, който може да се произведе от 1 кг подобен прекурсор е 10 000 броя. Средната цена на черния пазар на подобно хапче е около 20 евро. Цената на реализация на подобно количество АПАА при нелегалните разпространители на дрога възлиза на над 500 милиона евро, стана ясно на брифинга. Случаят е докладван веднага на дежурен прокурор при Окръжна прокуратура Варна. Образувано е досъдебно производство, което се провежда от разследващ митнически инспектор от Митница Варна под надзора на прокуратурата. Сподели:", "date": "2018.05.29", "title": "УДАР ЗА 500 МЛН. ЕВРО! Рекордно количество от нов вид прекурсор за производство на дрога задържаха във Варна (СНИМКИ)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%BF%D0%B8%D0%BA-tv-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B0%D0%BD%D0%B0%D0%BD%D0%B8%D0%B5%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B7%D0%B4%D1%80%D0%B0%D0%B2%D0%BD%D0%B0%D1%82%D0%B0-%D0%BA%D0%B0%D1%80%D1%82%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news753723.html", "text": "Здравният министър Кирил Ананиев направи ексклузивен коментар след края на днешното заседание на Министерския съвет за Националната здравна карта. Срещу нея остро се изказаха от Българския лекарски съюз, както и от лекарското съсловие. По места кметове на общини също изразиха недоволство от новата Здравна карта. \"Една трета от леглата не са били използвани в болниците. Там, където се яви необходимост от откриване на допълнителни легла, ние ще разрешим. Това са оперативни решения, които могат да бъдат взети много бързо\", каза Ананиев. \"Леглата са 33 482. Досега бяха 32 873. Увеличението е с 608 легла\", допълни той. \"Влезли сме в преки контакти с няколко болници в Австрия, Франция, Германия, Англия, за да могат най-неотложните трансплантации да се състоят\", коментира здравният министър протестът на чакащите за белодробна трансплантация, който се проведе днес. И допълни, че две болници у нас съвсем скоро също ще могат да извършват такива трансплантации, за да не се налага болните да пътуват до чужбина. \"Тя определя настоящото състояние на системата и съответните потребности от медицинска дейност, която е необходимо да се предостави на населението на нашата страна. Беше поставен и решен въпросът и за капацитета на съответните лечебни заведения да извършват тази дейност. Това, което е важно, е че НЗК нито открива, нито закрива легла за активно лечение в болниците. Много важно е, че и броят на леглата не определя механизма на лечебните заведения за болнична помощ“, заяви след заседанието здравният министър. Сподели:", "date": "2018.05.29", "title": "ПЪРВО ПИК TV! Министър Ананиев с ексклузивен коментар за здравната карта (ОБНОВЕНА)"}
{"url": "http://pik.bg/%D1%88%D0%BE%D0%BA-%D0%BE%D1%82%D0%BA%D1%80%D0%B8%D1%85%D0%B0-%D0%BC%D1%8A%D1%80%D1%82%D0%B2%D0%B8-%D0%B1%D1%80%D0%B8%D1%82%D0%B0%D0%BD%D1%86%D0%B8-%D0%B2-%D1%82%D1%83%D1%80%D1%81%D0%BA%D0%B8-%D0%BA%D1%83%D1%80%D0%BE%D1%80%D1%82-news753658.html", "text": "Двама британци са били намерени мъртви в турския средиземноморски курорт Фетхийе, съобщи турската частна телевизия НТВ. Мъжът и жената - съответно на 51 и 46 години - са пристигнали в Турция на почивка и пребивавали на палатка в село в района на Фетхийе. Местни жители обаче забелязали, че от дълго време няма движение около палатката и отишли да проверят дали всичко е наред. Вътре те открити телата на двамата британски граждани, информира \"Монитор\". За случая е била алармирана жандармерията, която изпратила екипи на мястото. При първоначалния оглед не са били открити следи от прорезни рани по телата на мъжа и жената. Труповете са изпратени в местната морга, за да се определи причината за настъпилата смърт. Прокуратурата във Фетхийе е започнала разследване. Сподели:", "date": "2018.05.29", "title": "ШОК! Откриха мъртви британци в турски курорт"}
{"url": "http://pik.bg/%D0%BF%D0%B0%D1%86%D0%B8%D0%B5%D0%BD%D1%82%D0%B8-%D1%81-%D0%B1%D0%B5%D0%BB%D0%BE%D0%B4%D1%80%D0%BE%D0%B1%D0%BD%D0%B8-%D0%B7%D0%B0%D0%B1%D0%BE%D0%BB%D1%8F%D0%B2%D0%B0%D0%BD%D0%B8%D1%8F-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-news753663.html", "text": "Пациенти с белодробни заболявания и техни близки ще протестират днес пред Министерството на здравеопазването. Акцията е под надслов „Здравен емигрант или какво е да си пациент с белодробно заболяване в България?“. Като причини за недоволството организаторите на протеста посочват проблеми, свързани с отказ на единствената европейска клиника във Виена да приема за белодробни трансплантации български граждани, както и нехайството и безотговорното отношение на управляващите. В момента, в листата на чакащи на Изпълнителна агенция по трансплантация са 16 души. Сподели:", "date": "2018.05.29", "title": "Пациенти с белодробни заболявания излизат на протест"}
{"url": "http://pik.bg/%D0%BF%D0%B5%D0%B4%D0%BE%D1%84%D0%B8%D0%BB%D1%8A%D1%82-%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D0%BD%D0%B5-%D0%B8%D1%81%D0%BA%D0%B0-%D0%B2-%D0%B0%D1%80%D0%B5%D1%81%D1%82%D0%B0-news753623.html", "text": "33-годишният Валентин Асенов, обвинен за блудство с две деца в столично училище, иска по-лека мярка за неотклонение. Мъжът е доставчик в столичното 17-о основно училище и беше задържан на 18 май, след като заключи две деца в тоалетната на учебното заведение. Асенов беше задържан след сигнал на родители. На 20 май Софийският градски съд остави Асенов за постоянно в ареста, припомня Нова телевизия. Сподели:", "date": "2018.05.29", "title": "Педофилът Валентин не иска в ареста"}
{"url": "http://pik.bg/%D0%BA%D1%80%D0%B8%D1%81-%D0%B1%D1%80%D0%B0%D1%83%D0%BD-%D0%BF%D1%80%D0%BE%D1%84%D1%83%D0%BA%D0%B0-30-%D1%85%D0%B8%D0%BB-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D0%B4%D0%B5%D1%82%D1%81%D0%BA%D0%BE-%D0%BF%D0%B0%D1%80%D1%82%D0%B8-news753662.html", "text": "Рапъра Крис Браун е похарчил 30 000 долара за рождения ден на дъщеря си, която на 27 май стана на четири годинки. Темата на партито били Дисни принцеси, което означава, че всички приказни красавици трябва да са били там - от Жасмин до Пепеляшка. Дъщерята на Крис Браун не е от бившата му голяма любов Риана, с която няколко пъти се събираха и разделяха, а част от връзката им бяха и шумните скандали, в които имаше и упражняване на насилие, напомня \"Ева\". Не е и от следващата му приятелка, с която замени певицата - Каруче Тран. Всъщност, той се раздели с нея именно заради дъщеря си, защото се оказа, че докато е бил с нея, е направил дете на друга. Откакто на бял свят се появи дъщеря му Роялти обаче, Крис Браун започна да води малко по-улегнал начин на живот. А да даде 30 000 за рождения ден на любомито му момиче не са никакъв проблем. Сподели:", "date": "2018.05.29", "title": "Крис Браун профука 30 хил. долара за детско парти"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF---%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%BE-%D0%B2%D0%B8-%D1%87%D0%B0%D0%BA%D0%B0-%D1%82%D0%BE%D0%B7%D0%B8-%D0%B2%D1%82%D0%BE%D1%80%D0%BD%D0%B8-news753620.html", "text": "Не предизвиквайте разправия с отказът си да работите и се съобразете с исканията на вашия началник, за да не останете без работа. Вашите близки се надяват за вечеря да сте си у дома. Ще се почувстват обидени, ако останете до късните часове на вашето работно място, но действайте според ситуацията. Завършете до обед започнатата работа, защото е от значение за материалното ви състояние. Не преглеждайте разсеяно финансови документи. Не са изключени грешки, за които ще плащате след време. Не пътувайте. Подгответе програмата си за следващата седмица и за новия месец. Вечерта ще ви донесе приятни емоции. Деловите разговори и осъзнаването на трудностите, както и тяхното преодоляване ви гарантират материални успехи. На вашето работно място цари разбирателство, което повишава качеството на работата ви и заплащането. Чувствате се в най-активната си форма, а това дразни вашите колеги. Разтоварете се от напрежението в спортната зала рано сутринта  и се заемете със служебните си задачи. В нервността си сте способни да предизвикате загуби на работното място. Престанете да изисквате от вашите близки пълно подчинение на вашата воля. Създайте си положителни емоции. Професионалните ви задължения в края на месеца и особено днес изискват да намерите необичайни решения. Преумората от напрегната седмица не е причина да обвинявате вашите близки, че не са се справили със задълженията си у дома. Вие също сте длъжни да помогнете. До обед се опитайте да завършите задачите си на работното място. Професионалните ви успехи събуждат завистта на вашите неприятели, които за пореден път правят всичко възможно да ви навредят. Бъдете упорити! След това се отдайте на заслужена почивка сред вашите близки или с приятна компания. Може да обмислите кога да регистрирате своя фирма. Очакват ви успехи в материално отношение, но не допускайте финансови загуби, заради прибързани инвестиции. Работата, с която сте се захванали ще ви донесе добри приходи и сте длъжни да я завършите. Не си губете времето с ненужни разговори. Наложите си спокойствие и не се вживявате в критиката, която ви отправят.  Не споделяйте плановете си за следващия месец, за да не се окажете замесени в неочакван конфликт. Очаквайте промени в професионалния ви живот. Посветете вечерта на вашите приятели. Отдайте се на заслужена почивка и развлечения. Налага се да се справите с проблеми на работното си място. Постарайте се да докажете на всички, че сте в състояние да разрешите бързо най-наболелите сред тях и да завършите месеца достойно, с добри приходи и добро настроение. На работното място съхранете спокойствие и работете умерено. В края на работния ден ще ви зарадват приходи, ако не сте отказали допълнителна работа. Вечерта обърнете внимание на брачната си половинка и на децата си, защото сте им длъжници заради постоянната ви заетост. Ако не вредите на работата си и можете да си вземете  ден почивка пътувайте със семейството или с приятели, за да се отпуснете от напрежението и да се заредите със сили. Приемете предложенията за допълнителна работа, ако ви ги направят в този ден. Стабилизирайте отношенията си у дома. Не се впускайте в запознанства, дори и ако търсите половинката си. Атмосферата на разбирателство на работното място ви окрилява. За всички, занимаващи се с творчество, признанието и успехът придават увереност. Сподели:", "date": "2018.05.29", "title": "САМО В ПИК! Топ астроложката Алена с ексклузивен хороскоп - вижте какво ви чака този вторник"}
{"url": "http://pik.bg/%D0%B7%D0%B0%D1%81%D0%B5%D0%BB%D0%B2%D0%B0%D1%82-%D0%BC%D0%B0%D1%80%D1%81-%D1%81-%D0%B3%D0%BC%D0%BE-%D1%85%D0%BE%D1%80%D0%B0-news753624.html", "text": "Хора с променено ДНК могат да населят Марс. Такова предложение направиха полски учени от Университета за информационни технологии и мениджмънт в град Жешув. Според тях е напълно възможно човечеството да „покори“ Червената планета само че от хора от „ново поколение“. Условието обаче е да се промени човешката ДНК, като досега подобни опити са били провеждани с животни. Промяната на човешкото ДНК се налага, за да могат хората да съществуват продължително време и дори да се размножават във враждебната марсианска среда, пише Forbes. Според учените е възможно технологията CRISPR-Cas9 да преодолее препятствията, свързани с размножаването. Подобна инициатива ще доведе до развитие на \"подвид на хомо сапиенс\". Две са главните причини, поради които хора не могат да имат потомство на Марс - радиацията и намалената гравитация. Марсианската атмосфера е  много тънка  и на практика не защитава от космическата радиация. Това оказва силно негативно въздействие върху всички полови клетки, ембриони и зародиши. Досега проведените изследвания показват, че хората и най вече човешките ембриони, са особено застрашени от космическата радиация. Повърхността на Марс не е защитена от нея за разлика от земната. Сериозни опасения за съществуването на човешкия вид буди и малката гравитация на Марс. Учените предупреждават, че тя причинява постепенно атрофиране на мускулите и загуба на костна маса. Променя се и разпределението на течности в човешкия организъм – симптом, изключително опасен за човешкото здраве, който може да превърне индивида в инвалид. Продължителното пребиваване в условия на намалена гравитация прави костите чупливи, влияе върху нивото на течността в очите и върху гръбначно-мозъчната течност у астронавтите, а това може да доведе до много сериозни проблеми при бременността и раждането. Ако добавим потискането на имунната система, промените в нервната система и загубата на слуха, които са следствие от дългите пътешествия в Космоса, става ясно, че хората на Марс няма да са в най-добра форма, що се отнася до раждането на деца. Според изследване на НАСА перспективата за полет до Марс крие и други опасности - марсианските бури или проблеми с усвояването на евентуално произвежданата там марсианска храна. Както е известно, в Космоса и на Марс липсва магнитно поле, съответно няма и радиационна защита, каквато имаме на Земята. Затова НАСА вече обмислят създаването на изкуствено магнитно поле на Червената планета за предпазване на хората от силното излъчване. Друг е въпросът дали подобна скъпа мисия си заслужава. По-рано и учени от Баптисткия медицински център в Северна Каролина изучаваха въздействието на Марсианската радиация върху астронавтите. Те се чудеха кое би излязло по-евтино – създаването на суперзащитни костюми и домове за космонавтите или пък изграждането на цялостно защитно магнитно поле. За тази цел изследователите проведоха опит с човешки стволови клетки и наблюдаваха развитието им до различни типове кръвни клетки, включително и „борци“ с инфекции и злокачествени заболявания като ХИВ и левкемия. Донори на клетките станаха доброволци на възраст между 30 и 55 години. Лабораторен анализ потвърди фаталното въздействие на радиацията върху тях, а именно сериозните генни мутации и възпрепятстването на „узряването“ на кръвните клетки. Учените са убедени, че ако не се вземат превантивни мерки, марсианското излъчване би превърнало в ад живота на хомо сапиенс там. Идеята на поляците всъщност не е нова. Преди време ученият от Колумбийския университет Норман Клаймън предложи същата хипотеза – заселване на Марс с „генномодифицирани хора“ и размножаването им в нови условия. Той допуска, че в близкото бъдеще учените ще могат да „редактират“ гените на космонавтите. Направените корекции биха помогнали по-лесно да се адаптират към тежкия полет и радиацията. А пък според учения Кристофър Мейсън от американския медицински колеж „Уейл Корнъл“, генното редактиране може да създаде нов тип вътрешна биологична защита за космонавтите, освен известните досега физични, електрични и фармакологични предпазни средства. Идеята за създаване на ГМО хора тепърва ще предизвика сериозни дискусии сред изследователи, лекари, философи, свещеници. Вече покойният физик теоретик Стивън Хокинг биеше тревога, че пренаселването на Земята налага спешното колонизиране на други светове, а дали Марс е такова място – въпросът тепърва ще се решава. Сподели:", "date": "2018.05.29", "title": "Заселват Марс с ГМО хора"}
{"url": "http://pik.bg/%D0%BA%D0%B0%D1%80%D1%8A%D0%BA-%D0%BC%D0%B0%D1%80%D0%B0%D1%8F-%D0%BA%D0%B5%D1%80%D0%B8-%D0%BF%D1%80%D0%BE%D0%B4%D0%B0%D0%B4%D0%B5-%D0%B3%D0%BE%D0%B4%D0%B5%D0%B6%D0%BD%D0%B8%D1%8F-%D1%81%D0%B8-%D0%BF%D1%80%D1%8A%D1%81%D1%82%D0%B5%D0%BD-%D0%BD%D0%B0-%D0%B1%D0%B5%D0%B7%D1%86%D0%B5%D0%BD%D0%B8%D1%86%D0%B0-news753664.html", "text": "Певицата Марая Кери задържа годежния пръстен, който Джеймс Пакър й подари в началото на 2016 година, макар да не стигнаха до брак. Малко преди сватбата решиха да поемат по различни пътища, като милиардерът обвиняваше Марая в изневяра, а тя пък винеше близките му приятели за развалените им отношения. Годежният пръстен, който Пакър й даде, бе на цена от 13.2 милиона долара и сега Марая реши, че е време да се раздели с него. Но успя да го продаде за доста по-ниска сума. Певицата взе \"скромните\" $2.7 милииона от бижутер в Лос Анджелис, на когото тихомълком предложи пръстена. Говорителят на звездата потвърди, че тя се е разделила с бижуто, защото искала да се отърве от всичко, свързано с миналото, което не й носи приятни емоции. Той обаче отказва да коментира цената, за която го е продала, предават от \"Ева.бг\". Сподели:", "date": "2018.05.29", "title": "КАРЪК! Марая Кери продаде годежния си пръстен на безценица"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D0%B5%D0%BA%D1%81%D0%BF%D0%B5%D1%80%D1%82%D0%B8-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%B0%D0%BD%D0%B0%D0%BB%D0%B8%D0%B7-%D0%B7%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D1%80%D0%B0%D0%B4%D0%B5%D0%B2-%D0%B8-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D1%81-%D1%80%D1%83%D1%81-news753661.html", "text": "Това каза пред Би Ти Ви политическият психолог проф. Антоанета Христова, която коментира визитата на президента Радев в Русия и предстоящата такава на премиера Борисов. Социологът Андрей Райчев пък заяви, че нещата в света се променят много бързо. \"Не трябва да гледаме тези посещения само през призмата на Борисов и Радев. Между Европа и Америка има нова ситуация. Видяхме как ЕС се опълчи на САЩ за ядрената сделка с Иран. Виждаме, че Полша и Прибалтика водят различна политика от ЕС и искат директно американски бази на своите територии, за да се защитават от Русия. На фона на всичко това има една промяна в политиката на ЕС към Русия. Не казвам, че има някакво затопляне. Това ще видим тепърва. Борисов успя да се впише много удачно в тази ситуация и това е един голям личен успех\", категоричен беше Райчев. \"Вижда се едно желание за промяна в отношенията ЕС-Русия. Виждаме сближаването на Париж и Берлин с Москва. Надявам се посещението на премиера да бъде балансирано. Българското общество е за такава балансирана позиция. Досега ни бутаха от едната крайност в другата. Ние трябва да използваме нашата история и да изградим мостове с Русия. Трябва да знаем какво искаме, какво можем да дадем и какво можем да получим. Мисля, че премиерът е подготвен\", разкри проф. Христова. \"Много хора не искат сближаване на ЕС с Русия. Най-големият кошмар на САЩ е оста Берлин-Москва-Пекин. Това ще означава край на господството на Америка. Най-лесно е да се натисне бутона Украйна, за да се дестабилизира положението. Вече споменах, че Полша и Прибалтика са истерично антируски настроени. Борисов трябва да успее да излавира\", допълни още Райчев. Това, което се случва в момента, е нещо много добро. Трябва да има баланс. Бойко Борисов и Румен Радев трябва да излъчат еднопосочни послания. България натрупа опит от европредседателството. Аз съм категорична, че двете институции трябва да гледат в една посока за доброто на България. Сподели:", "date": "2018.05.29", "title": "ГОРЕЩА ТЕМА! Политически експерти с ексклузивен анализ за Борисов, Радев и отношенията с Русия"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%BA%D0%B0%D0%BA-%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%BE%D1%82-%D0%BA%D0%B0%D1%82%D0%BE-%D0%B4%D0%B2%D0%B5-%D0%BA%D0%B0%D0%BF%D0%BA%D0%B8-%D0%B2%D0%BE%D0%B4%D0%B0-%D0%BF%D1%80%D0%B0%D0%B7%D0%BD%D1%83%D0%B2%D0%B0%D1%85%D0%B0-%D1%84%D0%B8%D0%BD%D0%B0%D0%BB%D0%B0-%D0%BF%D0%B0%D0%BF%D0%B0%D1%80%D0%B0%D1%88%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news753704.html", "text": "След пищния финал на \"Като две капки вода\" продуцентът на шоуто Магърдич Халваджиян привика участниците в шестия сезон, както и всичките си подчинени, които в последните три месеца бяха ангажирани с реализацията на проекта, на безплатна почерпка. Естествено, по традиция партито се състоя в клуба на половинката му Кремена отстрани на столичната Библиотека. Тъй като последният изтощителен лайв приключи след 23 ч. хората на Магърдич започнаха да прииждат чак след полунощ. Сред първите, които нямаха търпения да обърнат по няколко големи в чест на успешния сезон, бе Станимир Гъмов, видяха папараците на ПИК. Актьорът, който е прочут със страстта си към веселите напитки, бе сред менторите на звездите. Самият Магърдич също побърза да пристигне в клуба сред първите, за да посрещне гостите си. Арменецът се раздели с официалния костюм, с който закри \"Капките\", и го замени с традиционното си облекло - свободна тениска и дънки. Преди да се впусне в ритъма на частното си парти, продуцентът дръпна бърза цигара на пейките срещу заведението. Завършилият на второто място актьор Иван Юруков пък бе сред първите, тръгнали си от купона. Той се оттегли на заслужена почивка точно в 2.45 ч. след полунощ, засякоха го на излизане фотографите ни. Припомняме, че снощи шестия сезон на най-положителното риалити спечели Славин Славчев! Сподели:", "date": "2018.05.29", "title": "ПЪРВО В ПИК! Ето как звездите от \"Като две капки вода\" празнуваха финала (ПАПАРАШКИ СНИМКИ)"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%B8%D0%B7%D0%B2%D0%B5%D1%80%D0%B3-%D0%B7%D0%B0%D1%82%D1%80%D0%B8-%D0%B6%D0%B5%D0%BD%D0%B0-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-%D1%81%D0%BA%D1%80%D0%B8-%D1%82%D1%80%D1%83%D0%BF%D0%B0-%D0%B2-%D0%B8%D0%B7%D0%B1%D0%B0%D1%82%D0%B0-news753672.html", "text": "53-годишен мъж е задържан за убийството на 32-годишна жена от Кюстендил, съобщиха от ОДМВР – Кюстендил. Мъжът е направил самопризнания и съобщил, че извършил деянието на 13 май. След това хладнокръвният убиец укрил трупа в мазето на къщата си. При последвалите процесуално-следствени действия е намерено тялото на 32-годишната жена в напреднала фаза на разложение. Жертвата е била обявена за общодържавно издирване на 23 май. Тялото е закарано за аутопсия в кюстендилската болница. По случая е започнато досъдебно производство в РУ - Кюстендил, работата продължава под прякото наблюдение на прокурор от Окръжна прокуратура. Сподели:", "date": "2018.05.29", "title": "БРУТАЛНО! Изверг затри жена в Кюстендил, скри трупа в избата"}
{"url": "http://pik.bg/%D0%B3%D0%BE%D1%80%D0%B5%D1%89-%D0%B1%D0%B0%D1%80%D0%BE%D0%BC%D0%B5%D1%82%D1%8A%D1%80-%D0%BD%D0%BE%D0%B2%D0%BE-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%BD%D0%B0-%D0%B3%D0%B0%D0%BB%D1%8A%D0%BF---%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D0%B4%D0%B5%D1%86%D0%B0-%D0%B8%D1%81%D0%BA%D0%B0%D1%82-%D0%BC%D0%BB%D0%B0%D0%B4%D0%B8%D1%82%D0%B5-%D0%B1%D1%8A%D0%BB%D0%B3%D0%B0%D1%80%D0%B8-news753731.html", "text": "Поколението на хората между 14 и 29-годишна възраст у нас си представя да има две деца в живота си. Няма съществена промяна спрямо предишното подобно измерване преди четири години. Данните са от най-новото мащабно и единствено по рода си изследване сред младите хора у нас, проведено от „Галъп интернешънъл“ като част от проект на Фондация „Фридрих Еберт“ за цяла Централна и Източна Европа. В навечерието на Деня на детето „Галъп интернешънъл“ започва да съобщава изследователски факти от този проект в поредица медийни и научни публикации. Изследването е проведено сред 1016 души в периода февруари – март 2018 г. и е представително за хората на възраст между 14 и 29 години. „Галъп интернешънъл“ проведе и предходното подобно изследване – през 2014 г. Основни младежки изследвания в последните десетилетия се свързват именно с екипа на агенцията. 12% си представят едно. 59% искат две. 10% - три, а 2% искат четири или повече. Останалите 17% не знаят или не отговарят. На практика почти никой не посочва, че не иска деца. При тийнейджърите у нас делът на онези, които още не знаят колко деца биха искали да имат в живота си, е една пета, а при тези между 20 и 29 години – около една десета. Така средният брой деца, които биха желали да имат в живота си младите хора у нас, е 2. Преди 4 години резултатът беше 2.02. Доходите, а с тях и образованието, населеното място и т.н. – както собствените, така и на родителите – се потвърждават като важни фактори за желания от младите хора брой деца. Младите с по-благоприятна житейска перспектива като че ли не поставят децата толкова високо в предпочитанията си. И тук няма съществена разлика спрямо предходни години. Явно е, че в последните няколко години – в които все по-активно се говори за демографските проблеми у нас – не е настъпила съществена промяна в представите, плановете и мечтите на хората в основната детеродна възраст. Този тип процеси, разбира се, са много бавни и след няколко години следва да бъде направено още едно замерване. Сподели:", "date": "2018.05.29", "title": "ГОРЕЩ БАРОМЕТЪР! Ново проучване на \"Галъп\" - ето колко деца искат младите българи!"}
{"url": "http://pik.bg/%D1%82%D0%BE%D0%BF-%D0%B7%D0%B2%D0%B5%D0%B7%D0%B4%D0%B0-%D0%BF%D1%80%D0%B5%D0%BF%D0%BE%D0%B4%D0%BF%D0%B8%D1%81%D0%B0-%D1%81-%D0%BC%D0%BE%D1%80%D1%8F%D1%86%D0%B8%D1%82%D0%B5-%D0%B0-%D0%B4%D0%B2%D0%B0%D0%BC%D0%B0-%D1%81%D0%B8-%D1%81%D1%8A%D0%B1%D1%80%D0%B0%D1%85%D0%B0-%D0%B1%D0%B0%D0%B3%D0%B0%D0%B6%D0%B0-%D0%BD%D0%B0-%D1%82%D0%B8%D1%87%D0%B0-news753733.html", "text": "Капитанът на Черно море Георги Илиев преподписа договора си с клуба. Контрактът на най-опитния футболист в съблекалнята на \"моряците\" изтичаше след края на сезона, но му бе предложен нов. Георги Илиев дебютира в професионалния с екипа на Черно море на 14 октомври 2000 г. срещу Ботев (Пловдив) на стадион \"Христо Ботев\". Същевременно двама футболисти на Черно море напускат клуба. Това са нападателят Марек Кузма и халфът Фабио Мартинш. Договорите и на двамата изтичат в края на май и няма да бъдат подновени. 29-годишният словак пристигна на \"Тича\" през лятото на 2016 г. За престоя си при варненци изигра 62 мача в шампионата, в които отбеляза 13 гола. Португалецът Мартинш пък подписа с Черно море в средата на месец април тази година, като договорът му бе до края на сезона. Фабио изигра 5 мача от плейофната фаза на шампионата в Първа лига. Ръководството и спортно-техническият щаб на Черно море благодарят на двамата футболисти за съвместната им работа в клуба и им пожелават успех в кариерите им занапред. Треньорът на Черно море Илиан Илиев ще събере отбора на 14 юни за първа тренировка от предсезонната подготовка на тима, предаде \"Новспорт\". В първите дни \"моряците\" ще преминат медицински прегледи, като до 22-ри футболистите ще тренират във Варна. Основната част от подготовката на Черно море ще се проведе в Банско. Лагерът започва на 23 юни и ще продължи до 6 юли. В зимния ни курорт варненци ще проведат няколко контролни срещи, като все още част от съперниците се уточняват и ще бъдат обявени на по-късен етап. Сподели:", "date": "2018.05.29", "title": "Топ звезда преподписа с \"моряците\", а двама си събраха багажа на \"Тича\""}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-e%D1%82%D0%BE-%D0%B3%D0%BE-%D0%B4%D0%BE%D0%BC%D0%B0-%D0%BD%D0%B0-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2---%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%E2%80%9E%D0%B0%D1%82%D0%B0%D0%BA%D0%B0%E2%80%9C-%D0%B6%D0%B8%D0%B2%D0%B5%D0%B5-%D0%BD%D0%B0-%E2%80%9E%D0%B2%D0%B8%D1%82%D0%BE%D1%88%D0%BA%D0%B0%E2%80%9C-%D0%B4%D1%8A-news753707.html", "text": "Волен Сидеров и половинката му Деница Гаджева станаха семейство пред закона едва през есента на 2017-а, но всъщност живеят заедно от 8 години. Апартаментът, в който лидерът на „Атака“ и жена му отглеждат сина си Волен-младши, се намира на столичния бул. „Витоша“. По документи имотът се водел само на Деница, но бил закупен почти изцяло на кредит през далечната 2011 г., а вноските по него семейство Сидерови плащали чинно и до днес. Жилището им се простира на 88 квадрата. Въпреки че откакто станали родители, пространството им отесняло, всеки си имал любимо място. Волен прекарвал най-много време в кухнята, защото имал повече талант от Деница в кулинарията, а тя се застоявала предимно в хола – решен в бяло и оранжево. С появата на сина им им се приискало да освежат обстановката и поръчали на художник да изрисува почти двуметров образ на св. Архангел Михаил на една от белите стени. Стенописът наподобява тези от прочутите българските манастири, а за покровителството над дома на Сидерови се грижели и още светци. През годините лидерът на „Атака“ се запалил да колекционира икони, а бройката им надхвърляла 50. Светините били разпръснати из целия апартамент, но най-много се забелязвали в стаята, която Волен пригодил за свой кабинет. В него впечатление правят високите библиотеки, които изобилстват от книги. Голяма част от изданията не се събирали по етажерките и затова политикът ги складирал из другите шкафчета, че дори и по земята. Освен работно бюро, в личния си кът намерил място и за пълен комплект ударни инструменти, на които през годините свирили дори професионални перкусионисти. В близост до тях депутатът провесил и синя боксова круша, на която си изкарвал нервите, когато бил извънредно ядосан. В последните години се увлякъл по китайското бойно изкуство винг-чун, в чиято основа били бързите прави удари с ръце. Именно тях Волен упражнявал върху крушата. Сподели:", "date": "2018.05.29", "title": "САМО В ПИК И \"РЕТРО\"! Eто го дома на Волен Сидеров - лидерът на „Атака“ живее на „Витошка“, държи боксова круша и барабани в кабинета си (СНИМКИ)"}
{"url": "http://pik.bg/%D0%B4%D0%B5%D1%81%D0%B5%D1%82%D0%BA%D0%B8-%D0%BC%D0%B0%D0%BB%D1%87%D1%83%D0%B3%D0%B0%D0%BD%D0%B8-%D0%B8-%D0%BA%D0%B0%D1%80%D0%B0%D1%82%D0%B8%D1%81%D1%82%D0%B8-%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D1%82-%D0%B4%D0%B5%D0%BD%D1%8F-%D0%BD%D0%B0-%D0%B4%D0%B5%D1%82%D0%B5%D1%82%D0%BE-%D1%81-%D0%BE%D1%82%D0%BA%D1%80%D0%B8%D1%82%D0%B0-%D1%82%D1%80%D0%B5%D0%BD%D0%B8%D1%80%D0%BE%D0%B2%D0%BA%D0%B0-%D0%BF%D0%BE-%D0%BA%D0%B0%D1%80%D0%B0%D1%82%D0%B5-%D0%BA%D0%B8%D0%BE-news753680.html", "text": "Десетки ученици и каратисти ще отпразнуват Деня на детето по вълнуващ и нестандартен начин – чрез спорт. Малчугани от столичното 119-о СУ „Академик Михаил Арнаудов“ и спортисти от СК „Армеец“ ще участват в . В нея, напълно безплатно, могат да се включат всички деца, които искат да се запознаят отблизо с бойното изкуство. Тази година треньори и опитни състезатели от Българската карате киокушин федерация ще покажат на малчуганите различни техники за самоотбрана, атрактивни демонстрации и ще разкажат кои са основните стълбове в източното бойно изкуство. . Тя печели златен медал от световното първенство в София през 2013 г., заради който по-късно, през 2017 година, дебютира във филма „Лабиринти на любовта“. Защо и как тя прави първите си стъпки в карате киокушин и на какво я е научило бойното изкуство – на тези и любопитни въпроси ще отговори Александра пред учениците на 1 юни. Откритата тренировка по карате киокушин се организира от които традиционно подкрепят различни спортни и образователни инициативи за учениците. Тя се провежда за втори път и цели да насърчи децата да спортуват активно и с постоянство. Сподели:", "date": "2018.05.29", "title": "Десетки малчугани и каратисти отбелязват Деня на детето с открита тренировка по карате киокушин"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B8-%D0%BE%D1%82-%D0%B8%D0%B3%D1%80%D0%B0-%D0%BD%D0%B0-%D1%82%D1%80%D0%BE%D0%BD%D0%BE%D0%B2%D0%B5-%D0%B2%D0%B4%D0%B8%D0%B3%D0%B0%D1%82-%D1%81%D0%B2%D0%B0%D1%82%D0%B1%D0%B0-%D0%BA%D1%80%D0%B0%D0%BB%D1%8F-%D0%BD%D0%B0-%D1%81%D0%B5%D0%B2%D0%B5%D1%80%D0%B0-%D1%81%D0%B5-%D0%B6%D0%B5%D0%BD%D0%B8-%D0%B2-%D1%88%D0%BE%D1%82%D0%BB%D0%B0%D0%BD%D0%B4%D1%81%D0%BA%D0%B8-%D0%B7%D0%B0%D0%BC%D1%8A%D0%BA-news753659.html", "text": "Звездата от \"Игра на тронове\" Кит Харингтън и колежката му Роуз Лесли, с която се запознаха по време на снимките на сериала, ще сключат брак съвсем скоро. Вече имаме дата за сватбата и според \"BBC News\" церемонията ще е на 23 юни в Шотландия. Оказва се, че бащата на бъдещата булка притежава цял замък там - Уордхил. А какво по-подходящо място за сватба от замък. Особено пък, когато става въпрос за Краля на Севера. Кит и Роуз обявиха годежа си по традиционния начин - чрез обява в \"The Times\". Това се случи през септември 2017 година. Малко след това в телевизионно интервю той разкри, че всъщност е прибързал с предложението. \"Имах конкретни планове как да го направя. Щях да осветя едни дървета и да направя всички онези романтични неща..., но бяхме в провинцията, над нас беше едно прекрасно и изпълнено със звезди небе, пред нас гореше огън, пиехме червено вино и в крайна сметка изгърмях патроните си по-рано. Искам да кажа, че щях да й предложа по онзи предварително планиран романтичен начин на следващия ден и на друго място, но зададох въпроса по-рано\", разказва Кит, цитиран от \"Ева\". Сподели:", "date": "2018.05.29", "title": "Звезди от \"Игра на тронове\" вдигат сватба! Краля на Севера се жени в шотландски замък"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%80%D0%B5%D1%81%D1%82%D0%BE%D1%80%D0%B0%D0%BD%D1%82%D1%8C%D0%BE%D1%80-%D0%B7%D0%B0%D1%89%D0%B8%D1%82%D0%B8-%D1%80%D0%B0%D0%B7%D0%B3%D0%BE%D0%BD%D0%B5%D0%BD%D0%B0%D1%82%D0%B0-%D1%83%D1%87%D0%B8%D1%82%D0%B5%D0%BB%D0%BA%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BA%D0%B0%D0%B7%D0%B0-%D0%B7%D0%B0-%D0%BC%D1%80%D1%8A%D1%81%D0%BD%D0%B8%D1%8F-%D1%82%D0%B0%D0%BD%D1%86-news753676.html", "text": "Ресторантът не е класна стая и хората идват тук, за да се забавляват. Това каза пред Би Ти Ви Борислав Стефанов - управител на заведението, в което началната учителка от Симеоновград показала танцьорските си умения, заради които напусна училище. „Тя обяви, че съжалява за случилото се. Не помни какво се е случило“, добавя директорката на СУ „Св. Климент Охридски“ - Симеоновград Теодорина Иванова. Според колегите й е добър педагог, но след скандала напуска. Не бих желала да съм на нейно място, споделя учителката Мария Хаджиколева. Сподели:", "date": "2018.05.29", "title": "СКАНДАЛ! Ресторантьор защити разгонената учителка! Ето какво каза за мръсния танц"}
{"url": "http://pik.bg/%D1%88%D0%BE%D1%84%D1%8C%D0%BE%D1%80%D1%81%D0%BA%D0%B8-%D0%BD%D0%B5%D0%B2%D0%BE%D0%BB%D0%B8-%D0%BC%D0%B5%D1%82%D1%80%D0%BE%D1%82%D0%BE-%D0%B7%D0%B0%D1%82%D0%B2%D0%B0%D1%80%D1%8F-%D1%87%D0%B0%D1%81%D1%82-%D0%BE%D1%82-%D0%BE%D1%81%D0%BD%D0%BE%D0%B2%D0%B5%D0%BD-%D0%B1%D1%83%D0%BB%D0%B5%D0%B2%D0%B0%D1%80%D0%B4-%D0%B2-%D1%81%D0%BE%D1%84%D0%B8%D1%8F-news753627.html", "text": "Въвежда се временна организация на движението по един от основните булеварди на София заради строителството на метрото. Това съобщиха от пресцентъра на От днес до 20 октомври се забранява влизането на пътни превозни средства по южното пътно платно на бул. „Евлоги и Христо Георгиеви“ в участъка между ул. „Мизия“ и ул. „Шипка“. Движението на пътни превозни средства ще се извършва по временна пътна лента от северната страна на южното пътно платно на бул. „Евлоги и Христо Георгиеви“ в същия участък. Автобусната спирка по маршрута на линии 72, 75 и 213 с код 440 \"Военна Академия“ в посока ул. „Оборище\", вече е преместена след кръстовището с ул. „Шипка“. Сподели:", "date": "2018.05.29", "title": "Шофьорски неволи! Метрото затваря част от основен булевард в София"}
{"url": "http://pik.bg/%D1%81%D0%B4%D1%80%D1%83%D0%B6%D0%B5%D0%BD%D0%B8%D0%B5-%E2%80%9E%D0%BC%D0%B0%D1%80%D0%B8%D0%BD%D0%B5%D0%BB%D0%B0%E2%80%9C-%D0%B8-%D1%85%D0%BE%D1%82%D0%B5%D0%BB-%E2%80%9E%D0%BC%D0%B0%D1%80%D0%B8%D0%BD%D0%B5%D0%BB%D0%B0%E2%80%9D-%D0%B7%D0%B0%D1%80%D0%B0%D0%B4%D0%B2%D0%B0%D1%85%D0%B0-%D0%B0%D0%B1%D0%B8%D1%82%D1%83%D1%80%D0%B8%D0%B5%D0%BD%D1%82%D0%B8-%D1%81-2-%D0%B1%D0%BB%D0%B0%D0%B3%D0%BE%D1%82%D0%B2%D0%BE%D1%80%D0%B8%D1%82%D0%B5%D0%BB%D0%BD%D0%B8-%D0%B1%D0%B0%D0%BB%D0%B0-news753678.html", "text": "За четвърта поредна година Маринела Арабаджиева организира бала на единственото каменоделно училище в България, а тази година създаде незабравим празник и за зрелостниците от Столичното училище за деца със слухови проблеми „Проф. д-р Дечо Дечев“ . Децата от „Професионалната гимназия по каменообработване“ в с. Кунино получиха дизайнерски костюми, с които изглеждаха блестящо и успяха да прекарат незабравима бална вечер изпълнена с много положителни емоции. Като жени, тясно свързани с модата, Наталия Гуркова, Евгения Калканджиева и Цвети Разложка, предоставиха рокли и костюми от известни български дизайнери. Жени Калканджиева осигури и дизайнерски рокли, подарени от певицата Соня Немска. Цвети Разложка се довери на любимия си дизайнер Христо Чучев, а за костюмите на момчетата се погрижи брандът Aggressor с дизайнер Марияна Папаличева. Благодарение на Наталия Гуркова, някои от абитуриенти отпразнуваха бала си, в тоалети на Berna Moda и Стоян Радичев. Сподели:", "date": "2018.05.29", "title": "Сдружение „Маринела“ и хотел „Маринела” зарадваха абитуриенти с 2 благотворителни бала"}
{"url": "http://pik.bg/%D0%B4%D0%B5%D0%BB%D0%B5%D0%B3%D0%B0%D1%86%D0%B8%D1%8F-%D0%BD%D0%B0-%D0%BA%D0%BD%D0%B4%D1%80-%D0%B5-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0%D0%BB%D0%B0-%D0%B2-%D1%81%D0%B8%D0%BD%D0%B3%D0%B0%D0%BF%D1%83%D1%80-%D0%B7%D0%B0-%D0%BF%D0%BE%D0%B4%D0%B3%D0%BE%D1%82%D0%BE%D0%B2%D0%BA%D0%B0-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D1%82%D1%80%D1%8A%D0%BC%D0%BF-%E2%80%93-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-news753607.html", "text": "Делегация на Северна Корея е пристигнала в Сингапур за подготовка на предполагаемата среща между президента на САЩ Доналд Тръмп и лидера на КНДР Ким Чен Ун, съобщи телевизионният канал  NHK, цитиран от ТАСС Според информацията, към Сингапур пътува и американска делегация. В края на миналата седмица американският президент Доналд Тръмп заяви, че САЩ остават ориантирани към провеждането на първата в историята среща между лидерите на САЩ и КНДР на 12 юни в Сингапур, въпреки че по-рано изпрати до Ким Чен Ун послание, в което го информира за невъзможността да участва в такава среща заради враждебните изявление от Пхенян. В събота от Белият дом потвърдиха, че правителствена делегация ще пътува до Сингапур по предварително утвърдения план за подготовка на срещата на 12 юни, само ако бъде решено тя да се проведе. Сподели:", "date": "2018.05.29", "title": "Делегация на КНДР е пристигнала в Сингапур за подготовка на срещата Тръмп – Ким Чен Ун"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%BF%D0%B0%D0%BB%D0%B5%D1%81%D1%82%D0%B8%D0%BD%D0%B0-%D0%B1%D0%B5-%D0%B8%D0%B7%D0%BF%D0%B8%D1%81%D0%B0%D0%BD-%D0%BE%D1%82-%D0%B1%D0%BE%D0%BB%D0%BD%D0%B8%D1%86%D0%B0-news753597.html", "text": "Президентът на Палестина Махмуд Аббас бе изписан от болница, съобщава ABC, цитирани от Газета. Според информация на телевизионния канал, напускащият лечебното заведение Аббас „е говорил с бодър глас“. „Благодарен съм на Господ за това, че ме изписаха от болницата. Напълно здрав съм и планирам да започна работа още утре“, заяви при напускането на болницата Махмуд Аббас. 83-годишният президент на Палестина бе приет в лечебното заведение с пневмония, с която бе диагностициран малко след като претърпя операция на ухото. Сподели:", "date": "2018.05.29", "title": "Президентът на Палестина бе изписан от болница"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-11-000-%D0%B4%D1%83%D1%88%D0%B8-%D0%B1%D1%8F%D1%85%D0%B0-%D0%B5%D0%B2%D0%B0%D0%BA%D1%83%D0%B8%D1%80%D0%B0%D0%BD%D0%B8-%D0%B2-%D0%BA%D1%83%D0%B1%D0%B0-%D0%B7%D0%B0%D1%80%D0%B0%D0%B4%D0%B8-%D1%83%D1%80%D0%B0%D0%B3%D0%B0%D0%BD%D0%B0-%E2%80%9E%D0%B0%D0%BB%D0%B1%D0%B5%D1%80%D1%82%D0%BE%E2%80%9C-news753596.html", "text": "Не по-малко от 11 000 души са били евакуирани в Куба като последствие от преминалия ураган „Алберто“, съобщава Prensa Latina, позовавайки се на местните власти. Уточнява се, че заради проливните дъждове, предизвикани от урагана, в региона е настъпила сериозна паника. От Съюза на железопътните пътища на Куба обявиха за отмяната на пътническите влакове на национално ниво докато не стане възможно движението на влаковете да бъде подновено. Автомобилните превози също се преустановени. Сподели:", "date": "2018.05.29", "title": "Най-малко 11 000 души бяха евакуирани в Куба заради урагана „Алберто“"}
{"url": "http://pik.bg/%D1%88%D0%BE%D0%BA-%D1%81%D1%82%D1%83%D0%B4%D0%B5%D0%BD%D1%82%D0%BA%D0%B0-%D0%BF%D1%80%D0%B5%D0%B6%D0%B8%D0%B2%D1%8F-%D1%81%D0%B5%D0%B4%D0%B5%D0%BC-%D0%B8%D0%BD%D1%81%D1%83%D0%BB%D1%82%D0%B0-%D0%B7%D0%B0-%D0%B5%D0%B4%D0%B8%D0%BD-%D0%B4%D0%B5%D0%BD-%D0%BB%D0%B5%D0%BA%D0%B0%D1%80%D0%B8%D1%82%D0%B5-%D0%BC%D0%B8%D1%81%D0%BB%D0%B8%D0%BB%D0%B8-%D1%87%D0%B5-%D0%B5-%D0%BF%D0%B8%D1%8F%D0%BD%D0%B0-news753547.html", "text": "Животът на 20-годишната Луна Джарвис от Норфолк, Англия, се променя за един ден. След преживени седем инсулта за едно денонощие, 20% от мозъка й не работят. Но момичето е радостно, че е живо, че е оцеляло. Тя иска да предупреди останалите, че такава беда като инсулта може да се случи на човек във всяка възраст. Студентката, която изучава медии в Университета Линкълн, веднаж се събудила със странно усещане - бодежи по лицето й. А после припаднала- \"Чувствах, че започвам да падам, успях само да кажа на приятеля си: \"Помогни ми\". Това беше наистина страшно\", казва Луна Джарвис. Тя отишла при университетския лекар и му разказала за случилото се и усещанията си. Но в този момент момичето изглеждало както обикновено и той й казал, че всичко е наред. \"Опитвах се да си отворя устата, но не се получаваше. Мускулите на лицето ми не се движеха, мозъкът ми се замъгли, той умираше. Имах чувството, че летя на огромно хвърчило\". Постепенно на Луна й ставало все по-лошо и тя се обадила на Спешна  помощ. Пристигналите медици също вдигнали ръце - момичето било твърде младо, за да заподозрат инсулт. Помислили я за пияна, но все пак я откарали в болницата. \"Беше страшно, защото казаха, че има 50% риск, че няма да оживея\", казва Луна. За щастие, операцията минала успешно, но все пак 20% от мозъка на момичето спрели да функционират. Тя не усеща пръстите си, макар да може да ги движи. В университета й дали половин година академичен отпуск, но тя не иска да пропуска занятия и продължава да ходи на лекции. Казва, че преди не мислела за проблема инсулт. Сега обаче иска да предпази младите хора и да им каже, че това може да се случи на всеки. \"Инсулт може да има всеки. В общественото съзнание това е болест, засягаща възрастните хора. Но това не е така. Не искам никого да плаша, просто искам да повиша осведомеността сред връстниците ми и да направя всичко възможно, за да помогна\", казва Луна Джарвис. Сподели:", "date": "2018.05.29", "title": "ШОК! Студентка преживя седем инсулта за един ден! Лекарите мислили, че е пияна "}
{"url": "http://pik.bg/%D0%BB%D1%83%D0%B4%D0%B0-%D0%B3%D0%BB%D0%B0%D0%B2%D0%B0-%D1%82%D0%BE%D0%BC%D0%B8-%D0%BB%D0%B8%D0%B9-%D1%81%D0%B5-%D0%BE%D0%B6%D0%B5%D0%BD%D0%B8-%D0%BF%D0%BE-%D1%85%D0%B0%D0%BB%D0%B0%D1%82-%D0%B5%D1%82%D0%BE-%D1%8F-%D1%81%D1%8A%D0%BF%D1%80%D1%83%D0%B3%D0%B0-%E2%84%964-%D0%BD%D0%B0-%D0%B1%D0%B0%D1%80%D0%B0%D0%B1%D0%B0%D0%BD%D0%B8%D1%81%D1%82%D0%B0-%D0%BD%D0%B0-%D0%BC%D0%BE%D1%82%D0%BB%D0%B8-%D0%BA%D1%80%D1%8E-%D1%81%D0%BD%D0%B8%D0%BC%D0%BA%D0%B8-news753666.html", "text": "Томи Лий и Британи Фърлан вече официално са съпруг и съпруга. Двамата споделиха щастливата новина чрез пост в \"Инстаграм\". На него 55-годишният рокаджия се целува с 31-годишната си съпруга, като двамата са само по халати и с чехли. \"Did it, I do A LOT\", написа под снимката Томи Лий. Барабанистът на \"Мотли Крю\" предложи на приятелката си преди няколко месеца - точно на Свети Валентин. И не чака дълго, за да осъществи на практика сериозните си намерения. Томи Лий определено си пада по браковете и това не е първият път, когато казва \"I do\". Първият му брак е за модела Илейн Бърган, след това от 1986 до 1993 за Хедър Локлиър. През 1995 година пък се ожени за Памела Андерсън, с която многократно се събираха и разделяха, припомня \"Ева\". Сподели:", "date": "2018.05.29", "title": "ЛУДА ГЛАВА! Томи Лий се ожени по... халат! Ето я съпруга №4 на барабаниста на \"Мотли Крю\" (СНИМКИ)"}
{"url": "http://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D1%80%D0%B0%D0%B9%D0%BE%D0%BD-%D1%8E%D0%B6%D0%B5%D0%BD-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B0%D1%80%D0%B0%D0%B4%D0%B8-%D0%B8%D0%B7%D0%B3%D0%BE%D1%80%D1%8F%D0%BB%D0%B0-%D0%BA%D1%8A%D1%89%D0%B0-news753625.html", "text": "Къщата на ул. \"Гевгели\" в \"Кючук Париж\", пламнала преди година и половина, всява ужас сред минувачите. Занемарената постройка няма покрив, прозорците и вратите също липсват, стените се държат на косъм. Някой ден ще падне и не дай си Боже да стане беля, възмущават се съседите. Точно срещу тази руина се намира новата сграда на общинското предприятие \"Жилфонд\". Сградата е собственост на Атанас Куртенков, бивш директор на Общинския детски комплекс /ОДК/. Сагата около събарянето на къщата продължава от миналата година с десетки констатации, становища, докладни и възражения, обясни  кметът на \"Южен\" Борислав Инчев. Според специалистите, включително и от Пожарната, оцелелите стени трябва да се бутнат, тъй като са нестабилни и могат да се срутят върху тротоара. Улицата е тясна, а къщата е построена на самата улица. Борислав Инчев е издал заповед за събаряне, но Атанас Куртенков я обжалва. Пловдивските съдебни инстанции потвърдиха разпореждането на районния кмет, сега се чака решение на ВКС. \"Атанас Куртенков твърди, че ще възстанови къщата, но в момента няма пари, защото е безработен. Да пази Бог нещо да се случи, кой тогава ще носи отговорност\", риторично попита пред \"Марица\" Борислав Инчев. Ако ВКС се произнесе в полза на районната администрация, къщата ще бъде съборена принудително. Имаме договор и не можем да рискуваме живота на хората, които минават по тази оживена улица, подчерта районният кмет. Сподели:", "date": "2018.05.29", "title": "Осъдиха район \"Южен\" в Пловдив заради изгоряла къща"}
{"url": "http://pik.bg/40-%D0%BE%D1%81%D1%8A%D0%B4%D0%B5%D0%BD%D0%B8-%D0%B7%D0%B0-%D1%82%D0%B5%D1%80%D0%BE%D1%80%D0%B8%D0%B7%D1%8A%D0%BC-%D1%89%D0%B5-%D0%B1%D1%8A%D0%B4%D0%B0%D1%82-%D0%BE%D1%81%D0%B2%D0%BE%D0%B1%D0%BE%D0%B4%D0%B5%D0%BD%D0%B8-%D0%BE%D1%82-%D0%B7%D0%B0%D1%82%D0%B2%D0%BE%D1%80%D0%B8%D1%82%D0%B5-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%B2-%D0%B1%D0%BB%D0%B8%D0%B7%D0%BA%D0%B8%D1%82%D0%B5-%D0%BC%D0%B5%D1%81%D0%B5%D1%86%D0%B8-news753599.html", "text": "Oколо 40 осъдени за тероризъм ще бъдат освободени от френски затвори до края на тази и в началото на следващата година, съобщи френският прокурор за борба с тероризма Франсоа Моленс, цитиран от Асошиайтед Прес и БНР. Връщането в обществото на онези от тях, които не са се разкаяли, ще бъде голям риск, коментира Агенцията. Пред телевизия „Бе Еф Ем“ Моленс посочи, че над Франция все още е надвиснала значителна заплаха от израсналите в страната поддръжници на \"Ислямска държава\". По оценки на прокуратурата за борба с тероризма между 600 и 700 френски екстремисти остават в райони в Ирак и Сирия под контрола на джихадистката групировка, въпреки че много от тях може би са убити. Според  френските власти, някои от организаторите на терористичните нападения в Париж през ноември 2017 г. вероятно са сред убитите в Близкия изток. Франсоа Моленс прогнозира, че разследването на нападенията в концертната зала \"Батаклан\", в парижки кафенета и на националния стадион от 2015 година, при които бяха избити 130 души, ще приключи догодина. Сподели:", "date": "2018.05.29", "title": "40 осъдени за тероризъм ще бъдат освободени от затворите във Франция в близките месеци"}
{"url": "http://pik.bg/%D0%BD%D0%B0%D0%BF%D0%B0%D1%81%D1%82-%D0%B2-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-%D0%BF%D0%BE%D1%81%D1%82%D1%80%D0%BE%D0%B8%D1%85%D0%B0-%D0%BE%D0%B3%D1%80%D0%B0%D0%B4%D0%B0-%D1%81-%D0%B4%D1%8A%D0%BB%D0%B6%D0%B8%D0%BD%D0%B0-%D0%BE%D1%82-44-%D0%BA%D0%BC-%D0%B7%D0%B0-%D0%B7%D0%B0%D1%89%D0%B8%D1%82%D0%B0-%D0%BE%D1%82-%D0%B4%D0%B8%D0%B2%D0%B8-%D0%BA%D0%BE%D1%82%D0%BA%D0%B8-news753581.html", "text": "Агенцията по опазването на дивата природа на Австралия приключи строежа на спецална ограда, дълга 44 километра, която трябва да предпазва местните животни от дивите котки, съобщава RT. От Агенцията отбелязват, че дивите котки убиват над три милиона птици, влечуги и бозайници на територията на Австралия всеки ден. „Необходими са спешни мерки за защита и възстановяване на популациите на най-уязвимите видове от нападенията на дивите котки“, се посочва в официалното съобщение на Агенцията за опазване на дивата природа в Австралия. Уточнява се, че са били оградени над 9 000 хектара в австралийския резерват Нюхевън. Предприетите мерки, по информация на агенцията, ще помогнат за запазването на над 11 видове млекопитаещи, намиращи се под заплаха от изчезване. Сподели:", "date": "2018.05.29", "title": "Напаст! В Австралия построиха ограда с дължина от 44 км за защита от диви котки"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82-%D0%BD%D0%B0-%D1%85%D0%BE%D1%80%D0%B0-%D0%BA%D0%BE%D0%B8%D1%82%D0%BE-%D1%81%D0%B5-%D0%BD%D1%83%D0%B6%D0%B4%D0%B0%D1%8F%D1%82-%D0%BE%D1%82-%D0%B1%D0%B5%D0%BB%D0%BE%D0%B4%D1%80%D0%BE%D0%B1%D0%BD%D0%B0-%D1%82%D1%80%D0%B0%D0%BD%D1%81%D0%BF%D0%BB%D0%B0%D0%BD%D1%82%D0%B0%D1%86%D0%B8%D1%8F-news753615.html", "text": "„Здравен емигрант или какво е да си пациент с белодробно заболяване в България?”. Под това мото пациенти ще се съберат на протест пред здравното министерство, съобщава Нова телевизия Според недоволните, тежко болни пациенти, които се нуждаят от белодробна трансплантация, вече не получават шанс за лечение. Доскоро те са изпращани за операции във Виена, но единствената по рода си клиника там спряла да приема болни от България. Сподели:", "date": "2018.05.29", "title": "Протест на хора, които се нуждаят от белодробна трансплантация"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B0%D0%B2%D1%82%D0%BE%D0%B1%D1%83%D1%81-%D0%B7%D0%B0%D0%B1%D1%8A%D1%80%D1%81%D0%B0-%D0%BC%D0%BE%D1%82%D0%BE%D1%80%D0%B8%D1%81%D1%82-%D0%BD%D0%B0-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%B1%D1%83%D0%BB-%D1%87%D0%B5%D1%80%D0%BD%D0%B8-%D0%B2%D1%80%D1%8A%D1%85-news753681.html", "text": "Щетите са само материални. Катастрофа между мотоциклет и автобус от градския транспорт е станала на бул. „Черни връх“. Това съобщиха от пресцентъра на СДВР. Сигналът за инцидента е подаден в 9.20 часа. Няма данни за пострадали. Сподели:", "date": "2018.05.29", "title": "ОТ ПОСЛЕДНИТЕ МИНУТИ! Автобус забърса моторист на столичния бул. \"Черни връх\""}
{"url": "http://pik.bg/%D1%81%D0%BA%D0%B8%D0%BE%D1%80-%D0%BB%D0%B5%D0%BA%D1%83%D0%B2%D0%B0-%D1%82%D1%80%D0%B0%D0%B2%D0%BC%D0%B8%D1%82%D0%B5-%D1%81%D0%B8-%D1%81-%D0%BA%D0%B0%D0%BB-%D0%B8-%D0%BB%D1%83%D0%B3%D0%B0-%D0%BE%D1%82-%D0%B0%D1%82%D0%B0%D0%BD%D0%B0%D1%81%D0%BE%D0%B2%D1%81%D0%BA%D0%BE%D1%82%D0%BE-%D0%B5%D0%B7%D0%B5%D1%80%D0%BE-news753626.html", "text": "Тази вода може да се използва дори при заболявания на устната кухина. Скиор лекува травмите си с кал и луга от Атанасовското езеро. Пред камерата на БНТ той сподели, че процедурите в солената водата много му помагат. \"Цяла зима сме в Пампорово и караме ски, а това се отразява тежко на коленните стави. От процедурите в солниците ставите малко разпускат“, споделя Филип Караасенов. Той идва за трета година тук заради здравословното си състояние. Бургаските солници не са само място за индустриален добив на сол. Това, с което привличат посетителите, е лечебното действие на водата, на лиманната кал и луга. Сподели:", "date": "2018.05.29", "title": "Скиор лекува травмите си с кал и луга от Атанасовското езеро"}
{"url": "http://pik.bg/%D0%B5%D0%B4%D0%B8%D0%BD-%D1%83%D0%B1%D0%B8%D1%82-%D0%B8-%D0%B4%D0%B2%D0%B0%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%B2%D0%B7%D1%80%D0%B8%D0%B2-%D0%BD%D0%B0-%D1%81%D0%BD%D0%B0%D1%80%D1%8F%D0%B4-%D0%BE%D1%82-%D0%B2%D1%82%D0%BE%D1%80%D0%B0%D1%82%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%B2%D0%BE%D0%B9%D0%BD%D0%B0-%D0%B2-%D1%80%D1%83%D0%BC%D1%8A%D0%BD%D0%B8%D1%8F-news753600.html", "text": "Един човек е бил убит, а други двама са ранени след взрив на снаряд от Втората световна война в Румъния, съобщава РИА Новости, като се позовава на информация от Инспектората за извънредни ситуации на Румъния. „В резултат на взрива 27-годишен мъж е загинал, а други двама са пострадали. Единият от тях е с откъсната лява ръка, като е получил и множество наранявания от осколки от снаряда. Вторият е с разкъсана бедрена артерия, рани в областта на гърдите и генеталиите“, се посочва в съобщението. Уточнява се, че снарядът е бил активиран от работници при строителни работи. От Министерството на отбраната на Румъния са предоставили два хеликоптера за превозване на пострадалите до болница. Сподели:", "date": "2018.05.29", "title": "Един убит и двама ранени при взрив на снаряд от Втората световна война в Румъния"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B1%D0%B5-%D1%81%D0%BA%D1%8A%D1%81%D0%B0%D0%BD-%D0%BE%D1%82-%D0%BA%D1%80%D0%B8%D1%82%D0%B8%D0%BA%D0%B8-%D0%B7%D0%B0%D1%80%D0%B0%D0%B4%D0%B8-%D1%82%D0%BE%D0%B2%D0%B0-%D1%87%D0%B5-%D1%81%D0%B0%D0%BC-%D0%BF%D0%BE%D1%85%D0%B2%D0%B0%D0%BB%D0%B8-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-%D1%81%D0%B8-%D0%B2-%D0%B4%D0%B5-news753601.html", "text": "Американският президент Доналд Тръмп бе подложен на остри критики заради това, че сам похвали собствената си политика в Деня за национална памет, съобщава английският  Evening Standard, цитиран от „Фокус“. Тръмп похвали политиката си в пост в профила си в „Туитър“. „Честит Ден на националната памет! Тези, които умряха за нашата велика страна могат да бъдат щастливи и горди как нашата страна се справя днес. Най-добрата икономика от десетилетия, най-ниска безработица за чернокожи и латино от когато и да било (включително и жени от 18 години), възраждаме нашата армия и още толкова много, чудесно!“ Много ветерани и техните наследници реагираха веднага с негодувание на думите на президента, определяйки като „неуместни“ както тона на посланието така и неговото съдържание, неотговарящо на смисъла на този ден. Сподели:", "date": "2018.05.29", "title": "Американският президент бе скъсан от критики заради това, че сам похвали политиката си в Деня за национална памет"}
{"url": "http://pik.bg/%D1%81%D0%BB%D1%8A%D0%BD%D1%87%D0%B5%D0%B2%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D1%82%D0%B5%D1%80%D0%BC%D0%BE%D0%BC%D0%B5%D1%82%D1%8A%D1%80%D1%8A%D1%82-%D1%81%D0%BA%D0%B0%D1%87%D0%B0-%D0%BD%D0%B0%D0%B4-30-%D0%B3%D1%80%D0%B0%D0%B4%D1%83%D1%81%D0%B0-%D0%B2-%D0%BF%D0%B5%D1%82%D1%8A%D0%BA-%D0%BD%D0%BE-%D0%BD%D0%B0-%D1%81%D0%B5%D0%B2%D0%B5%D1%80-%D0%B4%D0%B5%D0%B1%D0%BD%D0%B0%D1%82-%D0%B3%D1%80%D0%B0%D0%B4%D1%83%D1%88%D0%BA%D0%B8-news753539.html", "text": "Днес ще е предимно слънчево с временни увеличения на облачността. Валежи са малко вероятни. Ще духа слаб източен, в Източна България до умерен североизточен вятър. Максималните температури ще са между 26° и 31°. Такава е прогнозата за времето на Националния институт по метеорология и хидрология (НИМХ), съобщи дежурният синоптик Боряна Маркова, цитирана от Фокус. Атмосферното налягане е по-високо от средното за месеца и ще остане без съществена промяна. По Черноморието ще бъде предимно слънчево. Сутринта на места ще е с ниска облачност. Ще духа до умерен североизточен вятър. Максималните температури ще са 22°-26°. Температурата на морската вода е 20-22°. Вълнението на морето ще е 3-4 бала. В планините ще преобладава слънчево време с временни увеличения на облачността, вероятността за валежи е малка. Ще духа слаб до умерен вятър от изток-североизток. Максималната температура на височина 1200 метра ще е около 18°, на 2000 метра – около 11°. В сряда и четвъртък ще бъде предимно слънчево, в следобедните часове над планинските райони с купеста облачност, вероятността за валежи е малка. Ще продължи да духа слаб до умерен вятър от изток-североизток. „Дневните температури в четвъртък ще достигнат 27°-32°. В петък ще преобладава слънчево време, максималните температури ще са между 29° и 34°. По-късно през деня ще се развие мощна купеста облачност и на места в Западна и Северна България ще има краткотрайни валежи с гръмотевици. Възможни са градушки. Сподели:", "date": "2018.05.29", "title": "СЛЪНЧЕВА ПРОГНОЗА! Термометърът скача над 30 градуса в петък, но на Север дебнат градушки"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%BF%D0%B0%D1%80%D0%B0%D0%B3%D0%B2%D0%B0%D0%B9-%D0%BF%D0%BE%D0%B4%D0%B0%D0%B4%D0%B5-%D0%BE%D1%81%D1%82%D0%B0%D0%B2%D0%BA%D0%B0-news753576.html", "text": "Президентът на Парагвай Орасио Картес подаде оставка, съобщава Асошиайтед Прес. Мандатът на Кортес бе до август, но той взе решение да се оттегли по-рано за да се кандидатира за място в Сената на страната. Временно функциите на президент ще поеме Алисия Пучета. По конституция на президента на Парагвай се гарантира доживотно място в парламента на страната, но без право на глас. По време на последните парламентарни избори обаче Картес успя да се пребори за пълноценно място в Сената и реши предсрочно да напусне президентския пост. През април в Парагвай се проведоха президентски избори за излъчване на наследника на Картес, като те бяха спечелени от Абдо Бенитес. Сподели:", "date": "2018.05.29", "title": "Президентът на Парагвай подаде оставка"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%80%D1%83%D1%81%D0%B8%D1%8F-%D0%BF%D1%80%D0%B8%D0%B7%D0%BE%D0%B2%D0%B0-%D0%BD%D0%B5%D1%81%D0%B8%D1%80%D0%B8%D0%B9%D1%81%D0%BA%D0%B8%D1%82%D0%B5-%D0%B2%D0%BE%D0%B9%D1%81%D0%BA%D0%B8-%D0%B4%D0%B0-%D1%81%D0%B5-%D0%BE%D1%82%D1%82%D0%B5%D0%B3%D0%BB%D1%8F%D1%82-%D0%BE%D1%82-%D1%80%D0%B0%D0%B9%D0%BE%D0%BD%D0%B8%D1%82%D0%B5-%D0%B2-%D1%8E%D0%B3%D0%BE%D0%B7%D0%B0%D0%BF-news753578.html", "text": "Русия е за това всички несирийски войски да се оттеглят от районите в Югозападна Сирия, граничещи с Израел и Йордания. Руският външен министър Сергей Лавров направи този коментар по повод предупрежденията на САЩ, че сирийското правителство ще срещне \"твърд отпор\" ако предприеме военна офанзива в областта Дераа, съобщава БНР. Освен бунтовниците, в района са дислоцирани и ирански подразделения, поддържащи сирийската армия. Присъствието им в близост до Голанските възвишения носи сериозни притеснения на Израел и Съединените щати. Предполага се, че въпросът ще бъде повдигнат от израелския военен министър Авигдор Либерман при посещението му в Москва тази седмица. Сподели:", "date": "2018.05.29", "title": "Външният министър на Русия призова несирийските войски да се оттеглят от районите в Югозападна Сирия, граничещи с Израел и Йордания"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%82%D1%8A%D1%80-%D0%BD%D0%B0-%D0%BF%D0%BE%D0%BB%D1%88%D0%B0-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D0%BD%D0%B5-%D0%BD%D0%B0-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-news753577.html", "text": "Министърът на външните работи на Полша Яцек Чапутович заяви пред журналисти в Брюксел, че западните страни трябва да продължат санкциите срещу Русия, тъй като руската страна не променя своето поведение на международната сцена, съобщава Полското радио, цитирано от Газета. „Трябва да има някакви резултати на промяна на поведението на Русия на международната сцена, за да може санкциите да бъдат смегчени. Към момента обаче нищо не сочи към това“, анализира Чапутович, отговаряйки на въпрос за целесаобразността от снемането на санкциите срещу Русия. Първият дипломат да Полша добави, че руската страна продължава неспазването на Минското споразумение. Сподели:", "date": "2018.05.29", "title": "Външният минитър на Полша призова за продължаване на санкциите срещу Русия"}
{"url": "http://pik.bg/%D1%84%D1%80%D0%B0%D0%BD%D1%86%D0%B8%D1%8F-%D0%BF%D0%BE%D0%B1%D0%B5%D0%B4%D0%B8-%D0%B8%D1%80%D0%BB%D0%B0%D0%BD%D0%B4%D0%B8%D1%8F-%D1%81-20-%D0%B2-%D0%BA%D0%BE%D0%BD%D1%82%D1%80%D0%BE%D0%BB%D0%B0-news753579.html", "text": "Националният отбор по футбол на Франция победи Ирландия с 2:0 в контролен мач, който се изигра на „Стад де Франс“ в Париж пред над 80 000 зрители. Оливие Жиру в 40-ата и Набил Фекир в 44-ата минута вкараха головете за Франция. Сподели:", "date": "2018.05.29", "title": "Франция победи Ирландия с 2:0 в контрола"}
{"url": "http://pik.bg/%D0%BF%D1%8A%D1%80%D0%B2%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%88%D0%BE%D1%82%D0%BB%D0%B0%D0%BD%D0%B4%D0%B8%D1%8F-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D0%BF%D1%80%D0%B8%D0%B2%D1%8A%D1%80%D0%B6%D0%B5%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D1%82%D0%B2%D1%8A%D1%80%D0%B4%D0%B8%D1%8F-%D0%B1%D1%80%D0%B5%D0%BA%D0%B7%D0%B8%D1%82-news753598.html", "text": "Първият министър на Шотландия . Никола Стърджън разкритикува в интервю, излъчено в сайта на европейската редакция на Politicо на 28 май, привържениците на \"твърдия\" Брекзит Борис Джонсън, Джейкъб Рийс-Мог и Майкъл Гоув, като ги нарече  „луди привърженици на Брекзит“, съобщава Daily Express, цитирани от „Фокус“. В изказването си Стърджън заплашва с възобновяване на дебата за шотландска независимост. Тя ще се срещне с главния преговарящ за Брекзит от страна на Европейския съюз Мишел Барние. „ЕС беше ясен от първия ден – не може да има избирателен подход. След напускането на ЕС Великобритания става „трета страна“ и ще трябва да си носи последствията. Не можеш да бъдеш в един клуб и да игнорираш правилата, на които той се основава - категорична е Стърджън. - Има група хора – твърдите привърженици на Брекзит, които не могат да приемат това, защото мислят, че могат да говоря митовете си от времето на референдума. Може преди две години да си фантазирал и сега идва момента на истината.“ Никола Стърджън обвини правителството, че не взема предвид всички опции за Брекзит, като има предвид министърът на външните работи Борис Джонсън, министърът на околната среда Майкъл Гоув и депутатът-консерватор Джейкъб Рийс-Мог. „Един от проблемите на правителството в момента е, че не се вслушва в никой освен в лудите привърженици на  \"твърдия\" Брекзит“, заяви първият министър на Шотландия. Стърджън също така каза, че Великобритания навлиза в критична фаза на преговорите за Брекзит през следващите седмици. Визитата й в Брюксел се случва в момент, когато тя започна да чертае икономическите планове за шотландска независимост, макар и да не е ясно все още кога ще има нов референдум по въпроса. „Нанасящата вреди несигурност може да приключи само ако правителството постави на първо място работните места и жизнения стандарт и се съгласи да остане в единния европейски пазар и митническия съюз за доброто и на Шотландия и на Великобритания“, завършва Стърджън Сподели:", "date": "2018.05.29", "title": "Първият министър на Шотландия скочи срещу привържениците на \"твърдия\" Брекзит"}
{"url": "http://pik.bg/%D0%BF%D0%BE%D0%B2%D0%B4%D0%B8%D0%B3%D0%B0%D1%82-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5-%D0%BD%D0%B0-%D1%88%D0%BE%D1%84%D1%8C%D0%BE%D1%80%D0%B0-%D0%BD%D0%B0-%D1%82%D0%B8%D1%80-%D0%B0-%D0%BF%D0%BE%D0%BC%D0%B5%D0%BB-%D0%BA%D0%BE%D0%BB%D0%B0-%D0%BD%D0%B0-%D0%B0%D0%B2%D1%82%D0%BE%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-news753612.html", "text": "Обвинения срещу шофьора на ТИР-а, който помете вчера в насрещнотодвижение  кола на автомагистрала „Тракия” се очаква да бъдат повдигнати днес, съобщава нова телевизия. След тежкия пътен инцидент загинаха двама души. Камионът минал през мантинелата и отнесъл колата на семейство от Бургаско. Те отивали към София за преглед на бременната жена. Загинали са на място. Сподели:", "date": "2018.05.29", "title": "Повдигат обвинение на шофьора на ТИР-а, помел кола на автомагистрала \"Тракия\""}
{"url": "http://pik.bg/%D0%BD%D0%B0%D0%B4-90-000-%D0%BA%D0%BB%D0%B8%D0%B5%D0%BD%D1%82%D0%B8-%D0%BD%D0%B0-%D0%B4%D0%B2%D0%B5%D1%82%D0%B5-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8-%D0%B1%D0%B0%D0%BD%D0%BA%D0%B8-%D0%B2-%D0%BA%D0%B0%D0%BD%D0%B0%D0%B4%D0%B0-%D0%BC%D0%BE%D0%B6%D0%B5-%D0%B4%D0%B0-%D1%81%D0%B0-%D0%B7%D0%B0%D1%81%D0%B5%D0%B3%D0%BD%D0%B0%D1%82%D0%B8-%D0%BE%D1%82-%D1%85%D0%B0%D0%BA%D0%B5%D1%80%D1%81%D0%BA%D0%B8-%D0%B0%D1%82%D0%B0-news753584.html", "text": "Хакерски атаки може да са засегнали над 90 000 клиенти на двете най-големи банки в Канада, съобщава телевизонният канал CTV, цитиран от ТАСС. Съобщава се, че от действията на киберпрестъпниците може да са пострадали около 50 000 клиенти на  Bank of Montreal и над 40 000 на банка CIBC. Предполага се, че хакерите са успели да получат достъп до лична информация и сметки на клиенти на двете банки. Представители на Bank of Montreal са заявили, че в неделя са получили съобщение от хакери, че са успели да получат достъп до лична информация на няколо десетки хиляди клиенти на банката. „Веднага започнахме детайлно разследване“, уточнява представителят на банката Пол Гамел. Той коментира, че от отдела за сигурност на банката смятат, че хакерската атака е станала извън пределите на Канада, но към момента подробности не се съобщават. От управата на CIBC също обявяват за започнало разследване за възможно изтичане на данни, засягащи над 40 000 лични сметки в принадлежащата й банка Simplii Financial. Сподели:", "date": "2018.05.29", "title": "Над 90 000 клиенти на двете най-големи банки в Канада може да са засегнати от хакерски атаки"}
{"url": "http://pik.bg/%D0%BE%D0%B1%D1%89%D0%B8%D0%BD%D1%81%D0%BA%D0%B8%D1%8F%D1%82-%D1%81%D1%8A%D0%B2%D0%B5%D1%82-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-%D0%B3%D0%BB%D0%B0%D1%81%D1%83%D0%B2%D0%B0-%D1%81%D1%80%D0%B5%D0%B4%D1%81%D1%82%D0%B2%D0%B0-%D0%B7%D0%B0-%D0%B7%D0%B0%D0%BA%D1%83%D0%BF%D1%83%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%B2%D0%B5-%D1%81%D0%BC%D0%B5%D1%82%D0%BE%D1%81%D1%8A%D0%B1%D0%B8%D1%80%D0%B0%D1%89%D0%B8-%D0%BC%D0%B0%D1%88%D0%B8%D0%BD%D0%B8-news753585.html", "text": "Общинският съвет в Кюстендил ще гласува отделянето на 36 000 лв. за закупуване на две сметосъбиращи машини за нуждите на ОП „Чистота\", съобщи БНР. Закупуването на още две сметосъбиращи машини се налага заради крайно износения авто парк на ОП \"Чистота\", коментираха работещи в дружеството. Сегашните седем сметосъбирачни машини са от края на 70-те и начало на 80-те години на миналия век и често аварират. Има дни, в които пет от машините са в сервиз за ремонти, а в действие са само две. Същевременно отделяните отпадъци в града - въпреки миграцията и намалялото население, не намалява като обем. Годишно се събират по около 36 000 тона само битови отпадъци, към този обем не се включват строителните отпадъц. Отделно има фирми и дружества, които сами транспортират отпадъка си до сметището. Двете машини, които ще бъдат закупени, трябва да са с по-малки габарити, за да влизат в по-късите и по тесни улици на града, уточниха от ОП \"Чистота\". Сподели:", "date": "2018.05.29", "title": "Общинският съвет в Кюстендил гласува средства за закупуването на две сметосъбиращи машини"}
{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%B0-%D0%BD%D0%B0%D1%85%D0%BE%D0%B4%D0%BA%D0%B0-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D0%B2-%D1%87%D0%B0%D0%BD%D1%82%D0%B0-%D1%80%D0%B0%D0%B7%D1%87%D0%BB%D0%B5%D0%BD%D0%B5%D0%BD%D0%B8%D1%8F-%D1%82%D1%80%D1%83%D0%BF-%D0%BD%D0%B0-%D0%B6%D0%B5%D0%BD%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B0-%D0%BF%D1%80%D0%B5%D0%B4%D0%B8-%D0%B4%D0%B2%D0%B0-%D0%BC%D0%B5%D1%81%D0%B5%D1%86%D0%B0-news753465.html", "text": "На страшна находка се натъкнаха жителите на руското село Подосиново край местната река. В огромна раирана чанта случайни хора открили части от женско тяло. Според местния сайт \"Pro Город\", отвътре се подавали ръцете и част от крака на неизвестната жертва. Шокираните хора веднага се обадили в полицията. Скоро самоличността на убитата била установена. Жертвата била 40-годишна жителка на Кировски район, която била безследно изчезнала преди около два месеца. По думите на роднини на жената, тя заминала на работа на 3 април и престанала да вдига телефона си. Смъртта на жената е настъпила в резултат на съчетана травма на тялото и главата. Следователите предполагат, че жертвата е била пребита от насилника си, а след като е издъхнала, той е разчленил тялото, за да прикрие следите от престъплението. По случая е образувано досъдебно производство. Полицията е отправила апел към местните жители, ако имат каквато и да било информация, свързана със случая, да се обадят в най-близкия полицейски участък. Сподели:", "date": "2018.05.29", "title": "ЗЛОВЕЩА НАХОДКА! Намериха в чанта разчленения труп на жена, изчезнала преди два месеца "}
{"url": "http://pik.bg/%D1%82%D1%80%D0%BE%D0%BF%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%B1%D1%83%D1%80%D1%8F-%E2%80%9E%D0%B0%D0%BB%D0%B1%D0%B5%D1%80%D1%82%D0%BE%E2%80%9C-%D0%B2%D0%B7%D0%B5-%D0%B4%D0%B2%D0%B5-%D0%B6%D0%B5%D1%80%D1%82%D0%B2%D0%B8-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%B0%D1%80%D0%BE%D0%BB%D0%B8%D0%BD%D0%B0-news753594.html", "text": "Двама души са загинали в Северна Каролина в резултат на преминаването на тропическата буря „Алберто“ през територията на САЩ, съобщава телевизонния канал NBC. Според информацията, от поривите на вятъра дърво е паднало върху автомобил, като шофьорът на колата и пътник са загинали. Субтропичната буря „Алберто“ удари крайбрежието на Флорида със скорост от 72 км/ч. Бурята е съпровождана от проливни дъждове и наводнения. По-рано властите в три американски щата – Алабама, Флорида и Мисисипи, обявиха заради приближаващата буря извънредно положение. Сподели:", "date": "2018.05.29", "title": "Тропическата буря „Алберто“ взе две жертви в Северна Каролина"}
{"url": "http://pik.bg/%D1%81%D0%B0%D1%89-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%82-%D0%BF%D1%80%D0%B5%D0%BC%D0%B0%D1%85%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D0%BE%D0%B5%D0%BD%D0%BD%D0%B0%D1%82%D0%B0-%D1%81%D0%B8-%D0%B1%D0%B0%D0%B7%D0%B0-%D0%B2-%D1%8E%D0%B6%D0%BD%D0%B0%D1%82%D0%B0-%D1%87%D0%B0%D1%81%D1%82-%D0%BD%D0%B0-%D1%81%D0%B8%D1%80%D0%B8%D1%8F-news753583.html", "text": "САЩ се готвят да премахнат военната си база в южната част на Сирия,  съобщава „Независимая газета“, цитирана от „Фокус“. Според изданието, САЩ са готови да направят сериозни отстъпки на Русия в Сирия заради опасенията за ситуацията в южната част на страната. На фона на слуховете за предстояща офанзива на правителствените войски в провинциите Кунейтра, Сувейда и Дераа Държавният департамент обсъжда план, който би предотвратил обостряне на обстановката в южната част на Сирия. В него се предвижда демонтаж на военната база и евакуация на опозиционните сили на север, като в замяна САЩ ще искат от Русия да не допуска Иран до южната граница. Влиятелното саудитско издание Asharq Al-Awsat съобщава, че миналата седмица самолети на правителствената армия са хвърлили листовки над провинция Дераа, която почти 70 процента се контролира от умерената опозиция. В тях бунтовниците се предупреждават да сложат оръжие под заплахата от интензивно настъпление. Опасността от бъдещата операция предизвиква тревога в САЩ. По данни на саудитското издание, помощник държавният секретар по близкоизточното урегулиране Дейвид Сатърфийлд се занимава с изготвяне на предложение , което може да заинтерсува руската страна. То предвижда пълно извеждане на представителите на сирийската опозиция и евакуацията им от провинция Идлиб на север. Сред възможните отстъпки е и демонтажа на американската военна база Ат Танф, разположена на границата с Ирак и Йордания. Експерти считат, че в замяна САЩ могат да поискат от Русия да не допуснат концентрация на ирански формирования в южната част на Сирия. „Базата Ат Танф беше важна за американците не само заради икономическия натиск над президента Башар Асад – тя блокираше трасето Дамаск – Багдад, но и за удържане на иранската активност. В последно време американците успяха да построят друга база в Йордания, в непосредствена близост до сирийската граница, където се базират хеликоптери и безпилотни летателни апарати“, казва Антон Мардасов – експерт на Руския съвет по международни въпроси . Експертът отбелязва, че след изтеглянето на САЩ от иранското ядрено споразумение Иран е започнал да намалява своята военна активност. „ Фиксирани са случаи на извеждането на шиитски опълченци от Сирия в Ирак, а в провинция Дераа иранските сили са заменени с войски на правителството на Сирия, като за сметка на това се наблюдава повишаване на активността на иранското разузнаване и интензивно вербуване на сирийци за местните неформални военни формирования, известни като „Сирийската Хизбула“. Според експерта, не е ясно доколко подобно „намаляване“ на военната активност на Иран би задоволило САЩ и Израел, които се противопоставят на всякаква иранска активност в близост до границата на Израел. Сподели:", "date": "2018.05.29", "title": "САЩ подготвят премахването на военната си база в южната част на Сирия"}
{"url": "http://pik.bg/%D0%B5%D0%B4%D0%BD%D0%B0-%D0%B6%D0%B5%D0%BD%D0%B0-%D0%B5-%D1%83%D0%B1%D0%B8%D1%82%D0%B0-%D0%B8-%D0%B5%D0%B4%D0%BD%D0%B0-%D1%80%D0%B0%D0%BD%D0%B5%D0%BD%D0%B0-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news753595.html", "text": "Една жена е била убита, а друга ранена ,след като мъж е открил стрелба в германския град Залцгитер, съобщава RegionalSalzgitter. Уточнява се, че жертвата е 30-годишна, а ранената е на 32 години. Нападателят е успял да се скрие, като полицията е започнала издирването му. По предварителни данни нападателят е 38-годишен, като полицията е установила името му, но отказва да го обяви пред медиите. Съобщава се още, че стрелецът и една от двете жени са живели заедно и са отглеждали  четири деца. Сподели:", "date": "2018.05.29", "title": "Една жена е убита и една ранена при стрелба в Германия"}
{"url": "http://pik.bg/%D0%B1%D0%B5%D0%B7%D1%83%D0%BC%D0%B8%D0%B5-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D0%BF%D0%B0%D0%BA%D0%B8%D1%81%D1%82%D0%B0%D0%BD%D1%86%D0%B8-%D1%81%D0%B5-%D0%BC%D0%BB%D0%B0%D1%82%D1%8F%D1%82-%D0%B4%D0%BE-%D0%BA%D1%80%D1%8A%D0%B2-%D1%81-%D0%BA%D0%B0%D0%BC%D1%8A%D0%BD%D0%B8-%D0%B8-%D0%BF%D1%80%D1%8A%D1%87%D0%BA%D0%B8-%D0%B2%D0%B8%D0%B4%D0%B5%D0%BE-news753447.html", "text": "Във фейсбук групата Забелязано в София се появи интересно видео, заснето в София на ул. \"Пиротска\". По думите на автора мъжете са пакистанци, а полицейски екип така или иначе не е дошъл. \"Двама афганистанци се трепят на ул. \"Пиротска\". Моят приятел звъни на полицията и вече 40 минути няма патрулка.... и както се оказва няма да дойде... Не знам какво повече да кажа...\", споделя авторът. На видеото се вижда, че момчетата сa се наранили, причината не става, а опитите на автора да ги накара да спрат са безуспешни. За да наранят противника, двамата използват камъни и пръчки, които са намерили на улицата. Сподели:", "date": "2018.05.29", "title": "БЕЗУМИЕ В ЦЕНТЪРА НА СОФИЯ! Пакистанци се млатят до кръв с камъни и пръчки (ВИДЕО)"}
