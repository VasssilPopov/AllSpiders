{"url": "https://pik.bg/%D0%B8%D0%B7%D0%BC%D0%B0%D0%B9%D1%81%D1%82%D0%BE%D1%80%D0%B8%D1%85%D0%B0-%D1%81%D0%B2%D0%B5%D1%82%D0%B8-%D0%B3%D0%B5%D0%BE%D1%80%D0%B3%D0%B8-%D0%BE%D1%82-%D1%86%D0%B0%D1%80%D0%B5%D0%B2%D0%B8%D1%87%D0%BD%D0%B0-%D1%88%D1%83%D0%BC%D0%B0-news871836.html", "text": "Икона на Богородица и свети Георги от царевична шума събра погледите на първия пленер за работа с този материал на Улицата на занаятите на празниците на Стария град в Пловдив. Тя бе открита с родопски песни и гайди. На нея тази година ще видим 50 български майстори, както и седем украинки, които работят основно с цветна вълна. Акцентът обаче е пленерът до Лапидариума, където няколко наши майсторки показват какво може да се прави от царевична шума. „Това е почти мъртъв занаят - опитваме да покажем колко много неща предлага”, припомни председателят на камарата на занаятчиите Тони Симидчиева. Впечатляваща комбинация от царевична шума и керамика показа Кина Хицова от Севлиево. Тя е завършила училището в Троян и през цялата година демонстрира занаята си по фестивали. Кина е една от звездите на тридневния Празник на тиквата, който започва в Севлиево в средата на октомври. „Габровци ни викат Тиквенбург и ние обърнахме тази обида в голям фестивал. Бяхме в Словакия и се похвалихме, че сме столицата на тиквите. Това не е много за хвалба, предупреди ни екскурзоводът. Защо пък да не се хвалим”, смее се Кина Хицова. Другата звезда на пленера е Маргарита Момчилова от Куртово Конаре. Нейните икони от шума бяха показани на папа Франциск и вече са били окачвани в катедралата във Франкфурт. „Пантофите от шума са много здравословни - обуват се на босо и масажират петите”, каза майсторката. Всички жени, които работят този евтин материал, се оплакват, че откакто са създадени новите кооперации, едва намират материал за занаята си. „Налага се да ходим от двор на двор и да се молим. На някои места искат пари за царевичната шума”, оплака се Снежана Златарска от Горна Оряховица. Тя е една от малкото майсторки, които боядисват шума с боя за яйца или вълна. Получава се траен и мек пастелен цвят. Голямата новост около работата с царевична шума са тиймбилдингите, които много фирми правят за служителите си. Така хората, които прекарват по цял ден зад бюро, разпускат. За това ново явление разказа Пенка Николова от Габрово. „На Етъра цяла година правим тиймбилдинги и работилници за деца. Покрай тях идват и майстори от Румъния и Украйна”, разказва тя, цитирана от \"Марица\". Сподели:", "date": "2019.09.22", "title": "Измайсториха Свети Георги от царевична шума"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%B2%D1%8A%D0%B2-%D0%B2%D1%80%D1%8A%D0%B7%D0%BA%D0%B0-%D1%81-%D0%B8%D0%B7%D0%BC%D0%B8%D0%B2%D0%B0%D0%BD%D0%B5-%D0%BD%D0%B0-%D0%BF%D1%8A%D1%82%D0%BD%D0%BE%D1%82%D0%BE-%D0%BF%D0%BB%D0%B0%D1%82%D0%BD%D0%BE-%D0%BD%D0%B0-%D0%BE%D0%BA%D0%BE%D0%BB%D0%BE%D0%B2%D1%80%D1%8A-news871758.html", "text": "Въвежда се временна организация на движението в София във връзка с измиване на пътното платно на околовръстния път,  съобщиха от пресцентъра на Столична община, цитирани от „Фокус”. От 23:00 часа тази вечер до 05:00 часа на 23 септември се забранява влизането на пътни превозни средства по централното южно пътно платно на околовръстния път в участъка от бул. „България“ до бензиностанция „ЕКО“. Движението трябва да се извършва в локалното южно пътно платно в същия участък. Сподели:", "date": "2019.09.22", "title": "ВАЖНО: Промени в движението в столицата във връзка с измиване на пътното платно на Околовръстното"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%80%D0%B8%D1%82%D0%B5-%D0%BD%D0%B0-%D1%81%D0%BF%D0%BE%D1%80%D1%82%D0%B0-%D0%BA%D1%80%D0%B0%D0%BB%D0%B5%D0%B2-%D0%B8-%D1%80%D0%B0%D1%85%D0%B8%D0%BC%D0%BE%D0%B2-%D0%BE%D0%B1%D1%81%D1%8A%D0%B4%D0%B8%D1%85%D0%B0-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE%D1%82%D0%BE-%D0%BC%D0%B5%D0%B6%D0%B4%D1%83-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%B0%D0%B7%D0%B5%D1%80%D0%B1%D0%B0%D0%B9%D0%B4%D0%B6-news871871.html", "text": "На 20 и 21 септември министърът на младежта и спорта Красен Кралев посети Азербайджан, за да подкрепи националния ансамбъл на България по художествена гимнастика на завършилото днес Световното първенство в Баку. В рамките на своето посещение министър Кралев проведе и първата си официална среща с азербайджанския министър на младежта и спорта Азад Рахимов, на която присъства и посланикът на Република България в Азербайджан Николай Янков. На срещата бяха обсъдени възможностите за развитите на сътрудничеството между България и Азербайджан в областта на младежта и спорта, както и за засилване на контактите между националните спортни академии на двете страни. До края на годината се очаква делегация от България, включваща заместник-министър, експерти от министерството и представители на НСА „Васил Левски“, да посети Азербайджан, като дискутира на място със своите азербайджански колеги потенциалните области за двустранно сътрудничество. Министър Кралев изрази увереност, че избирането на българския евродепутат г-жа Мария Габриел за еврокомисар по иновациите и младежта ще отвори нови възможности за взаимодействие с азербайджанската страна в сферите на младежта и спорта. По време на разговора двамата министри споделиха своя опит в организирането и провеждането на международни първенства и изграждането и поддържането на спортна инфраструктура. Сподели:", "date": "2019.09.22", "title": "Министрите на спорта Кралев и Рахимов обсъдиха сътрудничеството между България и Азербайджан"}
{"url": "https://pik.bg/%D1%81%D1%82%D1%80%D0%B0%D1%81%D1%82%D0%B8-%D1%81%D0%B5%D0%BA%D1%81-%D0%BF%D0%BE%D0%B7%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D0%B6%D0%B5%D0%BD%D0%B8%D1%82%D0%B5-%D0%BC%D1%80%D0%B0%D0%B7%D1%8F%D1%82-news871747.html", "text": "И жените, и мъжете си имат своите любими пози, при които изпитват най-голямо удоволствие. Оказва се обаче, че има голяма несъвместимост между предпочитанията при двата пола. Много от най-предпочитаните от мъжете пози за секс, не са никак харесвани от техните половинки. Проучване, проведено между 1000 жени, е установило какво точно не харесват дамите. Най-неприятната за дамите поза се оказва любимата на мъжете “кучешката”. Те посочват като причина липсата на интимност и фактът, че позата може да бъде болезнена за тях, пише Missbloom.bg. На второ място в антикласацията е позата, при която жената е отгоре. Макар много сексолози да съветват да изпробват този вариант, защото контролът е изцяло в ръцете на жената, то дамите споделят, че изпитват несигурност. Когато са отгоре, често те се съмняват във външния си вид и това как изглежда коремът и гърдите им, а това от своя страна е пречка за удоволствието им. Една от най-любимите на мъжете пози заради гледката, е обърната ездачка. Но тя рядко носи върховно удоволствие за жените, което я прави една от най-малко любимите им. Макар да има голяма доза интимност между партньорите при тази поза – телата са едно до други, гледат се очи в очи и се целуват непрекъснато, мисионерската е може би най-скучната за дамите. Дамите не харесват тази поза, тъй като им е трудно да се фокусират върху собственото си удоволствие, когато доставят такова на друг. Сподели:", "date": "2019.09.22", "title": "СТРАСТИ: Секс позите, които жените мразят"}
{"url": "https://pik.bg/%D0%B8%D1%80%D0%B0%D0%BD-%D1%89%D0%B5-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%B2-%D0%BE%D0%BE%D0%BD-%D0%BF%D0%BB%D0%B0%D0%BD-%D0%B7%D0%B0-%D0%B3%D0%B0%D1%80%D0%B0%D0%BD%D1%82%D0%B8%D1%80%D0%B0%D0%BD%D0%B5-%D0%BD%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D0%B2-%D0%BF%D0%B5%D1%80%D1%81%D0%B8%D0%B9%D1%81%D0%BA%D0%B8%D1%8F-%D0%B7%D0%B0%D0%BB%D0%B8%D0%B2-news871771.html", "text": "Техеран ще представи в ООН план за сътрудничество за гарантиране на сигурността в Персийския залив, в Ормузкия проток и Оманския залив. Това съобщи „Франс Прес”, цитирана от „Фокус”. Агенцията се позовава на реч на иранския президент Хасан Рухани на военен парад в столицата на близкоизточната република. Иранският президент отбеляза също, че присъствието на чуждестранни войски в Персийския залив повишава „несигурността\" в региона, след като САЩ обявиха решението си за изпращане на допълнителен контингент в Близкия изток. Американският министър на отбраната Марк Еспер и генерал Джоузеф Дънфорд съобщиха в петък, че Вашингтон изпраща допълнителен военен контингент и техника за противовъздушна отбрана в Близкия изток поради влошаващата се ситуация в региона след нападението срещу петролни съоръжения в Саудитска Арабия. Сподели:", "date": "2019.09.22", "title": "Иран ще представи в ООН план за гарантиране на сигурността в Персийския залив"}
{"url": "https://pik.bg/25-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8-20-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%81-%D0%B0%D0%B2%D1%82%D0%BE%D0%B1%D1%83%D1%81-%D0%B2-%D0%BF%D0%B0%D0%BA%D0%B8%D1%81%D1%82%D0%B0%D0%BD-news871810.html", "text": "25 души са загинали при катастрофа на автобус в северозападната част на Пакистан, съобщава ABC, като се позовава на информация от местната полиция. Според данните,  още 20 души са получили различни наранявания. Полицейският служител Абдул Вакил разяснява, че инцидентът е станал в района на град Чилас. Автобусът е пътувал от Скарду за Равалпинди. Най-вероятната причина за случилото се е отказ на спирачките на автобуса. Сподели:", "date": "2019.09.22", "title": "25 загинали и 20 ранени при инцидент с автобус в Пакистан"}
{"url": "https://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D1%82%D1%80%D0%B8%D0%BC%D0%B0-%D0%B7%D0%B0-%D0%BF%D1%80%D0%B8%D1%82%D0%B5%D0%B6%D0%B0%D0%BD%D0%B8%D0%B5-%D0%BD%D0%B0-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news871806.html", "text": "Автопатрул от РУ-Козлодуй е задържал трима души за притежание на наркотици, съобщава „Конкурент”. Според информацията, на 21 септември (събота) около 23:00 часа в село Бутан полицейският екип спират за проверка лек автомобил „Роувър 75“ с водач Н.Е.С на 20 години и спътници Т.Б.Г на 18 години и непълнолетно лице на 16 години, всичките от Мизия. При извършената проверка на основание чл.81 от ЗМВР в автомобила са намерени полиетиленово пликче тип спейс бек и хартиена сгъвка, съдържащи суха зелена листна маса, които при направения полеви наркотест реагирали на канабис. Лицата са задържани за срок до 24 часа, образувано е досъдебно производство Сподели:", "date": "2019.09.22", "title": "Задържаха трима за притежание на наркотици във Врачанско"}
{"url": "https://pik.bg/%D0%B8%D1%80%D0%B0%D0%BD-%D0%BF%D0%BE%D0%BA%D0%B0%D0%B7%D0%B0-%D0%BD%D0%BE%D0%B2%D0%B8-%D0%B1%D0%B0%D0%BB%D0%B8%D1%81%D1%82%D0%B8%D1%87%D0%BD%D0%B8-%D1%80%D0%B0%D0%BA%D0%B5%D1%82%D0%B8-%D0%BD%D0%B0-%D0%B2%D0%BE%D0%B5%D0%BD%D0%B5%D0%BD-%D0%BF%D0%B0%D1%80%D0%B0%D0%B4-%D0%B2-%D1%82%D0%B5%D1%85%D0%B5%D1%80%D0%B0%D0%BD-news871808.html", "text": "Иран показа на военен парад в Техеран 18 вида нови балистични ракети, произведени в Иран, които ще се използват от иранската система за противоракетна отбрана „Хордад-15”, съобщава „Ройтерс”, цитирани от „Газета”. Според информацията, сред новите образци въоръжение, които са били показани, е била и нова бойна глава, използваща се в ракети с дълъг обсег на действие, способни да преодоляват 2 000 км. Максималното тегло на бойната глава е 1,8 тона. Освен това, на парада иранските военни са показали и нова бронирана машина, както и нова артилерийска система. Сподели:", "date": "2019.09.22", "title": "Иран показа нови балистични ракети на военен парад в Техеран"}
{"url": "https://pik.bg/%D0%BF%D0%B0%D1%82%D1%80%D1%83%D0%BB%D0%BA%D0%B0-%D1%81%D0%B5-%D1%80%D0%B0%D0%B7%D0%B1%D0%B8-%D1%81%D0%BB%D0%B5%D0%B4-%D0%B3%D0%BE%D0%BD%D0%BA%D0%B0-%D0%B2-%D0%BA%D0%BE%D0%BB%D0%B0-%D0%BA%D1%80%D0%B0%D0%B9-%D0%B4%D1%80%D1%8F%D0%BD%D0%BE%D0%B2%D0%BE-news871885.html", "text": "Патрулка и цивилен автомобил катастрофираха в днес следобед. Инцидентът е станал около 17:00 часа край Дряново на разклона за село Зая, съобщи Нова тв. По неофициална информация полицейската кола е гонила друг автомобил, който не е спрял на стоп-палка. Сигнализациите са били включени, а колата е била в специален режим. Вследствие на удара леко са пострадали двама униформени. Имат рани от счупени стъкла, но няма опасност за живота им. Тепърва ще се изясняват още обстоятелства около инцидента. Сподели:", "date": "2019.09.22", "title": "Патрулка се разби след гонка в кола край Дряново"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%BF%D1%80%D0%BE%D1%84-%D0%B2%D1%83%D1%87%D0%BA%D0%BE%D0%B2-news871889.html", "text": "Преди малко, на 83-годишна възраст във военна болница почина професор Юлиан Вучков. Това пише в профила си във Фейсбук журналистът Мартин Карбовски. \"Бог да те прости, професоре, за мен беше разкош да те познавам. Пиша тази жалейка със ясна цел - след като напоследък нашият екип се грижеше за професора (благодарим ви Алина и Виктор !) днес ние се питаме дали ще има кой да организира изпращането му. Надяваме се да не останем сами в тая трудна задача. Просто защото не знаем какво да правим\", пише още Карбовски. Юлиан Вучков е български есеист, публицист, театрален, литературен и телевизионен теоретик, критик, доктор на науките. Създател, коментатор и водещ на редица телевизионни предавания. Дълго време погрешно наричан и самонаричащ се „професор“. От октомври 2012 г. – почетен професор на Университета по библиотекознание и информационни технологии, а от 2013 година – и на Университета за национално и световно стопанство. Юлиан Вучков е роден на 31 януари 1936 г. в град Варна. Завършва гимназия в Хасково и театрознание във ВИТИЗ през 1958 г. Защитава докторска дисертация в Института за литература при Българската академия на науките на тема „Българската драматургия (1878 – 1944)“[1]. Завежда кабинет по режисура в Творческия дом на актьора през 1959 – 1969, а от 1969 до 1990 е главен редактор на списание „Театър“. Работи дълги години в Канал 1 (в предаването „Всяка неделя“), 7 дни ТВ, където създава рубриката „Храна за душата“ – предаване, посветено на проблемите и философията на човешкото съществуване. Първото си предаване „Ум робува, ум царува“ води по Канал 2001 в продължение на три години. По-късно води предаването „Размисли и страсти“ по телевизия СКАТ. До февруари 2009 г. Вучков е водещ на предаването „Времена и нрави“ по телевизия ТВ2. Предаването е на живо, гостуващите музиканти свирят и пеят на живо, без плейбек или сингбек. Води рубрика „Посланията на Юлиан Вучков“ във „Вестник за жената“. В края на февруари 2009 г., Юлиян Вучков е отстранен от телевизия ТВ2, както и неговото предаване „Времена и нрави“ е свалено от ефир. Впоследствие е преместено в телевизия ББТ, където се излъчва за 4 месеца, а впоследствие напуска канала. Вучков продължава да работи в Нова телевизия в предаването „Здравей България“ като „Морален наблюдател“ един път седмично, в което 10 минути той дискутира относно морала в обществото. От 7 септември 2010 г. стартира предаването „Времена и нрави“ по телевизия „Канал 3“. През март 2012 г. напуска Канал 3 заради получени по-добри предложения от други телевизии. През 2013 г. се подвизава в предаването „Гореща точка“ по ТВ 7. През март 2014 г. предаването му „Времена и нрави“ е преместено в телевизия Евроком. През 2017 г. Евроком снима документалния филм за Юлиан Вучков „Студиото на живота“. Сподели:", "date": "2019.09.22", "title": "ИЗВЪНРЕДНО! ТЪЖНА ВЕСТ: Почина проф. Вучков"}
{"url": "https://pik.bg/%D0%BA%D0%BE%D0%BB%D0%BE%D0%BD%D0%B0-%D0%BE%D1%82-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-%D0%B7%D0%B0%D1%82%D0%B0%D0%BF%D0%B2%D0%B0-%D1%85%D0%B5%D0%BC%D1%83%D1%81-%D0%BF%D1%80%D0%B5%D0%B4%D0%B8-%D0%B2%D0%B8%D1%82%D0%B8%D0%BD%D1%8F-news871880.html", "text": "Колона от автомобили се е образувала на автомагистрала \"Хемус\" преди тунел \"Витиня\" в посока София, съобщават очевидци. Пътните настилки обаче са сухи, видимостта е добра. \"Фокус\" призовава шофьорите да карат внимателно и да спазват дистанцията. Сподели:", "date": "2019.09.22", "title": "Колона от автомобили затапва \"Хемус\" преди \"Витиня\""}
{"url": "https://pik.bg/%D1%81%D1%82%D0%B0%D0%BB%D0%BE%D1%83%D0%BD-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D0%B8-%D1%81%D0%B0-%D0%B1%D0%B8%D0%BB%D0%B8-%D0%BA%D0%BE%D0%BD%D0%BA%D1%83%D1%80%D0%B5%D0%BD%D1%82%D0%B8%D1%82%D0%B5-%D0%BC%D1%83-%D0%B7%D0%B0-%D1%80%D0%BE%D0%BB%D1%8F%D1%82%D0%B0-%D0%BD%D0%B0-%D1%80%D0%B0%D0%BC%D0%B1%D0%BE-news871813.html", "text": "Актьорът Силвестър Сталоун разкри кои са били конкурентите му за главната роля на ветерана от Войната във Виетнам - Джон Рамбо. По думите на артиста, създателите на \"Рамбо: Първа кръв\" са избирали между Ал Пачино, Джеймс Гарнър, Райън О'Нийл, Дъстин Хофман и Стийв Маккуин. В крайна сметка са избрали Силвестър Сталоун, съобщава РИА Новости. Джон Рамбо, по думите на актьора, е трябвало да принадлежи към онази част на обществото, с която зрителят се идентифицира. Филмът е заснет през 1982 г. с режисьор Тед Кочев. При бюджет от 15 милиона долара кинолентата събира приходи от над 125,2 милиона. Сподели:", "date": "2019.09.22", "title": "Сталоун разкри кои са били конкурентите му за ролята на Рамбо"}
{"url": "https://pik.bg/%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%85%D1%8A%D1%80%D0%B2%D0%B0%D1%82%D0%B8%D1%8F-%D0%BA%D0%BE%D0%BB%D0%B8%D0%BD%D0%B4%D0%B0-%D0%B3%D1%80%D0%B0%D0%B1%D0%B0%D1%80-%D0%BA%D0%B8%D1%82%D0%B0%D1%80%D0%BE%D0%B2%D0%B8%D1%87-%D0%B3%D1%83%D0%B1%D0%B8-%D0%BF%D0%BE%D0%B4%D0%BA%D1%80%D0%B5%D0%BF%D0%B0-news871812.html", "text": "Държавният глава на Хърватия Колинда Грабар-Китарович губи подкрепата на гражданите, но все още води в проучванията на общественото мнение, съобщава електронното издание на македонския вестник „Денешен“, цитирано от „Фокус”. Ако президентските избори в Хърватия се провеждат в настоящия момент, кандидатът на управляващата в Загреб партия на ХДЗ Колинда Грабар-Китарович ще спечели 28,5 на сто от гласовете, кандидатът за СДП Зоран Миланович 24.8, а независимият кандидат Мирослав Шкоро - 18.2 на сто от гласовете, показа анкета на HR Rating. Междувременно бившият хърватски премиер Зоран Миланович спря предизборната кампания заради смъртта на брат си Кресимир и заяви, че се оттегля от политиката, за да се посвети на семейството си. Преди около месец Миланович се прости и с баща си, припомня медията. Сподели:", "date": "2019.09.22", "title": "Проучване: Президентът на Хърватия Колинда Грабар-Китарович губи подкрепа"}
{"url": "https://pik.bg/%D1%82%D0%BE%D1%87%D0%BD%D0%B0%D1%82%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%BA%D0%BB%D0%B8%D0%BC%D0%B0%D1%82%D0%BE%D0%BB%D0%BE%D0%B3%D1%8A%D1%82-%D0%BF%D1%80%D0%BE%D1%84-%D0%B3%D0%B5%D0%BE%D1%80%D0%B3%D0%B8-%D1%80%D0%B0%D1%87%D0%B5%D0%B2---%D0%BA%D0%B0%D0%BA%D0%B2%D0%B0-%D0%B5%D1%81%D0%B5%D0%BD-%D0%BD%D0%B8-%D0%BE%D1%87%D0%B0%D0%BA%D0%B2%D0%B0-%D0%B8-%D1%89%D0%B5-%D0%B1%D1%8A%D0%B4%D0%B5-%D0%BB%D0%B8-%D1%82%D0%BE%D0%BF%D0%BB%D0%BE--news871756.html", "text": "Астрономически днес е последният ден от лятото, но от климатична гледна точка ние отдавна сме си в есента - още от 1 септември, когато хората почувстваха как става доста по-хладно. За мъжете е свежо, а днес на обед в цяла България ще бъде слънчево и много топло. Температурите ще стигнат до 22-26 градуса. Това заяви пред Нова телевизия климатологът проф. Георги Рачев. \"Нахлуването на средиземноморски циклон ще доведе до един-два дъждовни дни, но в сряда времето отново ще е слънчево, а по-нататък дори сухо\", отбеляза още той. \"През октомври има възможност за абсолютни максимални температури. Месецът се очертава да бъде малко по-топъл от нормалното. Досега прогнозите бяха, че ще бъде дъждовен. Последните прогнози са, че ще бъде с малко валежи. Най-ярко изразеният период е около4 октомври. Общо взето - топъл октомври\", заяви проф. Рачев. Професорът допълни: \"Тази година имахме най-топлото лято в северното полукълбо. Ако нещата вървят по този начин, нищо чудно 2019 г. да бъде най-топлата година, откакто се водят метеорологични наблюдения\". \"Към кря на октомври ще бъдат първите по-сериозни застудявания, когато може да има снежна покривка не само по високите, но и по по-ниските региони\", заяви той. Сподели:", "date": "2019.09.22", "title": "ТОЧНАТА ПРОГНОЗА: Климатологът проф. Георги Рачев - каква есен ни очаква и ще бъде ли топло през октомври"}
{"url": "https://pik.bg/%D0%BE%D0%B1%D0%BD%D0%BE%D0%B2%D0%B5%D0%BD%D0%BE%D1%82%D0%BE-%D1%87%D0%B8%D1%82%D0%B0%D0%BB%D0%B8%D1%89%D0%B5-%D0%B2-%D1%81%D0%B5%D0%BB%D0%BE-%D0%B2%D0%B8%D0%BD%D0%B8%D1%89%D0%B5-%D0%BE%D1%82%D0%B2%D0%BE%D1%80%D0%B8-%D0%B2%D1%80%D0%B0%D1%82%D0%B8-news871815.html", "text": "В монтанското село Винище тържествено отвори врати обновеното местно читалище, съобщава „Конкурент”. В сградата на центъра съжителстват читалището и кметството. Основно са ремонтирани покривът, салонът и всички останали помещения. Сменена е дограмата, дървеният под, пребоядисани са стените, поставено е ново осветление. Половината от средствата за това добро дело са осигурени от Кирил Маринов - българинът емигрант, родом от Винище, който помни корените си, помага постоянно и милее за родината. Той плаща от години таксите за детска градина на всички деца в родното си село. Останалата част от средствата са от бюджета на Монтана. Кметът на общината Златко Живков и кметът на селото Алексей Александров прерязаха лентата на обновената сграда. Част от лентата ще бъде изпратена във Франкфурт, Германия, за да стигне до дарителя на Кирил Маринов. Сподели:", "date": "2019.09.22", "title": "Обновеното читалище в село Винище отвори врати"}
{"url": "https://pik.bg/%D1%84%D0%B5%D1%82%D0%B5%D0%BB-%D1%81%D0%BF%D0%B5%D1%87%D0%B5%D0%BB%D0%B8-%D0%B3%D1%80%D0%B0%D0%BD-%D0%BF%D1%80%D0%B8-%D0%BD%D0%B0-%D1%81%D0%B8%D0%BD%D0%B3%D0%B0%D0%BF%D1%83%D1%80-news871874.html", "text": "Себастиан Фетел се възползва от отборната стратегия на Ферари и спечели за първи път през 2019-а година във Формула 1. Германският пилот на италианския конструктор финишира начело в старта от 15-ия кръг на световния шампионат по автомобилизъм - за \"Голямата награда на Сингапур\", изпреварвайки с 2.641 секунди съотборника си Шарл Льоклер, който беше в серия от две поредни победи преди днешното състезание. Макс Ферстапен довърши подиума за Ред Бул, а пилотите на Мерцедес останаха зад него. Льоклер защити репутацията си на най-бързия пилот през този уикенд с отличен старт, а зад него се наредиха шампионите Хамилтън и Фетел. Ферстапен и Ботас също задържаха позициите си в топ 5, докато пред тях германецът притискаше британския си съперник от Мерцедес с привидно по-добре приспособения болид за \"Яс Марина\". Хамилтън удържа атаките на Фетел, загря гумите и след третата обиколка започна дългата гонитба с Льоклер. Световният шампион направи няколко поредни най-добри обиколки и в петата се доближи на 0.6 секунди от лидера, но болидът на Ферари се откъсваше на абсолютно всяка права в Сингапур. В интересен момент от 15-та обиколка камерата улови автомобилите от първо до 13-о място в един кадър на старт-финалната права, а хаосът зад Льоклер принуди отбора на Ферари да му сигнализира да увеличи темпото. Той го направи и записа най-добра лична обиколка в 17-та, което се отрази в 1.8 секунди преднина срещу преследвача Хамилтън. Зад тях, Ферстапен сигнализира за липса на сцепление в 20-та обиколка, което само потвърди очакванията, че гумите от старта няма да издържат повече от 1/3 от състезанието. Реакцията беше моментална. Холандецът влезе в бокса, а изненадата остана на друго място - Ферари повика първо Фетел, който също получи гумите с твърда смес. Льоклер влезе в бокса в следващата обиколка и Хамилтън поведе, което предизвика наглед огромна драма в гаража на Ферари. \"Какво, по дяволите?\", извика французинът по отборното радио. Хамилтън остана на трасето и Мерцедес очевидно чакаше късмет с автомобил по сигурността, но такъв не се появи и британецът остана почти без гума пет обиколки по-късно. Времето за рискове свърши в 27-та, той влезе в бокса и лидер в състезанието шокиращо стана Антонио Джовинаци, който караше известно време пред Пиер Гасли. Колоната издържа в същия си вид само няколко обиколки, а фаворизирането на Фетел се отплати за германеца и той бързо излезе начело, водейки пред Льоклер, Ферстапен, Хамилтън и Ботас след преполовяването на дистанцията. Дани Рикардо пък правеше много силно състезание зад тях, но отпадна от сметките за челните десетима със спукана гума. Втората половина от състезанието в Сингапур не бе особено драматично, като няколкото появи на автомобила по сигурността скъсиха дистанцията между Фетел и Льоклер, но германецът запази първото си място. Ферстапен остана трети, а Хамилтън, категоричен лидер в класирането при пилотите, завърши на четвъртото място и пред съотборника си Ботас. Хамилтън е лидер с 296 точки, следван от Ботас с 231, Льоклер и Ферстапен с по 200, Фетел със 194 и други. Сподели:", "date": "2019.09.22", "title": "Фетел спечели \"Гран При на Сингапур\""}
{"url": "https://pik.bg/%D0%BB%D0%B5%D0%BA%D0%B0%D1%80%D0%B8-%D1%81%D1%8A%D1%81-%D1%81%D1%8A%D0%B2%D0%B5%D1%82%D0%B8-%D0%BA%D0%B0%D0%BA-%D0%B4%D0%B0-%D0%B4%D0%BE%D0%B6%D0%B8%D0%B2%D0%B5%D0%B5%D0%BC-%D0%B4%D0%BE-80-%D0%B3%D0%BE%D0%B4%D0%B8%D0%BD%D0%B8-news871768.html", "text": "Японски геронтолози стигнаха до извода, че почти 100 процента шанс да оцелеят до 80 години имат тези, които продължават да се движат енергично на 70 години така, както са се движили  и в младостта. Експертите говориха за резултатите от своята работа на откритата руско-японска конференция в Москва, съобщава „Росийская газета“, цитирани от БТВ. От 1997 г. японските учени изучават скоростта на ходене при хора на възраст от 60 до 80 години. Анализът на резултатите позволява да заключим, че човек може да разчита на дълголетие, ако на възраст 70 години поддържа темпо на ходене от 1,5 метра в секунда. Ако на тази възраст човек с обичайно темпо на ходене преодолее не повече от половин метър в секунда, тогава вероятността той да живее още 10 години е само между 15 и 35 процента. Освен това при мъжете този показател е по-малък, отколкото при жените. \"Темпото на ходене може да служи като добър показател, който позволява точно да се прогнозира продължителността на живота на конкретен човек. Колкото по-бързо се движи човек в обичайния за себе си режим, толкова по-дълго ще живее\", обясни председателят на Японския национален център по гериатрия и геронтология. Учени от Канада също изтъкнаха ходенето като ефективен начин да се живее по-дълго. Сподели:", "date": "2019.09.22", "title": "Лекари със съвети как да доживеем до 80 години"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%BE%D0%BC%D0%B0%D0%BD%D0%B4%D0%BE%D1%81%D0%B8-%D0%BD%D0%B0%D1%85%D0%BB%D1%83%D1%85%D0%B0-%D0%B2-%D0%B4%D0%BE%D0%BC%D0%B0-%D0%BD%D0%B0-%D0%B1%D0%B0%D1%80%D0%B8%D0%BA%D0%B0%D0%B4%D0%B8%D1%80%D0%B0%D0%BB%D0%B8%D1%8F-%D1%81%D0%B5-%D0%B2-%D0%BE%D0%B2%D1%87%D0%B0-%D0%BA%D1%83%D0%BF%D0%B5%D0%BB-%D0%BC%D1%8A%D0%B6-%D1%81%D0%BD%D0%B8%D0%BC%D0%BA%D0%B8-news871879.html", "text": "Трима командоси влязоха при мъжа, който се барикадира в дома си в столичния квартал „Овча купел”, предава Нова телевизия. 57-годишният мъж стреля с пистолет късно снощи и се затвори в апартамента си. Опитите да бъде изведен продължават 20 часа. Сигнал за буйстващ мъж е подаден на 112 в събота следобед. Вечерта човекът се барикадирал в дома си и заплашил, че ще стреля напосоки. На мястото пристигат за минути линейка, полиция и психолози. Оказва се, че барикадиралият се мъж притежава газов пистолет. Има психични отклонения и е стрелял с оръжието в дома си. А полицаи и психолози преговаряха с него да се предаде часове наред през входната врата на апартамента. Причината - застрашен е животът му и не бива да бъде притискан. По непотвърдена информация мъжът страда от биполярно разстройство и шизофрения, лежал е многократно в психиатрия. През 2015 г. е вадил пистолет в заведение, а преди месеци е стрелял с газово оръжие по тийнейджъри около блока си. Сподели:", "date": "2019.09.22", "title": "ИЗВЪНРЕДНО: Командоси нахлуха в дома на барикадиралия се в \"Овча купел\" мъж (СНИМКИ)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BE%D1%82%D1%80%D1%8F%D0%B4-%D0%BA%D0%BE%D0%B1%D1%80%D0%B0-%D0%BE%D0%B1%D0%B5%D0%B7%D0%B2%D1%80%D0%B5%D0%B4%D0%B8%D0%BB-%D0%BF%D1%81%D0%B8%D1%85%D0%B8%D1%87%D0%BD%D0%BE-%D0%B1%D0%BE%D0%BB%D0%BD%D0%B8%D1%8F-%D0%BC%D1%8A%D0%B6-%D0%B2-%D0%BE%D0%B2%D1%87%D0%B0-%D0%BA%D1%83%D0%BF%D0%B5%D0%BB-%D1%81%D0%BB%D0%B5%D0%B4-%D0%BD%D0%B0%D1%85%D0%BB%D1%83%D0%B2%D0%B0%D0%BD%D0%B5-%D0%BF%D1%80%D0%B5%D0%B7-%D0%B1%D0%B0%D0%BB-news871884.html", "text": "Специализираният отряд \"Кобра\" е обезвредил психично болния мъж в столичния квартал \"Овча купел\", научи ПИК от съседи. Спецполицаите са нахлули в дома му през балкона на 9-ия етаж. Медията ни научи, че на мъжа още през нощта му е спряна водата и токът, за да може сам да се предаде. Днес му е спрян и телефонът, тъй като през цялото време той звънял на телефон 112 и обяснявал, че пред дома му има полицаи, които го притесняват.. Мъжът е шизофреник. Оръжието му е незаконно и тепърва ще се проверява как се е сдобил с него. Главният секретар на МВР е бил на мястото по време на безупречно проведената акция. Сподели:", "date": "2019.09.22", "title": "САМО В ПИК: Отряд \"Кобра\" обезвредил психично болния мъж в \"Овча купел\" след нахлуване през балкона на 9-ия етаж"}
{"url": "https://pik.bg/%D0%B3%D0%BE%D0%BD%D1%8F%D1%82-%D0%BD%D0%B0%D1%81%D0%B8%D0%BB%D0%BD%D0%B8%D0%BA-%D0%BE%D1%82-%D1%81%D0%B5%D0%BB%D1%81%D0%BA%D0%B0-%D0%BA%D1%8A%D1%89%D0%B0-%D1%81%D0%BB%D0%B5%D0%B4-%D0%B1%D1%83%D1%80%D0%BD%D0%B8-%D1%84%D0%B0%D0%BC%D0%B8%D0%BB%D0%BD%D0%B8-%D0%B4%D1%80%D0%B0%D0%BC%D0%B8-news871807.html", "text": "Родопчанин, обвинен в домашно насилие, бе изгонен от дома си след драми в два съдебни района. Мъжът наранил леля си след скандал в общата им къща в маданско село. Според свидетели и потърпевшата, той изритал вратата на една от стаите, която пък ударила жената… На част от конфликта станал свидетел и местния кмет, който трябвало да тушира пренията, както и другата леля на обвинения в насилие. Съдът в Мадан постанови родопчанинът да напусне семейното жилище за срок от 18 месеца. Обжалването пък бе в Окръжния съд в Кърджали. Пред магистратите край Арда мъжът се оправда, че по този начин двете му лели целяли да изгонят от жилището болната му майка, чийто бивш съпруг бил брат на жените, съобщава \"Родопи24\". Цялата тежка житейска ситуация бе преоценена от Окръжния съд. Магистратите намалиха „изгнанието“ от дома на родопчанина на 5 месеца. За този период той няма право да стъпва в къщата, както и да доближава леля си на разстояние по-малко от 100 метра. Ще трябва да плати и глоба в размер на 200 лева, която бе намалена от първоначалната от 500 лв. Сподели:", "date": "2019.09.22", "title": "Гонят насилник от селска къща след бурни фамилни драми"}
{"url": "https://pik.bg/%D1%80%D0%BE%D0%BA%D0%B5%D1%80-%D0%B7%D0%B0%D0%B3%D0%B8%D0%BD%D0%B0-%D0%BD%D0%B0-%D0%B5-79-%D0%BA%D1%80%D0%B0%D0%B9-%D0%B4%D1%83%D0%BF%D0%BD%D0%B8%D1%86%D0%B0-news871882.html", "text": "Моторист на 28 години загина след сблъсък с лек автомобил на главен път Е-79 край Дупница. Сигналът за инцидента е подаден в 18,30 часа от село Джерман. Лек автомобил „Хюндай”, идващ откъм Дупница, прави ляв завой посока центъра на Джерман, за съжаление, на среща му идва мотоциклет, който се блъска в предната дясна част на автомобила. Сблъсъкът е станал в лентата на мотоциклета, което означава, че лекият автомобил вече е бил почти завил, за да навлезе в улицата. Тъй като лекият автомобил застава странично на мотоциклета, го изхвърля надясно, той прелита през насрещното платно заедно с мотора до жп релсите. Младият мъж е загинал на място. Движението в участъка се извършва в една лента и се регулира от Пътна полиция. В 19,20 започна оглед от следствена група на полицията. Сподели:", "date": "2019.09.22", "title": "Рокер загина на Е-79 край Дупница"}
{"url": "https://pik.bg/%D0%B1%D1%80%D0%B0%D0%B2%D0%BE-%D0%BC%D0%BE%D0%BC%D0%B8%D1%87%D0%B5%D1%82%D0%B0-%D0%B0%D0%BD%D1%81%D0%B0%D0%BC%D0%B1%D1%8A%D0%BB%D1%8A%D1%82-%D0%BD%D0%B8-%D1%81%D1%8A%D1%81-%D1%81%D1%80%D0%B5%D0%B1%D1%80%D0%BE-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE-news871817.html", "text": "Ансамбълът ни спечели втори медал на световното първенство по художествена гимнастика. След като в многобоя момичетата на Весела Димитрова се окичиха с бронз, те завоюваха сребро във финала на пет топки. За съчетанието си те получиха 29.350, като бяха изпреварени единствено от Япония с 29.550. Бронзовият медал е за ансамбъла на Русия, който получи оценка 28.150. По-късно днес родните грации ще се борят за медалите във финала на смесеното съчетание с обръчи и бухалки. Сподели:", "date": "2019.09.22", "title": "БРАВО, МОМИЧЕТА! Ансамбълът ни със сребро на световното първенство"}
{"url": "https://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BD%D0%B0%D0%B9-%D0%BF%D0%B5%D1%87%D0%B5%D0%BB%D0%B8%D0%B2%D1%88%D0%B8-%D0%B2-%D0%BC%D0%B5%D1%81%D1%82%D0%BD%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D1%89%D0%B5-%D0%B1%D1%8A%D0%B4%D0%B0%D1%82-%D0%B4%D0%BF%D1%81-news871821.html", "text": "Всички основни политически формати ще отчетат по-добри резултати на местните избори. След вота всеки ще бъде победител. ГЕРБ ще бъде първа политическа сила, но няма да има тези 130 кмета. БСП и „Обединени патриоти“ ще имат повече кметове. Най-печеливши в тези избори ще бъдат ДПС. Това каза пред БНР Цветан Цветанов, председател на „Евроатлантически център за сигурност“. В предаването „Неделя 150“ на програма „Хоризонт“ той припомни, че за 13 години партия ГЕРБ се е изградила като единствената алтернатива в смесените региони. „Днес обаче политическото решение, което се взема от Изпълнителната комисия, е не навсякъде и не на всяка цена в тези места ГЕРБ да има представителство. Това води до леко отдръпване и демотивиране на достойните мюсюлмани и българо-мохамедани, които припознаха ГЕРБ като единствената алтернатива. ГЕРБ ще направи отстъпление от смесените региони“, каза Цветанов. „Резултатите от местните избори ще дадат фактите, с които всеки един ще трябва да се съобразява. Местната власт е гръбнакът на партията, но и гръбнакът за развитието на регионите“, посочи още той. Според Цветанов след шпионския скандал решенията за реализирането на големите енергийни проекти са започнали да минават много бързо. По думите му единствените, които могат да саботират правителството, „са тези, които участват в него, и в голямата си част тези, които могат да бъдат опоненти в българския парламент“. По повод скандала в БНР и информацията за оказван натиск върху медията Цветан Цветанов призова за смелост и засегнатите да обявят имената на опиталите се да им окажат влияние, за да се спрат спекулациите по темата. Сподели:", "date": "2019.09.22", "title": "Цветанов: Най-печеливши в местните избори ще бъдат ДПС"}
{"url": "https://pik.bg/%D0%B1%D0%B8%D0%BA%D0%BE%D0%B2-%D0%B3%D0%B5%D1%80%D0%B1-%D1%89%D0%B5-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D0%BD%D0%BA%D0%B5%D1%82%D0%BD%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%B7%D0%B0-%D1%81%D0%BB%D1%83%D1%87%D0%B0%D1%8F-%E2%80%9E%D0%B1%D0%BD%D1%80%E2%80%9C-news871819.html", "text": "ГЕРБ ще подкрепи предложението на БСП за създаване на анкетна комисия, която да изясни картината със случващото се в БНР... Трябва промяна в Закона за радиото и телевизията, тъй като той е от 1999 година и в него има неща, които не са актуални на времето, а част от тях са и причина за тежкото финансово състояние на БНР и на БНТ. Това каза пред БНР Тома Биков от ГЕРБ. Той поясни, че една анкетна комисия има единствено функцията да изследва определен проблем и през нея не могат да се издават присъда или да се провежда разследване. Според Биков е добре депутатите да се възползват от възможността чрез такава комисия да получат информация по случая от всички страни: „И двете страни в казуса не казват нищо конкретно, а в публичното пространство остават само тези обвинения, че някой се опитва да управлява задкулисно“, каза той. В предаването „Неделя 150“ Тома Биков поясни, че когато се говори за независимост, то тя става уязвима, когато една медия има големи дългове. Според депутата всеки може да се изкушава да оказва влияние върху БНР, но подобна тенденция трябва да бъде пресечена. Биков очаква, че казусът „БНР“ може да положи основите на разговор, който да приключи с резултат, а именно промяна в Закона за радиото и телевизията. Сподели:", "date": "2019.09.22", "title": "Биков: ГЕРБ ще подкрепи създаването на анкетна комисия за случая „БНР“"}
{"url": "https://pik.bg/%D1%87%D1%83%D0%B4%D0%BE-%D0%B2%D0%BB%D0%B0%D0%BA-%D0%BF%D1%80%D0%B5%D0%BC%D0%B8%D0%BD%D0%B0-%D0%BD%D0%B0%D0%B4-%D0%BF%D0%B8%D1%8F%D0%BD-%D0%BC%D1%8A%D0%B6-%D0%BF%D0%B0%D0%B4%D0%BD%D0%B0%D0%BB-%D0%BD%D0%B0-%D1%80%D0%B5%D0%BB%D1%81%D0%B8%D1%82%D0%B5-%D0%B2-%D0%BC%D0%BE%D0%BD%D1%82%D0%B0%D0%BD%D1%81%D0%BA%D0%BE-%D1%82%D0%BE%D0%B9-%D1%81%D0%B5-%D1%80%D0%B0%D0%B7%D0%BC%D0%B8%D0%BD%D0%B0-%D1%81-%D1%82%D0%B5%D0%B6%D0%BA%D0%B8-%D1%82%D1%80%D0%B0%D0%B2%D0%BC%D0%B8-news871773.html", "text": "Полицията в Монтана разследва странен инцидент от 20 септември (петък), при който мъж е получил наранявания, след като над него преминал влак, съобщават от ОД на МВР, цитирани от „Конкурент”. Случката се разиграла в 22:38 часа на 20 септември. Тогава бил получен сигнал, че минути по-рано локомотивът на подвижен железопътен състав № 7630, управляван от 49-годишен мъж от Лом, е преминал над лежащия между релсите 60-годишен мъж от село Габровница. Пострадалият е бил закаран в центъра за спешна медицинска помощ с лека черепно-мозъчна травма - спукан череп. От полицията твърдят, че за живота му няма непосредствена опасност. Раненият е тестван за алкохол, като дрегерът отчел 1.99 промила. Образувано е досъдебно производство и по случая продължава работа районно управление Монтана. Сподели:", "date": "2019.09.22", "title": "Чудо: Влак премина над пиян мъж, паднал на релсите в Монтанско. Той се размина с тежки травми"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D1%80%D1%83%D1%81%D0%B8%D1%8F-%D0%BD%D0%B5-%D0%B8%D0%B7%D0%BA%D0%BB%D1%8E%D1%87%D0%B8-%D0%BE%D1%82%D0%BC%D1%8F%D0%BD%D0%B0%D1%82%D0%B0-%D0%BD%D0%B0-%D0%B7%D0%B0%D0%B4%D1%8A%D0%BB%D0%B6%D0%B8%D1%82%D0%B5%D0%BB%D0%BD%D0%B0%D1%82%D0%B0-%D0%B2%D0%BE%D0%B5%D0%BD%D0%BD%D0%B0-%D1%81%D0%BB%D1%83%D0%B6%D0%B1%D0%B0-%D0%B2-%D1%81%D1%82%D1%80-news871772.html", "text": "Задължителната военна служба в Русия може д бъде отменена. Това заяви министърът на отбраната на Русия Сергей Шойгу пред „Московский комсомолец”. По думите му, отмяната на задължитеилната военна повинност в страната е възможна. Шойгу побърза да уточни, че личното му мнение е, че такъв ход би бил неправилен. „Абсолютно съм убеден, че трябва да има определено количество военнослужещи, които са призовани в армията във всеки един момент”, заяви Шойгу. Министърът разясни, че освен професионалните военнослужещи, страната трябва да има резерв от военни от гражданската квота, които да са на разположение в случай на заплаха бързо да подсилят Въоръжените сили. Сергей Шойгу каза още, че у хората хората, които са преминали през задължителната военна служба, се създава по-силно усещане за причастност към защита на родината. Сподели:", "date": "2019.09.22", "title": "Министърът на отбраната на Русия не изключи отмяната на задължителната военна служба в страната"}
{"url": "https://pik.bg/%D0%BC%D0%BE%D0%BC%D0%B8%D1%87%D0%B5%D0%BD%D1%86%D0%B5%D1%82%D0%BE-%D0%BA%D0%BE%D0%B5%D1%82%D0%BE-%D0%BF%D0%B0%D0%B4%D0%BD%D0%B0-%D0%BE%D1%82-2-%D1%80%D0%B8%D1%8F-%D0%B5%D1%82%D0%B0%D0%B6-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%B5-%D1%81%D1%82%D0%B0%D0%B1%D0%B8%D0%BB%D0%B8%D0%B7%D0%B8%D1%80%D0%B0-%D0%BF%D0%B8%D1%8F%D0%BD%D0%B8%D1%82%D0%B5-%D1%80%D0%BE%D0%B4%D0%B8%D1%82%D0%B5%D0%BB%D0%B8-%D0%BE%D1%89%D0%B5-%D0%BD%D0%B5-%D1%81%D0%B0--news871776.html", "text": "Дария, която е едва на 1 година и 3 месеца, се възстановява в УМБАЛ \"Св. Георги\" след падането от 2-рия етаж на дома си в Пловдив. Детето е стабилно и има известно подобрение, ала заради тежестта на травмата и естеството ѝ, болничното лечение ще продължи дълго, съобщиха медиците, които денонощно полагат грижи за здравословното състояние на детето. Припомняме, че тежкият инцидент се случи на 6 септември към 18:30 часа, когато детето полетяло от отворен прозорец в спалнята на родителите си от над 4 метра височина. Невръстното момиченце бе открито от съседи и веднага бе откарано в болница с опасност за живота и тежка черепно-мозъчна травма. По данни на полицията 63-годишният баща Румен и 44-годишната майка Златка са били под въздействието на алкохол и са спели по време на произшествието. Румен е бил с близо два промила алкохол в кръвта, докато майката с 1.2, сочи първоначалната информация. Шефът на полицията в Пловдив Йордан Рогачев потвърди, че двамата са били под въздействието на алкохол, въпреки че майката отрича да е пила. Прокуратурата и социалните поеха случая, но все още тече разследване. От държавното обвинение съобщиха за \"Трафик нюз\", че все още не са привлекли към отговорност родителите на Дария - 63-годишният баща Румен и 44-годишната майка Златка. Към този момент има образувано досъдебно производство за това, че родител е оставил лице, намиращо се под родителски грижи, без надзор и с това е създал опасност за неговото физическо здраве и развитие. Такова деяние е криминализирано в българското законодателство, като Наказателният кодекс предвижда до 3 години лишаване от свобода, както и обществено порицание. От прокуратурата обясниха, че разследването по случая продължава и затова все още няма развитие по казуса. Социалните служби в Пловдив също са в процес на доизясняване на всички обстоятелства за грижата, която е полагана за детето, и изготвят доклад за родителския капацитет на Румен и Златка. \"Състоянието на детето се подобрява, но все още в болница. Продължаваме работа по случая\", обясни за TrafficNews директорът на „Социално подпомагане“- Пловдив Надя Танева. Припомняме, че при започване на процес срещу родителите, Дария ще бъде изведена от семейството.. В отдел „Закрила на детето” е била проведена среща с бабата на Дария по майчина линия и сестрата на майката. Те са изразили готовност да полагат грижи за момиченцето, ако родителите бъдат подведени под наказателна отговорност. Сподели:", "date": "2019.09.22", "title": "Момиченцето, което падна от 2-рия етаж в Пловдив, се стабилизира. Пияните родители още не са обвинени"}
{"url": "https://pik.bg/%D1%80%D0%B5%D0%B4%D0%B6%D0%B5%D0%BF-%D0%B5%D1%80%D0%B4%D0%BE%D0%B3%D0%B0%D0%BD-%D0%B0%D0%BA%D0%BE-%D1%83%D1%81%D0%BB%D0%BE%D0%B2%D0%B8%D1%8F%D1%82%D0%B0-%D0%BD%D0%B8-%D1%83%D0%B4%D0%BE%D0%B2%D0%BB%D0%B5%D1%82%D0%B2%D0%BE%D1%80%D1%8F%D0%B2%D0%B0%D1%82-%D1%89%D0%B5-%D0%BA%D1%83%D0%BF%D0%B8%D0%BC-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%80%D0%B0%D0%BA%D0%B5%D1%82%D0%B8-news871746.html", "text": "Турция може да закупи американски ракети „Пейтриът“, ако бъдат удовлетворени условията ѝ по отношение на съвместното производство и заплащането. Това заяви турският президент Реджеп Ердоган преди да отпътува за Ню Йорк за заседанието на Общото събрание на ООН, съобщават световните агенции, цитирани от БНР. Южната ни съседка вече закупи руски ракетни комплекси С-400, заради което възникна напрежение между Анкара и Вашингтон. Турският президент отново заяви, че Анкара е завършила подготовката си за действие по протежение на цялата турско-сирийска граница. Реджеп Ердоган отново разкритикува „очевидната“ американската подкрепа за различни кюрдски сили заради борбата им с организацията „Ислямска държава“. Той заяви, че по време на срещата си с американския президент Доналд Тръмп ще обсъждат въпроса за „неканеното“ американско присъствие в Сирия, както и за изтегляне на частите на Вашингтон оттам. По-рано Доналд Тръмп обеща да изтегли американските военни от арабската страна, но в нея все още се намират между 1 000 и 2 000 командоси и военни специалисти. Турският лидер за пореден път предупреди, че със създаването на зоната за сигурност в Сирия Турция ще прочисти района от всички терористи. Визитата на турския президент в Съединените щати за участие в работата на 74-ата сесия на Общото събрание на световната организация ще продължи до 25 септември. Реджеп Ердоган оповести, че Анкара ще издигне опитния дипломат Волкан Бозкър за председател на 75-ата сесия на Общото събрание (от 2020 г. до 2021 г.) на ООН. Волкан Бозкър е кариерен дипломат,  бил е министър по европейските въпроси и главен преговарящ на Турция с Евросъюза и понастоящем председател на комисията по външна политика в Меджлиса в качеството му на депутат от управляващата Партия на справедливостта и развитието. В Ню Йорк Ердоган ще участва в Срещата на върха за действие за климата, на която домакин ще бъде генералният секретар на ООН Антониу Гутериш и ще проведе срещи с различни чуждестранни лидери, включително и тристрана среща с лидерите на Пакистан и Малайзия. Сподели:", "date": "2019.09.22", "title": "Реджеп Ердоган: Ако условията ни удовлетворяват, ще купим американски ракети"}
{"url": "https://pik.bg/%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D1%84%D0%BE%D1%82%D0%BE%D0%B3%D1%80%D0%B0%D1%84%D0%B0-%D0%B1%D0%BE%D1%80%D0%B8%D1%88%D0%B5%D0%B2-%D0%BE%D1%82-%D0%BA%D0%BB%D1%83%D0%B1-%D0%B7%D0%B5%D1%82-%D0%BF%D0%B8%D1%8F%D0%BD-%D1%87%D0%BE%D0%B2%D0%B5%D0%BA-%D0%B4%D0%B0-%D1%81%D0%BA%D0%B0%D1%87%D0%B0-%D0%BD%D0%B0-%D0%BF%D0%BE%D0%BB-news871814.html", "text": "Остро интервю срещу безобразията в БНР, както и безчинствата на определени журналисти, представяни като свобода на словото, даде пред националното радио вицепремиерът и министър на отбраната Красимир Каракачанов. \"Свободата на словото не бива да се представя като параван, зад който се крият частни интереси. Например, аз толкова плювни по теми по отношение за гей парадите, по отношение на цигарите, не съм чул от какви ли не, отколкото от ваши колеги в радиото. Извинявайте, ама тяхната работа не е да правят оценки. Тяхната работа е да предават фактите такива, каквито са, а не да заемат политическа страна и да ми глаголстват по теми, които дали ги разбират, или не ги разбират, си е тяхна работа, но могат да си имат убежденията, нека си ги държат вкъщи. Журналистическата гилдия и СЕМ трябва да намерят изход за ситуацията в БНР. Политиците нека останат две крачки в страни. Каквото и да кажат политиците, те си имат своите политически пристрастия. Едни харесват политиката на Националното радио и ще го хвалят. Други, които не го харесват, ще го критикуват. Политиците нека останат две крачки встрани. Хайде, в края на краищата, от дебата на проблемите в Националното радио би ми се искало да се роди един истински дебат за журналистиката, нейното състояние и ниво в България като цяло, по всички медии\", заяви още Каракачанов. \", предупреди още Каракачанов. „Радиото не е частна собственост на група от хора, то е национално. Никой не може и не трябва да си мисли, че под хубавата мантия на свободата на словото може да прави каквото си иска, защитавайки определени идеи. Работата на журналистите е не да правят оценки, а да предават фактите такива, каквито са, и да не вземат политическа страна, и да ми глаголстват по теми, които дали ги разбират или не ги разбират, това си е тяхна работа. Да си имат убежденията, да си ги държат вкъщи“, каза вицепремиерът. Сподели:", "date": "2019.09.22", "title": "Каракачанов изригна за скандала с фотографа Боришев от \"Клуб Зет\": Пиян човек да скача на полицай, да обижда полицай и същите тези хора ми говорят, че били демократи?! Това не е свобода на словото и няма да го подкрепя (ОБНОВЕНА)"}
{"url": "https://pik.bg/%D0%B2%D1%8A%D0%BD%D1%88%D0%BD%D0%BE-%D0%BD%D1%8F%D0%BC%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D0%BF%D1%80%D0%B8-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D0%B2-%D0%B0%D0%BB%D0%B1%D0%B0%D0%BD%D0%B8%D1%8F-news871832.html", "text": "Няма данни за пострадали български граждани при земетресението в Република Албания с магнитуд 5,8 по Рихтер, регистрирано вчера, и последвалия го вторичен трус. В посолството на Република България в Албания не са постъпвали сигнали за пострадали български граждани, както и за търсещи помощ. Веднага след земетресението е създадена организация за приемане на сигнали за пострадали граждани, на които да им бъде оказана помощ. Не се съобщава за жертви след земетресението, което е нанесло материални щети. Не са констатирани поражения върху гражданската инфраструктура като пътища и мостове. Около 100 души са потърсили спешна медицинска помощ в болници, основно в градовете Тирана и Дурас. През нощта са били организирани 6 кризисни центрове в Тирана за оказване на лекарска помощ. Посолството на Република България в Тирана препоръчва на българските граждани, пребиваващи и пътуващи в страната, да бъдат предпазливи и да се осведомят подробно за актуалната обстановка. Посолството е в непрекъснат контакт с официалните албански власти и следи ситуацията. При нужда, българските граждани могат да се свържат с посолството на Република България в Тирана на дежурните телефони: +355 42 233 155 и +355 42 232 906. Сподели:", "date": "2019.09.22", "title": "ВЪНШНО: Няма информация за пострадали българи при земетресението в Албания"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B4%D0%B2%D0%B5-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D1%8F-%D0%BB%D1%8E%D1%88%D0%BD%D0%B0%D1%85%D0%B0-%D0%BA%D1%8A%D1%80%D0%B4%D0%B6%D0%B0%D0%BB%D0%B8-news871842.html", "text": "Две леки земетресения са станали по-рано днес в района на Кърджали. Това съобщи за Агенция „Фокус“ дежурният сеизмолог в Националния институт по Геофизика, Геодезия и География (НИГГГ) към БАН. Първото е било по-слабо. Второто е усетено, но слабо. Трусът е със сила от над 3 по Рихтер. Предстои доизясняване на подробностите. Към момента няма данни за пострадали. Сподели:", "date": "2019.09.22", "title": "ИЗВЪНРЕДНО: Две земетресения люшнаха Кърджали"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%81-%D1%87%D0%B0%D0%B4%D1%8A%D1%80-%D0%BE%D1%82-%D0%BD%D0%B0%D0%BF-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%B1%D0%B0%D0%B2%D1%8F%D1%82-%D0%BF%D1%80%D0%BE%D0%B2%D0%B5%D1%80%D0%BA%D0%B0%D1%82%D0%B0-%D0%BF%D0%BE-%D0%BB%D1%83%D0%BA%D1%81-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D0%B0-%D0%BC%D1%83-%D0%B2%D0%B5%D1%87%D0%B5--news871764.html", "text": "във връзка с луксозния му апартамент с асансьор в една от най-баровските кооперация на София. Половин година по-късно няма ни знак, ни кост, ни вест какво се случва с проверката. Проверява ли го изобщо някой и какво се случи с прословутия \"апартаментгейт\"? Този въпрос надвисва с пълна сила, след като вчера бившият втори в ГЕРБ излезе по БТВ и разкритикува доскорошния си шеф Борисов, както и предизборната кампания на партията. Цветанов намекна, че създава алтернатива на ГЕРБ по линия на по-твърд курс към Русия. които го подвеждали за реалното състояние на държавата. Преди да говори за политики обаче, Цветанов трябва да изчака резултатите от разследването по апартамента му, коментират анализатори на обществения живот. насред София. Цената е 318 000 лева, или 627 евро на квадрат. По оценка на експерти имотът е придобит на 4 пъти по-ниска цена от пазарната. За това жилище Цветанов разменя със строителя два други свои имота заедно с две паркоместа. Доплаща 100 000 лева. Днес той работи в РВД, но е бил част от екипа на ГЕРБ допреди две години. Оценката на двата апартамента и двете паркоместа, когато Цветанов ги продава, е близо 290 000 лева. Те обаче са придобити от Велков за 470 000 лева. \"Прокуратурата ще разследва сделките следващия месец\", обещава говорителката на главния прокурор Румяна Арнаудова в края на март. Половин година по-късно резултат от проверката няма. По данни на ПИК Хора от данъчните намекнаха пред медията ни, че Цветанов отдавна се ползва с чадър в НАП и по тази причина проверката се бави скандално. Сподели:", "date": "2019.09.22", "title": "САМО В ПИК: Цветанов с чадър от НАП. Скандално бавят проверката по лукс-апартамента му вече половин година. Кой \"изпра\" бившия втори в ГЕРБ?"}
{"url": "https://pik.bg/%D0%BA%D0%B0%D0%BC%D0%B8%D0%BE%D0%BD-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D1%85%D0%BE%D1%80%D0%B0-%D0%BD%D0%B0-%D0%BF%D0%B0%D0%B7%D0%B0%D1%80-%D0%B2-%D1%86%D0%B5%D0%BD%D1%82%D1%80%D0%B0%D0%BB%D0%B5%D0%BD-%D0%BA%D0%B8%D1%82%D0%B0%D0%B9-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-news871849.html", "text": "Десет души загинаха и 16 са ранени в Централен Китай днес, когато камион, изгубил контрол, се вряза в хората на оживен пазар, съобщиха китайски медии, цитирани от ДПА. Шофьорът на превозното средство е арестуван след инцидента в Хуаншъ, провинция Хунан. Води се разследване, според Чайна нюз сървис. Очевидно шофьорът е изгубил контрол над превозното средство по стръмен път близо до пазара. Хонконгското издание \"Саут Чайна морнинг пост\" цитира полицай, според когото спирачките на превозното средство може да са отказали. Сподели:", "date": "2019.09.22", "title": "Камион се вряза в хора на пазар в Централен Китай, има загинали"}
{"url": "https://pik.bg/%D1%81%D0%B0%D0%BC%D0%BE-%D0%B7%D0%B0-%D0%B4%D0%B0%D0%BC%D0%B8-%D0%BA%D0%BE%D1%8F-%D1%82%D0%B2%D0%BE%D1%8F-%D1%87%D0%B5%D1%80%D1%82%D0%B0-%D0%BE%D1%82-%D1%85%D0%B0%D1%80%D0%B0%D0%BA%D1%82%D0%B5%D1%80%D0%B0-%D0%BE%D1%82%D0%B1%D0%BB%D1%8A%D1%81%D0%BA%D0%B2%D0%B0-%D0%BC%D1%8A%D0%B6%D0%B5%D1%82%D0%B5-news870557.html", "text": "Когато разберем каква е зодията на новата ни тръпка, сякаш инстинктивно опираме до силата на астрологията, за да предопределим бъдещите ни взаимоотношения. Да проверим зодиакалната ни съвместимост обаче не е единственият начин да се информираме за любовните хипотези на звездите. Истината е, че всеки знак притежава индивидуални негативни черти, които се проявяват още в ранния етап от връзката им и могат да отблъснат всеки. Имаш силен състезателен дух и даваш всичко от себе си във всяко начинание. Понякога това може да се изтълкува погрешно. Знаеш, че инатът на зодията ти е емблематичен. Много хора намират за изключително изнервящ факта, че за нищо на света не би променила мнението си. Няма нищо лошо в това, да бъдеш комуникативен, но понякога прекаляваш с празните приказки. Научи се да даваш думата и на партньора ти. Емоционалната ти натура не е по вкуса на всеки. Опитай се да бъдеш по-тактична и сдържана. Обичаш да ти обръщат внимание, но понякога изискваш прекалено много. Никой не обича егоисти и нарцисисти. Ти си наясно със себе си и знаеш отлично какво искаш. Понякога обаче може да си навлечеш неодобрението на мъжа до теб заради това, че искаш всичко да се случва точно по твоя начин. Трудно взимаш решения, защото искаш да угодиш на всички. В това няма нищо лошо, но е добре от време на време да отстояваш позицията си, защото в противен случай ще бъдеш определяна като слабохарактерна. Ти си много страстна и даваш всичко от себе си, когато дойде време да изконсумираш физическото привличане. Внимавай обаче да не се държиш прекалено сексуално и агресивно, защото това би отблъснало много мъже. Ти си енергична и непредсказуема. Партньорът ти трябва да разполага със същия енергиен запас, за да устоява на бързите ти темпове. Това може да доведе до нежелана психическа преумора. Ти си поставяш високи цели и нямаш време за губене. Някои ти се възхищават за това, а други те намират за арогантна. Помни, че няма нищо лошо в това, да признаеш, че понякога може и да не си прав. Трудно показваш чувствата си и често хората те смятат за прекалено студена и резервирана. Опитай се да бъдеш по-открита, когато усетиш, че човекът срещу теб си заслужава усилията. Ти живееш в собствен свят и си намерила начин да опитомиш вътрешния си хаос. Поне през повечето време. Имаш нужда от някого, който да те опитомява и да внася ред в живота ти, но не прекалявай, защото това може да го изтощи. Сподели:", "date": "2019.09.22", "title": "САМО ЗА ДАМИ: Коя твоя черта от характера отблъсква мъжете?"}
{"url": "https://pik.bg/%D0%BE%D0%B1%D1%89%D0%B8%D0%BD%D0%B0-%D0%B2%D0%B8%D0%B4%D0%B8%D0%BD-%D0%BE%D1%82%D0%BD%D0%BE%D0%B2%D0%BE-%D1%81%D0%B5-%D0%B2%D0%BA%D0%BB%D1%8E%D1%87%D0%B8-%D0%B2-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D0%BD%D0%B0-%D0%BC%D0%BE%D0%B1%D0%B8%D0%BB%D0%BD%D0%BE%D1%81%D1%82%D1%82%D0%B0-%D1%81%D0%BD%D0%B8%D0%BC%D0%BA%D0%B0-news871641.html", "text": "Видин се включи в седмицата на мобилността, информираха от Община Видин, цитирани от „Конкурент”. Кампанията се провежда в периода 16 - 22 септември и е на тема „Безопасно ходене и колоездене“, под мотото „Върви с нас“. За втора поредна година Средно училище „Св. св. Кирил и Методий“ и детска градина „Детелина“ се включиха в инициативата с различни игри, които насърчават децата да се придвижват с алтернативни превозни средства, така че да пазят чиста околната среда. Директорът Бисерка Каменова, заедно с учителите бяха организирали интересни мероприятия в двора на училището за учениците от 1 до 7 клас. Целта бе да се научат правилата за безопасно придвижване. Участниците в игрите трябваше да спазват знаците за движение по пътя чрез майсторско управление на велосипеди, тротинетки и триколки. Подходящи занимания в рамките на кампанията бяха подготвили за своите възпитаници директорът на ДГ „Детелина“ – Анна Маринова и педагогическият колектив. Малчуганите от втора до четвърта група отговаряха на въпроси от забавната викторина „Всезнайко“, свързани с цветовете на светофарите, пешеходната пътека, пътните знаци и др. В ситуативната игра „Спазвай правилата“ имаше импровизирано кръстовище, където децата трябваше да преминат по безопасен начин, а в играта „Къде отвеждат стъпките“ те се озоваха в лабиринт, спазвайки посоката и правилата, като в края му имаше скрита изненада за най-добрите. Основната цел на кампанията е да бъде отправено послание за по-добър живот в градската среда чрез придвижване по устойчив начин с минимално използване на автомобили. Снимка: Конкурент.бг Сподели:", "date": "2019.09.22", "title": "Община Видин отново се включи в Европейската седмица на мобилността (СНИМКА)"}
{"url": "https://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0-%D0%BF%D1%80%D0%B0%D0%B7%D0%BD%D0%B8%D0%BA%D0%B0-%D0%B4%D0%B0-%D0%B1%D1%8A%D0%B4%D0%B5%D0%BC-%D0%BF%D0%BE-%D1%83%D0%B2%D0%B5%D1%80%D0%B5%D0%BD%D0%B8-%D0%B2-%D0%BD%D0%B0%D1%88%D0%B8%D1%82%D0%B5-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82%D0%B8-%D0%B8-%D0%BF%D0%BE-%D0%B5%D0%B4%D0%B8%D0%BD%D0%BD%D0%B8-%D0%B2-%D0%BD%D0%B0%D1%88%D0%B8%D1%82%D0%B5-%D0%B4%D0%B5%D0%B9%D1%81%D1%82%D0%B2%D0%B8%D1%8F-news871761.html", "text": "Честит празник! Обявяването на независимостта е едно смело и значимо събитие, с което българският народ се гордее! Постижение, сложило край на дългия път към националното освобождение, за което много достойни българи са се борили. Това написа на страницата си във Фейсбук премиерът Бойко Борисов \"111 години след този смел политически акт, ние продължаваме развитието на страната ни по европейски, следвайки идеалите за свобода и независимост. Нека да бъдем по-уверени в нашите възможности и по-единни в нашите действия, както са били нашите достойни предци\", отбеляза още той. Сподели:", "date": "2019.09.22", "title": "Борисов на празника: Да бъдем по-уверени в нашите възможности и по-единни в нашите действия"}
{"url": "https://pik.bg/%D0%BF%D0%BB%D0%B5%D0%BC%D0%B5%D0%BD%D0%BD%D0%B8%D0%BA-%D0%BD%D0%B0-%D0%BA%D0%B5%D0%BD%D0%B5%D0%B4%D0%B8-%D1%81%D0%B5-%D0%B2%D0%BA%D0%BB%D1%8E%D1%87%D0%B8-%D0%B2-%D0%B1%D0%B8%D1%82%D0%BA%D0%B0%D1%82%D0%B0-%D0%B7%D0%B0-%D1%81%D0%B5%D0%BD%D0%B0%D1%82%D0%B0-news871719.html", "text": "Американският конгресмен Джо Кенеди се включи в предизборната надпревара за Сената, съобщава БТА. Демократът от Масачузетс официално обяви кандидатурата си в имейл преди проява в Бостън. Джо Кенеди е внук на Робърт Кенеди и праплеменник на 35-ия президент на САЩ Джон Кенеди. Той е първият член на най-известната политическа династия в Америка, който се кандидатира за Сената, откакто неговият прачичо Едуард Кенеди направи това през 1962 г. Джо Кенеди ще се изправи срещу настоящия сенатор Едуард Марки на първичните избори догодина. Сподели:", "date": "2019.09.22", "title": "Племенник на Кенеди се включи в битката за Сената"}
{"url": "https://pik.bg/%D1%82%D1%80%D0%B5%D0%BD%D1%8C%D0%BE%D1%80%D0%BA%D0%B0%D1%82%D0%B0-%D0%BD%D0%B0-%D0%B7%D0%BB%D0%B0%D1%82%D0%BD%D0%B8%D1%82%D0%B5-%D0%BC%D0%BE%D0%BC%D0%B8%D1%87%D0%B5%D1%82%D0%B0-%D0%B7%D0%B0-%D0%BC%D0%B5%D0%BD-%D0%B1%D1%80%D0%BE%D0%BD%D0%B7%D0%BE%D0%B2%D0%B8%D1%8F%D1%82-%D0%BC%D0%B5%D0%B4%D0%B0%D0%BB-%D0%BE%D1%82-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%B5-%D0%B7%D0%BB%D0%B0%D1%82%D0%B5%D0%BD-news871763.html", "text": "За мен този бронзов медал е златен. Това заяви треньорът на ансамбъла ни по художествена гимнастика Весела Димитрова след награждаването на златните момичета на Световното първенство в Баку в събота. Те се класираха на трето място в многобоя, въпреки че според много експерти трябваше да се качат по-високо на почетната стълбичка Пред камерата на Нова телевизия гимнастичките споделиха, че се чувстват удовлетворени от постигнатия резултат и са успехи да изиграят съчетанията си по най-добрия начин. В неделя те ще излязат отново на килима в Баку за финалите на 5 топки и на три обръча и два чифта бухалки. „Вярвам, че ще ставаме все по-силни. Досега показахме една изключително силна България – и в индивидуалното състезание, и при ансамбъла”, заяви председателят на федерацията ни по художествена гимнастика Илиана Раева. Сподели:", "date": "2019.09.22", "title": "Треньорката на златните момичета: За мен бронзовият медал от Световното е златен"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%BD%D0%B5%D0%B2%D0%B5%D0%BD%D0%B0-%D0%BA%D0%BE%D0%BA%D0%B0%D0%BD%D0%BE%D0%B2%D0%B0-%D1%81%D0%B5-%D0%BE%D0%BC%D1%8A%D0%B6%D0%B8-news866127.html", "text": "Единствената дъщеря на първата дама на българското кино Невена Коканова е минала под венчилото. Теодора, известна с фамилията на баща си Любомир Шарланджиев, вече се представя и води по документи като Митова. За жалост обаче, покойната ѝ майка не доживя да я изпрати до олтара, нито да се запознае със зет или да гушне внуче. Макар Теодора да е далеч от сферата на изкуството, продължава да се стреми името ѝ да не потъва в забрава. За щерката на Коканова се знае, че се занимава с доходоносен бизнес с дърводобив, който процъфтявал. Известно време се говореше, че наследничката на голямата актриса се подвизава отвъд границите на България, но всъщност заедно със съпруга и сина си живеели у нас. Родената през 1974 г. дъщеря на голямата актриса в публичното пространство е известна и като една от ковчежничките на почетния председател на ДПС Ахмед Доган. Тя е завършила икономика и след като напуска Сараите, се замогва. Освен мастит бизнес, щерката на Коканова придобива и два просторни мезонета в столичния квартал „Изток“, разполагащи с гаражи и мазета. С дърводобив Тейчето, както я наричат близките ѝ, се захванала, когато разпродала имуществото на майка си и натрупала нужния капитал. Първото, с което дъщерята на кинолегендата се прости, беше емблематичната ѝ вила в село Иглика. Теодора решила да се раздели с имота, защото ѝ напомнял за последните часове на майка ѝ през 2000 г. „Не искам отново да си представям последните ѝ дни. С мама си говорихме за лятото, когато отново ще седнем под дървото на село и ще си споделяме истории. За тези разговори така и не се намери време. Нея вече я няма. Затова предпочитам да се радвам на имота отдалече“, казва щерката на Коканова. За щастие, къщата е откупена от близък до Невена човек – нейната най-голяма почитателка Кръстина Бербенкова. Въпреки че познава баба си само от снимки и от разказите на Теодора, внукът на Невена Коканова е наследил изцяло таланта ѝ. Малкият Калоян вече се увличал по театъра и с интерес изучавал всички роли на великата актриса. Сподели:", "date": "2019.09.22", "title": "САМО В ПИК И \"РЕТРО\": Дъщерята на Невена Коканова се омъжи"}
{"url": "https://pik.bg/%D0%BA%D0%B8%D1%80%D0%B8%D0%BB-%D0%BC%D0%B0%D1%80%D0%B8%D1%87%D0%BA%D0%BE%D0%B2-%D0%B4%D0%B5%D0%BD%D1%8F%D1%82-%D0%BD%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82%D1%82%D0%B0-%D0%B5-%D0%B5%D0%B4%D0%BD%D0%B0-%D0%BC%D0%BD%D0%BE%D0%B3%D0%BE-%D0%B2%D0%B0%D0%B6%D0%BD%D0%B0-%D0%B4%D0%B0%D1%82%D0%B0-%D0%BA%D0%BE%D1%8F%D1%82%D0%BE-%D0%BD%D1%8F%D0%BA%D0%B0%D0%BA-%D1%81%D1%8F%D0%BA%D0%B0%D1%88-%D1%81%D0%B5-%D0%B7%D0%B0%D0%BC%D0%B8%D1%82%D0%B0-news871777.html", "text": "Музикалната легенда Кирил Маричков отбелязва тази година 75-годишен юбилей. Култовият фронтмен на емблематичната рок група „Щурците” говори пред БТВ за Денят на Независимостта, за славните си родове по бащина и майчина линия и на това как е успял да запази свободата си през годините. „Денят на Независимостта е една много важна дата, която някак сякаш се замита – заяви Кирил Маричков. – Важно е човек да държи на независимостта и свободата си. Да се бори за тях и да ги защитава. Имал съм доста трудни моменти през годините, но можах да осъществя много от идеите и възможностите си в едно общество, в което много хора не са имали този шанс. Заради това съм истинсти щастлив човек. Ако повечето хора тогава са успявали да осъществят 10 - 15 процента от възможностите си, то аз съм осъществил далеч по-голям процент и се чувствам късметлия”. Кирил Маричков говори и за това откъде идва вътрешната му свобода. „Вътрешната ми свобода идва от родовете на моите майка и баща – заяви Маричков. -  Бащиният ми род е много възрожденски, от Калофер. Този на майка ми от София. От това съчетание се е получи нещо – хем да съм свободен, хем да пиша песни. Не помня дядо ми по бащина линия. Бил е страхотен архитект. Калоферско момче, което успява веднага след Освобождението от турското робство, в началото на 20 век, да  отиде да следва в Германия, в Карлруе. По стените на факултета по архитектура там стоят още чертежи на дядо ми като студент. Знаех за това, но когато бях в Карлсруе беше събота и беше затворен факултета, и не успях да снимам тези чертежи. Но снимах сградата отвън. Моят прадядо Христо Маричков е бил учител в Калофер. Той е от самото поколение на Христо Ботев. Той се е оженил за Елена Странска, която е сестра на Георги Странски – най-добрият приятел на Христо Ботев. От колаба „Радецки” Ботев пише дори писмо до брата на прабаба ми. Тя се е познавала със семейството на Ботев. Още от тогава фамилията ни е изпълнена с някакъв възрожденски дух. Реално имам 25 процента еврейска жилка по майчина линия. Покрай Борис Левиев -  баща на майка ми,се занимавам с музика. Той бързо ме усети, че това ме влече. Тогава свирих Бетовен, етюди. Много ми бе скучно и той беше наясно с това. Когато започнах тайно да свиря на пианото по-модерни неща – буги-вуги, той ме чул. Живеехме в един блок, на два съседни етажа. Дядо ми беше много толерантен. Тогава веднага дойде и ми каза: „Ти чалгаджия ли ще ставаш или музикант?”. Тогава обаче чалга означаваше нещо съвсем друго – непопулярна музика. Зарибих го обаче бързо с „Бийтълс”. Пуснах му, а той като чу, ме попита: „Ти така можеш ли?”, след което даде съгласие да се занимавам с рок”. Кирил Маричков говори и за 75-годишния юбилей, който отбелязва тази година. „ Доскоро не си давах сметка на колко съм – казва той. - Преди пет години, когато станах на 70, един приятел ми каза: „Ставаш на 70, очаквай всички екстри”. И малко след това ми се наложи да вляза в болница.  Иначме се чувствам страхотно в момента. Благодарен съм на Господ, че ми е запазил гласа и възможността да пиша песни и да ги пея на концерти. Това ме държи жив”. Сподели:", "date": "2019.09.22", "title": "Кирил Маричков: Денят на Независимостта  е една много важна дата, която някак сякаш се замита"}
{"url": "https://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D1%82%D0%B8%D1%84%D0%BE%D0%B7%D0%B8-%D0%BD%D0%B0-%D1%8E%D0%B2%D0%B5-%D0%BF%D0%BB%D0%B0%D1%88%D0%B0%D1%82-%D1%81-%D0%B3%D1%80%D0%B0%D0%B6%D0%B4%D0%B0%D0%BD%D1%81%D0%BA%D0%B0-%D0%B2%D0%BE%D0%B9%D0%BD%D0%B0-news871728.html", "text": "Истинска гражданска война е надвиснала над различни фракции сред най-радикалните привърженици на Ювантус след арестите на 12 от техните лидери. Има потенциална опасност тази вечер при домакинството срещу Верона в Серия А футболът да се окаже второстепенна тема, а местната полиция подготвя жестоки охранителни мерки. Всичко стартира миналата седмица, когато „бианконерите” съдействаха на властите, като представиха доказателства за изнудване от определени ултрас групировки, които са отправяли заплахи за скандирания и действия, които биха коствали сериозни глоби за Юве. Така 12 от най-влиятелните радикални привърженици на тима се оказаха зад решетките, а това не се хареса никак на останалите, които бойкотираха двубоя срещу Атлетико Мадрид от Шампионската лига. Тази вечер за Юве предстои първо домакинство след полицейската акция, а органите на реда в Торино са готови за много сериозни неприятности. Според „Гадзета дело спорт” някои от фракциите планират да изгледат мача в пълно мълчание, докато ще има такива, които умишлено ще останат пред стадиона, за да скандират обиди към клуба. Това прави много сериозна заплахата за възникване на сблъсъци с гостуващите фенове на Верона. Най-сериозни притеснения обаче носи публикация във „Фейсбук” от известен ултрас лидер на неаполитанска фракция с фенове на Юве. Той представлява групировката True Boys, които са в открита война с фракцията Tradizione. Въпросният водач предупреди, че неговите хора „ще вземат обратно това, което им принадлежи” и заплаши с бойни действия, ако се чуят анти-неаполитански или расистки скандирания. Юве също предприе мерки за очертаващия се като рисков двубой и за първи път от откриването на „Алианц Стейдиъм” ще има присъствие на стюарди в Курва Суд. То може допълнително да нагнети напрежението и да доведе до избухване на насилие. Разбира се, посланието на клуба е ясно – че се стреми да си върне обратно контрола над стадиона. Сподели:", "date": "2019.09.22", "title": "Напрежение: Тифози на Юве плашат с гражданска война"}
{"url": "https://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B2-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%BD%D0%B0-%D0%BE%D0%B1%D1%89%D0%BE%D1%82%D0%BE-%D1%81%D1%8A%D0%B1%D1%80%D0%B0%D0%BD%D0%B8%D0%B5-%D0%BD%D0%B0-%D0%BE%D0%BE%D0%BD-%D0%B2-%D0%BD%D1%8E-%D0%B9%D0%BE%D1%80%D0%BA-news871646.html", "text": "Министър-председателят на Северна Македония Зоран Заев и правителствена делегация, състояща се от вицепремиера по европейските въпроси Бужар Османи, външния министър Никола Димитров, министъра на здравеопазването Венко Филипче и министъра на околната среда Насер Нуредини от 23 до 28 септември ще участва в работата на Общото събрание на ООН в Ню Йорк, предава “Макфакс“, цитирани от „Фокус”. Премиерът Заев и министрите в делегацията ще участват в работата на организацията в рамките на четирите срещи на върха, организирани тази година, посочва агенцията. Срещите ще засегнат измененията вклимата, универсалния достъп до здравни услуги, устойчивото развитие и финансирането му. Програмата на премиера Заев предвижда официална среща с генералния секретар на ООН Антониу Гутериш, както и присъствие на събитие по покана от президента на САЩ Доналд Тръмп и съпругата му Мелания за отбелязването на 74-ата сесия на  Общо събрание на ООН. Интензивната програма на министър-председателя Заев и делегацията на правителството на Република Северна Македония за това събитие също е изпълнена с множество двустранни срещи и участия в събития и дискусии, организирани от държавни и правителствени ръководители. Официалното обръщение на Заев пред Общото събрание на ООН е насрочено за 28 септември в сутрешната сесия. Сподели:", "date": "2019.09.22", "title": "Премиерът на Северна Македония ще участва в работата на Общото събрание на ООН в Ню Йорк"}
{"url": "https://pik.bg/%D1%81%D1%8A%D0%B4-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D0%B3%D0%B0%D1%80%D0%B0%D0%BD%D1%86%D0%B8%D1%8F-%D0%BE%D1%82-1500-%D0%BB%D0%B2-%D0%B7%D0%B0-%D1%88%D0%BE%D1%84%D1%8C%D0%BE%D1%80-%D1%83%D0%B1%D0%B8%D0%BB-%D1%81%D0%BF%D1%8A%D1%82%D0%BD%D0%B8%D0%BA-%D0%B2-%D0%BC%D0%BE%D0%BD%D1%82%D0%B0%D0%BD%D1%81%D0%BA%D0%BE-news871594.html", "text": "Окръжният съд в  Монтана  определи  мярка за неотклонение  „парична гаранция“  в размер на 1 500 лв. на  27 годишния  Андриян Д. , обвиняем по досъдебно производство  на Районно управление на МВР – Монтана за  тежко пътно-транспортно произшествие, съобщава „Конкурент”. При катастрофата беше причинена смърт на 25-годишен мъж и телесна повреда на млада жена. Според полицията на 17 септември т. г. на пътя от Монтана към село Ерден Андриян Д. от София шофирал лек автомобил „Мерцедес“, но нарушил правилата за движение и на ляв завой излязъл от пътното платно и влетял в частен двор, където колата се преобърнала. При катастрофата е загинал 25-годишният Кристиян К. от Монтана – пътник в автомобила, а 22-годишната Моника П. от Вълчедръм, пътувала в „Мерцедеса“ , е настанена със счупена ключица в областната болница. При извършената на място проба за алкохол на водача на автомобила дрегерът е показал 2.08 промила. Окръжна прокуратура  поиска спрямо Андриян Д. да бъде взета най-тежката мярка за неотклонение „задържане под стража“,  тъй като счита, че по делото са събрани достатъчно доказателства, че именно той е  извършител  на деянието и съществува опасност да се укрие. Според защитата на обвиняемия обаче разследването е на ранен етап и не може да се обоснове предположение, че 27-годишният мъж  е извършител на деянието, а наличието на настоящ и постоянен адрес на Андриян Д. в София и полаганите от него грижи за малолетния му син изискват по-лека мярка за неотклонение. Съдът прецени, че са налице  достатъчно доказателства, че пътния инцидент е възникнал по вина на Андриян Д., но  не намери опасност той да се укрие и да извърши ново престъпление. Обвиняемият не е осъждан досега, а състоянието му след катастрофата, при която е получил телесни увреждания, изисква лечение и също изключва възможността от укриване, обяви съдът. Затова Окръжен съд - Монтана определи мярка за неотклонение „парична гаранция“ от 1 500 лв. на обвиняемия, която трябва да бъде внесена в пет дневен срок. Определението подлежи на обжалване пред Софийския апелативен съд в тридневен срок. Сподели:", "date": "2019.09.22", "title": "Съд определи гаранция от 1500 лв. за шофьор, убил спътник в Монтанско"}
{"url": "https://pik.bg/%D1%82%D1%80%D0%B8%D0%BC%D0%B0-%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%BB%D0%B0%D1%82%D0%B2%D0%B8%D1%8F-%D1%81%D0%B0-%D0%BE%D1%81%D1%8A%D0%B4%D0%B5%D0%BD%D0%B8-%D0%B7%D0%B0-%D1%81%D1%81%D1%81%D1%80-%D1%81%D0%B8%D0%BC%D0%B2%D0%BE%D0%BB%D0%B8%D0%BA%D0%B0-news871712.html", "text": "Трима жители на Латвия са осъдени за демонстрация на символи на СССР на 9 май 2019 г. в Рига и в Даугавпилс. Това съобщи агенцията LETA, позовавайки се на решенията на съда, цитирана от TACC. Според информацията на 9 май в Даугавпилс един човек се качил на мотоциклет с прикрепен към него съветски флаг, а друг излязъл на улицата със съветското знаме. Съдът и в двата случая издаде административно наказание под формата на предупреждение. Съдът на Рига наложи глоба в размер на 50 евро на лице, което е било облечно на 9 май пред паметника на Победата в тениска със сърп и чук. Този мъж обясни на полицията, че е облякъл такава тениска, защото е изпитвал носталгия по отминалите дни. Латвийският парламент през юни одобри на трето, последно четене, законодателни изменения, предвиждащи забрана за носене на символите на СССР и нацистка Германия на обществени мероприятия. Измененията в закона за събранията, маршовете и протестите предвиждат, че по време на такива събития ще бъде забранено използването на униформата на въоръжените сили на бившия СССР, бившите му републики и нацистка Германия или елементи от тях, включително и в стилизирана форма, както и на техните репресивни институции. Сподели:", "date": "2019.09.22", "title": "Трима жители на Латвия са осъдени за СССР символика"}
{"url": "https://pik.bg/%D1%81%D0%BB%D0%B5%D0%B4-%D0%BE%D1%82%D0%BF%D0%B0%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D0%BE%D0%BB%D0%B5%D0%B9%D0%B1%D0%BE%D0%BB%D0%B8%D1%81%D1%82%D0%B8%D1%82%D0%B5-%D0%BE%D1%82-%D0%B5%D0%B2%D1%80%D0%BE-2019-%D0%B1%D0%BB%D0%B8%D0%B7%D0%BD%D0%B0%D1%86%D0%B8%D1%82%D0%B5-%D0%B1%D1%80%D0%B0%D1%82%D0%BE%D0%B5%D0%B2%D0%B8-%D1%81%D0%BA%D0%BE%D1%87%D0%B8%D1%85%D0%B0-%D1%81%D1%80%D0%B5%D1%89%D1%83-%D1%81%D0%B5%D0%BB%D0%B5%D0%BA%D1%86%D0%B8%D0%BE%D0%BD-news871779.html", "text": "Близнаците Георги и Валентин Братоеви, които селекционерът на мъжкия национален отбор по волейбол на България Силвано Пранди извади от тима за Евро 2019, реагираха остро веднага след като тимът приключи участието си на шампоната на Стария континент, отпадайки на осминафиналите от тима на Словения, съобщава БТВ. Братята изразиха позицията си с постове в социалните мрежи. написа Георги. Разпределителят визира селекционера Силвано Пранди, който на 13 ноември ще навърши 72 години. Малко по-късно постът на Георги Братоев бе премахнат от \"Фейсбук\". , пише Валентин Братоев. Пранди се отказа от петима опитни играчи преди олимпийската квалификация, като след това не ги взе и на Евро 2019. Преди повече от два месеца италианският специалист освободи Георги Братоев, Валентин Братоев, Николай Николов и Николай Учиков . Сподели:", "date": "2019.09.22", "title": "След  отпадането на волейболистите от Евро 2019: Близнаците Братоеви скочиха срещу селекционера Пранди"}
{"url": "https://pik.bg/%D0%BF%D0%BE%D1%87%D0%B8%D0%BD%D0%B0-%D1%85%D0%BE%D1%82%D0%B5%D0%BB%D1%81%D0%BA%D0%B8%D1%8F%D1%82-%D0%BC%D0%B0%D0%B3%D0%BD%D0%B0%D1%82-%D0%B1%D0%B0%D1%80%D1%8A%D0%BD-%D1%85%D0%B8%D0%BB%D1%82%D1%8A%D0%BD-news871745.html", "text": "На 91 години почина хотелският магнат Барън Хилтън, предаде Асошиейтед прес, като се позова на близките му. Магнатът, основател на Американската футболна лига и първи собственик на отбора по американски футбол \"Лос Анджелис чарджърс\", е починал в четвъртък от естествена смърт в дома си в Лос Анджелис, съобщи семейството му. Уилям Барън Хилтън, роден в Далас през 1927 г., разширява създадената от баща му Конрад верига от хотели и през 30-годишното си управление като главен изпълнителен директор я превръща в лидер в бранша. През 2007 г. американската корпорация \"Блекстоун груп\" купи 2800-те хотела от международната верига, в това число известният \"Уолдорф Астория\", за 26 милиарда долара. Барън Хилтън има осем деца, 15 внуци и четирима правнуци. Сподели:", "date": "2019.09.22", "title": "Почина хотелският магнат Барън Хилтън"}
{"url": "https://pik.bg/%D0%BF%D1%80%D0%B0%D0%B7%D0%BD%D0%B8%D1%87%D0%BD%D0%BE-%D0%BF%D1%8A%D1%82%D1%83%D0%B2%D0%B0%D1%89%D0%BE-%D1%87%D0%B8%D1%82%D0%B0%D0%BB%D0%B8%D1%89%D0%B5-%D0%B3%D0%BE%D1%81%D1%82%D1%83%D0%B2%D0%B0-%D0%B2-%D0%BC%D0%B5%D0%B7%D0%B4%D1%80%D0%B0-news871743.html", "text": "Пътуващото читалище „Бащино огнище“ представя атрактивна изложба с множество артефакти в Мездра днес. Поводът е Денят на Независимостта на България, съобщава „Конкурент”. Патриотичният автобус е паркиран пред общинска администрация. Тържествената програма по случай националния празник започна в 10:30 часа на площад „България“ в града. Сподели:", "date": "2019.09.22", "title": "Празнично: Пътуващо читалище гостува в Мездра"}
{"url": "https://pik.bg/%D1%84%D0%B5%D0%BD%D0%BE%D0%B2%D0%B5%D1%82%D0%B5-%D1%80%D0%B5%D1%88%D0%B8%D1%85%D0%B0---%D0%B5%D1%82%D0%BE-%D0%BA%D0%BE%D0%B9-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B7%D0%B0%D0%BC%D0%B5%D1%81%D1%82%D0%B8-%D0%B7%D0%B8%D0%B4%D0%B0%D0%BD-%D0%BD%D0%B0%D1%87%D0%B5%D0%BB%D0%BE-%D0%BD%D0%B0-%D1%80%D0%B5%D0%B0%D0%BB-%D0%BC%D0%B0%D0%B4%D1%80%D0%B8%D0%B4-news871673.html", "text": "Феновете на \"Реал\" Мадрид посочиха кой специалист предпочитат да застане начело на техния любим тим, ако Зинедин Зидан бъде освободен. Те предпочитат на треньорската скамейка на \"Сантяго Бернабеу\" да се завърне Жозе Моуриньо. Португалецът в момента е без отбор, след като договорът му с \"Манчестър Юнайтед\" беше прекратен през декември 2018 г. заради слаби резултати. Специалния спечели гласуването на феновете в анкета на изданието \"Марка\". Негови конкуренти бяха Масимилиано Алегри и легендата на \"белите\" - Раул. Цели 44% обаче избраха Моуриньо. Той вече влезе веднъж в тази роля и води тима в периода 2010 - 2013 г. Тогава стана шампион на Испания и спечели Купата на краля. Зидан се завърна начело на \"белите\" в края на сезон 2018/2019. Той обаче не започна сезона по лош начин. В първенството записа две победи и две равенства, а в първия си мач от груповата фаза на Шампионската лига тимът загуби с 0:3 от \"Пари Сен Жермен. Сподели:", "date": "2019.09.22", "title": "Феновете решиха - ето кой трябва да замести Зидан начело на Реал Мадрид"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA---%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D0%B0%D0%BB%D0%B5%D0%BD%D0%B0-%D0%BA%D0%BE%D0%B7%D0%B8%D1%80%D0%BE%D0%B7%D0%B8%D1%82%D0%B5-%D0%B1%D0%BB%D0%B5%D1%81%D1%82%D1%8F%D1%82-%D1%81-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82%D0%B8-%D1%82%D1%80%D1%83%D0%B4%D0%BD%D0%BE%D1%81%D1%82%D0%B8-%D1%82%D0%BE%D1%80%D0%BC%D0%BE%D0%B7%D1%8F%D1%82-%D0%BE%D0%B2%D0%BD%D0%B8%D1%82-news871742.html", "text": "Отново се пригответе за трудности, които са преодолими ако запазите спокойствие и проявите твърдост в мнението си. Следобед, стига да имате възможност можете работите спокойно и в дома си. Ще успеете да завършите започнатото навреме, за да се радвате на една спокойна вечер с вашите близки и любими хора. Подгответе се за делови проблеми, които се налага да разрешавате днес. Заради тях ще промените плановете си и ще се натоварите със задължения, които изобщо не очаквахте. Съветвам ви да имате време за почивка в вечерта, за да не се сринете от преумора и напрежение. Денят ви е изпълнен с трудности. Досадни задължения ще ви развалят настроението, но следобед ще получите признание от колегите си. Ако имате възможност пътувайте. Проведете разговор с хора, чрез които да обмислите разширяване на дейността си, ако сте се уговорили за среща днес. Не са изключени неочаквани запознанства, които няма как да избегнете, но пък ако си поставите за цел да ги съхраните, ще заслужите всеобщо възхищение. Не бива да пренебрегвате предложенията за допълнителна работа или съдружие, ако са ви поднесени в този ден. Стабилизирайте постигнатото до момента и се отдайте на спокойна работа следобед. Не се впускайте в нови занимания и не договаряйте проекти, дори и да ви изкушават. Деловите разговори и срещи са успешни, но е по-добре да ги отложите за следващите дни, ако не сте сигурни в исканията си. Днес сте без настроение на работното място, а причината е във вас самите и притесненията ви, които са безпочвени. Рискувате да си заслужите забележки от ръководството, заради интрига, създадена от колега, който ви завижда. Разчитайте на интуицията си, която ще ви подскаже верните действия. Обмисляйте думите си. Налага се да пътувате. Денят е неблагоприятен за делови разговори. На работното място бъдете активни и търпеливи и не отказвайте предложение за доходна работа. Ако не сте внимателни, ще допуснете сериозни загуби до края на деня, които трудно ще възстановите. Бъдете предвидливи в намеренията си и коректни към околните. Не се обезличавайте в своето обкръжение, а дайте да се разбере, че се придържате към вашата твърда линия на поведение и държите на мнението си. Заемете се с работата си и не се опитвайте да я прехвърляте на някой друг. Намерете време и помислете за обогатяване с нови знания, за духовното си и интелектуално израстване. Не се доверявайте на информация, поднесена ви от вашите колеги. Тези от вас, които се занимават с бизнес, да прегледат договорите, които им предстои да подпишат през следващата седмица. Оценете постигнатото и поставете началото само на предварително обмислени нови задачи. Планирайте времето си според приоритетите. Ако сте решителни, блеснете с възможностите си. В противен случай ще се наложи да се справяте с отстраняване на грешки и да губите време което можете да вложите в нещо стойностно. Планирайте работата си така, че да не се преуморявате с непосилни задачи, особено ако са ви поставени неочаквано. Оцените надеждността на партньорите си. Не рискувайте. Нестандартният подход при разрешаване на служебни проблеми няма да ви е от полза в този ден. Успехът ще ви съпътства, ако сами сте обмислили и реализирали плановете си. Не обсъждайте с никого намеренията си, за да избегнете разочарованията. Търсете правилните решения. Говорете с колегите си за проблемите на работното място, намерете решение и продължете уверено напред към поставените общи цели. Сподели:", "date": "2019.09.22", "title": "САМО В ПИК - ХОРОСКОПЪТ НА АЛЕНА: Козирозите блестят с възможности, трудности тормозят Овните и Близнаците"}
{"url": "https://pik.bg/%D0%B7%D0%B0%D0%BF%D0%BE%D1%87%D0%BD%D0%B0-186-%D0%BE%D1%82%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D0%BD%D0%B0-%D0%BE%D0%BA%D1%82%D0%BE%D0%B1%D0%B5%D1%80%D1%84%D0%B5%D1%81%D1%82-%D1%87%D0%B0%D0%BA%D0%B0%D1%82-6-%D0%BC%D0%B8%D0%BB%D0%B8%D0%BE%D0%BD%D0%B0-%D0%BF%D0%BE%D1%81%D0%B5%D1%82%D0%B8%D1%82%D0%B5%D0%BB%D0%B8-%D0%B8-%D0%BC%D0%B8%D0%BB%D0%B8%D0%B0%D1%80%D0%B4-%D0%B5%D0%B2%D1%80%D0%BE-%D0%BF%D1%80%D0%B8%D1%85%D0%BE%D0%B4%D0%B8-news871674.html", "text": "Започна 186-ото издание на Октоберфест в германския град Мюнхен, съобщи \"Асошиейтед прес\". Кметът Дитер Райтер заби кранчето в първото буре бира с два удара с чук. По традиция той подаде първата халба на премиера на Бавария Маркус Зьодер. Дори преди официалното откриване от кмета се събраха толкова много хора, че охраната допусна само тези с резервации под някои от тентите за бира. Около 6 милиона посетители от цял свят се очаква да отидат на фестивала в Мюнхен до края му на 6 октомври. Както и в предишни години, раници и големи чанти не са разрешени от съображения за сигурност. За реда се грижат 600 полицаи. Във фестивала участват най-големите пивовари в страната. Еднолитровата халба струва 10,8 евро, което е с 3 процента повече в сравнение с предишната година. Обикновено на феста гостите харчат общо 1 милиард евро за пиене, похапване и сувенири. Сподели:", "date": "2019.09.22", "title": "Започна 186-ото издание на Октоберфест, чакат 6 милиона посетители и милиард евро приходи"}
{"url": "https://pik.bg/%D1%81%D0%B2%D0%B0%D0%BB%D0%BA%D0%B8-%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%B5%D0%BD-%D1%83%D1%85%D0%B0%D0%B6%D0%BE%D1%80-%D0%BE%D0%B1%D1%81%D0%B8%D0%BF%D0%B2%D0%B0-%D1%81-%D0%BF%D0%BE%D0%B4%D0%B0%D1%80%D1%8A%D1%86%D0%B8-%D0%B3%D0%B5%D1%80%D0%B8-%D0%BD%D0%B8%D0%BA%D0%BE%D0%BB-news871724.html", "text": "Мистериозен ухажор обсипва с подаръци и внимание певицата Гери-Никол. На едно от последните си участия в столична дискотека Яката дупара едва смогваше да поема романтични жестове. От едно от тъмните сепарета на клуба се носеха букети с цветя и специални поздрави за певицата. Тя с усмивка приемаше цветята, а посетителите в дискотеката си счупиха вратовете да видят откъде идват букетите, но така и не можаха да разберат. Едно от предположенията е, че таен обожател сваля Гери-Никол и се пробва да спечели сърцето й с романтични жестове. Другият вариант е тя да получава цветя от мъжа, с когото от месеци я свързват. Варненката няколко пъти бе засичана с бившия футболист на Славия и настоящ бизнесмен Вилиян Вълков, по прякор Вълка. Двамата се появиха заедно и на сватбата на Софи Маринова в края на март тази година, пише столичен седмичник. Сподели:", "date": "2019.09.22", "title": "СВАЛКИ: Мистериозен ухажор обсипва с подаръци Гери-Никол"}
{"url": "https://pik.bg/%D0%B8%D0%B7%D1%80%D0%B8%D0%B3%D0%B2%D0%B0-%D0%B2%D1%83%D0%BB%D0%BA%D0%B0%D0%BD-%D0%BD%D0%B0-%D0%BB%D1%83%D0%BD%D0%B0%D1%82%D0%B0-%D0%B9%D0%BE-%D0%B2-%D0%BE%D1%80%D0%B1%D0%B8%D1%82%D0%B0%D1%82%D0%B0-%D0%BD%D0%B0-%D1%8E%D0%BF%D0%B8%D1%82%D0%B5%D1%80-news871678.html", "text": "Американски астрономи анализираха данни, събирани от години, и установиха, че най-големият вулкан на юпитеровата луна Йо ще изригне всеки момент, съобщава БТА. Вулканът Локи на четвъртата по големина юпитерова луна обаче изригва изненадващо редовно - като по часовник. Локи е най-големият и мощен вулкан на Йо. Той е толкова ярък в инфрачервеното лъчение, че може да се види с наземни телескопи. Тъй като става по-ярък, когато изригва, активността му може да бъде проследена по стари наблюдения на луната. Джули Ратбън и колегите ѝ от института по планетарни науки в Аризона са анализирали такива наблюдения от 20 години. През 90-те години на миналия век Локи е изригвал на 540 дни, а напоследък това става на 475 дни. Ако това поведение се запази, Локи трябва да изригне през септември тази година. Сподели:", "date": "2019.09.22", "title": "Изригва вулкан на луната Йо в орбитата на Юпитер"}
{"url": "https://pik.bg/%D1%84%D0%B5%D0%B9%D1%81%D0%B1%D1%83%D0%BA-%D0%B7%D0%B0%D0%BC%D0%B5%D0%BD%D1%8F-%D1%81%D0%BC%D0%B0%D1%80%D1%82%D1%84%D0%BE%D0%BD%D0%B8%D1%82%D0%B5-%D1%81-%D1%83%D0%BC%D0%BD%D0%B8-%D0%BE%D1%87%D0%B8%D0%BB%D0%B0-news870922.html", "text": "Фейсбукиска да предложи устройство, което да замени смартфоните. Според компанията най-голям шанс за това имат умните очила с добавена реалност. Именно по такъв проект работи Facebook заедно с компанията Luxottica, съобщава CNBC. Двете компании вече са направили доста голям екип от няколкостотин служители, които да работят по новото устройство. То обаче все още е в доста ранна фаза на разработка. Първоначалните планове предвиждат джаджата да е готова най-рано през 2023 г. Компаниите използват кодовото име Orion за очилата. Устройството ще работи като типичен смартфон и ще позволява извършването на гласови обаждания. Ще има и вградена камера, която ще позволява правенето на снимки и стриймване на живо в социалните мрежи. Чрез малък дисплей ще се наслагва информация пред очите на потребителите и тя ще може да използва технологията за добавена реалност, за да взаимодейства със заобикалящата среда. Orion ще разчитат и на гласов асистент с изкуствен интелект, чрез който потребителите да могат да командват и управляват устройството. Според източниците на CNBC за сега има един основен проблем с очилата - техният размер. Желанието на Фейсбук е очилата да са възможно най-малки, леки и елегантни. За сега постигането на тази цел се оказва предизвикателство. Компанията не коментира официално темата. Тъй като проектът е в ранна фаза, той може да бъде отменен напълно. Това обаче изглежда малко вероятно, тъй като самият Марк Зукърбърг има голям интерес към устройството и дори е поискал от ръководителя на хардуерните проекти на Фейсбук Андрю Босуорт да сложи по-голям приоритет на очилата. Сподели:", "date": "2019.09.22", "title": "Фейсбук заменя смартфоните с умни очила"}
{"url": "https://pik.bg/%D0%BF%D1%80%D0%BE%D1%84-%D0%B4%D1%80%D0%B0%D0%B3%D0%BE%D0%BC%D0%B8%D1%80-%D0%B4%D1%80%D0%B0%D0%B3%D0%B0%D0%BD%D0%BE%D0%B2-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%BE-%D0%B7%D0%B0-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D1%81%D0%B5-%D1%81%D0%BA%D1%80%D0%B8-%D0%BF%D0%BE%D0%B4-%D0%BF%D0%BE%D0%BB%D0%B0%D1%82%D0%B0-%D0%BD%D0%B0-%D0%BC%D0%B0%D1%8F-news870865.html", "text": "Интересен народ сме това българите. Обичаме да преодоляваме трудности. А когато ги няма, си ги създаваме. За да има какво пак да преодоляваме. И нали са си истински българи, така стана и със социалистите на последния им пленум. От месеци целокупното българско общество знаеше, че Манолова ще се включи в рулетката за кмет на София, само БСП „не знаеше“ до миналата неделя. Но ако перифразирам некролозите, след кратко и мъчително колебание на Корнелия Нинова партията й реши да подкрепи Мая. Впрочем колебанията на другарката Нинова не бяха лишени от основания. Първо, оказа се, че поне до деня на столицата социалистите не бяха запознати с предизборната програма на Манолова. Просто защото такава нямаше с изключение на мъглявия принцип „да отвоюваме София“. Вярно, че на тях терминологията от типа „да завоюваме“, „да отвоюваме“, „да защитим рубежа“ (или „да го превземем“) им е генетично любима. Но все пак понякога и тя се нуждае от конкретика. Какво точно и от кого точно следва да се „отвоюва“? Столицата от ГЕРБ? След което да тръгне и „походът на Изток“, т.е. към останалата част на България? И кой ще го поведе – Манолова или Нинова? Ами звучи несериозно. Науката многократно е предупреждавала, че една от основните грешки на политици, политолози и социолози е да се правят национални изводи въз основата на резултатите от местни избори. В едните участват избирателите като цяло, т.е. те дават реалната представа за политическите нагласи в национален мащаб. В другите много често са намесени местни роднински, приятелски, локални икономически и всякакви други интереси, които нерядко водят и до странни коалиции на чисто локална база. Та от тази гледна точка дори и да „отвоюват“ София от ГЕРБ (което ми се струва много малко вероятно), БСП и Манолова ще си останат само с това си „завоевание“. Още повече че преди време самата Мая патетично обяви, че „София не е България“. С което съм изцяло съгласен. А и кое всъщност е София, която Манолова иска да „отвоюва“? Жълтите павета, по които от години тя местопребивава? Или и „Филиповци“, където най-вероятно дори не е и стъпвала? Ако е първото, това си е явна заявка за активно участие и в политическата власт, върху които тя е концентрирана. От което идва и голямото притеснение на Нинова... Второто пък означава да загуби електорат, осигурен й от един депутат от ДПС, който трябва да се разплаща с нея за предложението й да го направи шеф на ДАНС. Значи „тази София“ тя ще остави на мира, сиреч, без да я „отвоюва“. За сметка на другите столичани... Впрочем не може да се отрече, че засега Манолова постигна една малка победа над Фандъкова, като успя да я вкара в обяснителен режим. Едната вика – това не е направено, другата бърза да изброи какво пък е направено. И така „битката за София“ се превърна в замеряне с разбити тротоарни плочки, „окървавени“ перки от акули по „Графа“, опашки от изнервени родители пред детските градини, вонящи отпадъци и каквото още ви хрумне. И това, при положение че същинската надпревара още не е започнала. Направо не ми се мисли какво ни чака, когато тръгне... Ами от тази гледна точка наистина ни очаква не честно състезание за местната власт, а потоци от помия, която ще се лее върху всяка една от двете основни конкурентки. И направо ми е любопитно как след това ще се изправят пред столичани. Още по-любопитно ми е обаче какъв пирует ще направи след изборите другарката Нинова. Все пак най-накрая тя сръчно скри БСП зад гърба (или направо под полата) на „независимата“ Манолова. И независимо от резултатите от тях в навечерието на предстоящия партиен конгрес най-вероятно пак ще се окаже „цялата в бяло“... А ние, „софиянци в повече“, пак ще си живеем с новия стар кмет. И с нереализираните амбиции на една също „софиянка в повече“... Сподели:", "date": "2019.09.22", "title": "Проф. Драгомир Драганов специално за ПИК и \"Ретро\": Корнелия се скри под полата на Мая"}
{"url": "https://pik.bg/57-%D1%81%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%BF%D1%80%D0%B8-%D0%B0%D0%BD%D1%82%D0%B8%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%B5%D0%BD%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D0%BA%D0%B0%D0%B7%D0%B0%D1%85%D1%81%D1%82%D0%B0%D0%BD-news871676.html", "text": "Властите в Казахстан задържаха 57 участници в неразрешени протести, организирани от забранено опозиционно движение, предаде БТА. От кадри, публикувани в социалните мрежи, се вижда, че участниците са около неколкостотин, а полицията значително ги надвишава по брой. Арестите изглеждат безразборни. На видеото се вижда, че полицията задържа майка с три деца, докато си пробива път към магазин. Най-малко 50 души са арестувани преди днешния протест, тъй като правителството се стреми да потуши недоволството. Протестите са организирани от партията \"Демократичен избор на Казахстан\", която е забранена като екстремистка. Лидерът ѝ, избягалият олигарх Мухтар Аблязов, живее във Франция и е издирван от Казахстан, Русия и Украйна заради предполагаемо присвояване 5 милиарда долара. Сподели:", "date": "2019.09.22", "title": "57 са задържани при антиправителствени протести в Казахстан"}
{"url": "https://pik.bg/%D0%BF%D0%B0%D0%BA-%D1%81%D0%B5-%D0%BF%D1%80%D0%BE%D1%87%D1%83%D1%85%D0%BC%D0%B5-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D1%81%D1%82%D1%83%D0%B4%D0%B5%D0%BD%D1%82%D0%BA%D0%B0-%D0%B2%D0%BB%D0%B5%D0%B7%D0%B5-%D0%BE%D1%82%D0%BD%D0%BE%D0%B2%D0%BE-%D0%B2-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%82%D0%B5-%D0%BC%D0%B5%D0%B4%D0%B8%D0%B8-%D0%B7%D0%B0%D1%80%D0%B0%D0%B4%D0%B8-%D0%BD%D0%B0%D0%BF%D0%BE%D0%BC%D0%BF%D0%B0%D0%BD%D0%B8-%D0%B4%D0%B6%D1%83%D0%BA%D0%B8-news871703.html", "text": "Наша студентка увеличи устните си три пъти в името на модата, пише британският вестник „Дейли мейл”, цитиран от „Лента ру”. В началото на лятото за родната сензация писа и английският \"Мирър\". 22-годишната Андреа Емилова-Иванова от София преминала през 15 процедури за инжектиране на филъри в устните. Всяка й струвала 300 лева. Момичето признава, че вече е посетило почти всички клиники в града и е поставило почти всички възможни видове филъри. „Харесвам много повече новите си устни. Щастлива съм, защото с големи устни изглеждам по-хубава. Сега е модерно“, споделя студентката. Тя има 15 хиляди последоварели в „Инстаграм”. Според изданието всеки ден абонатите я заливат с комплименти. Нещо повече, от някои от тях тя дори е получила предложение за брак. Андреа споделя и че от малка мечтае за огромни устни и смята да ги направи още по-големи. Сподели:", "date": "2019.09.22", "title": "ПАК СЕ ПРОЧУХМЕ: Българска студентка влезе отново в световните медии заради напомпани джуки (СНИМКИ)"}
{"url": "https://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%B0%D0%BB%D0%B5%D1%8F-%E2%80%9E%D0%B2%D0%BE%D0%B8%D0%BD%D1%81%D0%BA%D0%B0%D1%82%D0%B0-%D1%81%D0%BB%D0%B0%D0%B2%D0%B0-%D0%BD%D0%B0-%D0%BA%D0%B0%D1%80%D0%BB%D0%BE%D0%B2%D0%BE%E2%80%9D-news871677.html", "text": "Алея „Воинската слава на Карлово” бе открита на 21 септември, в навечерието на Деня на българската независимост. Това съобщиха от пресцентъра на Община Карлово. Събитието уважиха кметът на община Карлово и кандидат за нов мандат д-р Емил Кабаиванов, неговият заместник Антон Минев, секретарят Стефан Стефанов, бригаден генерал Деян Дешков - командир на 61-ва Стрямска механизирана бригада, бивши командири на военното формирование, членове на Общинската организация на Съюза на офицерите и сержантите от запаса и резерва „Васил Левски”, граждани. Те положиха цветя на паметните плочи на бележити воини, родолюбци и патриоти от Карлово и сведоха глави в знак на признателност. Да съхраняваме паметта за нашите деди и прадеди, отдали живота си във войните за свободна и независима България; да предаваме на децата и внуците си патриотизма и да им разказваме за героизма на воините от Стремската долина, да бъдем обединени и да работим за бъдещето на Родината, пожела в приветствието си д-р Емил Кабаиванов. Той се поклони и пред паметника на загиналите, намиращ се на територията на 61-ва Стрямска бригада. Военният историк доцент д-р Петър Ненков акцентира в словата си на битките и победите на 28-ми Стремски и 21-ви Средногорски полк, наследник на чиито бойни традиции е 61-ва Стрямска бригада. Доц. Ненков припомни и за героите в алея „Воинската слава на Карлово”. Сподели:", "date": "2019.09.22", "title": "Откриха алея „Воинската слава на Карлово”"}
{"url": "https://pik.bg/%D0%BA%D0%BB%D0%B8%D0%BC%D0%B0%D1%82%D0%B8%D1%87%D0%B5%D0%BD-%D1%88%D0%BE%D0%BA-%D1%82%D0%BE%D0%BF%D0%B8-%D1%81%D0%B5-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%BB%D0%B5%D0%B4%D0%BD%D0%B8%D0%BA-%D0%B2-%D0%B0%D0%BB%D0%BF%D0%B8%D1%82%D0%B5-news871720.html", "text": "Най-големият ледник в Алпите – Алеч, може напълно да изчезне до края на този век, ако не се направи нищо за овладяване на климатичните промен. Това показва ново проучване. Екип от изследователи в Швейцария използва авангардна симулация, за да покаже как ледникът ще се промени, докато планетата продължава да се затопля, се казва в изявление на техническия университет ETH в Цюрих. Глетчерът, който покрива 86 квадратни километра в швейцарските Алпи и се смята, че побира около 11 милиарда тона лед, вече е се стопил с около един километър от края на века. Учените прогнозират, че тенденцията ще продължи, дори ако светът успее да изпълни целта от Парижкото споразумение от 2015 г. за ограничаване на глобалното затопляне при “доста под” 2 градуса по Целзий. Изследователският екип на ETH заяви, че дори при най-добрия сценарий ледникът ще загуби 50 процента от обема и дължината си до 2100 година, докато при най-лошия сценарий „няколко остатъци лед ще бъдат всичко, което ще е останало“. Алеч е един от повече от 4000 ледника – огромни, древни запаси от лед, в Алпите, осигуряващи сезонна вода на милиони и образуващи някои от най-зашеметяващите пейзажи в Европа. В проучване по-рано тази година изследователите на ETH определят, че повече от 90 процента от тези ледници ще изчезнат до 2100 г., ако емисиите на парникови газове останат неовладени. Сподели:", "date": "2019.09.22", "title": "КЛИМАТИЧЕН ШОК: Топи се най-големият ледник в Алпите"}
{"url": "https://pik.bg/%D0%BF%D1%80%D0%B8%D1%82%D0%B5%D1%81%D0%BD%D0%B8%D1%82%D0%B5%D0%BB%D0%BD%D0%BE-%D0%B2%D1%81%D0%B5-%D0%BF%D0%BE-%D0%BC%D0%B0%D0%BB%D0%BA%D0%BE-%D1%84%D0%B5%D0%BD%D0%BE%D0%B2%D0%B5-%D1%85%D0%BE%D0%B4%D1%8F%D1%82-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-news871730.html", "text": "Във втори пореден сезон ЦСКА бележи спад в посещаемостта, пише \"Тема спорт\". През миналата кампания \"червените\" отбелязаха регрес в това отношение, който се затвърждава и сега. За първи път в своята история тимът изигра първите си пет домакинства на \"Армията\" при средна посещаемост от 2000 зрители. Никога досега ЦСКА не е играл пред толкова малко фенове на своя стадион. Интересно е да се отбележи, че през този сезон цените на билетите бяха намалени чувствително, но въпреки това спадът продължи. Нито една от петте срещи на \"Армията\" от началото на сезона не привлече дори 3000 зрители. Тази тенденция едва ли ще се промени и в предстоящото домакинство на Витоша (Бистрица). Сподели:", "date": "2019.09.22", "title": "Притеснително: Все по-малко фенове ходят на \"Армията\""}
{"url": "https://pik.bg/%D0%BA%D0%BE%D0%BC%D0%B1%D0%B8%D0%BD%D0%B0%D1%86%D0%B8%D1%8F%D1%82%D0%B0-%D0%B4%D0%B8%D0%B5%D1%82%D0%B0%D1%81%D0%BF%D0%BE%D1%80%D1%82-%D0%B5-%D0%BE%D0%BF%D0%B0%D1%81%D0%BD%D0%B0-%D0%B7%D0%B0-%D0%BA%D0%BE%D1%81%D1%82%D0%B8%D1%82%D0%B5-news870659.html", "text": "Комбинирането на тренировки с диета се смята за задължително за отслабване. Американски учени обаче установиха, че физическата активност, докато се ограничават калориите, може да вреди на костите, съобщава \"Дейли мейл\". Учените от университета на Северна Каролина са поставили мишки на диета и тичане шест седмици. Гризачите отслабнали, но изненадващо за екипа, обемът на костите им намалял с 20 процента. От човешка гледна точка това означава, че комбинирането на диета със спорт може да има \"голямо въздействие върху костите\", особено при жените, чиито кости естествено отслабват с годините. \"Резултатите са изненадващи за нас\" - каза ръководителят на изследването д-р Мая Стайнър и добави: \"Предишни изследвания с мишки показаха, че тренировките при нормално хранене, дори при приемане на повече калории, са полезни за костите. Сега научаваме, че това не е вярно при ограничаване на калориите\". Сподели:", "date": "2019.09.22", "title": "Комбинацията диета+спорт е опасна за костите"}
{"url": "https://pik.bg/%D0%B7%D0%B0%D0%B4-%D0%BA%D1%83%D0%BB%D0%B8%D1%81%D0%B8%D1%82%D0%B5-%D0%B0%D0%BB%D0%B8%D1%81%D0%B8%D1%8F-%D0%B2-%D0%B3%D0%BE%D1%80%D0%B5%D1%89%D0%B0-%D0%B2%D1%80%D1%8A%D0%B7%D0%BA%D0%B0-%D1%81-%D0%BB%D1%8E%D0%B1%D0%BE-%D0%BA%D0%B8%D1%80%D0%BE%D0%B2-news871697.html", "text": "За гореща връзка между Алисия и Любо Киров намекват хроникьори от популярни светски медии. Попфолк фурията вирна нос на ВИП мероприятие тези дни. Певицата имаше възможността да се приобщи с колегите си от поп музиката, с които досега не е попадала на една сцена. Сред тях бяха Любо Киров, рапърите Павел и Венци Венц, рокаджиите от Jeremy. Гостите на мероприятието, провело се във филмовите студия на \"Бояна\", изобщо не предполагаха, че сред изпълнителите ще попадне и представителка на чалгата. Въпреки леките подсвирквания и възмущения на някои от посетителите, Ася - както е истинското име на звездата, показа самочувствие и дори пя на живо, независимо, че вокалните й данни не биха могли да се мерят с утвърдени гласове като този на бившия вокал на група \"Те\", пише hotnews.bg. Алисия зашемети всички присъстващи на събитието с уникален тоалет, който й придаваше визия ала Холивуд. Зад сцената тя се запозна с Любо Киров, като двамата изказаха добрите си впечатления един към друг, пишат хроникьорите. Сподели:", "date": "2019.09.22", "title": "ЗАД КУЛИСИТЕ: Алисия в гореща връзка с Любо Киров"}
{"url": "https://pik.bg/%D0%BF%D1%80%D0%B8%D1%85%D0%BE%D0%B4%D0%B8%D1%82%D0%B5-%D0%BE%D1%82-%D1%82%D1%83%D1%80%D0%B8%D0%B7%D1%8A%D0%BC-%D0%B2-%D0%B3%D1%8A%D1%80%D1%86%D0%B8%D1%8F-%D1%81%D0%BA%D0%BE%D1%87%D0%B8%D1%85%D0%B0-%D0%B4%D1%80%D0%B0%D1%81%D1%82%D0%B8%D1%87%D0%BD%D0%BE-news871682.html", "text": "Приходите от туризъм в Гърция са се увеличили драстично за първите 7 месеца на 2019 година, съобщи Националната банка на страната, цитирана от БНТ. От януари до юли, ръстът на туризма е с 13.6% или 9.15 млрд. евро. През юли, приходите от туристически услуги са се увеличили до 3.64 млрд. евро в сравнение с 3.28 млрд. евро за същия период на миналата година. Увеличението на приходите се дължи на по-големия брой туристи, а Банката съобщава, че в сравнение с юли 2018 г. броят на чужденците, посещаващи Гърция е скочил с 2.4%. Сподели:", "date": "2019.09.22", "title": "Приходите от туризъм в Гърция скочиха драстично"}
{"url": "https://pik.bg/%D0%BF%D0%B5%D1%80%D0%B8%D0%BF%D0%B5%D1%82%D0%B8%D0%B8-%D0%BE%D0%B1%D1%80%D0%B0%D1%85%D0%B0-%D1%80%D0%B0%D0%B9%D0%BD%D0%B0-%D0%BD%D0%B0-%D0%BE%D1%81%D1%82%D1%80%D0%BE%D0%B2-%D0%B1%D0%B0%D0%BB%D0%B8---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BB%D0%BE%D0%B2%D0%BA%D0%B8%D1%8F%D1%82-%D0%BA%D1%80%D0%B0%D0%B4%D0%B5%D1%86-%D0%B7%D0%B0%D0%B4%D0%B8%D0%B3%D0%BD%D0%B0-%D0%BE%D1%82-%D1%84%D0%BE%D0%BB%D0%BA%D0%B0%D0%B4%D0%B6%D0%B8%D0%B9%D0%BA%D0%B0%D1%82%D0%B0-news871418.html", "text": "Маймуна и катерица са окрали Райна по време на екзотичните й пътешествия. Докато била на остров Бали, маймунка й отмъкнала слънчевите очила, а после пробвала да вземе и чехлите й. А в Лондон, докато си играела с катеричка в един от парковете, рунтавелката се мушнала в чантата й и отмъкнала пакетче с бонбони. Райна е посетила досега 30 дестинации, като си ги отбелязва в специална карта, а след седмица потегля към 31-ата. Местата, които я привличат са извън България и не би могла да нарече пътешествията си почивки, тъй като ходи и обикаля много. Една от най-хубавите й ваканции била в Куба и Мексико. \"Във Варадеро имахме организиран трансфер до летището, но той не дойде в уречения час. Малко по-късно извиках такси, но се оказа, че най-високата скорост, с която се движи колата е 80км/ч. Така пътувахме два часа и половина 100 км. И изпуснахме полета за Мексико. Трябваше да купуваме нови билети по 700 долара единия, а това бяха останалите ни джобни пари. Тогава казах на приятелката ми да реве като дете и тя веднага започна. На мен хем ми беше смешно, хем трагично, заболя ме коремът от напрежение. Местните ме помислиха за бременна и като ме попитаха аз казах \"Да\". Това така ни помогна и не само, че пътувахме без пари, но ни настаниха и в първа класа, тъй като нямаше места. Като пристигнахме в Канкун се оказа, че гледката от стаята ни не е такава каквато очаквахме. Но като им разказахме премеждията си им станахме симпатични и ни преместиха в по-хубава\", разказва Райна пред \"Телеграф\". Сподели:", "date": "2019.09.22", "title": "ПЕРИПЕТИИ: Обраха Райна на остров Бали - ето какво ловкият крадец задигна от фолкаджийката..."}
{"url": "https://pik.bg/%D0%BE%D0%B1%D0%BD%D0%BE%D0%B2%D1%8F%D0%B2%D0%B0%D1%82-%D0%B8%D0%B7%D1%86%D1%8F%D0%BB%D0%BE-%D0%B7%D0%BE%D0%BE%D0%BF%D0%B0%D1%80%D0%BA%D0%B0-%D0%B2-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-news871688.html", "text": "Със символична първа копка започва цялостното обновяване на Зоопарка в Стара Загора, след като проектът на Община Стара Загора беше одобрен от Фонда за устойчиви градове. Той е на стойност, 4,2 млн. лева, от които 2,5 млн. лева са финансирани по Оперативна програма „Региони в растеж”, предава \"Труд\". Състоянието на цялата зона ще бъде напълно подобрено в съответствие със световните стандарти за отглеждане на животни. Реализацията на проекта за реконструкция на зоопарка ще го превърне в още по-атрактивна зона за обществен отдих, както и за познавателни и образователни дейности. Предвижда се изграждане на учебен център с експозиционна част. Проектът включва още подновяване на външната ограда на градината, рехабилитация на съществуващите алеи за разходка, нови санитарни възли и други. Всички защитни огради около клетките ще бъдат реновирани. „По време на ремонта, част от животните ще бъде пребазирани в други зоопаркове. Тъй като това е свързано със стрес за самите едри животни, по-голямата част от едрите хищници най-вероятно ще останат тук” – каза директорът на Зоопарка доц. д-р Радослав Михайлов. Срокът за изпълнение на реконструкцията е 270 календарни дни, а фирмата, избрана чрез обществена поръчка е „Трейс Груп Холд“ АД. Зоологическата градина се намира в най-големия парк в града – „Митрополит Методий Кусев“ и е създадена през 1957 г. Зоопаркът е разположен на площ от 70 дка и е обитаван от над 400 животни от 80 вида от почти всички континенти. Предпочитан е за разходки и отдих и от малките и от порасналите старозагорци и от гостите на града. Зоопаркът ще бъде безплатен за посетители на 5 октомври – Деня на Стара Загора. Обновяването ще започне на 7 октомври и през това време ще бъде затворен. Сподели:", "date": "2019.09.22", "title": "Обновяват изцяло зоопарка в Стара Загора"}
{"url": "https://pik.bg/%D0%B3%D1%83%D0%B0%D1%80%D0%B4%D0%B8%D0%BE%D0%BB%D0%B0-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D0%B9-%D1%89%D0%B5-%D0%B3%D0%BE-%D0%B7%D0%B0%D0%BC%D0%B5%D0%BD%D0%B8-%D0%B2-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%81%D0%B8%D1%82%D0%B8-news871679.html", "text": "Мениджърът на Манчестър Сити Джосеп Гуардиола още не е изпълнил докрай мисията си в клуба, но е сигурен, че когато си тръгне, мястото му ще заеме човек, който да продължи идеите му. Каталунският специалист смята, че няма по-подходящ за това от сегашния му помощник при \"гражданите\" Микел Артета. \"Убеден съм, че Артета ще ме замени начело на отбора. Той ще постигне успехи. Рано или късно Микел ще е старши треньор. Бъдещето е пред него, защото още е млад. Въпреки това, вече притежава солиден опит от работата си в големи клубове и с едни от най-добрите футболисти в света. Артета има изключителния талант да анализира случващото се и да взима правилните решения\", заяви Гуадиола пред Sky Sports. Aртета е в щаба на Сити от 2016 година. Испанецът е бивш футболист на Пари Сен Жермен, Глазгоу Рейнджърс, Реал Сосиедад, Евертън и Арсенал. Междувременно Гуардиола коментира и съперничеството с Ливърпул, като каза много ласкави думи за мърсисайдци. \"Трябва да се знае, че ако веднъж сме постигнали нещо, това не означава, че задъжително ще успеем да го повторим. Ливърпул е най-силният съперник, с който съм се сблъсквал в треньорската си кариера. Това не е проява на слабост. Твърдях същото, когато те бяха начело в класирането през миналия сезон, както и когато ние ги задминахме. Ливърпул има всичко по отношение на позиционната игра, контраатаките, защитата и манталитета. Знам колко трудно ни беше срещу тях, колко трудно е сега и колко трудно ще ни бъде занапред\", сподели наставникът на шампионите. Сподели:", "date": "2019.09.22", "title": "Гуардиола разкри кой ще го замени в Манчестър Сити"}
{"url": "https://pik.bg/%D0%BF%D0%B0%D1%80%D0%B8%D0%B6-%D0%BF%D0%BE%D0%B2%D0%B5%D0%B4%D0%B5-%D0%B2%D0%BE%D0%B9%D0%BD%D0%B0-%D1%81%D1%80%D0%B5%D1%89%D1%83-%D1%88%D1%83%D0%BC%D0%BD%D0%B8%D1%82%D0%B5-%D1%81%D0%BA%D1%83%D1%82%D0%B5%D1%80%D0%B8-news871689.html", "text": "След борбата за подобряване качеството на въздуха, Париж откри втори фронт в усилията си да подобри живота на своите обитатели, предприемайки мерки срещу вредния шум от двуколесните превозни средства, съобщава в. \"Паризиен\" в електронното си издание. Общинската полиция вчера извърши проверки на мотоциклети и скутери, тъй като официално съществува праг за децибелите, който зависи от модела и броя на цилиндрите на превозното средство. Така например на глоба от 90 евро подлежи моторист, в чийто талон е вписан максимален праг от 85 децибела, но при 6000 оборота двигателят достига 105 децибела. Още 90 евро е глобата за неоригинален ауспух. Някои се оправдават, че когато водачите на автомобили не ги виждат, те форсират, за да бъдат чути. Това обаче е проблем в Париж. Шумът се отразява на здравето - на слуха, на съня, на когнитивното развитие на децата, на сърдечно-съдовата система. Прагът на Световната здравна организация (СЗО) е 65 децибела, но както и при качеството на въздуха, тези норми се превишават. Парижкото кметство се кандидатира да експериментира първите противошумни радари, които ще бъдат разрешени в бъдещия закон за транспорта. За да се борят с шума, градските власти вече модернизираха голяма част от настилката на околовръстния път на Париж, благодарение на което силата на шума от трафика намалява с 2 децибела. Сподели:", "date": "2019.09.22", "title": "Париж поведе война срещу шумните скутери"}
{"url": "https://pik.bg/%D1%81-%D0%B4%D1%8A%D1%85-%D0%BD%D0%B0-%D0%BB%D1%8F%D1%82%D0%BE-%D1%81%D0%BB%D1%8A%D0%BD%D1%86%D0%B5%D1%82%D0%BE-%D0%B3%D0%B0%D0%BB%D0%B8-%D1%89%D0%B5%D0%B4%D1%80%D0%BE-%D0%B2%D1%8A%D0%BF%D1%80%D0%B5%D0%BA%D0%B8-%D1%81%D1%83%D1%82%D1%80%D0%B5%D1%88%D0%BD%D0%B8%D1%8F-%D1%85%D0%BB%D0%B0%D0%B4-%D0%B8-%D1%81%D0%BA%D1%80%D0%B5%D0%B6-%D0%BF%D0%BE-%D0%B2%D0%B8%D1%81%D0%BE%D0%BA%D0%BE%D1%82%D0%BE-%D0%B8%D0%B4%D0%B2%D0%B0%D1%82-%D0%BE%D0%B1%D0%BB%D0%B0%D1%86%D0%B8-news871723.html", "text": "Събуждаме се с ясно и почти тихо време. Минималните температури ще са между 4° и 9°, по-високи по морския бряг. На отделни места в котловините ще се образуват слаби слани. През деня обаче ще е слънчево. Ще се появи слаб южен вятър и с него ще се затопли. Максималните температури ще са между 21° и 26°. Атмосферното налягане ще се понижава и след обяд вече ще е близко до средното за месеца. Това прогнозира дежурният синоптик Георги Цеков от Националния институт по метеорология и хидрология (НИМХ), цитиран от \"Фокус\". По Черноморието ще е слънчево. Ще духа слаб вятър, преди обяд от запад, след пладне - от юг-югоизток. Максимални температури между 19° и 22°, температурата на морската вода е 22-23°. Вълнението на морето ще е 1-2 бала. Над планините ще е предимно слънчево и по-топло. Ще духа слаб югозападен, по най-високите части – запад-северозападен вятър. Привечер над масивите от Югозападна България облачността ще се увеличи. Максимална температура на 1200 метра – около 18°, на 2000 метра – около 11°. В понеделник денят също ще започне със слънце, но от запад облачността ще се увеличи и към вечерта и през нощта срещу вторник на отделни места ще превали. Максималните температури ще се повишат още малко, в повечето места ще бъдат между 23° и 28°. Във вторник ще преобладава облачно време, с превалявания, на повече места и повече като количество - в следобедните часове в западната половина от страната. Минималните температури ще са по-високи, дневните слабо ще се понижат. По-късно вятърът ще се ориентира от север-северозапад, в Източна България - от североизток и с него ще проникне по-хладен въздух. В сряда ще бъде хладно, все още на места с превалявания, но в процес на спиране. Сподели:", "date": "2019.09.22", "title": "С ДЪХ НА ЛЯТО: Слънцето гали щедро въпреки сутрешния хлад и скреж по високото, идват облаци"}
{"url": "https://pik.bg/%D0%B8%D0%B7%D0%B2%D0%B5%D0%B4%D0%BE%D1%85%D0%B0-%D0%BE%D1%82-%D0%BA%D0%BE%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%8F-%D0%BF%D0%B8%D0%BB%D0%BE%D1%82-%D0%BE%D1%82-%D1%84%D0%BE%D1%80%D0%BC%D1%83%D0%BB%D0%B0-2-news871683.html", "text": "Пилотът от Формула 2 Хуан Мануел Коореа е изведен от изкуствената кома. Състоянието му обаче продължава да е тежко. За 20-годишният състезател започва състезание с времето. Краката му трябва да бъдат оперирани възможно най-скоро след тежките счупвания, но пък това не може да се случи преди пълното възстановяване белите му дробове. Той пострада в тежката катастрофа на белгийската писта “Спа” на 31 август. Кореа бе въвлечен в инцидента, който уби французина Антоан Юбер. Френският пилот се удари в предпазните заграждание, след което болидът му се върна на пистата, а в него се заби движещият се с над 250 км/ч Хуан Мануел Кореа. “Днес изведоха пилота от изкуствена кома. Това е чудесна новина и голяма крачка в правилната посока, но започва огромна надпревара с времето”, съобщиха от екипа му. “Приоритет за лекувщите го са двобовете му. След това идва ред и на краката, които на този етап няма как да бъдат оперирани. Целта е това да се случи възможно най-скоро, за да се избегнат най-лошите последствия. Макар да е извън изкуствена кома, той все още не е в пълно съзнание. Можем да кажем, че от критично, състоянието вече е много тежко”, споделиха негови близки. Сподели:", "date": "2019.09.22", "title": "Изведоха от кома пострадалия пилот от Формула 2"}
{"url": "https://pik.bg/%D0%B3%D0%B0%D1%84-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D0%B2%D0%BE%D0%B7%D0%B8-%D0%B4%D1%8A%D1%89%D0%B5%D1%80%D1%8F-%D1%81%D0%B8-%D0%B1%D0%B5%D0%B7-%D0%BA%D0%BE%D0%BB%D0%B0%D0%BD-%D1%81%D0%BD%D0%B8%D0%BC%D0%BA%D0%B0-news871725.html", "text": "Срам, шок, паника, ужас, сълзи и невярващи очи! Николета Лозанова рискува премного! Вози детето без колан в автомобила… Това са само част от многобройните коментари на родители, които се втрещиха, след като Ни Ло публикува снимка на сладурката Никол от задната седалка на свръхлуксозна кола на първия учебен ден. Детето е щастливо, носи раница на гърба, но не е с предпазен колан, пише столичен всекидневник. Сподели:", "date": "2019.09.22", "title": "ГАФ: Николета вози дъщеря си без колан (СНИМКА)"}
{"url": "https://pik.bg/%D0%B8%D1%80%D0%B0%D0%BD-%D0%BE%D0%B1%D1%8F%D0%B2%D0%B8-%D1%87%D0%B5-%D0%B2%D0%BE%D0%B5%D0%BD%D0%BD%D0%BE%D0%BC%D0%BE%D1%80%D1%81%D0%BA%D0%B8%D1%8F%D1%82-%D0%B9-%D1%84%D0%BB%D0%BE%D1%82-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B2-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%B8-%D1%83%D1%87%D0%B5%D0%BD%D0%B8%D1%8F-%D1%81-%D1%80%D1%83%D1%81%D0%B8%D1%8F-%D0%B8-%D0%BA%D0%B8%D1%82%D0%B0%D0%B9-news871624.html", "text": "Иран заяви, че скоро ще проведе военни учения с флота на Руската Федерация и Китай, съобщава Bloomberg, цитирана от „Фокус”. Агенцията се позовава на ирански медии. Ученията ще се проведат в международни води, а не в Персийският залив, твърди иранската агенция “Iran’s Tasnim”. Вашингтон обвинява Техеран за това, че стои зад атаките върху петролни рафинерии в Саудитска Арабия. Президентът на САЩ Доналд Тръмп проведе среща с отдела по национална сигурност, на която бяха обсъдени възможни военни действия срещу Иран. От своя страна Техеран заяви по-рано, че всякаква агресия срещу ислямската република ще доведе до \"пълномащабна война\". Сподели:", "date": "2019.09.22", "title": "Иран обяви, че военноморският й флот ще участва в съвместни учения с Русия и Китай"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2%D1%82%D0%BE%D1%80%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B7%D0%B0%D0%B3%D0%B8%D0%BD%D0%B0-%D0%BF%D0%BE%D0%B4-%D0%B2%D1%80%D1%8A%D1%85-%D0%BE%D0%BB%D0%B8%D0%BC%D0%BF-news871748.html", "text": "Отново нещастен случай с българин-катерач в Олимп. Въпреки проведена мащабна спасителна операция от гръцките власти българинът е починал. Операцията е продължила повече от пет часа. Алпинистът е паднал в скален процеп в рисков терен на планината Олимп. В акцията се включи спасителната служба и пожарникари от района на Литохоро. Българинът е открит без признаци на живот. При падането травмата е била фатална, съобщават спасителите. Не се посочва възрастта и името на починалия планинар. Не се знае още дали е изкачвал сам или в група с други катерачи. Мястото, където е намерен, е много рисковано и опасно, коментират познавачи на района, цитирани от БНР. Това е вторият случай на загинал българин-планинар под Олимп през тази година. През май 25-годишен наш сънародник почина в същата планина. Сподели:", "date": "2019.09.22", "title": "ТРАГЕДИЯ! Втори българин загина под връх Олимп"}
{"url": "https://pik.bg/%D0%B0%D1%80%D1%85%D0%B5%D0%BE%D0%BB%D0%BE%D0%B7%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%BC%D0%B5%D1%87-%D0%BD%D0%B0-3200-%D0%B3%D0%BE%D0%B4%D0%B8%D0%BD%D0%B8-news871691.html", "text": "Археолози се натъкнаха на меч на 3200 години. Това е станало на остров Майорка, съобщи в. \"Дейли мейл\". Става въпрос за едно от малкото оръжия от бронзовата епоха, открити на испанския остров, който е известен най-вече със слънчевия си бряг. Мечът е открит близо до каменен мегалит, построен по време на мистериозна култура, която процъфтявала на островите Майорка и Менорка през периода 1000-6000 г. преди Христа. Археолозите преместили скала и забелязали, че нещо стърчи от земята. След като внимателно отстранили калта и пръстта, изникнал мечът, който е като испански вариант на Ескалибур. \"Беше много изненадващо - заяви Хауме Дея от екипа. Не очаквахме да попаднем на подобна находка, защото в района вече са извършвани разкопки.\" Мечът е съхранен много добре, макар че е с отчупен връх. Мегалитът е бил плячкосан от древните римляни и други нашественици. На обекта се извършват разкопки от 50-те години на миналия век, така че никой не очаквал да бъде открита подобна находка. Експертите предполагат, че мечът съзнателно е бил оставен край мегалита, за който се смята, че е бил важен религиозен и церемониален обект. Мечът вероятно е бил заровен в земята от благородник, но може също да е бил оставен за защита, когато въпросната местна култура е била в упадък. Очаква се мечът скоро да бъде изложен в музея на остров Майорка. Сподели:", "date": "2019.09.22", "title": "Археолози откриха меч на 3200 години"}
{"url": "https://pik.bg/%D0%BC%D1%8A%D0%B6-%D1%81%D0%B5-%D0%B2%D1%80%D1%8F%D0%B7%D0%B0-%D1%81-%D0%BA%D0%BE%D0%BB%D0%B0%D1%82%D0%B0-%D1%81%D0%B8-%D0%B2-%D0%B4%D0%B6%D0%B0%D0%BC%D0%B8%D1%8F-%D0%B2%D1%8A%D0%B2-%D1%84%D1%80%D0%B5%D0%BD%D1%81%D0%BA%D0%B8-%D0%B3%D1%80%D0%B0%D0%B4-news871752.html", "text": "Мъж са вряза умишлено снощи с автомобила си във входа на Голямата джамия в град Колмар, Източна Франция, без да нарани друг освен себе си и беше задържан, предаде Франс прес, като се позова на местните власти. Прокурорката на Колмар Катрин Сорита-Минар каза, че мъжът се е самонаранил с хладно оръжие и е закаран в болница, тъй като се нуждае от хирургическа интервенция. Той ще бъде прегледан от психиатър възможно най-скоро, посочи прокурорката и отбеляза, че според първото ѝ впечатление той изглежда има психически проблеми. Очевидци твърдят, че човекът викал \"Аллах е велик\" на арабски, но тази информация не е потвърдена, каза Сорита-Минар и обясни, че той ще бъде задържан и разпитан веднага, щом е възможно. Прокурорката допълни, че автомобилът е бил претърсен, а регионалният вестник \"Елзас\" съобщи, че сапьорите не са открили в него експлозив. Сподели:", "date": "2019.09.22", "title": "Мъж се вряза с колата си в джамия във френски град"}
{"url": "https://pik.bg/%D0%B2-%D0%B4%D0%B5%D0%BD%D1%8F-%D0%BD%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82%D1%82%D0%B0-%D0%B5-%D0%BF%D0%BE%D0%B2%D0%B5%D1%87%D0%B5-%D0%BE%D1%82-%D1%8F%D1%81%D0%BD%D0%BE-%D0%BD%D0%B5-%D0%B1%D1%8A%D0%BB%D0%B3%D0%B0%D1%80%D0%B8%D0%BD%D1%8A%D1%82-%D0%BA%D0%B0%D0%BB%D0%BF%D0%B0%D0%BA%D1%87%D0%B8%D0%B5%D0%B2-%D0%B8-%D0%BD%D0%B5-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%BC%D0%B5%D0%B4%D0%B8%D0%B8--news871759.html", "text": "Честита ни независимост, братя! И в тази връзка - независим ли е българският съд, български ли е? Независим ли е съдът на Калпакчиев, освободил убиеца Полфрийман предсрочно? И как да е независим, ако Калпакчиев е шеф на грантовия Съюз на съдиите, който се издържа с многомилионни субсидии от една чужда фондация - \"Америка за България\"? И ако съдиите от този съюз всяка година пътуват на скъпоплатени от Сорос \"специализации\" зад Океана, където им промиват мозъците в духа на мулт икултурния марксизъм и джендърската толерастия? За кого после ще отсъждат тези \"независими\" съдии - за семейството на българина Андрей Монов или за австралиеца Джок Полфрийман? А медиите на подсъдимите Прокопиев и Огнян Донев, където за пет години са изсипани над 7 милиона от грантове на същата тази \"Америка за България\"? Те независими ли са? Независима ли е американската БТВ? За чии интереси работят? Решението е просто, предложил съм го преди доста време, като нямам претенции за авторско право - сдруженията на лица от правосъдната система, както и медиите законово да бъдат лишени от възможността да получават субсидии от чужди фондации. Така е в Унгария и Чехия, да речем. Уви, 111 години по-късно, пак трябва сърцато да се борим за независимостта на Майка България, вторично поробена от колонизаторите на съзнанието. Битката за независим съд е ключова, тъй като в представите на обикновения човек абстракцията \"правосъдна система\" се материализира именно от съда. Не прокурорите и следователите, а съдиите въздават справедливост и разполагат с последната дума. Затова гаврата с паметта на Андрей Монов и страданията на неговото семейство не бива да остават неовъзмездени. Продажникът Калпакчиев трябва да си плати институционално, най-малкото с оставка. Нравственият позор така или иначе ще го преследва до гроб. Съвсем скоро, в близките дни, ще ви призовем на общи действия по темата. И още веднъж - честита ни независимост! Борбата край няма... Сподели:", "date": "2019.09.22", "title": "В Деня на независимостта е повече от ясно: не-българинът Калпакчиев и не-българските медии трябва да си платят!"}
{"url": "https://pik.bg/%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%BE-%D0%B1%D0%B5%D1%80%D0%B1%D0%B0-%D0%BF%D1%80%D0%B5%D0%B3%D0%BE%D0%B2%D0%B0%D1%80%D1%8F%D0%BB-%D1%81-%D0%B1%D0%B0%D1%80%D1%81%D0%B0-news871710.html", "text": "Преди три дни най-добрият голмайстор за всички времена на българския национален отбор по футбол - Димитър Бербатов обяви официално, че прекратява кариерата си. След новината той получи множество поздрави за великолепната си кариера. Сред тях бяха от ЦСКА, Байер Леверкузен, Манчестър Юнайтед и английските медии. Легендата на ЦСКА, Барселона и българския футбол - Христо Стоичков също говори за Бербатов и сподели доста любопитната вест, че след престоя на благоевградчанина в Манчестър Юнайтед, той е разговарял с отбора на Барселона. \"Само мога да съжалявам, че Митко не завърши кариерата си в Барселона. Имаше такъв предварителен разговор след Манчестър Юнайтед. Ако се бяха случили така нещата и аз да имам право да вадя пари, щях да го взема веднага в Барселона. Времената бяха такива, орисията е била такава, че да остане да играе в Англия. Където и Митко да отиде, той остави една диря във футбола. През годините той показа, че е важно постоянството. Никой не е станал футболист от днес за утре.\" Сподели:", "date": "2019.09.22", "title": "ЛЮБОПИТНО: Берба преговарял с Барса"}
{"url": "https://pik.bg/%D0%B5%D0%BA%D0%BE-%D0%BA%D1%8A%D1%82-%D1%80%D0%B0%D0%B4%D0%B2%D0%B0-%D0%BC%D0%B0%D0%BB%D1%87%D1%83%D0%B3%D0%B0%D0%BD%D0%B8-%D0%B2-%D0%B4%D0%B5%D1%82%D1%81%D0%BA%D0%B0-%D0%B3%D1%80%D0%B0%D0%B4%D0%B8%D0%BD%D0%B0-%D0%B2-%D0%BF%D0%B5%D1%80%D0%BD%D0%B8%D0%BA-news871693.html", "text": "Детска градина ДГ „Знаме на мира“ в Перник, посрещна децата с нов и атрактивен еко кът. За малките възпитаници има и специално поставени 11 сенника на пясъчниците в двора на градината. Всичко това е реализирано по проект на ПУДООС - на стойност 5000 лв. Това съобщиха от Община Перник. Другата придобивка за детското заведение е подмяната на дограмата и вратите на двата корпуса. Средствата са от капиталовите разходи на Община Перник на стойност 150 000 лв. Хубавият двор и новите съоръжения бяха разгледани от кмета на Община Перник Вяра Церовска, зам.-кмета Севделина Ковачева и кмета на кв. „Изток“ Емил Костадинов. Малките възпитаници представиха пред местното ръководство пъстра програма с песни и стихчета. В момента детското заведение се посещава от 300 деца на възраст от 1 до 7 години. Сподели:", "date": "2019.09.22", "title": "Еко кът радва малчугани в детска градина в Перник"}
{"url": "https://pik.bg/%D1%81%D0%BE%D1%84%D0%B8%D1%8F-%D1%81%D0%B5-%D0%B2%D0%BA%D0%BB%D1%8E%D1%87%D0%B2%D0%B0-%D0%B2-%D0%B8%D0%BD%D0%B8%D1%86%D0%B8%D0%B0%D1%82%D0%B8%D0%B2%D0%B0%D1%82%D0%B0-%D0%B7%D0%B0-%D0%B4%D0%B5%D0%BD-%D0%B1%D0%B5%D0%B7-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-news871750.html", "text": "София ще бъде част от традиционната за Европа инициатива \"Ден без автомобили\", заради която част от улиците ще бъдат затворени днес, съобщи БТВ. От 09:00 до 19:00 часа коли няма да се допускат в периметъра между бул. \"Княз Ал. Дондуков\", \"Васил Левски\", \"Патриарх Евтимий\", \"Христо Ботев\" и \"Тодор Александров\". Гражданите и посетителите на града ще могат да разчитат на градския транспорт или да изберат ходенето пеша, колелото или тротинетка. Кампанията „Европейски ден без автомобили“ цели намаляването на шума и вредните емисии във въздуха, както и подобряване на качеството на живот в големите градове. За първи път денят без автомобили се отбелязва през 1998 г. във Франция. На този ден централните зони на много големи градове в Европа са затворени за автомобилно движение. Освен София в инициативата участват и други големи български градове като Варна и Пловдив. Сподели:", "date": "2019.09.22", "title": "София се включва в инициативата за ден без автомобили"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%81-%D0%BF%D0%BE%D0%B7%D0%B4%D1%80%D0%B0%D0%B2-%D0%B7%D0%B0-%D0%B4%D0%B5%D0%BD%D1%8F-%D0%BD%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82%D1%82%D0%B0-news871786.html", "text": "Президентът Румен Радев отправи поздрав за днешния 22 септември - Деня на независимостта на България, съобщава „Дарик”. „На 22 септември 1908 г. с достойнство и дързост българската държава зае своето пълноправно място на международната политическа сцена. За едва 30 години след Освобождението израсна поколение държавници, което с воля и последователност формулира и проправи пътя на националния ни идеал. В онези тежки дни страната ни съумя да стане регионален лидер и да догонва с бързи темпове империи и кралства от целия континент. Днес сме изправени пред своя собствен 30-годишен вододел. Три десетилетия след началото на прехода нашият път напред преминава през също толкова значими предизвикателства, очакващи своето решение.. И преди столетие, и днес независима България означава справедливост, развитие, европейска перспектива. От нас зависи дали ще се задоволим с настоящето си положение или ще се борим, подобно на предците ни, за да моделираме собствената си историческа съдба. Нека с разум и самочувствие да работим за изграждането на модерна България. Честит празник”, написа в официалния си профил президентът Румен Радев. От днес започва визитата на държавния ни глава в САЩ, където ще участва в Общото събрание на ООН в Ню Йорк. Сподели:", "date": "2019.09.22", "title": "Президентът Румен Радев с поздрав за Деня на Независимостта"}
{"url": "https://pik.bg/%D0%BF%D1%80%D0%BE%D0%B1%D0%B8%D0%B2-%D1%81%D1%8A%D0%B7%D0%B4%D0%B0%D0%B4%D0%BE%D1%85%D0%B0-%D0%BD%D0%B0%D0%B9-%D0%BC%D0%BE%D1%89%D0%BD%D0%B8%D1%8F-%D0%BA%D0%B2%D0%B0%D0%BD%D1%82%D0%BE%D0%B2-%D0%BA%D0%BE%D0%BC%D0%BF%D1%8E%D1%82%D1%8A%D1%80-news871706.html", "text": "Американската компания \"Гугъл\" съобщи за създаването на най-мощния квантов компютър в света, който е с изчислителни възможности, многократно надвишаващи тези на съвременните суперкомпютри, съобщи в. \"Файненшъл таймс\". \"Гугъл\" съобщи за разработката си в научен доклад, разпространен за кратко време на сайта на НАСА, след което беше премахнат от платформата. В този документ, с който са успели да се запознаят журналисти от вестника, \"Гугъл\" информира, че неговите научни сътрудници са успели да конструират процесор, който само за 3 минути и 20 секунди е извършил изчисления, непосилни за други подобни устройства. За сравнение се дава най-мощния в света компютър, \"Съмит\", на компанията Ай Би Ем, на който за да се справи със същата задача, ще му трябват 10 хиляди години. \"Това е съществено ускоряване в сравнение с всички известни класически алгоритми и доказва експериментално квантовото превъзходство на новия процесор над всички останали\", се казва в доклада. В документа се изтъква, че осъщественото изчисление е първото, което може да бъде изпълнено изключително само на квантов процесор. Според изданието споменатата система засега може да осъществява едновременно само едно техническо изчисление. Преди квантовите компютри да могат да решават практически задачи, ще минат години. Но разработчиците определят резултатите от своята работа като важна стъпка по пътя към осъществяването на пълномащабен квантов изчислителен процес. Сподели:", "date": "2019.09.22", "title": "ПРОБИВ: Създадоха най-мощния квантов компютър"}
{"url": "https://pik.bg/%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%BE---%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D1%80%D0%B0%D0%B7%D0%B1%D0%B8-%D1%81%D1%8A%D0%B4%D0%B8%D1%8F-%D0%BA%D0%B0%D0%BB%D0%BF%D0%B0%D0%BA%D1%87%D0%B8%D0%B5%D0%B2-%D0%BD%D0%B0%D1%85%D0%B0%D0%BB%D1%81%D1%82%D0%B2%D0%BE-%D0%B5-%D0%B4%D0%B0-%D0%BF%D1%83%D1%81%D0%BD%D0%B5%D1%88-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0-%D0%B4%D0%B2%D0%BE%D0%B5%D0%BD-%D1%83%D0%B1%D0%B8%D0%B5-news871770.html", "text": "Отказвам се веднага от евродепутатското място, ако бъда избран за кмет на София. Това заяви пред БНТ кандидат-кметът на ВМРО Ангел Джамбазки. Той бе категоричен, че иска да преобрази столицата с европейски облик, да има сигурност, спокойствие, чистота, ред. \"Нерешени с години \"тумори\" на града - \"Татарли\", \"Константин Величков\", циганското гето в \"Баталова воденица\". Тази дискриминация върху българите в тези райони продължава. Защо е нужно да продължава това?!\", заяви Джамбазки. Той отбеляза, че друг \"тумор\" в столицата е \"Софийска вода\" - монополист, който години наред тормози гражданите с нереални сметки и проблемно подаване на вода. \"Ако трябва да вземем нещо от западните общества, това е реда в града. Имаш камера - нямаш престъпност\", заяви още той. Лидерът на ВМРО Красимир Каракачанов отбеляза на свой ред, че кандидатурата на Джамбазки за столичен градоначалник е достойна и той няма съмнение в шансовете му за победа: \"Кой казва, че ще бъде трети? Той е най-подготвеният човек във ВМРО. Освен това, вече има 40 години, така че може и президент да стане\". Каракачанов допълни още, че в Пловдив кандидатът на ВМРО и НФСБ е Славчо Атанасов. Другата силна кандидатура е Галин Григоров в Русе - традиционни места с балотажи срещу ГЕРБ. \"Стратегията ни е следната - там, където има \"местни, свестни и известни\" личности, ние ги издигаме. Има общински сектори, където ще подкрепим местни кандидатури, издигнати от инициативни и обществени комитети. Искаме да подкрепим инициативни и активни млади хора\", заяви той. \"Ние не отиваме на местните избори, за да подкрепим някого на втори тур. Ние отиваме, за да защитим интереса на тези софиянци, които не се чувстват представени. Защото в момента \"Младост\" е град в София. Трябват ти 40 минути, за да влезеш там. Това е заради нечии безумни решения. В момента има чудовищна тапа. Тези хора просто искат да се приберат вкъщи като тръгнат от работа, без да чакат в 40-минутна тапа\", отбеляза Джамбазки. Каракачанов коментира и разрива с \"Атака\": \"Проблемът е, че те не си направиха равносметката. Когато някой върши работа, хората го виждат. И когато само плюе, това също се вижда\". За скандалното освобождаване на убиеца Джок Полфрийман, Джамбазки заяви: \"Нека не прехвърляме отговорността само върху текста на закона. Виждам една група съдии, които действат като политици в съда и като съдии в политиката. И тази група хора, близки до БХК, крайни войнстващи либерали, \"Отворено общество\" - се опитват да превземат и съдебната система, и политиката. Ние призоваваме конкретния съдия и неговите съмишленици да отидат в политиката, където ще нанесат по-малко щети. Това е нахалство - да пуснеш на свобода двоен убиец - с едно реално и едно недовършено убийство - и да го пуснеш \"защото се пооправил\". Е, това нормално ли е?!\". \"Освен това този нож, с който е ръгал тези момчета, той не си го е донесъл от Австралия, за да си реже салама\", вметна Каракачанов. \"Аз ходя сам по улиците, без охрана, без НСО. Хората по улицата ме спират, за да ми кажат - дайте, натискайте, свършете го. Искате ли да ви доведа немалко цигани, но хора със средно, с висше образование, които работят, трудят се. Те самите казват - направете нещо, защото тази общност се маргинализира. Те са като бели врани сред тях\", заяви Красимир Каракачанов. Сподели:", "date": "2019.09.22", "title": "КАТЕГОРИЧНО - Джамбазки разби съдия Калпакчиев: Нахалство е да пуснеш на свобода двоен убиец! БХК, крайни войнстващи либерали, \"Отворено общество\" се опитват да превземат и съдебната система, и политиката"}
{"url": "https://pik.bg/%D1%89%D0%B5%D1%82%D0%B8%D1%82%D0%B5-%D0%BE%D1%82-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D1%8F%D1%82%D0%B0-%D0%B2-%D0%B0%D0%BB%D0%B1%D0%B0%D0%BD%D0%B8%D1%8F-68-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-109-%D0%B7%D0%B0%D1%81%D0%B5%D0%B3%D0%BD%D0%B0%D1%82%D0%B8-%D0%BA%D1%8A%D1%89%D0%B8-%D0%B8-%D1%81%D0%B5%D0%B4%D0%B5%D0%BC-%D1%80%D1%83%D1%85%D0%BD%D0%B0%D0%BB%D0%B8-%D0%B4%D0%BE%D0%BC%D0%BE%D0%B2%D0%B5-news871774.html", "text": "Министърът на отбраната на Албания Олта Джачка представи предварителен доклад за последствията от две силни земетресения, които удариха вчера следобедните часове на събота, съобщава македонското електронно издание „Локално“, като уточнява, че пресконференцията е дадена късно снощи, съобщава \"Фокус\". „Според първоначалната официална информация, въпреки че данните се актуализират минута по минута, докато екипите проверяват ситуацията на терен, до момента има 68 докладвани пострадали, но във всички случаи става въпрос за леки наранявания. Най-важното е, че нямаме загуба на човешки животи“, подчерта Джачка. Според думите й повечето материални щети са нанесени на къщи и жилищни сгради, предимно в Драч и Тирана. „Досега са докладвани основно щети по стените и други повреди в 46 къщи и три жилищни сгради в Тирана, 42 домове, основно стари сгради и 4 жилищни сгради в Драч, 7 къщи в Либражд, три сгради в община Клос-Пешкопия са повредени и една къща е рухнала, от една до четири къщи, повредени в Берат, Фиер и Лежа. Щети има и на няколко превозни средства, върху които е паднал материал от сгради. Потвърди се, че земетресението не е причинило никакви щети на петролните съоръжения“, допълни министърът. Тя посочи, че министерствата на отбраната, вътрешните работи и здравеопазването са напълно готови да окажат помощ на гражданите и да се погрижат за тяхното имущество и сигурност. Джачка информира, че за всички граждани, чиито домове са повредени и животозастрашаващи, общинските власти подготвят специални центрове, в които да бъдат настанени. Министерството на инфраструктурата и енергетиката информира, че не са регистрирани сериозни щети по пътищата и мостовете. В Драч е било прекъснато електрозахранването, но проблемът е преодолян и подаването на ток е възстановено в цялата страна. Първото земетресение с магнитуд 5,8 по скалата на Рихтер бе регистрирано на 30 километра северно от Драч в 16:04 часа местно време (17:04 часа българско време) и е най-силното от 15 април 1979 г. То е усетено във всички части на Албания и в съседните страни. Второто земетресение е регистрирано десет минути по-късно с магнитуд 5,6 по скалата на Рихтер. Шест часа по-късно са регистрирани 12 тремора с по-малка интензивност. В събота в Драч пристигна президентът Илир Мета, който след среща с кмета Роланд Насто, апелира към гражданите да запазят спокойствие, призова за пълна координация на структурите и добави, че трябва да се вземат предвид предупрежденията от съответните структури, за да се избегне всякаква опасност. Премиерът Еди Рама отложи пътуването си до Ню Йорк на Общото събрание на ООН и се завърна в Тирана. Лидерът на опозиционната Демократическа партия Лулзим Баша, като пожела бързо възстановяване, той написа във „Фейсбук“:„Ще преодолеем тази неприятна ситуация“. Косово и Италия предложиха помощ за преодоляване на ситуацията. „С тревога научих новината за земетресението, което удари Албания. Разговарях по телефона с президента Илир Мета и с премиера Еди Рама и предложих нашата помощ за преодоляване на ситуацията. Помолих командира на Косовските сили за сигурност Рахман Рама да бъде в готовност. Пожелавам на ранените бързо възстановяване“, написа държавният глава на най-младата държава на Балканите Хашим Тачи в социалната мрежа „Фейсбук“. Италианският премиер Джузепе Конте в телефонен разговор с Рама изрази пълната солидарност и готовност на страната му да помогне на Албания за преодоляване на последствията от земетресенията. Сподели:", "date": "2019.09.22", "title": "Щетите от земетресенията в Албания: 68 пострадали, 109 засегнати къщи и седем рухнали домове"}
{"url": "https://pik.bg/%D1%87%D0%B5%D1%81%D1%82%D0%B8%D1%82%D0%BE-%D1%81%D0%BB%D0%B5%D0%B4-%D0%BA%D1%80%D0%B8%D1%81%D0%BA%D0%BE-%D0%B8-%D1%82%D0%BE%D1%82%D0%BE-%D1%81%D1%82%D0%B0%D0%BD%D0%B0-%D0%B1%D0%B0%D1%89%D0%B0-news871785.html", "text": "В събота към 18:00 часа Тото и любимата му Кристин Петринска са станали родители. За разлика от своя колега Криско, който се похвали в нета, че също е станал баща, Йонислав Йотов от \"СкандаУ\" реши да запази пълно мълчание и не пожела да оповести радостната вест. Нещо повече - той дори не е бил наблизо, а на участие в провинцията, когато Кристин е раждала. Според Hotarena веднага след като приключила изявата му Тото се отправил към бебока и неговата майка. Рапърът и Кристин Петринска се залюбиха преди около година. Победителят от „ВИП Брадър” 2017 г. и русата хубавица се запознаха по време на негово участие и оттогава са неразделни. Кръшната блондинка е участвала във видеоклипове на различни български изпълнители, преподаваше и модерни на танци на деца в частна школа. Именно любовта на Кристин към музиката и танцовото изкуство я събрала с Йонислав, както е истинското има на рапъра. Двамата попаднали на една сцена - той като изпълнител, а тя като балерина, а оттам-нататък искрите между тях бързо пламнали. Йотов споделил пред приятели, че съвместният му живот с Петринска към настоящия момент е щастлив. Той очевидно си пада по блондинки, защото предишната му приятелка Яна Червенкова също е руса. Риалити звездата уж много страдаше по бившата и даже ѝ посвети песен – хита „Чужди усмивки”, ала любовните му терзания бяха краткотрайни. Той не остана дълго сам и само за два месеца смени Яна с настоящата си любима. Сподели:", "date": "2019.09.22", "title": "ЧЕСТИТО! След Криско и Тото стана баща"}
{"url": "https://pik.bg/%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D0%BD%D0%B0-%D1%81%D0%BF%D0%BE%D1%80%D1%82%D0%B0-%D1%81%D1%82%D0%B0%D1%80%D1%82%D0%B8%D1%80%D0%B0-%D1%83%D1%82%D1%80%D0%B5-%D0%B2-%D1%81%D0%BE%D1%84%D0%B8%D1%8F-news871790.html", "text": "За пета поредна година Министерство на младежта и спорта (ММС) организира “Европейска седмица на спорта #BеАctive\". От 23-ти до 30-ти септември 2019 година хора от всички възрасти отново ще имат възможност да се запознаят с над 50 вида спорт и да ги практикуват свободно. Кампанията ще бъде официално открита утре от 12,00 часа в зала \"Арена Армеец\". Входът за всички събития от спортната седмица е свободен. Посланици на Европейската седмица на спорта и тази година са успели български спортисти и талантливи млади състезатели. Това са грациите от националния ансамбъл по художествена гимнастика Симона Дянкова, Лаура Траатс, Мадлен Радуканова, Ерика Зафирова, Стефани Кирякова, както и индивидуалните състезателки Невяна Владинова, Катрин Тасева и Боряна Калейн, световната и европейската ни шампионка по борба Тайбе Юсеин, боксьорите Даниел и Боян Асенови, олимпийската и световна шампионка за младежи в тройния скок Александра Начева, параолимпиецът Денислав Коджабашев, младата българска звезда в алпийските ски Алберт Попов и един от най-обичаните български спортисти Йордан Йовчев. Йорданка Благоева, Любо Ганев и още много спортни легенди също ще присъстват на старта на Европейската седмица на спорта утре. През 2019 г. мотото на кампанията е \"Бъди активен, открий своя спорт, избери своя спортен клуб!\", а инициативите ще се проведат в София и други градове в страната. Седмицата на спорта има за цел да подпомогне личностното развитие на младите хора и подкрепи спортните им потребности, чрез изграждането на чувство за отборен дух, толерантност и солидарност.. #BeActive 2019 е част от инициатива на Европейската комисия за насърчаване на спорта и физическата активност на гражданите на ЕС. Национален координатор за България е ММС, съфинансиран по програма \"Еразъм +\" на Европейския съюз. Сподели:", "date": "2019.09.22", "title": "Европейска седмица на спорта стартира утре в София"}
{"url": "https://pik.bg/%D1%82%D1%83%D1%80%D1%86%D0%B8%D1%8F-%D0%B3%D0%BE%D1%82%D0%BE%D0%B2%D0%B0-%D0%B7%D0%B0-%D0%B2%D0%BE%D0%B5%D0%BD%D0%BD%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B2-%D1%81%D0%B8%D1%80%D0%B8%D1%8F-news871751.html", "text": "Турция е завършила подготовката за военна операция в Сирия. Това заяви президентът на страната Реджеп Ердоган на пресконференция на международното летище „Ататюрк” в Истанбул преди излитането си за Ню Йорк, където ще участва на 74-тото Общо събрание на ООН, предава „Анадолската агенция“, цитирана от „Фокус”. Държавният лидер на Турция коментира и подкрепата, която САЩ оказват на т.нар. „Сирийски демократични сили“, чийто гръбнак са сирийските кюрдски „Отряди за народна самоотбрана“ (ОНС/YPG). „Турция завърши подготовката за операция в Сирия. САЩ са стратегически партньор на Турция – каза Ердоган. - В продължение на много години двете страни бяха стратегически партньори в НАТО. Това партньорство съществува и днес, и Анкара не се стреми към конфликт с Вашингтон. Но Турция няма намерение да си затваря очите за подкрепата на САЩ за терористите от ОНС/ПКК“. Президентът също така обърна внимание на новоизмислената организация с името „Сирийски демократични сили“ (СДС). „В момента терористите от „Ислямска държава“ почти са ликвидирани в района. Сега измислиха нова организация с името „СДС“. Всъщност това е трик. В действителност СДС с нищо не се различават от ПДЕ (Партията на демократическото единство) и ОНС. В нея влизат няколко терористични организации“, обясни Ердоган. По неговите думи, Турция не може да пренебрегне тази реалност. „Трябва да изчистим този регион от терористични организации. Арабите съставляват по-голямата част от населението на региона - около 85-90 процента“, каза Ердоган. Сподели:", "date": "2019.09.22", "title": "Турция готова за военна операция в Сирия"}
{"url": "https://pik.bg/%D1%87%D0%B8%D0%BD%D0%BE%D0%B2%D0%BD%D0%B8%D0%BA-%D0%BE%D1%82-%D1%84%D0%BE%D0%BD%D0%B4-%E2%80%9E%D0%B7%D0%B5%D0%BC%D0%B5%D0%B4%D0%B5%D0%BB%D0%B8%D0%B5%E2%80%9D-%D0%B2-%D0%BF%D0%BB%D0%B5%D0%B2%D0%B5%D0%BD-%D0%B1%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BD-%D1%81-%D0%BF%D0%BE%D0%B4%D0%BA%D1%83%D0%BF-%D0%B2-%D0%B1%D1%83%D1%82%D0%B0%D0%BD-news871795.html", "text": "Служител на Държавен фонд „Земеделие“ е арестуван във врачанското село Бутан по време на вземане на подкуп от 1 000 лв., съобщава „Булнюз”. Задържането е станало преди броени дни по време на акция на сектор „Борба с организирана престъпност”, проведена под ръководството и надзора на Окръжна прокуратура и за нея не бе съобщено официално от МВР и прокуратурата. Сигналът е бил подаден от фермери от селата Бутан и Гложене, които са рекетирани от страна на служителя от отдел „Регионален технически инспекторат“ в областна дирекция Плевен към Държавен фонд „Земеделие“. По време на една от проверките във Врачанско чиновникът е предложил на земеделец от Бутан, който в момента е действащ общински съветник в Козлодуй, да си „затвори“ очите за нарушенията срещу въпросния подкуп. Срещата между корумпирания държавен служител и земеделския производител била осъществена. В момента на получаване на подкупа с белязани пари двама полицаи от БОП- Враца му щракнали белезниците. На корумпирания служител е повдигнато обвинение и му е наложена парична гаранция от 5 000 лв., както и забрана да напуска страната. Сподели:", "date": "2019.09.22", "title": "Чиновник от фонд „Земеделие” в Плевен бе задържан с подкуп в Бутан"}
{"url": "https://pik.bg/%D1%88%D0%B0%D1%88-5-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%BF%D0%BE%D0%BB%D1%83%D1%87%D0%B8-%D0%BF%D0%BE%D0%B2%D0%B8%D0%BA%D0%B2%D0%B0%D1%82%D0%B5%D0%BB%D0%BD%D0%B0-%D0%B7%D0%B0-%D0%BA%D0%B0%D0%B7%D0%B0%D1%80%D0%BC%D0%B0-news871754.html", "text": "В Киевска област в село Гребенки 5-годишно дете бе повикано за военна служба. Снимка на призовката от военнослужещия беше публикувана от майката на момчето във Фейсбук, съобщава Украйна.ру. \"Пристигна призовка за моя син и всичко щеше да е наред, ако той не беше на пет години\", написа жената. Съгласно призовката, на 23 септември момчето трябва да се яви в общинския съвет на Гребенки с един от родителите си и да се регистрира в местната служба за набиране на войници. По-късно се изяснили, че объркването е възникнало поради факта, че годината на раждане на момчето в списъка на населението е записана 2003 г. вместо 2013 г. Общинският съвет на Гребенков се извини във Фейсбук за грешката и призова родителите в такива случаи незабавно да се свържат с администрацията по телефона, вместо да публикуват информация в социалните мрежи. \"Това се прави от всеки, който се отнася с уважение към нечия работа. Знаете, не греши само този, който не прави нищо\", се казва в съобщението на съвета. Сподели:", "date": "2019.09.22", "title": "ШАШ: 5-годишно дете получи повиквателна за казарма"}
{"url": "https://pik.bg/%D0%B2-%D1%8F%D0%BC%D0%B1%D0%BE%D0%BB-%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D1%82-%D0%B4%D0%B5%D0%BD%D1%8F%D1%82-%D0%BD%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82%D1%82%D0%B0-%D1%81-%D0%B8%D0%B7%D0%BB%D0%BE%D0%B6%D0%B1%D0%B0-%D0%B7%D0%B0-%D0%BF%D1%8A%D1%80%D0%B2%D0%B0%D1%82%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%B2%D0%BE%D0%B9%D0%BD%D0%B0-news871755.html", "text": "111–ата годишнина от обявяването на Независимостта на България се отбелязва тържествено и в Ямбол, съобщава БНР. С изпълнения на ямболския духов оркестър и отслужването на благодарствен молебен започна празничният ден в града. Акцент в програмата е откриването на изложба, посветена на Първата световна война и „Ямболския цепелин”, извършил най-продължителен полет в световната военна история, която ще се открие в Музея на бойната слава. Посетителите могат да видят макет на цепелина в мащаб 1:24, под който е изработена релефна карта на местността с разположението на цепелиновото летище край Ямбол. Самото летище е било с впечатляващи размери, като освен хангар за цепелина, обслужващата инфраструктура е включвала водородна станция, електро, радио и метеорологична станция, също така ремонтна работилница, жилища за 400 души и дори офицерско казино. Сподели:", "date": "2019.09.22", "title": "В Ямбол отбелязват Денят на Независимостта с изложба за Първата световна война"}
{"url": "https://pik.bg/%D0%B4%D0%B5%D0%B9%D1%86%D0%B8-%D0%BD%D0%B0-%D0%BA%D1%83%D0%BB%D1%82%D1%83%D1%80%D0%B0%D1%82%D0%B0-%D0%B8-%D1%81%D0%BF%D0%BE%D1%80%D1%82%D0%B0-%D0%B8%D1%81%D0%BA%D0%B0%D1%82-%D0%B2%D0%BE%D0%BB%D0%B5%D0%BD-%D0%B7%D0%B0-%D0%BA%D0%BC%D0%B5%D1%82-%D0%BD%D0%B0-%D1%81%D0%BE%D1%84%D0%B8%D1%8F-news871799.html", "text": "Гражданска инициативна група поиска лидерът на АТАКА Волен Сидеров да се кандидатира за кмет на София. Сред инициаторите са известни лица от сферите на културата, спорта, медицината, образованието, както и майки на малки деца. Всички те се обединяват около Сидеров, защото в неговата кандидатура виждат единствения способен да спре пошлостта на гей-парадите по улиците на столицата, да подобри сигурността и да сложи ред в управлението на града. Те дойдоха на пл. „Славейков” лично да поискат кандидатурата му и му пожелаха да защитава християнските ценности от либералната пропаганда. Сред известните личности, които подкрепят лидера на АТАКА да се включи в битката за кметския пост в София, са футболният треньор Велислав Вуцов, световноизвестният пианист акад. Атанас Куртев, проф. Красимир Опров, директорът на болницата в Ботевград д-р Пламен Китанов, европейският вицешампион по бокс Благой Соколов, художникът Валентин Ангелов и други. Сподели:", "date": "2019.09.22", "title": "Дейци на културата и спорта искат Волен за кмет на София"}
{"url": "https://pik.bg/%D0%BB%D0%B8%D0%B1%D0%B5%D1%80%D0%BE%D1%82%D0%BE-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D0%BE%D1%82%D0%B1%D0%BE%D1%80-%D0%BF%D0%BE-%D0%B2%D0%BE%D0%BB%D0%B5%D0%B9%D0%B1%D0%BE%D0%BB-%D1%82%D0%B5%D0%BE%D0%B4%D0%BE%D1%80-%D1%81%D0%B0%D0%BB%D0%BF%D0%B0%D1%80%D0%BE%D0%B2-%D0%B8%D0%B7%D0%B8%D0%B3%D1%80%D0%B0%D1%85-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D1%81%D0%B8-%D0%BC%D0%B0%D1%87-%D0%B7%D0%B0-%D1%82%D0%B8%D0%BC%D0%B0-news871802.html", "text": "Това сигурно ми е последният мач с националния отбор. Исках да завърша по-позитивно, но Словения беше много по-добра от нас и заслужено победиха. Това заяви пред БТВ либерото на мъжкия националене отбор по волейбол на България, след като тимът приключи участието си на Евро 2019. В мач от осминафиналната фаза на шампионата България загуби от Словения с 1:3 гейма. На въпрос дали решението му не е плод на емоциите и ще се включи за предстоящата европейска олимпийска квалификация, Салпаров отговори така: \"Според мен шансовете на тази квалификация са нулеви, така че по-добре младите са играят, да се развиват, да трупат опит, за да може след една, две, три или четири години да имат нужното самочувствие и да играят тези мачове много по-добре от сега, защото определено ни липсва концентрация и постоянство. Не може след един такъв гейм… във волейбола е така, губиш една лека ситуация и се обръща целия мач. Затова вече няма смисъл да се изнервям и да стоя аз тук, защото много съм дал на националния отбор и той много ми е дал, така че има и други след мен, които трябва да играят. Много състезатели останаха в България, които можеше да са тук. Опитни състезатели, които в такива мачове имат нужната рутина и опита да променят хода на мача, докато се вижда, че хората, които влизат отвън – влизат по-сковано и нямат опита и рутината да обърнат нещата в наша полза, когато ни е тежко\". Сподели:", "date": "2019.09.22", "title": "Либерото на националния отбор по волейбол Теодор Салпаров: Изиграх последния си мач за тима"}
{"url": "https://pik.bg/%D1%81%D0%B0%D0%BF%D1%8C%D0%BE%D1%80%D0%B8-%D0%B2%D0%B7%D1%80%D0%B8%D0%B2%D0%B8%D1%85%D0%B0-%D1%81%D1%82%D0%B0%D1%80%D0%B0-%D0%BB%D0%B8%D0%BC%D0%BE%D0%BD%D0%BA%D0%B0-%D0%B4%D0%BE-%D1%8F%D0%B7%D0%BE%D0%B2%D0%B8%D1%80-news871731.html", "text": "Военнослужещи от сухопътните войски унищожиха открит невзривен боеприпас в Кюстендилско, съобщиха от пресцентъра на военното министерство. Модулното формирование от Трети механизиран батальон в Благоевград от състава на бригадното командване с ръководител капитан Борислав Войнов е действало след отправено искане от МВР и по заповед на командира на сухопътните войски. Сигналът е бил за намерена корозирала граната тип \"Лимонка\" край язовирната стена на язовир Дренов дол, област Кюстендил. На място военнослужещите са извършили разузнаване и унищожаване на открития невзривен боеприпас. Сподели:", "date": "2019.09.22", "title": "Сапьори взривиха стара лимонка до язовир"}
{"url": "https://pik.bg/%D1%81%D0%B8%D0%BB%D0%B2%D0%B8%D1%8F-%D0%B2%D0%B5%D0%BB%D0%B8%D0%BA%D0%BE%D0%B2%D0%B0-%D0%BE%D0%B1%D1%8A%D1%80%D0%BD%D0%B0-%D0%B1%D0%BD%D1%80-%D0%BD%D0%B0-%D1%81%D0%B5%D0%BC%D0%B5%D0%B9%D0%BD%D0%BE-%D0%BE%D0%BE%D0%B4-%D0%BC%D1%8A%D0%B6%D1%8A%D1%82-%D0%B9-%D0%B8-%D0%B1%D1%80%D0%B0%D1%82-%D0%BC%D1%83-%D1%81%D1%8A%D1%89%D0%BE-%D0%BD%D0%B0-%D1%85%D1%80%D0%B0%D0%BD%D0%B8%D0%BB%D0%BA%D0%B0-%D0%B2-%D0%B4%D1%8A%D1%80%D0%B6%D0%B0%D0%B2%D0%BD%D0%BE%D1%82%D0%BE--news870349.html", "text": "Медията, която се издържа с данъците на българските граждани, се е превърнала в семейна фирма на Силвия Великова и там работят като редактори и мъжа й Деян Йотов, и брат му - Добрин Йотов! Скандалното разкритие лъсна след петъчния бой в студиата на \"Хоризонт\", когато бе нападнат военния репортер Добромир Видев. Именно тази шуробаджанашка групичка около Великова е поела цялата офанзива по превземане на държавното радио от новото ръководство, което иска да въведе ред и във финансите на БНР, но и в начина на работа и отразяването, за да бъде спряно използването на ефира в полза на частни интереси. Начело, разбира се, стои Великова, която докато крещи, че е независима, никак не се притеснява от сутрин до вечер да е глашайтай на соросоидите в съдебната система. И в тази връзка няма как да харесваш новия директор на радиото, който и да е той, ако смята, че всичко това не е редно и трябва да се прекрати. Освен частното ползване на държавния ефир за чужди интересни кой знае срещу какво, семейството на Великова се облажва и финансово от цялата схема директно чрез сочните заплати и хонорари, които прибират семейно всеки месец. \"Великова ООД\" прибират яки пари, защото по разкрития на колегите им заплатите за редактори там се движат около 3000 лв., а отделно се взимат и хонорари, ако се работи допълнително като водещ. Именно затова се тръшна и Великова, съчинявайки си, че й пречели да води, а реално се оказа, че ръководството просто е въвело график, така че всички журналисти да се въртят пред микрофона, а не само семейното ООД. ПИК разкри преди време и друга изгодна схема, която смуче въпросната шайка в БНР. Става дума за солидните средства от Европейския съюз, които получава протестърското движение в Българското национално радио в лицето на двайсетина водещи, които са включени да работят по програмата \"Евранет плюс\", пропагандираща различни събития, станали на територията на общността. Така месечно отбрани журналисти в общественото радио, което е на държавна издръжка, получават около 5-6 000 лева заплата като се добави и тази, която им плаща държавата от данъците на гражданите. Възмутените колеги на грантаджиите тогава съобщиха, че получателите на тези пари са предимно ангажирани с кръга \"Капитал\", подсъдимия олигарх Иво Проковиев и бутиковата партия на бившия провален правосъден министър Христо Иванов водещи на сутрешния блок \"Хоризонт преди всички\" като Силвия Великова, Таня Величкова и Ирина Недева. Недева е най-пряко обвързана с олигархичните кръгове на Прокопиев и \"Протестна мрежа\", която на изборите се оскандали и като политическа сила в комбина с Христо Иванов и главния си запевчик Антоанета Цонева, известна още като Кака Цона. Радиожурналистката дори модерира техни събития, а освен това получава и подкрепа от фондацията на Десислава Гаврилова, която от години е узурпирала т.н. \"Черевена къща\" на скулптора Андрей Николов, не плаща наем за ползването ѝ и притиска Министерството на културата да ѝ отстъпи собствеността ѝ. Недева смени Силвия Великова на шефския пост в сутрешния блок на БНР, след като бурната привърженичка на скандалния шеф на ВКС Лозан Панов, който се занимава повече с политическа дейност, отколкото с преките си ангажименти на съдебен началник, в нейно лице е Между другото, някои от въпросните журналисти, като Силвия Великова, захлебваха преди време скандално и от частни медии, работейки на две места - Освен с абсолютно тенденциозно отразяване на работата на съдебната власт, захлебващите яко от европрограмата грантаджии в БНР, са разчистили националния ефир само за едни представители на природозащитниците, известни с засмукването на милиони от броене на делфини в морето, отглеждането на лалугери и мътенето на яйца на костенурки, заради което ги погна и прокуратурата. Това е организацията \"За да остане природа в България\" начело с Тома Белев, който къса нервите на целия туристически бизнес у нас, за да оправдава лапачката си по екопрограми. Припомняме, че Белев се яви на последните парламентарни избори за депутат от листата на \"Да, България\" и спечели в родния си град Кърджали зашеметяваща подкрепа от 21 гласа. Покрай тези псевдоеколози в БНР спорадично отразяват и прокопиевите \"Зелени\", които също се прегърнаха с политическата мутация на Христо Иванов. Дали масираното им участите по \"Хоризонт\" е плод на вътрешното убеждение на горепосочените водещи и редактори или е мотивирано по друг начин е трудно да се каже, но сърдечната им привързаност към европейските теми и най-вече към финансираните по програмата \"Евранет плюс\" се измерва в реални суми, които БНР получава и разпределя към тях. Това се случва след опитите за манипулации от страна на Великова срещу новото ръководство и голословните й обвинения, които тя сама призна, че няма как да докаже. След това пък скандално отказа предложението на СЕМ да се яви на очна ставка публично с шефа на радиото, за да стане ясна цялата истината. Директорът Светослав Костов веднага обяви, че идеята на СЕМ е отлична и ще се появи на двустранно изслушване. Великова обаче се покри в миша дупка и отказа, явно притеснена, че манипулациите й ще издишат при такава очна ставка. Сподели:", "date": "2019.09.22", "title": "Силвия Великова обърна БНР на семейно ООД! Мъжът й и брат му също на хранилка в държавното радио"}
{"url": "https://pik.bg/%D0%B3%D0%B5%D1%80%D0%B1-%D1%81%D0%BE%D1%84%D0%B8%D1%8F-%D1%89%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8%D1%82%D0%B5-%D1%81%D0%B8-%D0%B7%D0%B0-%D0%BC%D0%B5%D1%81%D1%82%D0%BD%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%BD%D0%B0-23-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-news871850.html", "text": "ГЕРБ-София ще подаде документи за регистрация на кандидата си за кмет на Столична община, както и на кандидатите за общински съветници, кметове на райони и кметове на кметства. Представители на ГЕРБ-София и СДС ще внесат необходимите документи в Общинската избирателна комисия на 23 септември 2019 г. (понеделник) от 12,00 часа. Сподели:", "date": "2019.09.22", "title": "ГЕРБ-София ще регистрира кандидатите си за местните избори на 23 септември"}
{"url": "https://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D0%BF%D0%BB%D0%B0%D0%BD%D0%BE%D0%B2-%D0%B3%D0%BE%D0%B4%D0%B8%D1%88%D0%B5%D0%BD-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D1%88%D0%B5%D1%81%D1%82%D0%B8-%D0%B1%D0%BB%D0%BE%D0%BA-%D0%BD%D0%B0-%D0%B0%D0%B5%D1%86-%E2%80%9E%D0%BA%D0%BE%D0%B7%D0%BB%D0%BE%D0%B4%D1%83%D0%B9%E2%80%9D-news871788.html", "text": "От днес (б.р. 22 септември) започва плановият годишен ремонт на шести блок на АЕЦ “Козлодуй”, съобщава „Булнюз”. В периода на спирането ще бъдат изпълнени необходимите ремонтни работи, профилактика на оборудването и на системите на блока, както и презареждане на реактора със свежо ядрено гориво за новата горивна кампания. По време на ремонта ще продължи осъществяването на дейности, свързани с дългосрочната експлоатация на блока. Предвижда се плановият годишен ремонт на шести блок да продължи до края на месец октомври. Пети блок на АЕЦ “Козлодуй” работи с пълно натоварване на мощността. Сподели:", "date": "2019.09.22", "title": "Започна планов годишен ремонт на шести блок на АЕЦ „Козлодуй”"}
{"url": "https://pik.bg/%D0%BD%D0%B0%D0%B3%D0%BB%D0%BE-%D0%B1%D1%81%D0%BF-%D0%B3%D0%B0%D0%B7%D0%B8-%D0%B7%D0%B0%D0%BA%D0%BE%D0%BD%D0%B0-%D0%BF%D1%80%D0%B0%D0%B2%D0%B8-%D0%B0%D0%B3%D0%B8%D1%82%D0%B0%D1%86%D0%B8%D1%8F-%D0%BF%D1%80%D0%B5%D0%B4%D0%B8-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F%D1%82%D0%B0-%D1%81%D0%BD%D0%B8%D0%BC%D0%BA%D0%B0-news871798.html", "text": "Докъде стига наглото и безочливо поведение на кандидата за кмет от БСП в столичния район „Витоша“? Граждани от кварталите „Владая“ и „Драгалевци“ в София сигнализират, че са започнали агитации с рекламни материали още преди старта на предизборната кампания за местните избори, които ще се проведат на 27.10.2019 г. Сезирана е Общинската избирателна комисия в гр. София, съобщава Факти.бг. Кандидатът за кмет от БСП за район „Витоша“ в София - Александър Кьосевски, още преди да е излязла регистрацията му в ОИК и преди официалния старт на предизборната кампания, насрочен от ЦИК за 27.09.2019 г., започна с нерегламентираната си предизборна агитация. Очаква се Общинската избирателна комисия да излезе с решение по случая. Жители на кварталите от Подвитошката яка си задават въпроса: „Какво ли би могло да се очаква от такъв човек, който още отсега нарушава законодателството на Република България?“ Сподели:", "date": "2019.09.22", "title": "НАГЛО: БСП гази закона! Прави агитация преди началото на кампанията (СНИМКА)"}
{"url": "https://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2---%D1%80%D0%B5%D0%BA%D0%BB%D0%B0%D0%BC%D0%B5%D0%BD-%D0%B0%D0%B3%D0%B5%D0%BD%D1%82-%D0%BD%D0%B0-%D0%B1%D1%81%D0%BF-%D0%B8-%D0%B4%D0%BF%D1%81-news871858.html", "text": "Бившият втори в ГЕРБ Цветан Цветанов продължава да всява раздор в редиците на партията с тежки изказвания по медиите. С поредното си интервю, този път по БНР, доскорошният зам.-лидер на ГЕРБ се изживя като говорител и рекламен агент на БСП и ДПС. Помолен да коментира предстоящите местни избори, днес Цветанов обяви, че ГЕРБ ще загуби кметове, а БСП и ДПС ще бъдат най-печеливши. Днешното му изказване е пореден сигнал за опитите му да демотивира електората на ГЕРБ и да подлее вода на премиера Борисов. И докато по медиите Цветанов се изявява за коректив и морализатор, той все още не е отговорил за огромния скандал с неговия апартамент с ВИП асансьор. А за да имат тежест думите, е много по-добре да изчака проверките на НАП и прокуратурата, преди да дава акъл по телевизиите. . Изглежда така, сякаш бившият втори в партията е активиран от БСП и ДПС в опит да увеличи изборните им резултати. Все повече се засилват и слуховете, че прокуденият след \"Апартаментгейт\" политик се опитва да отмъкне ГЕРБ под носа на създателя й. И докато Нинова, Манолова и психодесните се радват на провокативните му изказвания, в ГЕРБ от една страна трябва да отговорят на ударите на Цветанов, а от друга да са доволни, че са се отървали от човек, който е способен да им забие нож в гърба във всеки един удобен момент. Сподели:", "date": "2019.09.22", "title": "Цветанов - рекламен агент на БСП и ДПС"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B3%D0%B5%D0%BD-%D0%B4%D0%B5%D1%81%D0%B8-%D0%B8%D0%B7%D0%BE%D1%81%D1%82%D0%B0%D0%B2%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-news870887.html", "text": "Десислава Радева си е спретнала малко бягство от съпруга си Румен Радев, научи „Ретро“. Наскоро първата дама забегнала в Унгария заедно със сина си Страхил, който е от първия й брак с депутата от левицата Георги Свиленски. Причината двамата да се озоват в Будапеща без президента бил рок концерт на любимата им напоследък английска банда „Мюз“. Музикалните предпочитания на президентшата са ясни още откакто тя попадна под светлините на прожекторите. Ген. Деси си е изградила традиция редовно да поздравява приятелите си в социалните мрежи с различни рок парчета, които обичайно публикува след полунощ. В първото си интервю като президентска съпруга тя не пропусна да подчертае, че не Румен, а фронтменът на рок титаните „Уайтснейк“ – Дейвид Ковърдейл, е първата й любов. Сред останалите й любимци са „Дийп Пърпъл“, „Кис“, АС/DC, „Никълбек“, макар Радева да подчертава, че е „всеядна“ по отношение на музиката. „Слушам опера, рок, народна, джаз, дори и Азис в някои случаи“, коментира Десислава в свое интервю. Покрай сина си обаче място в плейлиста и сърцето й намерили англичаните „Мюз“. Това провокирало първата дама да направи изненада на наследника си, като купила за двамата билети за концерт от европейския тур на бандата, но защо в кратката екскурзия с музикален привкус не е включила и съпруга си, остава загадка. Най-вероятно ангажиментите на Радев са били пречка да замине с тях. Привидно държавният глава и доведеният му син са в прекрасни отношения. През малкото време, което Страхил, който следва висшето си образование в Америка, прекарва у нас, всички вкупом се забавляват, ходейки на пицария и посещавайки различни екстремни атракциони. Обичайно Страхил, който учи в университета „Маунт Мърси“ в щата Айова, си идва през лятото и по време на коледната ваканция. Догодина обаче му предстои дипломиране, което със сигурност майка му, която била основен двигател на заминаването му за САЩ, очаквала с трепет и несъмнено щяла да гледа от първия ред. Любопитното обаче е дали пастрокът му Радев и баща му Георги ще застанат рамо до рамо във важния за Страхил ден. Сподели:", "date": "2019.09.22", "title": "САМО В ПИК И \"РЕТРО\": Ген. Деси изостави президента"}
{"url": "https://pik.bg/%D0%BA%D0%BE%D0%BB%D1%83%D0%BC%D0%B1%D0%B8%D1%8F-%D0%BF%D0%BE%D0%B8%D1%81%D0%BA%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news871767.html", "text": "Колумбийският президент Иван Дуке призова за съгласувани международни санкции срещу Венецуела, така че подкрепата на нейния президент Николас Мадуро за колумбийските бунтовници и наркотрафиканти да не дестабилизира повече Латинска Америка, предаде „Ройтерс”, цитирана от „Новини.бг”. Дуке, който обвинява Мадуро, че дава убежище на бойци от демобилизираната сега колумбийска партизанска групировка ФАРК и все още действащата Армия за национално освобождение, сравни венецуелския ръководител с бившия сръбски президент Слободан Милошевич, който беше изправен пред правосъдието за военни престъпления при конфликтите, дестабилизирали Балканите. ,,Трябва да проучим колективни санкции и действия, така че на заплахата от закрилата на Венецуела за тероризма на нейна територия да се сложи край'', заяви Дуке пред „Ройтерс”, преди да замине за заседанието на Общото събрание на ООН в Ню Йорк. ,,Международната общност трябва да осъзнае, че на диктатурата скоро трябва да се сложи край, тъй като хуманитарната трагедия в добавка към укрепването на диктаторски режим, съжителстващ с наркокартели и тероризъм, е заплаха за цялото западно полукълбо и за стабилността по света'', отбеляза той. Мадуро обвинява Колумбия, че се готви да нападне Венецуела и многократно я предупреди да не извършва съгласувана с американското правителство инвазия. Дуке каза, че латиноамериканските страни може да се позоват на Междуамериканския договор за взаимна помощ (ТIAR) срещу Мадуро. Съгласно договора нападение срещу една от подписалите го страни се смята за нападение срещу всички страни. ,,Позовавали сме се на този договор нееднократно, при това с успех, но позоваването не е непременно свързано с военни действия. Най-важното е да има координирано действие'', подчерта колумбийският президент. Сподели:", "date": "2019.09.22", "title": "Колумбия поиска международни санкции срещу Венецуела"}
{"url": "https://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80-%D0%BE%D1%82-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D1%81-%D1%85%D0%B5%D1%80%D0%BE%D0%B8%D0%BD-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news871789.html", "text": "19-годишен софиянец е бил задържан с хероин във Враца, съобщават от полицията във Враца, цитирани от „Булнюз”. Според информацията, на 21 септември (събота) в 11:15 часа във Враца екип на районно управление - Враца при извършване на полицейска проверка на 19-годишен с инициали Ф. З. Й. от София са намерили един брой полиетиленова сгъвка, съдържаща бяло прахообразно вещество с тегло около един грам. При направения полеви наркотест намереното вещество реагира на хероин. Лицето е задържано в районно управление Враца за срок до 24 часа. Образувано е досъдебно производство Сподели:", "date": "2019.09.22", "title": "Задържаха тийнейджър от столицата с хероин във Враца"}
{"url": "https://pik.bg/%D0%B0%D0%BB%D0%B1%D0%B0%D0%BD%D1%81%D0%BA%D0%B8-%D0%B2%D0%BE%D0%B5%D0%BD%D0%B5%D0%BD-%D0%BA%D0%B0%D1%82%D0%B5%D1%80-%D1%81%D0%BF%D0%B0%D1%81%D0%B8-111-%D0%BC%D0%B8%D0%B3%D1%80%D0%B0%D0%BD%D1%82%D0%B8-news871711.html", "text": "Албанското министерство на отбраната съобщи, че един от корабите му е спасил в Егейско море 111 мигранти, опитващи се да стигнат до Гърция, и ги е предал на турските власти, съобщава БТА. На страницата си във фейсбук министърката на отбраната Олта Джачка написа, че сирийски, иракски и палестински мигранти са били \"спасени при три различни операции в рамките на няколко часа във водите между Турция и Гърция\". Джачка добави, че мигрантите са били засечени от кораба \"Орику\", част от европейската гранична агенция \"Фронтекс\", в две моторници и малка лодка. Те са предадени на турската брегова охрана. Сподели:", "date": "2019.09.22", "title": "Албански военен катер спаси 111 мигранти"}
{"url": "https://pik.bg/%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%B8-%D0%BD%D0%B0%D0%B4-300-%D0%BE%D1%82%D0%BC%D0%B5%D0%BD%D0%B5%D0%BD%D0%B8-%D0%BF%D0%BE%D0%BB%D0%B5%D1%82%D0%B0-%D0%B2-%D1%8F%D0%BF%D0%BE%D0%BD%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D1%82%D0%B0%D0%B9%D1%84%D1%83%D0%BD%D0%B0-%D1%82%D0%B0%D0%BF%D0%B0-news871753.html", "text": "Най-малко 19 жители на префектура Окинава в Южна Япония пострадаха при преминаването на тайфуна \"Тапа\" съвсем близо до района, предаде ТАСС, цитирана от БТВ. Руската агенция се позова на японската телевизия „Ен Ейч Кей”. Японските авиокомпании бяха принудени да отменят над 300 полета между Окинава и главния остров Хоншу. Промените в разписанието засегнаха и югозападния остров Кюшу, към който се придвижи тропическата буря. Силните ветрове, с които е съпроводен тайфунът, са повредили далекопроводи в Окинава. Без електричество са около 1 800 домакинства. Според синоптиците \"Тапа\" ще достигне Кюшу тази вечер. „Тапа” е 17-ият тайфун, формирал се тази година в Тихия океан. Скоростта на вятъра в центъра му достига 35 м/сек., а поривите – 50 м/сек. При преминаването на тайфуна „Факсай” в началото на септември в Япония загинаха трима души и бяха ранени повече 60. Сподели:", "date": "2019.09.22", "title": "Пострадали и над 300 отменени полета в Япония заради тайфуна \"Тапа\""}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%81%D0%B8%D0%BC%D0%B5%D0%BE%D0%BD-%D1%81%D0%B0%D0%BA%D1%81%D0%BA%D0%BE%D0%B1%D1%83%D1%80%D0%B3%D0%B3%D0%BE%D1%82%D1%81%D0%BA%D0%B8-%D0%BD%D0%B5-%D0%B5-%D1%81%D0%B5%D1%80%D0%B8%D0%BE%D0%B7%D0%BD%D0%BE-%D0%B4%D0%B0-%D1%81%D0%BC%D0%B5-%D0%B2-%D0%BD%D0%B0%D1%82%D0%BE-%D0%B4%D0%BE-%D0%B3%D1%80%D0%BE%D0%B1-news871857.html", "text": "Бившият премиер Симеон Сакскобургготски, който е и внук на подписалия Указа за независимостта на България - цар Фирдинанд, направи анализ на вътрешно-политически и външни теми по Нова телевизия. \"Независимостта е относителна в световния контекст. Трябва да се съобразяваме с действителността, за да има харминия\", каза Симеон, като поясни, че заради конюнктурни обстоятелства никога не се е срещал с дядо си. Сакскобурготски разказа как след Референдума е трябвало да напусне България. Връх на цинизма за него било обаче, че от новата власт са дошли да изкажат на семейството му и на него, реалния цар, съболезнования за екзекуциите на княз Кирил и регентите. Симеон обясни и защо никога не е носил корона. Така е било прието в българската монархическа традиция още от времето на княз Александър Батенберг - този атрибут на властта да не се използва. Що се отнасяло до добросъседството ни със Северна Македония, Сакскобургготски изрази надежда за развитието на нещата в тази насока, но и че става въпрос за разум и общи интереси, още повече по въпросите на общата ни история. \"Не бива да се политизира НАТО, имам усещането, че това се случва. Ние сме в този съюз, защото сме усетили, че тук ни е мястото. Но НАТО до гроб - не е сериозно. Тук не става въпрос да сме въжеиграчи, а трябва да се търсят балансите\", каза Сакскобургготски, който отрече всяко абсолютизиране. \"Наясно сме какво е било по време на Втората световна война. Няма нужда да се акцентира върху това.\" Така бившият премиер коментира острата позиция на външното ни министерство по повод на предизвикалата скандал изложба за освобождението на България и Източна Европа в Руския културен център в София.\"Това може да предизвика скандал, който е ненужен\", подчерта Симеон. \"Като премиер ми предложиха да съборя паметника на Съветската алмия в Борисовата градина. Ако всеки режим се отнася така към паметниците, нямаше да я има и триумфалната арка. Трябва да се гледа прагматично и спокойно на историята\", каза държавникът. Според него в Европа има шумни реваншистки настроения, на които трябва да се противостои. Симеон каза още, че намира естествено своето посредничество за връзките на България с монархиите по света. \"Монархиите не са отживелица. Парламентарната монархия замен е най-демократичната форма на управление\", каза още Сакскобургготски. Оценката му за сегашното управление на страната е, че \"винаги може и по-добре, и по-лошо да се управлява. Може да не сме толкова черногледи, че сме най-бедната европейска държава. Трябва да сме позитивни\", каза Симеон. Той не можел за нищо да се сърди на народа, а Бойко Борисов сигурно имал качества. Той лично можел да готори за себе си, а и хората, които го оценявали и гласували за него, щом управлява трети, макар и непъен, мандат. Сподели:", "date": "2019.09.22", "title": "ЕКСКЛУЗИВНО! Симеон Сакскобургготски: Не е сериозно да сме в НАТО до гроб"}
{"url": "https://pik.bg/%D1%81%D1%82%D0%B0%D1%87%D0%BA%D0%B0-%D0%BF%D0%B0%D1%80%D0%B0%D0%BB%D0%B8%D0%B7%D0%B8%D1%80%D0%B0-%D0%BC%D0%BE%D1%80%D1%81%D0%BA%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%B2-%D0%B3%D1%8A%D1%80%D1%86%D0%B8%D1%8F-%D0%BD%D0%B0-24-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-news871791.html", "text": "Общонационална стачка на екипажите на морския транспорт в Гърция е обявена за 24 септември, съобщава „Дарик”, като се позовава на съобщение от Министерството на външните работи. Според информацията, началото на стачните действия е обявено за 06:00 ч. на 24 септември, а края – за 06:00 часа на 25 септември. Очаква се стачката да засегне и фериботните връзки в страната. От Външно министерство препоръчват на българските граждани, пребиваващи или пътуващи до Гърция, да се информират предварително за разписанията на морския транспорт и възможните алтернативни връзки с друг вид транспорт, както и да следят местните медии за най-актуална информация. Сподели:", "date": "2019.09.22", "title": "Стачка парализира морския транспорт в Гърция на 24 септември"}
{"url": "https://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BB%D0%B8%D0%B2%D0%B0%D0%BD%D0%B5%D1%86-%D0%B7%D0%B0-%D0%BE%D1%82%D0%B2%D0%BB%D0%B8%D1%87%D0%B0%D0%BD%D0%B5-%D0%BD%D0%B0-%D1%81%D0%B0%D0%BC%D0%BE%D0%BB%D0%B5%D1%82-%D0%BF%D1%80%D0%B5%D0%B4%D0%B8-34-%D0%B3%D0%BE%D0%B4%D0%B8%D0%BD%D0%B8-news871707.html", "text": "Ливански гражданин, обвинен за участие в отвличането на полет на TWA през 1985 година и убийството на американски военен, е бил арестуван в Гърция, съобщи АФП, като цитира полицията. 65-годишният заподозрян е бил забелязан от полицай на гръцкия остров Миконос и задържан в четвъртък, се казва в изявлението на полицията. Гръцките власти обявиха, че има Европейска заповед за арест, издадена от Германия за друго отвличане, извършено през 1987 година. Гръцките медии пишат, че мъжът е участвал в отвличането на 14 юни 1985 година на полет 847 на авиокомпания TWA и за убийството на пътник, американски гражданин. Самолетът извършвал полет от Кайро до Сан Диего с междинни кацания в Атина, Рим, Бостън и Лос Анжелис. Отвлечен е след като излетял от Атина. През следващите 17 дни, пилотът на самолета Джон Тестрейк е бил принуден да лети над Средиземноморието със 153 пътници и екипаж на борда, от Бейрут до Алжир и обратно, като каца в Бейрут три пъти, преди да му бъде разрешено да спре. На 15 юни 1985 година, по време на първото кацане в Бейрут, 23-годишният американец, шофьор в армията Робърт Стетам е пребит, застрелян от упор в главата и изхвърлен на пистата на летището в ливанската столица. Сподели:", "date": "2019.09.22", "title": "Арестуваха ливанец за отвличане на самолет преди 34 години"}
{"url": "https://pik.bg/%D0%B7%D0%B2%D0%B5%D1%80%D1%81%D0%BA%D0%BE-%D0%BC%D0%B5%D0%BB%D0%B5-%D0%BD%D0%B0-%D0%B2%D1%85%D0%BE%D0%B4%D0%B0-%D0%BD%D0%B0-%D1%81%D0%BE%D1%84%D0%B8%D1%8F---%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB-news871859.html", "text": "Мъж загина при катастрофа на входа на София, на виадукта на \"Околовръстен път\" в посока Казичене, предава Би Ти Ви Сигналът е подаден в 15:50 ч. към Спешната помощ - София. Шофьор на бус самокатастрофира, удря се в мантинелата и колата се обръща. Вероятната причина е да му е прилошало и да е загубил контрол над автомобила. Водачът на буса е умирял на място. С него са пътували 50-годишен мъж и 14-годишно момче. Първият е транспортиран в УМБАЛ \"Св. Анна\" с охлузвания и травми на гръдния кош. Детето е в \"Пирогов\" с охлузвания по ръцете. Сподели:", "date": "2019.09.22", "title": "Зверско меле на входа на София - има загинал"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D1%81%D0%BE%D1%82%D0%B0%D0%B4%D0%B6%D0%B8%D1%8F-%D0%B1%D0%B8%D0%BB-%D0%BC%D1%8A%D0%B6%D1%8A%D1%82-%D1%81%D0%BF%D1%80%D0%B5%D1%82%D0%BD%D0%B0%D0%BB-%D0%B5%D0%BA%D1%88%D1%8A%D0%BD%D0%B0-%D0%B2-%D0%BE%D0%B2%D1%87%D0%B0-%D0%BA%D1%83%D0%BF%D0%B5%D0%BB-%D0%BE%D1%89%D0%B5-%D0%BD%D0%B5-%D0%B5-%D0%B8%D0%B7%D0%B2%D0%B5%D0%B4%D0%B5%D0%BD-%D0%BE%D1%82-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D0%B0--news871793.html", "text": "Повече от 10 часа продължава драмата с въоръжения мъж в столичния квартал „Овча Купел“, който се барикадира в апартамента си. Снощи той вдигна на крак полиция, спецчасти и Спешна помощ, след като заплашил да застреля всички около себе си. Сигнал за случващото се в квартал „Овча Купел“ е подаден малко след 21,00 ч. По неофициална информация са се чули изстрели, но няма данни за пострадали хора. Мъжът е барикадиран сам в дома си. Екипи на полицията и психолози останаха на място през цялата нощ, за да преговарят с него. Той все още не е изведен. По непотвърдено информация мъжът е служител на СОТ. Сподели:", "date": "2019.09.22", "title": "РАЗКРИТИЕ: Сотаджия бил мъжът, спретнал екшъна в \"Овча купел\"! Още не е изведен от апартамента му"}
{"url": "https://pik.bg/%D1%80%D0%B5%D1%82%D1%80%D0%BE-%D0%B2%D0%BB%D0%B0%D0%BA-%D0%BF%D0%BE%D1%82%D0%B5%D0%B3%D0%BB%D0%B8-%D0%BE%D1%82-%D1%81%D0%BE%D1%84%D0%B8%D1%8F-%D0%B7%D0%B0-%D1%87%D0%B5%D1%80%D0%B5%D0%BF%D0%B8%D1%88-news871796.html", "text": "Ретро влак с парен локомотив потегли днес сутринта от София за Черепиш по повод Деня на независимостта. По време на престоя си туристите могат да посетят Черепишкия манастир „Успение Богородично“ и да разгледат музейната част в комплекса. В обратното направление композицията с ретро локомотива ще тръгне в 14,15 ч., уточняват от БДЖ. Сподели:", "date": "2019.09.22", "title": "Ретро влак потегли от София за Черепиш"}
{"url": "https://pik.bg/%D1%80%D0%B5%D1%86%D0%B5%D0%BF%D1%82%D0%B0%D1%82%D0%B0-%D0%B7%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82-%D0%BD%D0%B0-%D1%82%D0%BE%D0%BD%D0%B8-%D0%B4%D0%B8%D0%BC%D0%B8%D1%82%D1%80%D0%BE%D0%B2%D0%B0-news871797.html", "text": "В Деня на независимостта и на прага на есента една от любимите певици на България - Тони Димитрова, споделя своята рецепта за независимост. „Тя е да изразявам мнението си. Научих се да казвам \"не\", когато трябва. Това е част от независимостта. Когато нещо не ми е почтено, трябва да го кажа”, сподели известната изпълнителка. Сподели:", "date": "2019.09.22", "title": "Рецептата за независимост на Тони Димитрова"}
{"url": "https://pik.bg/%D0%B1%D0%B5%D0%B7%D0%BD%D0%B0%D0%BA%D0%B0%D0%B7%D0%B0%D0%BD%D0%BE-%D0%B1%D0%B5%D0%B7%D1%80%D0%B0%D0%B7%D0%B1%D0%BE%D1%80%D0%BD%D0%BE-%D0%B8%D0%B7%D1%81%D0%B8%D1%87%D0%B0%D1%82-%D0%B2%D0%B5%D0%BA%D0%BE%D0%B2%D0%BD%D0%B0-%D0%B1%D1%83%D0%BA%D0%BE%D0%B2%D0%B0-%D0%B3%D0%BE%D1%80%D0%B0-%D0%BA%D1%80%D0%B0%D0%B9-%D0%B1%D1%83%D0%BD%D0%BE%D0%B2%D0%BE-news871800.html", "text": "Безразборно се изсича буковата гора край софийското село Буново, което обрича района на безводие, съобщава „Трафикнюз”. \"Това е едно прекрасно място в шепите на Господ. Чист въздух, невероятно красива природа\", описва селото Петър Антонов, който живее там от 22 години. Буново се намира само на 55 км източно от София. Разположено в Златишко-Пирдопската котловина, обградена от Стара планина, южно от връх „Баба”, Средна гора и рида Гълъбец, по поречието на река Буновчица. През селото преминава жп линията София - Бургас, заради която е построен най-високият железопътен мост на Балканите - цели 30 метра, което го прави любимо място за бънджи скокове. От Буново тръгват пътеки към хижа „Чавдар“, връх „Баба“, затова и любителите на планинския туризъм го използват като изходна точка за планински преходи и екскурзии. Гостите се спират и пред паметната плоча на жп спирката и седемметровия паметник, които напомнят и за кошмарната дата 9 март 1985 г. Тогава български турци отмъщават за смяната на имената им, като взривяват вагон за майки с деца близо до гарата. Загиват 3 деца и 4 жени. Всички гости на едно от най-красивите села край София търсят през горещите дни прохладата на огромната букова гора край Буново. Тя обаче постоянно оредява от 20 години насам. А старите хора често повтарят, че има ли дървета, ще има и вода. С намаляване на гората пада и нивото на река Буновчица. Кметът на селото така и не може да даде отговор кой и защо сече гората, възмущават се местните хора. „Най-лошото е, че се сече безразборно, никой не прави подбор, под брадвите отиват и съвсем млади дървета”, обяснява Петър Антонов. Сподели:", "date": "2019.09.22", "title": "Безнаказано: Безразборно изсичат вековна букова гора край Буново"}
{"url": "https://pik.bg/%D0%BE%D1%89%D0%B5-%D0%B5%D0%B4%D0%B8%D0%BD-%D0%BC%D0%BE%D1%82%D0%BE%D1%80%D0%B8%D1%81%D1%82-%D1%81%D0%B5-%D1%80%D0%B0%D0%B7%D0%BC%D0%B0%D0%B7%D0%B0-%D0%BD%D0%B0-%D0%B0%D1%81%D1%84%D0%B0%D0%BB%D1%82%D0%B0-news871886.html", "text": "Мотоциклетист е загинал в района на село Тулово. Това съобщиха от ОДМВР – Стара Загора. Сигнал за инцидентa е получен около 19,38 часа. Временно е затворен пътят Казанлък - Стара Загора, уточняват от \"Фокус\". Сподели:", "date": "2019.09.22", "title": "Още един моторист се размаза на асфалта"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BD%D0%B0%D1%88-%D0%B1%D0%BE%D0%BA%D1%81%D1%8C%D0%BE%D1%80-%D0%BF%D0%BE%D1%87%D0%B8%D0%BD%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BC%D0%B0%D1%87-news871888.html", "text": "От Българския професионален боксов съюз разпространиха отворено писмо по повод трагичната кончина на младия български боксьор Исус Величков, който почина от раните си след участие в галавечер в албанския град Шкодра. За Величков това е бил шести мач в категория \"перо\". Публикуваме писмото без редакторска намеса: \"До всички заинтересовани страни, Уважаеми господа, На 21.09.2019 в град Шкодра, Албания, на боксово събитие с промотер GG New York Boxing Promotions и мачмейкър Shkumbin Sekiraqa, българският лизензент Исус Розев Величков припада в 4-тия рунд на боксовия мач. Лекарският екип на място успява да върне в съзнание българския състезател, като незабавно след това с медицински екип на бърза помощ бива отведен в местната болница, където за огромно съжаление за българският спорт, малко след постъпването му в болничното заведение, той почива. Българският професионален боксов съюз е спазил всички международни стандарти по отношение получаването на едногодишен лиценз от страна на състезателя, а именно - преминаването на конкретни медицински прегледи, доказващи доброто му здравословно състояние. В това число Съюзът е издал всички необходими оторизационни документи на състезателя отново в съответствие с международните стандарти за участието на И. Величков в конкретното събитие. Българският професионален боксов съюз очаква да получи видео материал от събитието, договор за участие на състезятеля със съответния местен промотър, както и резултат от съдебната аутопсия в Р. Албания, за да може да даде последващо становище относно станалото. Българският професионален боксов съюз изказва сърдечните си съболезнования на роднините и близките на починалия състезател, като е напълно съпричастен към страданията на семейството на И. Величков. Въпреки отрицателната статистика, той показа качества на много добър професионален боксьор. Сподели:", "date": "2019.09.22", "title": "ТРАГЕДИЯ: Наш боксьор почина по време на мач"}
{"url": "https://pik.bg/%D1%81%D1%82%D1%80%D0%B0%D1%88%D0%B5%D0%BD-%D1%82%D0%BE%D1%80%D0%BC%D0%BE%D0%B7-%D0%BF%D0%B5%D1%80%D0%BD%D0%B8%D1%87%D0%B0%D0%BD%D0%B8-%D0%BF%D1%80%D0%BE%D0%BF%D0%B8%D1%89%D1%8F%D1%85%D0%B0-%D0%BE%D1%82-%D1%81%D1%82%D0%BE%D0%BC%D0%B0%D0%BD%D0%B0-%D0%B8%D0%BD%D0%B4%D1%8A%D1%81%D1%82%D1%80%D0%B8---%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B3%D0%B8-%D0%BE%D0%B1%D0%B3%D0%B0%D0%B7%D0%B8-%D0%B7%D0%B0%D0%B2%D0%BE%D0%B4%D1%8A%D1%82-%D0%B3%D0%B8-%D1%82%D0%B5-news871540.html", "text": "„Не може да се спи. Започва се около 12-1 ч. през нощта и продължава чак до сутринта… Не мисля, че имат право да пречат на хората с толкова силен шум и то през нощта“, пише Ася Атанасова в групата \"Снимай Перник\" във фейсбук. Тя е убедена, че звукът, който се произвежда е с децибели над допустимото, особено за часовете, когато повечето хора спят, пише \"За Перник\". „То не е само шумът, миризмата на бакелит снощи беше отврат! Просто отворих вратата на колата и ме лъхна „чистия“ въздух с приятен привкус“, отговаря друг потребител, припомняйки драмата с ужасния въздух, заради който избухна скандал в града преди седмица. Според друг участник в дискусията този шум го има, откакто работи завод \"Стомана\" и прави нощни доработки. От квартал \"Църква\" също се оплакват, че от години е така – шум и смрад. „Ние живеем в \"Мошино\" и цяло лято не може да се спи от силния шум“, пише Деси Георгиева. Перничанка призовава да се подават сигнали винаги, когато има нередност и хората да не проявяват търпимост за подобни нарушения. Сподели:", "date": "2019.09.22", "title": "СТРАШЕН ТОРМОЗ: Перничани пропищяха от \"Стомана индъстри\" - след като ги обгази, заводът ги тероризира и с ужасен шум по цели нощи (СНИМКИ)"}
{"url": "https://pik.bg/%D0%B4%D0%B5%D1%81%D0%B5%D1%82-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%81-%D0%BA%D0%B0%D0%BC%D0%B8%D0%BE%D0%BD-%D0%B2-%D0%BA%D0%B8%D1%82%D0%B0%D0%B9-news871818.html", "text": "Десет човека са загинали, а други 16 са получили различни наранявания, след като камион се е врязал в пешеходци в град Сянтан, провинция Хунан в централната част на Китай, съобщава изданието Sina News Center на страницата си в социалната мрежа  Sina Weibo. Пострадалите са настанени в болница. Според данните, инцидентът е станал в 08:40 часа местно време днес (б.р. 03:40 часа българско време). Шофьорът на камиона е задържан, като е започнало разследване. Сподели:", "date": "2019.09.22", "title": "Десет загинали при инцидент с камион в Китай"}
{"url": "https://pik.bg/%D1%81%D0%B2%D0%B5%D1%82%D0%BB%D0%B0%D0%BD%D0%B0-%D0%BA%D1%8A%D0%BC-%D0%BE%D0%B3%D0%B8-%D0%BD%D0%B5-%D0%B5-%D0%BA%D0%BE%D0%BC%D1%84%D0%BE%D1%80%D1%82%D0%BD%D0%BE-%D0%B4%D0%B0-%D1%82%D0%B5-%D0%B3%D0%BE%D0%BD%D0%B8-%D0%B4%D1%8A%D1%80%D0%B6%D0%B0%D0%B2%D0%BD%D0%B0%D1%82%D0%B0-%D0%BC%D0%B0%D1%84%D0%B8%D1%8F-%D0%B1%D0%B1-%D1%8F%D1%80%D0%BE%D1%81%D1%82%D0%B5%D0%BD-%D1%81%D1%80%D0%B5%D1%89%D1%83-%D0%B8%D0%B2%D0%B0%D0%BD-%D0%BA%D0%BE%D1%81%D1%82%D0%BE%D0%B2-%D1%82-news871833.html", "text": "Опасните финансови обвързаности на медийни босове, политици и банкери лъсват в новия, шести епизод на сериала \"Оги-Светлана\". Припомняме, че скайп сериалът разкрива истината около някои от най-зрелищните скандали в родната политика, след като през 2013 г. публикувахме избрани моменти от безпрецедентната кореспонденция между тогавашния собственик на \"Труд\" и \"24 часа\" Огнян Донев и тогавашната главна редакторка на \"Труд\" Светлана Джамджиева. Двамата признаха официално, че скайпът е автентичен и разговорите са водени между тях. Героите в днешния епизод са: Костов-Иван Костов, ББ-Бойко, Ники Мл.-Ники Младенов, Мария Ст.-Статулова, Митко, ТТ, Л.-Любомир, Ангел Ангелов, Юлия, Гусев, Путин, Цв.В-Цв. Вас.-Цветан Василев, Краси Ст., Тадаръкова, Шаренкова, К.Колев, Диляна Гайтанджиева, Ина, Даниела, Венелина, Соня Колтуклиева, Валерия Велева, Диляна,  Веселина Седларска, Валери Запрянов, Зоя, Радо Ч. [4.7.12 20:37:54] Svetlana: а кога отиваш на морето? [4.7.12 20:38:25] Svetlana: и кой ще ти обгрижва данъчните? [4.7.12 20:42:41] Ogi: те данъчните имат явно указания да не бързат ... аз не бързам - така че утре към 16-17 часа [4.7.12 20:44:16] Svetlana: :)Аз утре съм канена на обяд от Митко от трейдинга... а завинаги ли оставаш във Влас, или ще се появиш другата седмица? [4.7.12 20:50:46] Ogi: митко сега ни представя на капитал-100 [4.7.12 20:51:05] Ogi: връщам се пак понеделник вечер [4.7.12 20:59:23] Svetlana: той е странен... обажда ми се, нищо не ми иска, кани ме да се виждаме... обикновено звъни, като пътува нанякъде - към Варна например, и си говорим... [4.7.12 21:00:03] Ogi: може да е прочел 119 стр. (rofl) [4.7.12 21:00:20] Svetlana: (rofl) отпреди това е [4.7.12 21:00:54] Svetlana: освен това би трябвало да ти има повече доверие (rofl) [4.7.12 21:01:53] Ogi: здравословния му проблем е, че е много амбициозен ... може би като мен на тези години :) [4.7.12 21:02:24] Svetlana: каза ми, че често се закачаш с амбициите му [4.7.12 21:03:24] Svetlana: но ако смята, че ще го рекламирам безплатно, както досега, не е познал (rofl) [4.7.12 21:04:02] Svetlana: макар че... [ [4.7.12 21:23:59] Ogi: inews.bg/19.html [4.7.12 21:24:15] Ogi: голям проблем това блатно кокиче ... [4.7.12 21:24:49] Svetlana: във второто коментиращите определено не са редовните читатели на Капитал (rofl) [4.7.12 21:25:24] Ogi: явно имам много конкуренти-кандидат плантатори ... а бб май го е проспал ... или ще каже че ми подарява милиони (rofl) [4.7.12 21:26:16] Ogi: ако нямаш въпроси - мисля да разбивам напалеон при Лайпциг :) лека (sun) [5.7.12 23:12:45] Ogi: (sun) na linia li si [5.7.12 23:13:19] Ogi: pozdravi ot Vlas i moreto :) [6.7.12 07:45:53] Svetlana: (sun) (coffee)Много мило, че си се оповестил снощи, защото те мислех... Само че съм го проспала... :( [6.7.12 09:17:56] Ogi: (coffee) :) [6.7.12 09:19:58] Svetlana: наспа ли се? [ [6.7.12 09:59:25] Ogi: ok [6.7.12 10:18:16] Svetlana: Оги, в системата няма такива имена... провери още веднъж точните имена [6.7.12 10:22:28] Ogi: сега ще събера още подробности ... досега знам че паспортите са влезли в консулството още в понеделник, но изчакай малко да проверя [6.7.12 10:22:39] Ogi: мерси за подкрепата [6.7.12 10:22:56] Svetlana: :) [6.7.12 10:52:37] Svetlana: Имаме ли вече някаква яснота, защото трябва да се обадя, а московското време тече различно.... :) [6.7.12 10:53:24] Ogi: и аз чакам ... надявам се всеки момент ... [6.7.12 10:53:55] Svetlana: ок [6.7.12 11:30:09] Ogi: строители ... изнервих се да ги чакам, сигурно и ти - извинявай, но май връзката им ... [6.7.12 11:30:57] Svetlana: не съм се изнервила, но стои и ме чака човек на телефона - да му дам подробности [6.7.12 11:31:16] Svetlana: Ники ми пише и го организира от Париж [6.7.12 11:32:10] Ogi: :) много е мил [6.7.12 11:32:47] Svetlana: :)в някои случаи [6.7.12 11:47:46] Ogi: всеки момент ще получим евентуално входящия номер ... [6.7.12 11:48:16] Svetlana: оги, не се притеснявай чак толкова.... [6.7.12 12:17:20] Svetlana: :) Мария Ст. се обади от Австрия да ме пита ние ли сме журналистите на мафията... намерила си Труд във Виена... Мъжът й я питал сигурна ли е в това, което сме писали за пожара... тя отговорила: щом Светлана го е писала, значи е вярно. (rofl) [6.7.12 12:36:03] Ogi: :) [6.7.12 12:36:19] Ogi: няма само аз да съм мафиот (rofl) [6.7.12 12:36:52] Svetlana: така де, ние сме журналистите на мафията, защото ти си мафиот... [6.7.12 12:37:02] Ogi: по линия на Москва: някаква агенция разбира се е замесева, нищо чудно тя да е опорочила нещата ... [6.7.12 12:37:27] Svetlana: Въпросът е имената да са верни [6.7.12 12:37:32] Svetlana: за да звънна [6.7.12 12:37:37] Ogi: в бг време 15:00 часа ще знам точно какво е положението [6.7.12 12:37:49] Svetlana: ок [6.7.12 12:38:17] Ogi: верни са - единствено второто име не е Вл ир, а Вл [6.7.12 12:38:32] Svetlana: добре :) [6.7.12 12:38:45] Ogi: но сами са си виновни, ако агенцията ги лъже нещо [6.7.12 12:39:20] Svetlana: сега ще се опитам да разбера, те всъщност минават през туристическа агенция ли? [6.7.12 12:39:35] Svetlana: или през такава за визи? [6.7.12 12:39:50] Svetlana: Защото ако е второто, те са вързани с Външно [6.7.12 12:40:36] Ogi: ще разберем към 15 часа [6.7.12 12:41:44] Svetlana: добре :) [6.7.12 12:42:55] Ogi: преса днес пак подгрява с грешни твърдения ... аз не съм обжалвал пред прокуратурата, но тя ми била отказала [6.7.12 12:44:52] Svetlana: въпросът е да се пише непрекъснато... [6.7.12 12:51:35] Svetlana: разказа ми част от тях [6.7.12 12:51:38] Ogi: прочетох първо днешния Труд ... сега почвам вчерашния [6.7.12 12:52:24] Ogi: мария ст. и митко ни канат на гости ... много мило [6.7.12 13:00:48] Svetlana: Не познавам Митко, Мария ме кани няколко пъти на гости - \"на зелена поляна\"... както казва. Току що Л ме държа на телефона - този човек наистина нищо не чете... Но изисква от хората да могат да му изброят например 10 имена, които били на някаква среща, която той проспал (rofl) [6.7.12 13:09:45] Ogi: мария ст - е статулова и митко [6.7.12 13:11:38] Svetlana: (sun)недоразумение в съкращенията... Сега ми се обадиха - стоят в посолството и чакат твоите хора да кажат къде са им паспортите и документите [ [6.7.12 13:41:43] Svetlana: http://www.trud.bg/Article.asp?ArticleId=1450970 виж коментарите [6.7.12 13:46:07] Ogi: първия, най-долу е култов (rofl) [6.7.12 13:48:29] Svetlana: (rofl) [6.7.12 13:49:39] Ogi: а ншкой не споменава, че съм най-ненамесващия се в редакцията :( [6.7.12 13:50:54] Svetlana: (rofl)нищо, в момента именно подозренията за Такава намеса ти връщат доброто име (rofl) [6.7.12 13:53:53] Ogi: има да работя години, докато си го върна :( [6.7.12 13:56:34] Svetlana: За целта обаче не трябва да влачиш със себе си прицепи... [6.7.12 13:57:02] Ogi: ремаркета [6.7.12 13:57:23] Svetlana: това исках да кажа [6.7.12 13:58:47] Ogi: и аз (sun) [6.7.12 13:59:55] Svetlana: (sun)защо не опиташ малко здравословен сън... преди вечерна разходка, например :) [6.7.12 14:01:41] Ogi: добра идея [6.7.12 14:02:05] Svetlana: (sun) [6.7.12 14:41:59] Ogi: http://19min.bg/news/8/38849.html [6.7.12 14:42:24] Ogi: уж делиме една жена, а сега пък се подкрепяме [6. [6.7.12 15:04:30] Ogi: а в Москва свършва работното време ... [6.7.12 15:05:47] Svetlana: :)именно... Оттук-нататък - ако някой все пак се обади, мога да дам телефона на консула +7926 197 8 [6.7.12 15:06:24] Svetlana: това му е GSM [6.7.12 15:09:10] Svetlana: Ангел Георгиев [6.7.12 15:09:24] Svetlana: току що пак се обади [7.7.12 00:48:28] Ogi: мерси за подкрепата ... всички съм предал по веригата ... топърва ще разберем дали си е струвало нашите усилия :) [7.7.12 09:49:02] Svetlana: :) [7.7.12 14:13:36] Svetlana: http://www.blitz.bg/news/article/145581 [7.7.12 14:31:42] Ogi: кога съм станал агресивен (rofl) [7.7.12 14:31:59] Ogi: и този брадатия не го познавам [7.7.12 14:32:43] Svetlana: (rofl) [7.7.12 14:33:31] Svetlana: това за Л съм го чувала и преди, но прави рязко разграничение с теб... [7.7.12 14:51:21] Ogi: поредни импровизации [7.7.12 17:09:57] Svetlana: `http://www.blitz.bg/article/30861 [8.7.12 12:13:01] Svetlana: http://www.blitz.bg/news/article/145705 [8.7.12 13:35:58] Ogi: а тук приятели купиха от Марина Диневи яхта с платна ... ще я карат веднага в Гърция :) [8.7.12 13:36:49] Svetlana: колко метрова? [8.7.12 13:37:31] Svetlana: с колко платна [8.7.12 13:37:40] Ogi: 9,80 метра [8.7.12 13:37:48] Svetlana: добре [8.7.12 13:38:06] Ogi: за платната не знам - да не мислиш че съм се качил (rofl) [8.7.12 13:38:16] Svetlana: роси пробва ли я? [8.7.12 13:38:23] Ogi: оповести се и гузния ми кум ... [8.7.12 13:39:09] Ogi: роси - да, пробваха, гледаха - качваха я на колесар и трябва вече да е в София ... на път за Кавала [8.7.12 13:39:32] Svetlana: а гузният ти кум? [8.7.12 13:40:04] Ogi: явно са ги задействали яко в Москва, та той влезал във връзка с този Гусев, който явно е важен ... [8.7.12 13:40:22] Svetlana: (rofl) [8.7.12 13:40:36] Ogi: наистина обаче вината се оказва в някаква тур.агенция 13:54:33] Ogi: той има общо три - две малки и новата голямата [8.7.12 13:55:01] Ogi: хутън я продаде за да може да купи юлия [8.7.12 13:55:43] Svetlana: в блиц пише за четвърта [8.7.12 13:56:43] Ogi: е може и пет-шест ... и те са видяли, че едната не е негова ... но кого интересуват фактите ... важно е да има нови и нови [8.7.12 14:00:23] Svetlana: Оги, сигурен ли си, че са платени данъците по покупко-продажбите? [8.7.12 14:01:03] Svetlana: всъщност, не ти е работа да знаеш... [8.7.12 14:02:39] Ogi: не ми е работа, но това е елементарно - има адвокати, нотариуси и бг и френски и т.н. - това не е бг, там всичко е доста по-стриктно ... но си е негова работа ... и аз научавам подробности от Тв7 [ [8.7.12 14:21:04] Ogi: такъв съм си ... и с манекенки ... [8.7.12 14:21:59] Svetlana: (chuckle)е, напоследък посягаш и на репортерки... [8.7.12 14:22:55] Ogi: и гл.редактори (rofl) [8.7.12 14:24:08] Svetlana: (facepalm)ох, забравих, че гониш бройка.... [8.7.12 14:25:21] Ogi: в софарма бяха 25, тук само 2 ... [ [8.7.12 15:08:32] Ogi: :) отивам да се топна в басейна [8.7.12 15:08:57] Svetlana: най-сетне [8.7.12 17:36:22] Svetlana: купи си утре вестник Труд и прочети политическите му страници :) [8.7.12 17:36:51] Ogi: с удоволствие [8.7.12 17:38:15] Svetlana: як брой, ще видим кой ще е следващият посредник след Н.Мл., който много разчита тези дни да не се плюе България в ЕС :) [8.7.12 17:40:02] Ogi: :) интересно [8.7.12 17:42:34] Svetlana: нямам намерение да осветлявам Л в тази посока, защото той веднага ще тръгне да предприема необмислени действия :) [8.7.12 17:43:56] Ogi: ще вземе да се похвали, че е герой :( [8.7.12 17:44:50] Svetlana: именно... и непременно пред някой, който го записва (rofl) и ще тръгне да преговаря, за да го будалкат отново... [8.7.12 18:05:00] Svetlana: не знам... надявам се , че харесваш Труд и искаш да е ок :) [8.7.12 18:06:09] Ogi: да е все по-добър и да се гордея, че съм му съиздател :) [8.7.12 18:08:29] Svetlana: аз бих си дала всичките спестявания, за да си му Издател... но не се възгордявай, те не са много... (rofl) [8.7.12 18:09:07] Ogi: в случая опира не до количество пари, а до разум ... [8.7.12 18:09:37] Svetlana: е, вложи и малко добри чувства плюс чувство за хумор [8.7.12 18:11:14] Ogi: има и др. [8.7.12 18:14:08] Svetlana: да питам ли? [8.7.12 18:15:27] Ogi: не, факторите са много, но важните ги казахме (rofl) [8.7.12 18:16:16] Svetlana: (F) (rofl) [8.7.12 18:16:58] Ogi: нямам такава роза ... [8.7.12 18:20:07] Svetlana: вече имаш :) [8.7.12 18:22:13] Ogi: (bow) [8.7.12 18:24:08] Svetlana: (sun) чукни утре, като прочетеш вестника... а сега излизай навън... би трябвало да се е разхладило... хубава вечер [8.7.12 18:29:16] Ogi: още е страшна жега, но се готвим за вечеря (sun) до утре [8.7.12 18:30:27] Svetlana: до утре, (sun) [9.7.12 10:34:22] Ogi: (coffee) (sun) жега и в.Труд [9.7.12 10:48:34] Ogi: колев и желев ... пък и други ... единствено защо в БТ съкращенията ги показваме без критика ... [9.7.12 10:49:59] Svetlana: :)там предстои разследване... хвърляме малко прах в очите... [9.7.12 10:51:16] Ogi: :) [9.7.12 10:52:31] Svetlana: Чета Телеграф, за Л [9.7.12 11:28:07] Ogi: има ли нешо в Телеграф, освен телеграми за 4 имот, както и в Стандарт [9.7.12 11:46:18] Svetlana: Има цените на имотите, техен екип е ходил, плюс приходите на Л от 2009 досега [9.7.12 11:46:30] Svetlana: и данъците, които е платил [9.7.12 11:46:48] Svetlana: и голямо несъответствие, ако им се вярва [9.7.12 18:37:50] Ogi: (sun) вкъщи си е най-добре [9.7.12 19:19:04] Svetlana: Добре ли пътувахте? (sun) [9.7.12 19:23:55] Ogi: бързо и горещо [9.7.12 19:24:45] Svetlana: това с бързото не е никак лошо :D [9.7.12 19:25:21] Ogi: прочетох и Монитор ... нищо ново - просто натъртват [9.7.12 19:25:29] Svetlana: утре в СЕМ гледат дали Диляна Гайтанджиева си фалшифицира репортажите [9.7.12 19:26:43] Svetlana: Оги, стратегията им е ясна - нито ден без нещо - все едно дали в сайт, вестник или телевизия... Ако е по-така, го разпространява цялата групировка... [9.7.12 19:28:05] Ogi: създават условия за репресия без доводи ... [9.7.12 19:29:16] Svetlana: имат твърде много медии, безскрупулни са, държавата играе с тях... да изброявам ли? Но са надявам ние да сме добрите... [9.7.12 19:30:20] Ogi: е съдът работи с факти, май ... но кой вече знае как ... [9.7.12 19:30:56] Svetlana: разбираш ли, лошото е, че се стигна до съд... това им развърза ръцете... и езиците [9.7.12 19:31:47] Ogi: не се е стигнало до съд, доколкото знам ... [9.7.12 19:33:01] Svetlana: Не съм наясно с процедурите, но след като прокуратурата отхвърля възражението на Л, значи натам върви... друг е въпросът кога... при тази стратегия - колкото по-бавно, толкова по-добре за тях [9.7.12 19:34:02] Ogi: според ина и даниела с това обвинение няма да отидат на съд ... т.е. трябва да подобрят обвинението [9.7.12 19:34:43] Svetlana: затова ще има нови проверки и тн... [9.7.12 19:35:26] Ogi: факт - до 10 г. [ [9.7.12 20:42:04] Svetlana: започвам да си изграждам философия за битките... аз досега май съм получавала всичко наготово - не точно, но никой не е бил против мен... допреди година и половина... сега се уча да съм от падащата страна... надявам се, временно [9.7.12 20:43:34] Ogi: обикновено трудно, но досега винаги в крайна сметка побеждавам :) но сега никои не спазва правила ... [9.7.12 20:45:21] Svetlana: Оги, аз не съжалявам, че съм от твоята страна... уча се :) само искам да съм наясно. [9.7.12 21:00:55] Ogi: каквото знам аз - това и ти ... изненади от мен няма, къщи в чужбина - също (rofl) [9.7.12 21:01:56] Svetlana: :) (sun) [9.7.12 22:39:21] Ogi: (sun) и утре е ден да работя за НАП ... [9.7.12 22:39:54] Svetlana: (sun)лека, нали не бързаш... [9.7.12 22:40:17] Ogi: (sun) [9.7.12 22:40:41] Svetlana: твърде много слънце в нашите отношения (rofl) [9.7.12 22:42:34] Ogi: направо жега [9.7.12 22:44:44] Svetlana: Оги, много ми е криво, че така се получи с теб. Но съм сигурна, че ще бием :). Лягай си, трябва да почиваш. [9.7.12 22:45:22] Ogi: :) [9.7.12 22:46:10] Svetlana: говори си утре с мен :) [10.7.12 08:59:26] Svetlana: (sun) (coffee)толкова исках да ти кажа вчера нещо мило, че неусетно съм започнала да говоря глупости (rofl) [10.7.12 09:21:28] Ogi: (coffee) (sun) мило беше [10.7.12 09:24:52] Svetlana: проспах всички новини и прегледи на печата :(... [10.7.12 09:28:24] Ogi: така е най-добре - не се оставяш да ти въздействат психически :) днес и аз така [10.7.12 09:29:53] Svetlana: борса? [10.7.12 09:30:13] Ogi: не мърда ... [10.7.12 09:31:11] Svetlana: обвиняемите имат ли право да се занимават с това? (rofl) [10.7.12 09:31:44] Ogi: много смешно ... (rofl) [10.7.12 09:32:36] Ogi: сега засичам счетоводителите дето от време на време са забравяли да ми плащат заплата или хонорар :( т.е. пак ще забогатявам [10.7.12 09:33:01] Svetlana: сериозно ли г [10.7.12 09:33:05] Svetlana: овориш? [10.7.12 09:33:15] Ogi: да [10.7.12 09:34:09] Svetlana: пак нищо не разбирам... :( как са забравяли? [10.7.12 12:28:33] Ogi: отивам на зъбар - след 16 ч пак [10.7.12 12:28:50] Svetlana: стискам палци [10.7.12 15:20:52] Ogi: (sun) и градушка ме би ... [10.7.12 15:21:46] Svetlana: (sun)Оги, как да не ми е мъчно за теб... и за колата ти. А зъболекарят как мина? [10.7.12 15:38:22] Ogi: 2 пълни часа, но му се виждал края - за тези долу ... [10.7.12 15:43:57] Svetlana: да те питам ли за тези горе?.. [10.7.12 15:49:04] Ogi: недей - септември, ако съм на свобода :) [10.7.12 15:50:50] Svetlana: ...мнооого смешно... не усещаш ли, че ме плашиш така? Че започвам да си мисля дали има нещо, за което да се притесняваш... дори само да им послужи за повод [10.7.12 16:39:30] Svetlana: Оги, той пак започва :( [10.7.12 19:04:18] Ogi: кой [10.7.12 19:34:17] Svetlana: Пуснах му дописка за рекламата на общината, направих го както той искаше...но пак се връща към началната си фаза :( [10.7.12 19:35:19] Ogi: това разбира се - не го знам ... утре ще преговорим ... [10.7.12 19:36:09] Svetlana: В момента ще слезе при мен - заканително... [10.7.12 19:36:24] Svetlana: след мъничко - неясно колко мъничко [10.7.12 19:37:07] Svetlana: настоява да пишем като Жълтия Труд и България днес [10.7.12 19:37:12] Ogi: питай го - иска ли утре в Телеграф да оценяват редакторския му труд [10.7.12 19:39:58] Svetlana: Не мога да разбера защо му трябва разбунен вестник... [10.7.12 21:02:10] Svetlana: на линия ли си? [10.7.12 21:15:28] Ogi: да [10.7.12 21:16:49] Svetlana: Справих се сама, досега говорихме, стоя 20 минути и пред колата ми... опитах се да му кажа какво мисля и той привидно клекна и започна да се извинява - по неговия си начин, разбира се... [10.7.12 21:17:14] Svetlana: ще те търси да говори с теб - ако си се върнал от морето - това ми се подчертава непрекъснато [10.7.12 21:17:39] Svetlana: ако ти не дадеш пари - защото само той е давал тази година - ще ни съкрати бюджета точно наполовина [10.7.12 21:17:43] Svetlana: и тн [10.7.12 21:18:13] Ogi: той ще дава пари, не за Кан? [10.7.12 21:18:42] Svetlana: да съм го разберяла - не можел сега да изтегли парите оттам за вестници, [10.7.12 21:19:06] Ogi: aha :) [ [10.7.12 21:26:21] Svetlana: не знам какво ни чака... той... [10.7.12 21:27:13] Svetlana: имам чувство, че изобщо не знае как се управлява [10.7.12 21:27:19] Ogi: да изчакаме до утре [10.7.12 21:27:36] Svetlana: какво ще стане утре? [10.7.12 21:28:58] Svetlana: сега говоря пак с Л [10.7.12 21:30:28] Ogi: той ще е в по-спокойно настроение [10.7.12 21:30:52] Svetlana: факт... сега говоря с Диляна [10.7.12 21:31:30] Ogi: :) [10.7.12 21:37:04] Svetlana: казах на Диляна, че умирам от глад, а мъжът й досега ме е държал... Оги, имаме нужда от помощ, ако наистина искаме да оцелеем [10.7.12 21:37:48] Ogi: така е [10.7.12 21:38:49] Svetlana: разбирам, че не ти се обсъжда това, няма да те занимавам повече, може би наистина е най-лесно да ни продадете... [10.7.12 21:40:31] Ogi: да видим какво ще е настроението на Л. утре ... вече ти казвах да не му се хващаш на моментното настроение ... :) [10.7.12 21:40:57] Svetlana: ок :) [10.7.12 21:41:58] Ogi: имаше по БНТ референдум за цените на лекарствата (rofl) [10.7.12 21:42:16] Svetlana: изпуснах го [10.7.12 21:43:42] Ogi: некомпетентни хора обясняваха на лобисти ... как ще им е по-хубаво :) а октопода пак виновен за всичко по Тв7 [10.7.12 21:45:46] Svetlana: :( направо не мога да разбера как си успял да си виновен за всичко в държавата [10.7.12 21:46:10] Ogi: работлив и злонамерен ... [10.7.12 21:47:34] Svetlana: най-страшната комбинация, пропускат умен, защото е хвалебствено... умен, работлив и злонамерен... [10.7.12 21:49:08] Ogi: (rofl) след днешния референдум се уверих, че досега съм си губил времето да им обяснявам ... всеки си гони неговото ... [10.7.12 21:51:29] Svetlana: естествено... затова просто човек трябва да върши това, в което е сигурен и което може... половин час обяснявах на твоя приятел как трябва да изглежда вестникът.... [10.7.12 21:55:10] Svetlana: чу ли всички безумия, които приеха на първо четене за здравните вноски? [10.7.12 22:14:59] Ogi: да ... гръмотевица удари трафопоста май ... при нас страшна буря ... [10.7.12 22:15:33] Ogi: (sun) извинявай - почвам спасителни мероприятия, утре ще чукна [10.7.12 22:51:33] Svetlana: лека (sun) [11.7.12 09:18:45] Ogi: (coffee) (sun) [11. [11.7.12 10:02:58] Svetlana: от колко? [11.7.12 10:05:38] Ogi: 12 [11.7.12 10:08:36] Svetlana: сега ли да ти разкажа за Весето Седларска или като свършиш с всички задължения? (rofl) [11.7.12 13:40:32] Ogi: (sun) dnes samo polovin seans - utre pak v 12 h [11.7.12 13:41:21] Svetlana: Защо? Не издържа ли, или той не издържа? :) [11.7.12 13:42:46] Ogi: te komandvat, az izpalnjavam ... [11.7.12 13:43:25] Svetlana: понякога искам да съм зъболекар (rofl) [11.7.12 13:44:07] Svetlana: ще се виждаш ли с Л? [11.7.12 13:44:22] Ogi: da [11.7.12 13:45:12] Svetlana: Той е карък - вчера пред смаяния поглед на охраната се беше качил върху капака на колата ми - беше седнал отгоре... и тази нощ или сутрин са ми я ожулили отзад :( [11.7.12 13:46:08] Ogi: iskash da kajesh, che ima vraska? (rofl) [11.7.12 13:46:57] Svetlana: (rofl) нищо не искам да кажа, прави си изводите... досега нищо й нямаше :( [11.7.12 13:47:36] Svetlana: сега ме е страх да кажа на шофьора... [11.7.12 13:48:51] Ogi: bitov problem, ne se kahari [ [11.7.12 16:33:09] Ogi: (sun) ще се борим ... тиймбилдинга премина при пълна хармония ... [11.7.12 16:33:56] Svetlana: какво значи \"ще се борим\"? [11.7.12 16:35:36] Ogi: няма да се меси в ред. политика, ще намалим разходите и ще издаваме вестници, които ще са на стопанска сметка и няма да губят толкова пари ... [11.7.12 16:37:05] Svetlana: а ще делите ли дружествата? И как стои въпросът с приходите? [11.7.12 16:41:27] Ogi: бързаш ... за 1 час не може с подробности .... [11.7.12 16:42:30] Svetlana: ами дотук виждам само съкращения на хора и заплати... :) [11.7.12 16:44:05] Ogi: първо обособяване - намаляване на бюджет - всеки след това се оправя ... [11.7.12 16:48:05] Svetlana: с колко намаляване? [11.7.12 16:48:24] Svetlana: кой осигурява рекламите? [11.7.12 16:48:28] Svetlana: общо ли са? [11.7.12 16:48:36] Svetlana: Каква е свободата при намирането им? [11.7.12 16:48:40] Svetlana: и тн... [11.7.12 16:49:03] Ogi: защо искаш да изброиш всички въпроси на които нямам още отговор ... [11.7.12 16:49:36] Ogi: :) обособяването и стопанската сметка са ми най-важни ... [11.7.12 16:50:07] Svetlana: ами за да знам дали ще се получи нещо, или пак ще е... надявам се да те разбирам добре и правилно :) [11.7.12 16:51:08] Ogi: и аз се надявам ... ще има работни варианти, ще спорим и т.н. [ [11.7.12 18:17:39] Svetlana: точно така постъпих... :) [11.7.12 18:18:20] Svetlana: но се чудя как да намалим редакционната му свръхактивност... [11.7.12 18:55:08] Ogi: повече да се занимава със строителство ... [11.7.12 18:56:40] Svetlana: (rofl) [11.7.12 18:57:38] Ogi: апропо - кога ще вечеряме със сина ти ? [11.7.12 18:59:35] Svetlana: Когато не си на море, т.е., когато кажете... [11.7.12 19:00:11] Svetlana: Утре, вдругиден... [11.7.12 19:00:25] Svetlana: както решим [11.7.12 19:00:39] Svetlana: съобрази го със себе си, аз до 23 съм тук [11.7.12 19:01:06] Ogi: ще уточна с натоварената програма на Роси, която с трясък пристигна от Созопол (rofl) [11.7.12 19:01:43] Svetlana: (rofl) тя е луда... аз бих си стояла там... [11.7.12 19:12:17] Ogi: има и работа от време на време ... [11.7.12 19:13:37] Svetlana: :)естествено... [11.7.12 22:55:32] Ogi: спиш ли Сподели:", "date": "2019.09.22", "title": "Светлана към Оги: Не е комфортно да те гони държавната мафия. ББ яростен срещу Иван Костов. Той: Ще стане интересно - Цв.Вас. финансира имотите на Л. ЕПИЗОД 6 (ПЪЛНА ВЕРСИЯ)"}
{"url": "https://pik.bg/%D0%B8%D1%81%D1%82%D0%BE%D1%80%D0%B8%D0%BA%D1%8A%D1%82-%D0%BF%D1%80%D0%BE%D1%84-%D0%BF%D0%BB%D0%B0%D0%BC%D0%B5%D0%BD-%D0%BF%D0%B0%D0%B2%D0%BB%D0%BE%D0%B2-%D1%81%D0%B0%D0%BC%D0%B0%D1%82%D0%B0-%D0%B8%D0%B4%D0%B5%D1%8F-%D0%BD%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82%D1%82%D0%B0-%D0%B5-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B2%D1%81%D0%B8%D1%87%D0%BA%D0%B8-%D0%B1%D1%8A%D0%BB%D0%B3%D0%B0%D1%80-news871769.html", "text": "Денят на Независимостта е празник на българите, не само на България. Самата идея на Независимостта е обединението на всички българи, а не просто промяната на статута на държавата. Това заяви пред сутрешния блок на БТВ историкът проф. Пламен Павлов. Според него младите поколения знаят все повече за Деня на Независимостта, но има и доста нюанси, които не се знаят. „Тогава е имало осем министри и трима са българи от чужбина,  двама са бесарабски българи  – министър-председателят Александър Малинов и военният министър Данаил Николаев – коментира проф. Павлов. - Днес бесарабските българи чакат с години да получат български паспорт”. Според него един от уроците за днешните политици трябва да е, че е нужна приемственост и традиция. „Този акт е обявен в историческата и духовна столица на България Велико Търново, за да се покаже, че не сме една нова държава, възникнала в резултат на добрата воля на някого, освободена от някой друг и призната от някакви велики сили”, уточни професор Пламен Павлов. Сподели:", "date": "2019.09.22", "title": "Историкът проф. Пламен Павлов: Самата идея на Независимостта е обединението на всички българи"}
{"url": "https://pik.bg/%D0%BC%D0%BE%D0%BC%D0%B8%D1%87%D0%B5-%D0%BF%D1%80%D0%BE%D0%BF%D0%BB%D0%B0%D0%BA%D0%B0-%D1%81-%D0%BA%D1%80%D0%B8%D1%81%D1%82%D0%B0%D0%BB%D0%BD%D0%B8-%D1%81%D1%8A%D0%BB%D0%B7%D0%B8-%D0%B2%D0%B8%D0%B4%D0%B5%D0%BE-news871694.html", "text": "Плачещото със сълзи от кристали арменско момиче Сатеник Казарян озадачава медицинската общност, предаде телевизионният канал \"Мир 24\", цитиран от БТА. Възможно е девойката да страда от цистиноза - вродено нарушение на метаболизма на аминокиселините. Всяка сутрин очите на Сатеник секретират малки кристалчета. За един ден може да се появят на лицето ѝ до тридесетина от тях. Момичето се оплаква, че животът ѝ се е превърнал в ад. То потърсило помощ от офталмолог и невропатолог, но след като му предписали капки и антибиотици, на практика състоянието му се влошило. Поради тази причина Казарян спряла лекарствата. Заместник-министърът на здравеопазването на Армения Оганес Арутюнян заяви, че в близко време ще бъде проведена лекарска консултация, за да могат медиците да открият причината за образуването на кристали в очите на момичето и да му назначат лечение. Случаят на Сатеник Казарян не е първият в света. По-рано подобно заболяване беше открито у жители на Бразилия и Ливан. Сподели:", "date": "2019.09.22", "title": "Момиче проплака с кристални сълзи (ВИДЕО)"}
{"url": "https://pik.bg/%D0%B2%D1%8A%D0%BF%D1%80%D0%B5%D0%BA%D0%B8-%D0%B7%D0%B0%D0%B1%D1%80%D0%B0%D0%BD%D0%B8%D1%82%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D1%85%D0%B0-17-%D0%BF%D0%B0%D0%BB%D0%B5%D0%B6%D0%B0-%D0%BD%D0%B0-%D1%81%D1%82%D1%8A%D1%80%D0%BD%D0%B8%D1%89%D0%B0-%D0%B7%D0%B0-%D0%B4%D0%B5%D0%BD%D0%BE%D0%BD%D0%BE%D1%89%D0%B8%D0%B5-news871822.html", "text": "Седемнадесет сигнала за възникнали пожари в обработваеми земеделски площи са подадени към дежурните екипи на МЗХГ и ДФ „Земеделие“ през изминалото денонощие, съобщава „Булнюз”. Те са станали на територията на три области – Русе, Плевен и Монтана и са обхванали общо над 1 500 дка. Сигналите са постъпили от дирекция \"Пожарна безопасност и защита на населението\" към МВР. Дежурните екипи на МЗХГ и ДФЗ са посетили на място опожарените площи. Въпреки забраните за палене на нивите, земеделските стопани продължават да прочистват сухара растителност от площите чрез подпалването й. Най-големи са щетите в област Русе, където са лумнали шест пожара. Пламъците са обхванали общо около 1 000 дка в землищата на селата Сливо поле, Мартен, Бабово, Борисово, Черешово и Мечка. Още шест пожара, на обща площ от 250 дка, са възникнали в област Монтана. Запалени са били стърнища в селата Долни Цибър, Станево, Студено буче, Долни Белотинци и Вирове. Сподели:", "date": "2019.09.22", "title": "Въпреки забраните: Регистрираха 17 палежа на стърнища за денонощие"}
{"url": "https://pik.bg/%D1%81%D0%B0%D0%BC%D0%BE%D0%BB%D0%B5%D1%82-%D0%B1%D0%B5%D0%B7-%D0%BE%D0%B1%D0%BE%D0%B7%D0%BD%D0%B0%D1%87%D0%B5%D0%BD%D0%B8%D1%8F-%D1%83%D0%B4%D0%B0%D1%80%D0%B8-%D0%B1%D0%B0%D0%B7%D0%B0-%D0%BD%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D0%BD%D0%B0-%D0%BE%D1%82-%D0%B8%D1%80%D0%B0%D0%BD-%D0%BC%D0%B8%D0%BB%D0%B8%D1%86%D0%B8%D1%8F-%D0%B2-%D0%B8%D1%80%D0%B0%D0%BA-news871831.html", "text": "Неидентифициран самолет е нанесъл удар по военна база близо до летище западно от иракската провинция Анбар. Това съобщи ливанската телевизия \"Ал Маядин\", позовавайки се на иракски източници. Източниците добавят, че военната база обслужва подкрепяна от Иран милиция. Не се съобщава за жертви при предполагаемия удар. В сряда вечерта безпилотни самолети атакуваха компания от бойци на подкрепяните от Иран Народни мобилизационни сили близо до границата с Ирак. Арабската версия на Sky News цитира източник от иракските сили за сигурност, който заявил, че при нападението са били убити петима души, а още деветима са били ранени. Атаката е била насочена срещу милиции, които са действали в близост до сирийския град Ал Букамал. След атаката войниците се разпръснали, за да избегнат още нападения, добавил източникът. Те също така преместили боеприпаси на скрити места, за да затруднят удрянето им от въздуха. Това е третият път в рамките на две седмици, в който обекти, управлявани от шиитски милиции, са атакувани в този район. Миналия понеделник имаше съобщения за удар срещу оръжейни складове, управлявани от милиции, свързани с Иран. Иракската телевизия \"Афак\" посочи Израел като извършител на атаката, а Сирийският център за наблюдение на човешките права уточни, че са загинали 10 бойци, подкрепяни от Иран. Наскоро Израел беше обвинен в извършването на серия от удари в Ирак - някои от тях в западната част на страната, близо до сирийската граница. Ударите бяха насочени срещу подкрепяни от Иран шиитски милиции и техни конвои, които са контрабандирали оръжия в района. Въпреки че Израел не потвърди, че е извършил ударите, израелският премиер Бенямин Нетаняху на няколко пъти намекна, че Израел няма да се поколебае да разшири границите на борбата срещу Иран. Сподели:", "date": "2019.09.22", "title": "Самолет без обозначения удари база на подкрепяна от Иран милиция в Ирак"}
{"url": "https://pik.bg/%D1%80%D0%B5%D0%B2%D0%BD%D0%B8%D0%B2%D0%B5%D1%86-%D0%BD%D0%B0%D1%81%D0%BA%D0%BE-%D1%81%D0%B8%D1%80%D0%B0%D0%BA%D0%BE%D0%B2-%D0%BD%D0%B0%D0%BB%D0%BE%D0%B6%D0%B8-%D0%B7%D0%B0%D0%B1%D1%80%D0%B0%D0%BD%D0%B0-%D0%B7%D0%B0-%D1%81%D0%BD%D0%B8%D0%BC%D0%BA%D0%B8-%D0%BD%D0%B0-%D0%B8%D0%BB%D0%B8%D0%B0%D0%BD%D0%B0-%D1%80%D0%B0%D0%B5%D0%B2%D0%B0---%D0%B5%D1%82%D0%BE-%D0%BF%D1%80%D0%B8%D1%87%D0%B8%D0%BD%D0%B0%D1%82%D0%B0-news871835.html", "text": "Това лято почитателите на Илиана Раева бяха лишени от традиционната фотосесия на бившата грация по бански от морето. За разлика от друга година, когато Илиана пуска поне по няколко снимки за ценителите на жените в зряла възраст, сега мераклиите не можаха да оплакнат окото. Причината е, че съпругът й Наско Сираков категорично забранил на Илиана да се снима по бански и да публикува кадрите, докато бяха на море това лято с внучката си. Сирака се дразнел, че разни старчоци, а и по-млади мераклии, точат лиги по жена му. Макар и да е вече на 56 години, бившата гимнастичка изглежда чудесно, и хваща окото. Особено след като в последните години бюстът и нарасна до доста апетитни пропорции. Злите езици разправяха, че Илиана си е сложила силикон, което тя лично опроверга и обясни, че е резултат от естествено развитие. Заради ембаргото, шефката на федерацията по гимнастика тази година се снима на морето само по летни рокли, пише столичен седмичник. Сподели:", "date": "2019.09.22", "title": "РЕВНИВЕЦ: Наско Сираков наложи забрана за снимки на Илиана Раева - ето причината"}
{"url": "https://pik.bg/%D0%BC%D0%BB%D0%B0%D0%B4-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D1%81%D0%BF%D0%B5%D1%87%D0%B5%D0%BB%D0%B8-%D0%B5%D0%B4%D0%B8%D0%BD-%D0%BE%D1%82-%D0%BD%D0%B0%D0%B9-%D0%BF%D1%80%D0%B5%D1%81%D1%82%D0%B8%D0%B6%D0%BD%D0%B8%D1%82%D0%B5-%D0%BA%D0%BE%D0%BD%D0%BA%D1%83%D1%80%D1%81%D0%B8-%D0%B7%D0%B0-%D0%BF%D0%B8%D0%B0%D0%BD%D0%B8%D1%81%D1%82%D0%B8-%D0%B2-%D1%81%D0%B2%D0%B5%D1%82%D0%B0-news871781.html", "text": "Българин спечели един от най-престижните световни конкурси за пианисти. Емануил Иванов взриви публиката и е големият победител сред над 400 пианисти от цял свят. До финала достигнаха само трима, а Емануил покори сърцата на журито и публиката. 20-годишното момче извървява пътя от читалището в родния Пазарджик до Кралската консерватория в Бирмингам. \"Музиката трябва да се усеща със сърцето\", казва той пред Нова телевизия. Влюбва се в музиката, когато е само на 4. Не свири, а дирижира. Казва, че родителите му са истински меломани, на които дължи възпитаната у него любов към класическата музика. Тръгва на уроци по пиано в читалището в родния си град. Любимите му композитори да Моцарт, Бетовен, Шопен. Емануил не крие, че е самокритичен и се стреми непрекъснато към съвършенството в музиката. И успява - печели първото място на световния конкурс \"Феручо Бузони\". \"Не съм подхождал с някакви очаквания или амбиции. Просто свирих за публиката, която е там\", казва скромно младежът. Спечелва журито и италианците с творба на Панчо Владигеров. Така той се превръща в единствения българин, избран да бъде първи. Сподели:", "date": "2019.09.22", "title": "Млад българин спечели един от най-престижните конкурси за пианисти в света"}
{"url": "https://pik.bg/%D0%B1%D0%B0%D0%B9%D0%B5%D1%80-%D0%BB%D0%B5%D0%B2%D0%B5%D1%80%D0%BA%D1%83%D0%B7%D0%B5%D0%BD-%D1%87%D0%B5%D1%81%D1%82%D0%B8%D1%82%D0%B8-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D1%8A%D1%81-%D1%81%D0%BD%D0%B8%D0%BC%D0%BA%D0%B0-%D0%BD%D0%B0-%D0%B1%D0%B5%D1%80%D0%B1%D0%B0%D1%82%D0%BE%D0%B2-news871839.html", "text": "Ръководството на „Байер Леверкузен“ показа истинска класа, пише гонг.бг. Немският клуб реши да честити Деня на независимостта на всички български фенове. „Аспирините” пуснаха снимка с лика на Димитър Бербатов и българския флаг, а под нея написаха: „Честит Ден на независимостта на всички български фенове!” Преди няколко дни самият Димитър Бербатов официално сложи край на футболната си кариера. Сподели:", "date": "2019.09.22", "title": "Байер Леверкузен честити Независимостта на България със снимка на Бербатов"}
{"url": "https://pik.bg/in-memoriam-%D0%BF%D1%80%D0%BE%D1%84-%D0%B2%D1%83%D1%87%D0%BA%D0%BE%D0%B2-%D1%81%D0%B5-%D0%BF%D0%BE%D0%B1%D0%BE%D0%BB%D1%8F%D0%BB-%D1%81%D0%BB%D0%B5%D0%B4-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D1%81%D0%B8-%D0%BB%D1%8E%D0%B1%D0%BE%D0%B2-%D1%81%D0%BD%D0%B8%D0%BC%D0%BA%D0%B8-news871890.html", "text": "Легендарният телевизионен водещ проф. Юлиан Вучков си отиде днес на 83-годишна възраст. Професорът е починал във Военна болница след инфаркт. През последните години здравето на Юлиан Вучков се влоши. Една от причините е смъртта на голямата му любов Диана. Тя си отиде от този свят през 2017 г. на 66 години. Двамата бяха заедно от 2004 година. \"Съжалявам, че нямам дете. Имам великолепна библиотека, автор съм и на 30 книги. Хубаво щеше да бъде да имам едно дете, което един ден, като умра, да подреди тези неща. От друта страна съм щастлив, че имам 30 деца - това са моите книги. И не зная дали ако се бях оженил и имах едно или две деца, щях да натрупам толкова голямо литературно творчество. Едва ли\", сподели преди години пред \"Ретро\" проф. Вучков. Юлиан Вучков е дългогодишен водещ, който анализира и коментира политическия живот у нас. Работи дълги години в Канал 1 (в предаването „Всяка неделя“), 7 дни ТВ, където създава рубриката „Храна за душата“ – предаване, посветено на проблемите и философията на човешкото съществуване. Първото си предаване „Ум робува, ум царува“ води по Канал 2001 в продължение на три години. По-късно води предаването „Размисли и страсти“ по телевизия СКАТ. До февруари 2009 г. Вучков е водещ на предаването „Времена и нрави“ по телевизия ТВ2. Предаването е на живо, гостуващите музиканти свирят и пеят на живо, без плейбек или сингбек. Води рубрика „Посланията на Юлиан Вучков“ във „Вестник за жената“. В края на февруари 2009 г., Юлиян Вучков е отстранен от телевизия ТВ2, както и неговото предаване „Времена и нрави“ е свалено от ефир. Впоследствие е преместено в телевизия ББТ, където се излъчва за 4 месеца, а впоследствие напуска канала. Вучков продължава да работи в Нова телевизия в предаването „Здравей България“ като „Морален наблюдател“ един път седмично, в което 10 минути той дискутира относно морала в обществото. От 7 септември 2010 г. стартира предаването „Времена и нрави“ по телевизия „Канал 3“. През март 2012 г. напуска Канал 3 заради получени по-добри предложения от други телевизии. През 2013 г. се подвизава в предаването „Гореща точка“ по ТВ 7. През март 2014 г. предаването му „Времена и нрави“ е преместено в телевизия Евроком. Проф. Вучков ще бъде запомнен и като създателят на едни от най-големите бисери в телевизионен ефир. Негова е култовата реплика \"Слушам и не вярвам на очите си\". Сподели:", "date": "2019.09.22", "title": "IN MEMORIAM: Проф. Вучков се поболял след смъртта на голямата си любов (СНИМКИ)"}
