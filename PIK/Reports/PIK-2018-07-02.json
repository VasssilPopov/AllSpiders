{"url": "http://pik.bg/%D0%BA%D0%B0%D0%BB%D0%B8%D0%BD-%D1%82%D0%B5%D1%80%D0%B7%D0%B8%D0%B9%D1%81%D0%BA%D0%B8-%D1%82%D1%80%D1%83%D0%BF%D0%B0-%D0%BF%D0%B0%D1%87%D0%BA%D0%B8-%D0%BE%D1%82-%D0%BA%D0%B0%D1%80%D1%82%D0%B8%D0%BD%D0%B8-%D1%80%D0%B0%D0%B7%D0%B3%D1%80%D0%B0%D0%B1%D0%B8%D1%85%D0%B0-%D0%B2%D1%81%D0%B8%D1%87%D0%BA%D0%B8-%D0%BF%D0%BB%D0%B0%D0%BD%D1%82%D0%B0-%D0%BE%D1%82-%D0%B8%D0%B7%D0%BB%D0%BE%D0%B6%D0%B1%D0%B0%D1%82%D0%B0-%D0%BC%D1%83-news762525.html", "text": "Бившият участник във \"Фермата\" Калин Терзийски се похвали, че е разпродал изложбата, която откри в софийска галерия в края на миналия месец. Писателят отдавна има афинитет към четката, с който блесна и в селскостопанското риалити. Там нарисува огромна картина на красива българка. За броени дни платната на Терзийски са разпродадени, написа самият той и благодари на почитателите си. \"Не рисувам академично, но още от ученик възпитателките ми откриха, че имам талант. После доразвих уменията си в казармата. И така - това е третата ми малка, китна, подбалканска изложба в стил тих сюр\", разказа пред ежедневник Терзийски. Авторът на романа \"Алкохол\" разкрива, че никога не прави скици, нито предварително планира какво ще изобрази. Сподели:", "date": "2018.07.02", "title": "Калин Терзийски трупа пачки от картини! Разграбиха всички планта от изложбата му"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B5%D1%82%D0%BE-%D0%BA%D0%B0%D0%BA%D0%B2%D0%B0-%D0%BE%D1%86%D0%B5%D0%BD%D0%BA%D0%B0-%D0%BF%D0%BE%D1%81%D1%82%D0%B0%D0%B2%D0%B8-%D0%BF%D1%80%D0%BE%D1%84-%D0%BC%D0%B8%D1%85%D0%B0%D0%B8%D0%BB-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD%D0%BE%D0%B2-%D0%BD%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B8--news762591.html", "text": "\"Фокус\" Успехът за Българското европредседателство е приключването на дългогодишния преговорен процес за постигане на споразумение и подписването на договор за името на Македония. Това коментира пред политическият анализатор проф. Михаил Константинов. „Убедихме партньорите ни, че сме сериозна държава и можем да се държим адекватно. И бих казал, че по много европейски въпроси българската позиция е много по-точна от европейската, която в момента е хаотична и предизвиква недоумение и критика. За голямо съжаление, поведението на Германия - германското политическо ръководство след 2015г., е малко странно. Плодовете от това неадекватно ръководство ги виждаме в момента - цялата мигрантска криза, която продължава. Германското правителство съвсем не се е спасило. Предстоят критични преговори тази нощ и да видим, какво ще се реши. В същото време България от 2015 г., дори от по-рано, предлага верни и точни решения, до които Западът сега достига“, каза той. Проф. Михаил Константинов уточни, че един от въпросите, които страната ни е поставила и е свързан с мигрантската криза, е затваряне - запечатване на границите, защото не може те да се пресичат в нарушение на закона. Той допълни, че Европа се събужда, но е малко късно. Неговата оценка за европредседателството е \"много добър 5\". Сподели:", "date": "2018.07.02", "title": "ЕКСКЛУЗИВНО! Ето каква оценка постави проф. Михаил Константинов на европредседателството ни и как ударихме в земята старите кучета в Европа!"}
{"url": "http://pik.bg/%D0%BA%D1%80%D0%B0%D0%B9-%D0%BD%D0%B0-%D0%B5%D0%B2%D1%82%D0%B8%D0%BD%D0%BE%D1%82%D0%BE-%D0%BF%D0%B0%D1%80%D0%BD%D0%BE-%D0%B2-%D0%BF%D0%B5%D1%80%D0%BD%D0%B8%D0%BA-news762493.html", "text": "Евтиното парно, което лоялните клиенти на пернишката топлофикация плащаха през последните три години, остава в миналото. Перничани отново ще могат да сключват индивидуални договори „Лоялен клиент”, но парното вече няма да се заплаща на база квадратура на жилището. Новите условия, които предлага дружество за следващия отоплителен сезон, включват 11 равни месечни вноски на база консумацията през отминалия отоплителен сезон с 5% отстъпка и 12-а изравнителна, отстъпката при която ще бъде 50 процента. Същото се отнася и за топлата вода. Договорите ще бъдат едногодишни. Подписването им започва от следващата седмица и ще продължи и през август, предава БНР. Според изчисленията, които са направени в дружеството, с 5-процентните отстъпки абонатите спестяват за сезона месечна вноска и половина плюс двойно по-ниската изравнителна сметка. При досегашните договори обаче ползваното от абонатите парно излизаше почти двойно по-евтино. От новия отоплителен сезон отпада и отстъпката от 13,7 процента, която ползваха коректните абонати без индивидуални договори. Топлоенергията в Перник поскъпва с 8%, като 1 мегаватчас вече ще струва 77.99 лева без ДДС. Сподели:", "date": "2018.07.02", "title": "Край на евтиното парно в Перник "}
{"url": "http://pik.bg/%D0%B9%D0%BE%D1%80%D0%B4%D0%B0%D0%BD%D0%B8%D1%8F-%D1%89%D0%B5-%D0%BC%D0%BE%D0%BB%D0%B8-%D1%80%D1%83%D1%81%D0%B8%D1%8F-%D0%B7%D0%B0-%D0%BF%D1%80%D0%B8%D0%BC%D0%B8%D1%80%D0%B8%D0%B5-%D0%B2-%D1%8E%D0%B6%D0%BD%D0%B0-%D1%81%D0%B8%D1%80%D0%B8%D1%8F-news762555.html", "text": "Представители на Йордания ще пътуват до Москва във вторник с намерение да молят Кремъл да съдейства за примирие в Югоизточна Сирия, което, според външният министър на близкоизточната страна Айман Сафади, ще способства за завръщането на десетки хиляди бежанци по домовете им, предава Ройтерс, цитиран от \"Фокус\". В хода на посещението си в Москва, Сафади ще проведе официални разговори с колегата си Сергей Лавров в сряда. Американската агенция уточнява, че това се случва заради провежданата от сирийското правителство военна офанзива в югоизточната провинция Дераа, която трябва да прекрати окупацията на региона от различните „умерени“ и радикални групировки. Съгласно публикуваните в понеделник данни на ООН, настъпателната операция е довела до бягството на най-малко 270 хиляди души от района на бойните действия, като повечето от тях са се насочили към границите на Йордания и Израел. „Очаквам откровен разговор за това как да се стигне възможно най-бързо до примирие“, заяви Сафади, като подчерта, че Русия е основната страна при взимането на каквото и да е решение. „Събитията на бойното поле се развиват със светкавична бързина и се надявам, че срещата ще доведе до по-голямо разбирателство и ходове в посока към разрешаване на кризата и предотвратяване на повече разрушения“, добави дипломатът. Сподели:", "date": "2018.07.02", "title": "Йордания ще моли Русия за примирие в Южна Сирия"}
{"url": "http://pik.bg/%D0%BD%D0%BE%D0%B2%D0%B8%D1%8F%D1%82-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BA%D1%83%D1%80%D1%86-%D0%BE%D1%82%D1%81%D0%B5%D1%87%D0%B5-%D0%BD%D0%B5-%D0%B8%D1%81%D0%BA%D0%B0%D0%BC-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B2-%D0%B5%D1%81-news762491.html", "text": "Австрийският канцлер Себастиан Курц заяви, че е против даването възможност на мигрантите да търсят убежище в ЕС от предложените \"приемни лагери\", дори последните да са извън Европа. Европейските лидери сключиха споразумение в Брюксел в петък да обмислят създаването на бежански центрове с цел да се обезсърчат мигрантите, които преминават през Средиземно море. Курц коментира: \"Аз съм сред тези, които казват, че ако позволим молбите за убежище, това ще създаде невероятен фактор за привличане\". Канцлерът - чиято страна току-що пое шестмесечното ротационно председателство на ЕС - каза, че въпросът е причинил разрив между лидерите на ЕС на срещата на високо равнище по въпросите на миграцията. Една от точките в заключителната декларация, приета на съвета на високо равнище в петък предполага \"бързо да се проучи\" концепцията за \"платформи за регионално слизане\" за имигранти, спасени в международни води. Австрийският канцлер заяви, че би било \"по-умно да се отиде директно при хората във военни зони, отколкото да се създава стимул за предприемане опасното преминаване на Средиземно море\". За Курц възниква и въпросът дали \"на глобално равнище 60-те милиона души, бягащи от, трябва да могат да кандидатстват за убежище в Европа и дали те могат да го направят от други места\". Нито една държава извън ЕС досега не се е съгласила да бъде домакин на предложените приемни лагери. Австрийският канцлер се надява, че срещата на върха ЕС-Африка ще се проведе до края на годината и там да се намери общо решение на проблема. Сподели:", "date": "2018.07.02", "title": "Новият европредседател Курц отсече: Не искам мигранти в ЕС"}
{"url": "http://pik.bg/%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD-%D1%83%D0%B4%D0%B0%D1%80-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%BF%D0%BE%D0%B5%D1%82%D0%B5%D1%81%D0%B0%D1%82%D0%B0-%D0%BC%D0%B0%D1%80%D0%B3%D0%B0%D1%80%D0%B8%D1%82%D0%B0-%D0%BF%D0%B5%D1%82%D0%BA%D0%BE%D0%B2%D0%B0-%D1%81%D0%B5-%D0%B1%D0%BE%D1%80%D0%B8-%D1%81-%D1%82%D0%B5%D0%B6%D0%BA%D0%BE-%D0%B7%D0%B0%D0%B1%D0%BE%D0%BB%D1%8F%D0%B2%D0%B0%D0%BD%D0%B5-news762369.html", "text": "Дъщерята на обичаната българска поетеса Маргарита Петкова - Надежда се бори с тежко заболяване. Жестоката истина разкри самата поетеса на страницата си във Фейсбук, а дъщеря й сподели открито с всички: \"Здравейте! Казвам се Надежда и съм на 35 г. Майка съм на две деца. Дъщеря, сестра, любима... С две думи - съвсем нормален човек. И като такъв имам своя съвсем реален проблем. А по-точно - тежко онкологично заболяване. Имам рак\". \"Две години мислехме, че ще се справим сами. И се борихме, и побеждавахме, обаче всичките ни малки победи не правят една голяма. За да спечелим тази битка вече ни трябва помощ. Зная, че парите на никого не стигат. Зная, че ще има хора, които ще злорадстват над детето ми, заради мен. Вярвам, че по-голямата част от приятелите ми тук ще ме подкрепят с добра мисъл. Ако някой може да отдели стотинка надежда за моята Надежда, ще съм му благодарна и ще пожелая Господ да му въздаде стократно за добрината. Никой не трябва да се чувства длъжен. Който може, който има желание - животът на детето ми и щастието на внуците ми да растат с майка си, е единственото, което полагам в ръцете ви, хора! :) Ние вярваме, че е възможно\", сподели Маргарита Петкова. След публикацията й никой не остана безучастен. Десетки приятели на поетесата и дъщеря й Надежда Огойска ги засипаха с лавина от окуражтелни постове. Но освен обич Надежда има нужда от подкрепата на всички. Защото се бори не просто за себе си. А за двете си деца, съпруга си, майка си и всички, които я обичат. А след първите постъпили дарения, Маргарита Петкова сподели емоционално: \" Нека помогнем и ние, човеци! Линк към страницата за помощ на Надежда Огойска във Фейсбук може да видите Дарение в левове може да направите: Христина Огойска в полза на Надежда Огойска Скъпи ЧОВЕЦИ! Трудно ми е да намирам правилните думи, защото се задъхвам от добротата, от човещината, с която ме обградихте, особено в последните два дни. Винаги съм била подготвена за хулите и хорската злоба, никога не съм ги осъждала, защото те са право на избор. Обикновено съм ги подминавала, така както правя и сега. Добрите думи и приятелските рамене, подадените ръце, когато си на ръба на поредната пропаст, обикновено ме оставят бездумна. Защото пред тях само се коленичи и се благодари смирено. Със най-чистите сълзи, които идват не от очите, а от сърцето. Вие препълнихте майчиното ми сърце, не поетичното, не публичноличностното, не анатомичния орган или емотикончето, с което тук изразяваме чувства, а онова, което бие в гърдите на всеки човек, независимо от възраст, класа, пол, занятие, бие за децата си първо и после за всичко останало. Благодаря на всички Човеци, които отделиха от залъка на собствените си деца за живота на моето!\" IBAN BG77STSA93000021658416 BIC STSABGSF Банка ДСК Сподели:", "date": "2018.07.02", "title": "НЕОЧАКВАН УДАР! Дъщерята на поетесата Маргарита Петкова се бори с тежко заболяване "}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B8%D1%82%D0%B5-%D1%83%D1%87%D0%B5%D0%BD%D0%B8%D1%86%D0%B8-%D0%BE%D1%82-%D1%84%D1%83%D1%82%D0%B1%D0%BE%D0%BB%D0%B5%D0%BD-%D0%BE%D1%82%D0%B1%D0%BE%D1%80-%D0%B2-%D1%82%D0%B0%D0%B9%D0%BB%D0%B0%D0%BD%D0%B4-news762597.html", "text": "Учениците от футболния отбор, както и техния треньор, изчезнали в пещерата Кхао Луанг в Тайланд преди повече от седмица, бяха намерени живи. Това съобщиха местните власти. На 23 юни служители на националния парк откриха мотоциклет и велосипеди в близост до входа на пещерата, както и спортно оборудване. Те се свързаха с местния футболен клуб, откъдето беше потвърдено, че откритите вещи принадлежат на 12 ученици на възраст между 11 и 16 години и 25-годишния им треньор. Пещерата, в която се намираха, се простира на почти 10 километра, има няколко входа и изхода, както и големи зали, където изчезналите са успели да се скрият от прииждащата вода. Операцията по спасяването на 12-те ученици и техния треньор привлече повече от 1000 души. Тайландската принцеса Чулабхорн Валайлак дари 500 хиляди бата (15 хиляди долара) за операцията по издирването на учениците. Трима британски пещерни водолази взеха участие в акцията за спасяване. Пристигнаха и американски военни, за да окажат помощ при спасителните дейности. Монаси се впуснаха в молитви, заедно с разтревожени роднини до наводнената пещера, които пееха песни за молитва близо до импровизирания олтар с цветя и играчки в близост до входа на пещерата. Драматичните спасителни операции завладяха страната и предизвикаха емоционални отгласи в социалните медии, включително и от висши лидери и членове на кралското семейство. Министър-председателят на Тайлнд Прают Чан-Оча призова нацията да подкрепи огромните спасителни усилия. Сподели:", "date": "2018.07.02", "title": "Откриха изчезналите ученици от футболен отбор в Тайланд"}
{"url": "http://pik.bg/%D0%B1%D0%B5%D0%B7%D0%B4%D0%BE%D0%BC%D0%BD%D0%B8%D1%86%D0%B8-%D0%BE%D0%BA%D1%83%D0%BF%D0%B8%D1%80%D0%B0%D1%85%D0%B0-%D0%B3%D0%B0%D1%80%D0%B0%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B2%D0%B4%D0%B8%D0%B3%D0%B0%D1%82-%D1%89%D1%83%D1%80%D0%B8-%D0%BA%D1%83%D0%BF%D0%BE%D0%BD%D0%B8-%D0%B4%D0%BE-%D0%B7%D0%BE%D1%80%D0%B8-news762495.html", "text": "Пияници и бездомници са окупирали пейките около Централна гара. Хората в неугледен вид са навсякъде - в градинката до кръговото, на предгаровия площад и в съседните улици - \"Иван Вазов\" и бул. \"Христо Ботев\". Нелицеприятната картина, с която посрещаме гостите на града, пристигащи с влак или автобус, допълват труженичките от постоянното присъствие на Алеята на любовта, пише \"Марица\". лиция или общинска охрана и те се пръскат. На следващия ден обаче пак са тук и купонът продължава\", разказва собственик на хранителен магазин наблизо. \"Пият, пушат, вдигат шум и правят боклук. Често използват зелената площ за нужник\", коментира жена, която два пъти дневно минава през градинката до кръговото. Гледката е обичайна и никак не се вписва в опитите на Пловдив да се подготви за инициативата Европейска столица на културата. Хората от квартала пък вече не вярват, че ще се намери институция, която да се справи с пияниците, клошарите и бездомните кучета, които също са се нароили край Централна гара и Автогара \"Юг\". \"Понякога минава по Сподели:", "date": "2018.07.02", "title": "Бездомници окупираха гарата в Пловдив, вдигат щури купони до зори"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D1%81%D1%80%D0%B5%D1%89%D0%BD%D0%B5-%D1%81-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%B2-%D0%BD%D1%8E-%D0%B9%D0%BE%D1%80%D0%BA-news762487.html", "text": "Президентът на САЩ Доналд , съобщават американски медии, позовавайки се на служители от американската администрация. Източниците са уточнили, че втората среща между двамата държавни ръководители може да се осъществи по време на сесията на Общото събрание на ООН през септември. , за да се проведе срещата, са уточнили американските представители, предава \"Нюз.бг\". Тръмп може да се срещне с вожда на Северна Корея Ким Чен-ун в Ню Йорк през септември Ким ще трябва обаче да покаже напредък по отношение на процеса по ядрено разоръжаване По-рано се появиха информации, според които американските специални служби подозират Северна Корея, че тайно продължава да разработва ядрено гориво в няколко тайни обекта. Междувременно Тръмп заяви в интервю, че вярва, че Пхенян ще изпълни обещанието си за ядрено разоръжаване. Сподели:", "date": "2018.07.02", "title": "Тръмп може да се срещне с Ким Чен-ун в Ню Йорк"}
{"url": "http://pik.bg/%D0%BF%D0%BE-%D0%BD%D0%BE%D1%89%D0%B8%D1%82%D0%B5-%D0%BC%D0%B0%D0%BB%D0%BA%D0%B0%D1%82%D0%B0-%D0%B4%D0%B6%D1%83%D0%BB%D0%BA%D0%B0-%D0%B2%D1%8A%D1%80%D1%82%D0%B8-%D0%BF%D1%80%D0%BE%D1%82%D0%B5%D0%B8%D0%BD%D0%BE%D0%B2%D0%B8-%D0%B1%D0%BE%D0%BD%D0%B1%D0%BE%D0%BD%D0%BA%D0%B8-%D1%81%D0%BD%D0%B8%D0%BC%D0%BA%D0%B0-news762503.html", "text": "Джулиана Гани с е вманиачила на тема здравословен начин на живот. Красавицата спазва стриктен хранителен режим и тренира упорито във фитнес залата. Резултатите са налице и моделката често захвърля дрехите, за да демонстрира перфектните си форми. Преди ден тя показа нови умения в кухнята и се похвали с ръчно направени протеинови бонбони. Под кадъра силиконката написа: \"Когато посреднощ мъжът ми реши да прави фъстъчено масло. А аз, да не остана по-назад, дадох предложение за малки протеинови хапки. Резултатът и рецептата очаквайте\". Друга изненада за феновете бе и снимка, на която Джулиана се показа пак като блондинка. Цяла седмица тя публикува кадри с фатална визия и черна коса, пише \"Блайф\". \"Може да разочаровам някои от вас,но русото си е русо\", не се решавата да премине в отбора на брюнетките Малката Джулка. Сподели:", "date": "2018.07.02", "title": "ПО НОЩИТЕ! Малката Джулка върти протеинови бонбонки (СНИМКА)"}
{"url": "http://pik.bg/%D0%BE%D0%B1%D0%BB%D0%B0%D1%81%D1%82%D0%BD%D0%B8%D1%8F%D1%82-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D1%81%D0%BE%D1%84%D0%B8%D0%B9%D1%81%D0%BA%D0%B0-%D0%BE%D0%B1%D0%BB%D0%B0%D1%81%D1%82-%D0%B8%D0%BB%D0%B8%D0%B0%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D1%83%D1%87%D0%B0%D1%81%D1%82%D0%B2%D0%B0-%D0%BD%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%B5%D0%BD-%D1%84%D0%BE%D1%80%D1%83%D0%BC-%D0%B2-%D0%BA%D0%B0%D0%B7%D0%B0-news762600.html", "text": "Областният управител на Софийска област Илиан Тодоров участва в международния форум „Пътят на коприната“ в Астана по покана на домакините. Посещението на Тодоров на форума в Казахстан е изцяло за сметка на домакините. Той ще изнесе лекция на тема: \" Живот и устойчиви градове: бъдещето чрез иновации и сътрудничество\". Тодоров бе посрещнат на летището от зам.-кмета на Астана Ерлан Жаулбаев. Областният управител получи специални поздрави от кмета на район Байконур, Астана - Йерлан Канамилов. Тодоров проведе срещи с кмета на Астана Асет Исекешев, кмета на Самарканд Фуркат Ракхимов, Ирек Ялалов - шеф на администрацията на град Уфа. По случай 20 годишнината от избирането на Астана за столица на Казахстан, Тодоров бе поканен на гала концерт - \"Блестяща Астана\", в който участваха повече от 1000 музиканти, на който се видя с присъстващия също на концерта президент на България /1997-2002 г./ Петър Стоянов. В края на концерта организаторите благодариха специално на представителите на Република България за участието им в международният форум \"Пътят на коприната\". Във форума „Пътят на коприната“ участват над 100 държави между които Китай, Русия, Бразилия, Южна Корея, Франция, Турция, Сингапур, Малайзия и други. Сподели:", "date": "2018.07.02", "title": "Областният управител на Софийска област Илиан Тодоров участва на международен форум в Казахстан (СНИМКИ)"}
{"url": "http://pik.bg/%D1%80%D1%83%D1%81%D0%B8%D1%8F-%D0%BC%D0%BE%D0%BB%D0%B8-%D1%81%D1%82%D0%BE-%D0%B7%D0%B0-%D0%BA%D0%BE%D0%BD%D1%81%D1%83%D0%BB%D1%82%D0%B0%D1%86%D0%B8%D0%B8-%D1%81%D1%8A%D1%81-%D1%81%D0%B0%D1%89-%D0%B7%D0%B0%D1%80%D0%B0%D0%B4%D0%B8-%D1%83%D0%B2%D0%B5%D0%BB%D0%B8%D1%87%D0%B5%D0%BD%D0%B8%D1%82%D0%B5-%D0%BC%D0%B8%D1%82%D0%B0-news762568.html", "text": "ТАСС, цитирана от \"Фокус\". Русия се обърна в Световната търговска организация (СТО) с молба за провеждане на консултации със САЩ за увеличените мита върху вноса на стомана и алуминий, съобщиха в понеделник от пресслужбата на СТО, като поясниха, че подобно искане означава официално иницииране на търговски спор, предава „Руската Федерация поиска консултации по спора със САЩ в СТО, във връзка с американските мита върху определени вносни продукти от стомана и алуминий“, гласи съобщението. „Тази молба бе разпространена сред членовете на СТО на 2 юли“. Сподели:", "date": "2018.07.02", "title": "Русия моли СТО за консултации със САЩ заради увеличените мита"}
{"url": "http://pik.bg/%D0%B2-%D1%81%D0%BE%D1%84%D0%B8%D1%8F-%D1%80%D0%B0%D0%B7%D0%B4%D0%B5%D0%BB%D0%B8%D1%85%D0%B0-%D1%81%D0%B8%D0%B0%D0%BC%D1%81%D0%BA%D0%B8-%D0%B1%D0%BB%D0%B8%D0%B7%D0%BD%D0%B0%D1%86%D0%B8-%D0%B2-%D1%83%D1%82%D1%80%D0%BE%D0%B1%D0%B0%D1%82%D0%B0-%D0%BD%D0%B0-%D0%BC%D0%B0%D0%B9%D0%BA%D0%B0%D1%82%D0%B0-news762488.html", "text": "Лекарка спаси бебе, като раздели сиамски бризнаци в утробата на майката. Уникалната операция е извършена преди няколко дни в болница „Надежда“ в София, съобщиха от там. Това беше изключително рядка форма на сиамски близнаци, уточниха от лечебното заведение. Чрез уникалната операция д-р Кристина Чачева е успяла да спаси живота на едното дете. В утробата на майка си то е споделя обща плацента със своя еднояйчен близнак без сърце. Това е особена форма на сиамски близнак, наричан в медицината “паразитен близнак, казаха лекари. В този случай еидиния не е имал развити сърдечни структури, другият го кръвоснабдявал и по този начин с напредване на бременността и наедряване на паразитния близнак здравото бебе е било изложено на сериозна заплаха да развие сърдечна недостатъчност и бременността да приключи фатално“, уточниха медиците. Състоянието е изключително рядко, засяга една на 200 000 бременности, и в медицината е известно като TRAP. За да се спаси здравото бебе, е необходимо да се предприеме вътреутробна операция, при която с лазер да бъдат затворени съдовете от пъпната връв на паразитния близнак, така че той да спре да се кръвоснабдява от здравия. След успешната вътреутробна интервенция бременността е проследена стриктно от екипа на болница „Надежда“ начело с д-р Чачева и благодарение на общите им усилия бебето се ражда здраво и доносено в 38-а гестационна седмица, подчертаха от лечебното заведение. Д-р Кристина Чачева е шеф на звеното \"Пренатална диагностика и терапия\" в болница \"Надежда\". Тя е започнала да следва медицина в Медицинския университет в София през 1996 година, но завършва в Бон, Германия. Специализирала е в един от най-големите и престижни центрове за пренатална диагностика и терапия, който е в Университетската клиника по акушерство и гинекология в Бон, като се е учила от най-известните и изтъкнати специалисти в тази област не само в Германия, но и в Европа. Не си спомням някога да съм искала да бъда нещо друго освен лекарка. Когато завърших обучението си в Бон, приех предизвикателството да оглавя отделението по пренатална диагностика на голяма клиника в Хамбург, разказа тя пред Би Ти Ви. По време на работата ми в Бон имах възможността да се занимавам с нови методи за пренатална терапия и да работя по изграждането и утвърждаването на немския център за фетална хирургия и минимално-инвазивна терапия. Затова съм убедена, че винаги трябва да сме отворени за новости и да подкрепяме хората, които ги въвеждат, заяви тя. Връщането си в България д-р Кристина Чачева обясни с носталгията и защото е намерила \"добро място за работа и развитие\" в болница \"Надежда\". Сподели:", "date": "2018.07.02", "title": "В София разделиха сиамски близнаци в утробата на майката"}
{"url": "http://pik.bg/%D0%BF%D1%83%D1%81%D0%BA%D0%B0%D1%82-%D0%B2-%D0%B4%D0%B2%D0%B8%D0%B6%D0%B5%D0%BD%D0%B8%D0%B5-%D0%BF%D1%8A%D1%80%D0%B2%D0%B8%D1%8F-%D1%85%D0%B8%D0%B1%D1%80%D0%B8%D0%B4%D0%B5%D0%BD-%D0%B0%D0%B2%D1%82%D0%BE%D0%B1%D1%83%D1%81-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-news762471.html", "text": "ъобщиха от пресцентъра на Столична община. Хибридният автобус ще бъде пуснат в движение по маршрута на линия 10-ТМ тестово. Автобусът ще се движи от електро двигател, отговаря на стандарт Евро 6. Събитието ще се проведе на моста пред Националния стадион „Васил Левски“. Първият тестови хибриден автобус, който ще се движи в градския транспорт на София, ще бъде представен утре. Целемонията е от 11.15 часа в присъствието на кмета на София Йорданка Фандъкова, с Сподели:", "date": "2018.07.02", "title": "Пускат в движение първия хибриден автобус в столицата"}
{"url": "http://pik.bg/%D0%B7%D0%B0-%D0%B4%D0%B0-%D1%81%D1%82%D0%B5-%D0%BD%D0%B5%D0%BE%D1%82%D1%80%D0%B0%D0%B7%D0%B8%D0%BC%D0%B8-%D0%BF%D1%80%D0%B5%D0%B7-%D0%BB%D1%8F%D1%82%D0%BE%D1%82%D0%BE---%D0%BA%D0%B0%D0%BA-%D0%B4%D0%B0-%D0%BD%D0%BE%D1%81%D0%B8%D1%82%D0%B5-%D1%81%D0%BB%D0%B0%D0%BC%D0%B5%D0%BD%D0%B0-%D1%88%D0%B0%D0%BF%D0%BA%D0%B0-news761759.html", "text": "Плажният стил на всяка дама би бил непълен, ако няма сламена шапка. Затова днес ще си говорим за сламената шапка и за това как да я включите в стила си на и извън плажа. Ако има летен аксесоар, който веднага освежава летния тоалет, то това е сламената шапка. Дори най-скучната рокля или най-семплата пола могат да са зашеметяващи, ако сложите широкопола сламена шапка. Ако предпочитате семплите визии, вземете си шапка с малка периферия, тип федора. Тя се съчетава еднакво добре с бански и със спортно-елегантна визия в ежедневието. Сламената шапка с широка периферия е за по-елегантна визия. Стилистите казват, че с не можете да постигнете по-драматично излъчване. Подходяща е разбира се за бански, но и за рокля и комбинация с пола. Изберете сламена шапка в естествен, неутрален цвят. Можете да слагате на нея шал в различен цвят, за да я съчетаете с останалата част от тоалета си. Можете да добавите и брошка към нея за блясък и интересен акцент. Най-лятното модно съчетание в нашите предложения е това. Комбинирайте сламена шапка с моряшка рокля. Ако пък това не ви допада, можете да сложите раирана тениска и бял панталон. Ако оставим разцветките на ръка, има един тип рокля, с която винаги можете да носите сламена шапка. Това съчетание е вдъхновено от бохо стила и е едновременно стилно и практично за ежедневието. Ако предпочитате по-небрежния стил, то ние ви съветваме да се сдобиете със сламена шапка тип федора. Носете я с чифт дънки и ефирна лятна блуза. Можете да завършите визията си с римски сандали. Ако говорим по-общо, сламената шапка отива на всички дрехи в бохо стил. Рокли, поли, блузи и потници. Стига в тоалета ви да има поне един бохо елемент, сламената шапка ще ви отива. Еспадрилите са чудесен завършек на всяка визия със сламена шапка. Двата аксесоара се съчетават доста добре, а предимството на еспадрилите е, че са перфектни за летните месеци и можете да ги откриете лесно във всевъзможни разцветки. Сподели:", "date": "2018.07.02", "title": "За да сте неотразими през лятото - как да носите сламена шапка?"}
{"url": "http://pik.bg/%D0%BD%D0%B0-%D1%82%D1%8A%D1%80%D0%B3%D0%BE%D0%B2%D1%86%D0%B8%D1%82%D0%B5-%D0%B2-%D1%81%D0%BB%D1%8A%D0%BD%D1%87%D0%B0%D0%BA%D0%B0-%D0%BD%D0%B5-%D0%B8%D0%BC-%D0%BF%D1%83%D0%BA%D0%B0---%D0%B7%D0%B0%D0%BB%D1%8F%D1%85%D0%B0-%D1%81%D0%B5%D1%80%D0%B3%D0%B8%D0%B8%D1%82%D0%B5-%D1%81%D0%B8-%D1%81-%D0%B5%D0%B2%D1%82%D0%B8%D0%BD%D0%B8-%D0%BC%D0%B5%D0%BD%D1%82%D0%B5%D1%82%D0%B0-%D1%81%D0%BD%D0%B8%D0%BC%D0%BA%D0%B8-news762477.html", "text": "На търговците в Слънчев бряг очевидно изобщо не им пука от провежданите през последната седмица масови полицейски акции срещу ментетата. От 7-8 дни униформените са погнали продавачите на евтини реплики по курортите, но това очевидно не може да ги изплаши и дори и да им бъде конфискувана стоката, те се снабдяват с ново количество ментета, които пробутват на туристите. Туристите се избиват за обувки от най-известните спортни брандове, които се предлагат на сергиите в Слънчев бряг. Маратонки и кецове, маркирани със световни лога, предизвикват „ценителите” на скъпите марки с ниските си цени. Чужденците здраво пазаруват, мислейки, че са хванали огромна разпродажба. Като топъл хляб се харчат най-скъпите модели \"Найк\" с открита камера, които се продават за не повече от 35 лв за чифт. За кецове летовникът се бърка в джоба с не повече от трийсетина лева. \"Флагман\" видя как ирланд ска туристка напълни чантата си с няколко чифта от марката Nike, като обясни, че ги купува за себе си и не за първи път го прави. „В Ирландия маратонките дори и по време на  намаление не струват толкова евтино колкото при вас. В края на престоя си ще си купя и няколко стека цигари, защото също са на много изгодна цена във вашата страна”,  обясни Ерин от Дъблин. Сподели:", "date": "2018.07.02", "title": "На търговците в Слънчака не им пука - заляха сергиите си с евтини ментета (СНИМКИ)"}
{"url": "http://pik.bg/%D0%B1%D1%80%D0%B0%D0%B2%D0%BE-%D0%B2%D0%B8%D0%BA%D0%B8-%D1%82%D0%BE%D0%BC%D0%BE%D0%B2%D0%B0-%D1%81%D1%8A%D1%81-%D1%81%D1%82%D1%80%D0%B0%D1%85%D0%BE%D1%82%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-%D0%BD%D0%B0-%D1%83%D0%B8%D0%BC%D0%B1%D1%8A%D0%BB%D0%B4%D1%8A%D0%BD-news762594.html", "text": "Виктория Томова продължава с изключително си представяне на Уимбълдън! Родната състезателка показа великолепна игра в първия си мач от основната схема и се наложи над Тереза Смиткова със 7-6(3) 6-1. Този резултат и осигурява мечтан сблъсък с бившата номер 1, носителката на 23 титли от Големия шлем Серина Уилямс. Томова започна много силно и бе близо до пробив още в откриващия гейм, но не се възползва от брейкбола си. Все пак тя успя да пречупи опонентката си при 2-2, а впоследствие се спаси от 15-40, за да поведе с 4-2. Постепенно Смиткова започна да се завръща в мача. Чехкинята пласираше плътни удари и затрудняваше българката още от ретур. Това доведе до изравняване на резултата за 5-5, като Виктория изпусна сетбол в гейма. Все пак видяхме бърз рибрейк, който бе осигурен с чудесно придвижване по корта и топка по късия диагона. На свой сервис обаче Томова отново изгуби инициативата и не можеше да отговори на мощните удари на опонентката ѝ, която прати сета в тайбрек след пробив на 0. Решаващият гейм започна с великолепен, неспасяем ретур на водещата ни тенисистка, която след това затвърди, печелейки и двете си подавания – 3-0. В четвъртото разиграване отново натисна от ретур и Смиткова не успя да върне топката в корта. Впоследствие поведе с 5-0, преди да допусне двойна грешка и да сгреши от воле. Ас на чехкинята направи резултата 3-5, но Томова си осигури нови 3 сетбола с чудесен лоб. Реализира още първия – 7-6(3). В първото подаване на българката във втората част се стигна до дюс, но два стабилни сервиса я измъкнаха от трудното положение. Редица непредизвикани грешки дадоха две възможности за пробив на Томова в следващия гейм. Още при първия Смиткова не успя да вкара начален удар – 2-0. Родната състезателка затвърди на 0, след което постигна нов брейк, при това също на 0, за да получи солиден аванс във втората част – 4-0. Смиткова не успя да се върне в частта и в крайна сметка Виктория Томова затвори двубоя при 7-6(3) 6-1, акцентира \"Тенис кафе\". Сподели:", "date": "2018.07.02", "title": "БРАВО! Вики Томова със страхотна победа на Уимбълдън!"}
{"url": "http://pik.bg/%D0%BE%D0%B1%D1%89%D0%B8%D0%BD%D0%B0-%D0%BF%D0%B5%D1%89%D0%B5%D1%80%D0%B0-%D0%BF%D0%BE%D0%B8%D1%81%D0%BA%D0%B0-%D0%BA%D1%83%D1%80%D0%BE%D1%80%D1%82%D0%B0-%D1%81%D0%B2%D0%B5%D1%82%D0%B8-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD%E2%80%9C-%D0%B4%D0%B0-%D1%81%D1%82%D0%B0%D0%BD%D0%B5-%D0%BD%D0%B0%D1%81%D0%B5%D0%BB%D0%B5%D0%BD%D0%BE-%D0%BC%D1%8F%D1%81%D1%82%D0%BE-news762485.html", "text": "Общинското ръководство на Пещера ще предприеме действия за преобразуването на летовището“ Свети Константин“ в населено място, за да може общината да получи собствеността на курорта. До това решение стигнаха на последното заседание повечето местни общински съветници, въпреки че имаше и несъгласни, но все пак предложението за промяна на статута и на собствеността на родопския курорт бе прието. Китното летовище над Пещера е обявено за курорт със заповед от 12 юли 1963 г. на Министерство на народното здраве и социалните грижи. Първият проект на летовището е изработен през 1910 година, а от 1979 г.  има изработен окончателен застроителен и регулационен план, предава \"Монитор\". Общият брой на изградените индивидуални вилни сгради е около 900, като тук имоти имат видни родни представители на шоубизнеса, политическия елит, журналисти и артисти. Днес \"Свети Константин“ е изцяло държавна собственост, но инвестициите, които община Пещера прави там през годините са за милиони левове. Затова и желанието на управляващите от няколко мандата насам са за придобиване собствеността над \"Свети Константин“. А единствената юридическа възможност се оказва преобразуването в ново населено място, както е например село Юндола в община Велинград, което също е курорт и административният му статут не пречи на развитието му, аргументираха се от кметската управа. Сподели:", "date": "2018.07.02", "title": "Община Пещера поиска курорта \"Свети Константин“ да стане населено място"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%BD%D0%B0%D0%BF%D1%80%D0%B5%D0%B4-%D0%BA%D1%8A%D0%BC-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%BF%D0%BE-%D0%B1%D0%B0%D1%81%D0%BA%D0%B5%D1%82%D0%B1%D0%BE%D0%BB-news762593.html", "text": "Българският отбор заема трето място в групата, но ще влезе без нито една победа в следващата фаза и група „К“, тъй като се наложи само над последния Исландия, който отпада от борбата. Нашият тим бе без трима основни играчи - Павел Маринов, Чавдар Костов и Дий Бост, а изглеждаше и малко уморен на моменти в мача в Пардубице, предава \"Монитор\". Чехия демонстрира играта си от предишните квалификационни двубои дотук - не особено бърза, но с много солидна успеваемост, пише bgbasket.com. И в Ботевград чехите ни победиха само с две точки, а и сега не стигнаха до много убедителен успех. Въпреки това те финишират първи в групата само с едно поражение. Блейк Шилб завърши с 20 точки за успеха, 17 добави Войчех Хрубан. Божидар Аврамов вкара 15, Христо Захариев приключи с 14 точки за България, Александър Везенков записа 11 точки и 10 борби, а всичките ни титуляри се отчетоха с двуцифрен актив. България намери място във втората фаза на световните квалификации по баскетбол за мъже, въпреки че отстъпи със 75:81 като гост на Чехия в последния си мач от група F. Класирането стана факт благодарение на победата на Финландия над Исландия в другия мач от групата с 91:77. Сподели:", "date": "2018.07.02", "title": "България продължава напред към Световното по баскетбол "}
{"url": "http://pik.bg/%D0%B3%D0%B5%D1%80%D0%B1-%D0%B8-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%B8-%D0%BF%D0%B0%D1%82%D1%80%D0%B8%D0%BE%D1%82%D0%B8-%D0%BF%D1%80%D0%B5%D0%B4%D0%BB%D0%BE%D0%B6%D0%B8%D1%85%D0%B0-%D0%BD%D0%BE%D0%B2-%D1%88%D0%B5%D1%84-%D0%BD%D0%B0-%D0%B7%D0%B4%D1%80%D0%B0%D0%B2%D0%BD%D0%B0%D1%82%D0%B0-%D0%BA%D0%B0%D1%81%D0%B0-news762599.html", "text": "парламента Доктор Дечев е преминал редица обучения в сферата на управление на болничната система и формиране на здравна политика Парламентарните групи на ГЕРБ и „Обединени патриоти“ са внесли в деловодството на Народното събрание кандидатурата на д-р Дечо Петров Дечев за управител на НЗОК. Това показва справка на сайта на . В мотивите си вносителите са посочили, че доктор Дечо Дечев има над 37 години професионален опит в системата на здравеопазването, включително в управлението на Националната здравноосигурителна каса и в сферата на управлението на лечебни заведения за болнична помощ. Доктор Дечев отговаря на изискванията за заемане на длъжността управител на НЗОК, определени в чл. 19, ал. 3, т. 2 от Закона за здравното осигуряване за професионален опит в областта на управлението на здравеопазването. Според ГЕРБ и „Обединени патриоти\" д-р Дечо Дечев има необходимите качества да бъде успешен управител на Националната здравноосигурителна каса, както и да работи в интерес на повишаването на общественото доверие към здравноосигурителния фонд и в полза на всички граждани на Република България. Кандидатът ще бъде изслушан и кандидатурата му ще бъде гласувана в Комисията по здравеопазване, както и в пленарната зала на Народното събрание. . Сподели:", "date": "2018.07.02", "title": "ГЕРБ и \"Обединени патриоти\" предложиха нов шеф на Здравната каса"}
{"url": "http://pik.bg/%D0%BD%D0%B5%D0%B2%D0%B8%D0%B6%D0%B4%D0%B0%D0%BD%D0%B0-%D1%80%D0%B0%D0%B4%D0%BE%D1%81%D1%82-%D0%B1%D0%BE%D1%81%D0%BD%D0%B5%D0%BD%D1%86%D0%B8-%D1%85%D1%8A%D1%80%D0%B2%D0%B0%D1%82%D0%B8-%D0%B8-%D1%81%D1%8A%D1%80%D0%B1%D0%B8-%D0%BB%D0%B8%D0%BA%D1%83%D0%B2%D0%B0%D1%82-%D0%B7%D0%B0%D0%B5%D0%B4%D0%BD%D0%BE-%D0%B7%D0%B0-%D0%BF%D0%BE%D0%B1%D0%B5%D0%B4%D0%B0%D1%82%D0%B0-%D0%BD%D0%B0-%D1%85%D1%8A%D1%80%D0%B2%D0%B0%D1%82%D1%81%D0%BA%D0%B0-%D0%B2%D0%B8%D0%B4%D0%B5%D0%BE-news762464.html", "text": "Босненци, хървати и сърби от Нови Травник (Босна и Херцеговина) отбелязаха победата на хърватския отбор снощи на осмина финала на световното първенство. Видеото с всенародното ликуване бе публикувано във Фейсбук. \"Мисля, че няма нужда от коментар\", написа авторът му Боря Коня. Предишните съседи, които бяха разделени от геополитически интриги, са обединени от общата радост. Снощи Хърватска победи в тежък двубой Дания и така си осигури мястото в четвъртфиналите. Сподели:", "date": "2018.07.02", "title": "НЕВИЖДАНА РАДОСТ! Босненци, хървати и сърби ликуват заедно за победата на Хърватска (ВИДЕО)"}
{"url": "http://pik.bg/%D0%BA%D0%BE%D0%BD%D0%B4%D1%83%D0%BA%D1%82%D0%BE%D1%80%D0%BA%D0%B0-%D0%BF%D0%BE%D0%B1%D0%B5%D1%81%D0%BD%D1%8F-%D0%BD%D0%B0-20-%D0%BB%D0%B5%D0%B2%D0%B0-%D0%B7%D0%B0-%D0%B1%D0%B8%D0%BB%D0%B5%D1%82%D1%87%D0%B5-%D0%B2%D1%8A%D1%80%D0%BD%D0%B0-%D1%80%D0%B5%D1%81%D1%82%D0%BE-%D0%BE%D1%82-17-%D0%BD%D0%B0-%D0%BC%D0%BE%D0%BD%D0%B5%D1%82%D0%B8-news762545.html", "text": "Кондукторка скандализира, след като върна в монети 17 лв. ресто на пътник, който нямал дребни, за да си плати билетa от 3 лева. Това беше най-коментираната тема във Фейсбук групата \"Забелязано в Девня\", в която пътникът Виктор Д., който пътувал от Девня за Варна, споделя разочарованието си. Според обяснението на Виктор, кондукторката му се троснала затова, че нямал дребни и платил билета си с 20 лева. Казала му, че ако бил със 100-левова банкнота, щяла да го свали от автобуса. Виктор не могъл да заснеме лицето на скандалната кондукторка, но снимал монетите от рестото в шепата си, заедно с билетчето от 3 лева и го публикувал в мрежата. Хората от групата коментират, че при това положение \"любезната\" кондукторка е трябвало да му даде бонус – торбичка за стотинките от рестото. Петър Петков предлага: \"Другия път им дай 3 лева по 10 стотинки. Да имат да връщат ресто\". Александра Иванова пък е още по-крайна: \"По-добре ще е да е по 1, 2 или 5 стотинки... Ще падне голямо броене и смях също\", коментира тя. \"Возят ни в раздрънкани таралясници и ни таксуват капризни кондукторки със самочувствие на стюардеси в бизнес класа! За това, което предлагат, трябва те да ни плащат!\", пише Атанаска Георгиева. \"В пиковите часове автобусите са претъпкани. Налага се да пътуваме с отворени врати, за да не се задушат пътниците. В такива моменти могат да пускат два автобуса или да са по-начесто\", предлага пък Денислав Димитров. \"Нямам избор и пътувам с тях, но всичко е под всякаква критика. Когато вали, например, отвсякъде тече вода. Да не говорим, че след дъжд седалките са мокри поне една седмица\", споделя Иван Иванов. Масово местните и гостите на града недоволстват от качеството на транспортната услуга, която предлага фирмата, както и от безпардонното поведение на шофьорите и кондукторките. Автобусите на обществения превозвач системно закъсняват, графикът на градската линия не е съобразен с разписанието на влаковете, което създава сериозни затруднения на работниците, студентите и учениците от Девня, казват хората. Припомня се и случай от лятото на 2016 година, който бил документиран, при който автобус се движи без задно стъкло, докато изпълнява междуградски курс. Община Девня вече се опита да смени превозвача. За съжаление, други кандидати не се явиха и администрацията се принуди да направи компромис, подновявайки договора си със същата недолюбвана от хората фирма. Сподели:", "date": "2018.07.02", "title": "Кондукторка побесня на 20 лева за билетче, върна ресто от 17 на монети"}
{"url": "http://pik.bg/%D0%BD%D0%B5%D1%87%D0%BE%D0%B2%D0%B5%D1%88%D0%BA%D0%B0-%D0%BD%D0%B0%D0%B3%D0%BB%D0%BE%D1%81%D1%82-%D0%BA%D1%80%D0%B0%D0%B4%D0%B5%D1%86-%D0%BE%D1%82%D0%BC%D1%8A%D0%BA%D0%BD%D0%B0-%D0%BA%D1%83%D1%82%D0%B8%D1%8F-%D0%B7%D0%B0-%D0%B4%D0%B0%D1%80%D0%B5%D0%BD%D0%B8%D1%8F-%D0%B7%D0%B0-%D0%B1%D1%83%D1%80%D0%B3%D0%B0%D1%81%D0%BA%D0%BE%D1%82%D0%BE-%D1%81%D0%BB%D1%8A%D0%BD%D1%86%D0%B5-%D1%86%D0%B2%D0%B5%D1%82%D0%B8-%D1%81%D0%BD%D0%B8%D0%BC%D0%BA%D0%B8-news762480.html", "text": "Крадец отмъкна кутията, поставена за дарения в двора на ДФК „Зведичка“ в бургаския ж.к. „Славейков“, предназначени за слънчицето Цветомир Чалъков на 5 години. 5-годишният Цвети се нуждае от лечение и за неговата кауза се обединиха много хора в Бургас. Нечовешката наглост с кражбата е станала днес, посред бял ден, съобщи БургасИнфо. Жалка картинка !! Кражба посред бял ден! Бяхме поставили кутия за дарения за малкия Цвети, а този човек открадна цялата кутия - Срамота !, реагира създателят на „Звездичка“ Петър Алексиев. Разпознайте мъжа от снимката, за да бъде бързо разкрит. Сподели:", "date": "2018.07.02", "title": "Нечовешка наглост: Крадец отмъкна кутия за дарения за бургаското слънце Цвети! (СНИМКИ) "}
{"url": "http://pik.bg/%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BD%D0%B0-%D0%BC%D0%B0%D1%80%D0%B8%D0%BD-%D0%BB%D1%8C%D0%BE-%D0%BF%D0%B5%D0%BD-%D0%B2%D1%80%D1%8A%D1%89%D0%B0-%D0%BD%D0%B0%D0%B4-500-000-%D0%B5%D0%B2%D1%80%D0%BE-%D0%BD%D0%B0-%D0%B5%D0%BF-news762595.html", "text": "Решението бе взето с единодушната подкрепа на Бюрото на ЕП - ръководен орган на институцията, натоварен с валидирането на сметките на различните политически групи, съобщават парламентарни източници. Одит, извършен относно разходите на представители на парламентарната група Европа на нациите и на свободите в ЕП през 2016 г. е показал, че 477 780 евро могат да бъдат смятани за неоправдани разходи. За тях липсвали адекватни документи или пък те били направени при накърняване на принципа на доброто финансово управление или правилата за обществените поръчки. За 2017 г. подобна констатация била направена във връзка с 66 427 евро. Сред разходите, изброени в доклада от одита за 2016 г., с който се е запознала агенция АФП, фигурират стотина коледни подаръци за над 100 евро и 230 бутилки шампанско, от които шест за над 81 евро, както и коледна вечеря за 140 души за обща стойност 13 500 евро. В списъка фигурира и вечеря с индустриалци в парижкия ресторант Л'Амброази, като кувертът е бил 449 евро на човек, както и вечеря, организирана по дипломатически причини в ресторанта Льодоайен близо до авеню Шан-з-Елизе в Париж за двама души като кувертът е бил по 401 евро на човек. В. \"Канар аншене\" съобщи, че във втория случай двамата сътрапезници са били лидерът на италианската партия Лига Матео Салвини, който сега е министър на вътрешните работи на Италия, и лидерката на Национален сбор Марин Льо Пен. Льо Пен, която напусна ЕП, за да влезе във френския парламент миналата година, опроверга тези твърдения. Освен депутатите от Национален сбор, групата Европа на нациите и на свободите в ЕП включва и представители на Австрийската партия на свободата, на италианската Лига и на холандската Партия на свободата. Депутатите от Национален сбор съставляват почти половината от парламентарната група. По-голямата част от неоправданите разходи са били дело на евродепутати от Национален сбор. Европейският парламент изиска днес от групата на евродепутатите от френската партия Национален сбор (която доскоро се казваше Национален фронт) да възстанови над 500 000 евро неоправдани разходи, сред които за бутилки за шампанско и скъпи вечери, предаде БТА, позовавайки се на АФП. Сподели:", "date": "2018.07.02", "title": "Партията на Марин Льо Пен връща над 500 000 евро на ЕП"}
{"url": "http://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%B0-%D0%B4%D1%80%D0%B0%D0%BC%D0%B0-%D0%BD%D0%B0-%D0%BC%D0%BE%D0%BD%D0%B4%D0%B8%D0%B0%D0%BB%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%B4%D1%8F%D0%B2%D0%BE%D0%BB%D0%B8-%D1%81-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D0%BE%D0%B1%D1%80%D0%B0%D1%82-news762574.html", "text": "Белгия направи феноменален обрат срещу Япония и спечели изключително драматично с 3:2 на \"Ростов Арена\", за да се класира за 1/4-финал срещу Бразилия на световното първенство по футбол в Русия. Японците започнаха по-активни и отправиха неточни удари чрез Шинджи Кагава и Ген Шоджи. Постепенно белгийците взеха инициативата и установиха сериозен натиск. Най-чистото положение за тях пропиля Венсан Компани, който в 28-ата минута засече центриране на Де Бройне в непосредствена близост до вратата на \"сините самураи\", но отигра топката като типичен бранител пред своя страж. Еден Азар и Аксел Витсел също не намериха целта, а в друга ситуация Мая Йошида попречи на Ромелу Лукаку в последния момент да нанесе удар от непосредствена близост. В 44-ата минута Япония имаше страхотен шанс да поведе в резултата. Нагатомо шутира и топката стигна до Юя Осако, който мислеше, че е в засада и не успя да отиграе добре. Втората част стартира вихрено за \"сините самураи\", които изненадаха \"червените дяволи\" с два гола в рамките на 4 минути. В 48-ата минута при бърза контраатака топката стигна до Генки Харагучи, който я прати в долния десен ъгъл на вратата за 0:1. Белгийците можеха веднага да изравнят, но Еден Азар нацели страничната греда след пас на Мертенс. Последва нов шок за футболистите на Роберто Мартинес. В 52-ата минута Такаши Инуи отправи неспасяем удар от над 20 метра и не остави никакви шансове за Тибо Куртоа - 0:2. Десет минути след това Лукаку пропусна с глава от близка дистанция, пращайки топката на сантиметри от вратата, акцентира \"Новспорт\". В 69-ата минута Ян Вертонген с параболичен удар успя да се разпише и да намали на 1:2, а натискът на белгийците продължи. Така в 74-ата минута Еден Азар центрира в наказателното поле и влезлият като резерва Маруан Фелайни с глава изравни за 2:2. Насер Шадли реализира за \"червените дяволи\" в добавеното време на осминафинала - 3:2 за Белгия, невероятна драма. Белгия - Япония 3:2 0:1 Генки Харагучи (48) 0:2 Такаши Инуи (52) 1:2 Ян Вертонген (69) 2:2 Маруан Фелайни (74) 3:2 Насер Шадли (90+4) Сподели:", "date": "2018.07.02", "title": "Невероятна драма на Мондиала! \"Червените дяволи\" с исторически обрат"}
{"url": "http://pik.bg/%D0%BF%D1%80%D0%BE%D0%B1%D0%B8%D0%B2-%D0%B2-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%85%D0%B4%D1%81-%D0%B8-%D1%85%D1%81%D1%81-%D1%81%D0%B0-%D0%B1%D0%BB%D0%B8%D0%B7%D0%BE-%D0%B4%D0%BE-%D0%BA%D0%BE%D0%BC%D0%BF%D1%80%D0%BE%D0%BC%D0%B8%D1%81-%D0%BF%D0%BE-%D0%BC%D0%B8%D0%B3%D1%80%D0%B0%D1%86%D0%B8%D1%8F%D1%82%D0%B0-news762604.html", "text": "Пробив в политическата криза в Германия се очерта по време на последния разговор между германския канцлер Ангела Меркел и вътрешния министър Хорст Зеехофер, съобщават световните медии, цитирани от БТВ. Двамата обсъждат как Германия да се справи с бежанския проблем, като от изхода на разговорите им зависи съдбата на правителството в Берлин. Според информацията, Меркел и Зеехофер са постигнали компромис, който може да се окаже и решение на схватката им. Двамата обсъждат изграждането на транзитни центрове в Бавария, в които да се отвеждат бежанци без ясен произход и статут. Там те ще изчакват проверка на правото да искат убежище. Бежанци с регистрация в други европейски членки могат да бъдат връщани в тях от тези центрове, а не от границата. Срещата между Меркел и Зеехофер се провежда в кабинета на председателя на Бундестага Волфганг Шойбле. Точно преди съдбовната среща Зеехофер даде много лично интервю за вестник \"Зюддойче цайтунг\", в което показа до каква степен е обиден от реакциите на Меркел. Той обяви, че няма как да се остави да бъде уволнен от канцлера, която е дошла на власт благодарение на него, имайки предвид дългите преговори за съставяне на коалиционно правителство, по време на които той я подкрепяше и правеше всички възможни компромиси. Веднага след разговора при Шойбле е предвидена и поредната среща през този ден – този път на ръководствата на партиите, участващи в голямата коалиция. Германската социалдемократическа партия изрично настоя кризата да бъде обсъдена и на ниво управляващи, за да се види дали голямата коалиция може да продължи да съществува. Сподели:", "date": "2018.07.02", "title": "Пробив в преговорите в Германия! ХДС и ХСС са близо до компромис по миграцията"}
{"url": "http://pik.bg/%D0%BA%D0%B0%D0%BA-%D0%B4%D0%B0-%D0%BF%D0%BE%D0%B7%D0%BD%D0%B0%D0%B5%D0%BC-%D1%87%D0%B5-%D1%81%D1%82%D1%80%D0%B0%D0%B4%D0%B0%D0%BC%D0%B5-%D0%BE%D1%82-%D0%BA%D1%80%D0%B8%D0%B7%D0%B0-%D0%BD%D0%B0-%D1%81%D1%80%D0%B5%D0%B4%D0%BD%D0%B0%D1%82%D0%B0-%D0%B2%D1%8A%D0%B7%D1%80%D0%B0%D1%81%D1%82-%D0%B2%D0%B8%D0%B6%D1%82%D0%B5-news762479.html", "text": "Сигурен признак за криза на средната възраст е сравнението с по-млади колеги, близки и приятели. Преценявате какво са постигнали и го сравнявате със своите достижения. Обикновено на този етап човек се пита дали е постигнал достатъчно в професионален и личен план. Припомняте си за пропуснати възможности и това става повод за негативни емоции. Вместо да сравнявате, опитайте да погледнете обективно на собствените си постижения и да оцените подобаващо личните си успехи. Типичен признак за криза на средната възраст са големите промени. В случая излизаме извън клишето за скъпи коли, ново гадже и т.н. Става дума за промени, които са нетипични за вас. Ако например сте били затворени и изведнъж всяка вечер сте по дискотеките. Ако сте пестелив човек и изведнъж изхарчите всичко за скъпа придобивка. Веднъж достигнали и прехвърлили 40-те и 50-те години  вие сте постигнали много в личен и професионален план. А това значи, че имате и много за губене. Веднъж осъзнали това, започвате да се страхувате да вървите напред. Успехът крие своите рискове и на този етап от живота си го знаете добре. Но не забравяйте, че на тази възраст все още имате много време за развитие, а и опитът ви прави по-способни да се справите с всички трудности. На тази възраст вие вече знаете много добре какво можете да правите, в какво сте много добри. Но изведнъж вече нищо не ви е интересно. Всичко изглежда като досадно задължение и не виждате смисъл в нищо. Ако усетите, че ви залива подобна апатия, припомнете си какво обичате, за да преоткриете страстта към работата или любимото си занимание. Веднъж навършили 40 или 50, мислите, че половината ви живот е преминал. Започвате да правите равносметка и да наблягате най-вече на негативните аспекти. Това често е и възраст, в която здравето малко или много се разклаща. Всичко накуп, заедно с вътрешния дискомфорт ви потиска. Това е времето да откриете ново хоби, да пътувате с любимия човек и отново да откриете радостта от живота. Често срещан знак, че страдате от криза на средната възраст е, че се чувствате объркани. Питате се дали досега сте вървели в правилната посока и накъде да продължите. Важно в този момент е да не взимате прибързани решения. Спрете за миг и опитайте да погледнете цялостната картинка, за да знаете коя е правилната посока. Депресивните състояния имат физическо и емоционално проявление. Възможно е да сте тъжни и потиснати, да не желаете да се виждате с приятели, добрите новини на близките ви да стават повод за лична неудовлетвореност. Възможни са и физиологични прояви - липса на енергия, проблеми със съня, силно намален или силно увеличен апетит, необичайна умора. Сподели:", "date": "2018.07.02", "title": "Как да познаем, че страдаме от криза на средната възраст? Вижте!"}
{"url": "http://pik.bg/%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D0%BA%D1%8A%D0%BC-%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D1%89%D0%B5-%D1%81%D0%B5-%D0%BF%D1%83%D0%BA%D0%BD%D0%B5%D1%82%D0%B5-%D0%BE%D1%82-%D1%8F%D0%B4-%D1%87%D0%B5-%D0%BD%D0%B5-%D0%B2%D0%B8%D0%B5-%D1%80%D0%B5%D1%88%D0%B8%D1%85%D1%82%D0%B5-%D1%81%D0%BF%D0%BE%D1%80%D0%B0-%D0%B7%D0%B0-%D0%B8%D0%BC%D0%B5%D1%82%D0%BE-news762535.html", "text": "скопското електронно издание „МКД“, цитиран от \"Фокус\".Тези думи на Заев бяха в отговор на заявлението на депутата от основната опозиционна партия ВМРО-ДПМНЕ Кръсто Йовановски, който определи премиера и депутатите от управляващата коалиция като предатели. В хода на парламентарна сесия в понеделник, македонският премиер Зоран Заев заяви, че опозицията ще се пукне от яд, че не е решила спора за името с Гърция, докато е била на власт и че не е вкарала Македония в ЕС и НАТО. Министър-председателят е уверен, че всичко, което е направил е било в интерес на гражданите и бъдещето на страната, предава „Вие намерихте да говорите за патриотизъм и неморални постъпки. Вземахте пари от мен за хазарт, а днес говорите за патриотизъм. Вие, които задължихте Македония с 5 милиарда евро. Цялата ваша нищожност показва какъв характер сте. Вие, които съсипахте Македония, ще говорите за ценности и държавност. С всички аморални аспекти вие дръзвате да говорите нелепици и да обиждате. Независимо какъв актьор сте, това не ви дава правото да говорите такива неща. Вие инжектирате омраза в народа“, заяви Заев. Сподели:", "date": "2018.07.02", "title": "Зоран Заев към опозицията: Ще се пукнете от яд, че не вие решихте спора за името"}
{"url": "http://pik.bg/%D1%85%D0%B8%D1%82-%D1%82%D1%8A%D1%80%D0%B3%D0%BE%D0%B2%D1%86%D0%B8-%D0%BF%D1%80%D0%B5%D0%B4%D0%BB%D0%B0%D0%B3%D0%B0%D1%82-%D0%B4%D1%80%D0%B5%D1%88%D0%BA%D0%B8-%D0%BD%D0%B0%E2%80%A6-%D0%BA%D1%83%D1%87%D0%B8%E2%80%9C-%D0%B8-%D0%B1%D0%B0%D1%80%D0%BC%D0%B0%D0%BD%D0%B8%E2%80%9C-news762549.html", "text": "Над 100 фалшиви артикула от световни марки са иззети от 2 търговски обекта в центъра на Нова Загора в хода на специализирана акция на сектор \"Противодействие на икономическата престъпност“ към ОДМВР-Сливен и местни полицаи. При проверка на едно от магазинчетата служителите се натъкнали на уж изрядни документи, според които дрешките и обувките били производство на истанбулските филми „Кучи“, „Бармани“ и „Байк“, вносител била нашенската „Килър&Петко“, но пришитите етикети се оказали на световноизвестните \"Гучи“, „Армани“ и „Найк“, които разбира се дори не подозирали за шивалните в мегаполиса край  Босфора. Стоките с „кучите“-марки се предлагали на цени близки до тези на оригиналните. В РУ-Нова Загора са образувани две досъдебни производства за  престъпления срещу интелектуалната собственост, предава \"Монитор\". Сподели:", "date": "2018.07.02", "title": "ХИТ! Търговци предлагат дрешки на… \"Кучи“ и \"Бармани“"}
{"url": "http://pik.bg/%D0%BD%D0%B8%D0%BA%D0%BE%D0%BB-%D1%88%D0%B5%D1%80%D1%86%D0%B8%D0%BD%D0%B3%D0%B5%D1%80-%D0%B7%D0%B0%D0%B3%D0%BE%D0%BB%D0%B8-%D0%B1%D0%B5%D0%B4%D1%8A%D1%80-%D0%BE%D1%82-%D0%BC%D0%B8%D0%BA%D0%BE%D0%BD%D0%BE%D1%81-%D0%BA%D1%8A%D0%B4%D0%B5-%D0%B5-%D0%B3%D1%80%D0%B8%D1%88%D0%BE-%D1%81%D0%BD%D0%B8%D0%BC%D0%BA%D0%B8-news762521.html", "text": "Никол Шерцингер отпразнува 40-ия си рожден ден на море и без Гришо, което породи съмнения дали връзката им съществува към ден днешен. Певицата показа перфектната си фигура в изрязан бял топ и широки панталони с цепка по време на обяд от \"Nammos Village\" в Миконос, Гърция, в събота. По-рано Григор Димитров коментира отношенията си с Шерцингер в новия брой на списание \"MR PORTER\". Спортистът признава, че да балансира кариерата си с любовния си живот не е лесно и разкрива, че Никол се справя по-добре в това отношение, като нагажда своите ангажименти според неговите. Той казва: \"Не ни е лесно. Графиците ни са много натоварени, но тя се опитва да идва на повечето места, където съм аз\". Животът на тенис звездите изисква от тях да пътуват непрекъснато за турнири от януари до ноември, като играчите имат само четири седмици почивка през годината, пише \"Хотнюз\". Сподели:", "date": "2018.07.02", "title": "Никол Шерцингер заголи бедър от Миконос! Къде е Гришо? (СНИМКИ)"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4-%D0%B4%D0%B2%D0%B0%D0%BC%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D0%BF%D1%80%D0%B5%D0%BC%D0%B8%D0%BD%D0%B0%D1%85%D0%B0-48-800-%D0%BA%D0%BC-%D0%BD%D0%B0-%D0%B2%D0%B5%D0%BB%D0%BE%D1%81%D0%B8%D0%BF%D0%B5%D0%B4%D0%B8-%D0%B2-%D0%B0%D1%80%D0%BA%D1%82%D0%B8%D0%BA%D0%B0-news762570.html", "text": "Двама българи преминаха 48 800 км на велосипеди. Това стана по време на велосипедната експедиция \"Cycle Americas\". Двамата българи преодоляха на колела разстоянието от брега на Арктическо море до Антарктическо море. Велосипедистите-изследователи Вячеслав Стоянов и Яна Меламед преминаха разстоянието, обединени от интересите си за намаляване на замърсяването, предотвратяване изчерпването на природните ресурси и създаване на безопасна инфраструктура за колоездене, за да се насърчи по-голямото използване на велосипедите, съобщиха от организационния екип на експедицията. По време на тази продължителна експедиция екипът преминава през междуградски, селски и диви зони. Те срещат хора от различни националности, култури и изучават тяхното отношение, подходи и действия към околната среда. Обикновеният живот на две колела ги направи световни граждани, без граници, националност и история. Съдейства да станат по-отворени към перспективите и действията на хората, които срещат по пътя. Всичко това им помогна да комуникират по-близко с хората, които срещат. Те знаят, че това е истинският начин да вдъхновят хората да предприемат действия. Опазването на околната среда не е работа на организациите, а по-скоро е социален процес. По-високата цел на тази експедиция е опит за обединение на различни националности и култури, надявайки се всички да започнат да се грижат един за друг и заедно да се грижат за нашия общ дом - Планетата. Вячеслав и Яна разбират, че няма значение откъде сте, а колко широко са отворени очите ви за света. Всички велики неща се изпълняват от малките хора. По време на експедицията от три години двамата авантюристи разполагат с бюджет от 3 долара на ден. Изнесели са над 20 официални презентации и над 100 неформални из улиците в страните, през които са преминали. За да бъде по-истински културният обмен и да привлекат внимание към проекта си по време на експедицията, продават ръчно направен от тях хляб. Яна Меламед е единствената българка, прекосила Америка  от Арктика до Антарктика с велосипед и изминала почти 50 000 км. Без да има специална спортна подготовка за това. Тя доказва, че това е по силите на всеки. На 4 юли 2018 година Яна Меламед се завръща в България, а Вячеслав Стоянов възнамерява да продължи проекта „Cycle Americas”, като пресече Аржентина, Уругвай, Парагвай, Бразилия, Френска Гвиана, Суринам, Гаяна, Венецуела и да завъши в Богота, Колумбия. Велосипедната експедиция \"Cycle Americas\" стартира на 27 май 2015 г. от Арктическия регион, откъдето започва Deadhorse, Аляска. Експедицията премина през 6 провинции на Канада, 26 щата на САЩ, 14 щата на Мексико, Гватемала, Ел Салвадор, Хондурас, Никарагуа, Коста Рика, Панама, Колумбия, Еквадор, Перу, Боливия, 11 региона на Чили и Аржентина. На 23 април 2018 г. достига своя край в Огнена Земя, Ушуая, Аржентина. Сподели:", "date": "2018.07.02", "title": "РЕКОРД! Двама българи преминаха 48 800 км на велосипеди в Арктика"}
{"url": "http://pik.bg/%D0%BC%D0%BB%D0%B0%D0%B4%D0%B5%D0%B6-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D0%BF%D0%B0%D0%B4%D0%BD%D0%B0%D0%BB-%D0%B2-%D0%B1%D0%B5%D1%82%D0%BE%D0%BD%D0%BD%D0%B0-%D1%88%D0%B0%D1%85%D1%82%D0%B0-%D0%BD%D0%B0-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D0%B5-news762456.html", "text": "21-годишен мъж е с опасност за живота след като е паднал в необезопасена шахта в Самоков, съобщиха от пресцентъра на ОДМВР - София. Около 8.45 часа на 29 юни в РУ - Самоков постъпил сигнал за мъж в безпомощно състояние, лежащ в бетонна шахта на бул. „България“. На място веднага били изпратени полицейски служители, които установили самоличността на пострадалия. По първоначални данни 21-годишният мъж е паднал в необезопасена шахта с дълбочина около 3 метра, намираща се под аварийното стълбище на заведение, в което е бил клиент до около 2 часа на същата дата. Пострадалият е настанен за лечение с черепно-мозъчна травма и опасност за живота. По случая е образувано досъдебно производство. Сподели:", "date": "2018.07.02", "title": "Младеж бере душа, паднал в бетонна шахта на заведение"}
{"url": "http://pik.bg/%D1%81%D0%B5%D0%BB%D0%BE-%D0%B1%D1%8A%D1%80%D0%B7%D0%B8%D1%8F-%D1%81%D0%BF%D0%B5%D1%87%D0%B5%D0%BB%D0%B8-%D0%BC%D0%B5%D1%81%D1%82%D0%B5%D0%BD-%D0%BA%D0%BE%D0%BD%D0%BA%D1%83%D1%80%D1%81-%D0%B7%D0%B0-%D0%BD%D0%B0%D0%B9-%D1%87%D0%B8%D1%81%D1%82%D0%BE-%D0%BD%D0%B0%D1%81%D0%B5%D0%BB%D0%B5%D0%BD%D0%BE-%D0%BC%D1%8F%D1%81%D1%82%D0%BE-news762536.html", "text": "На кметството в Бързия е присъдена парична награда от 200 лева и ваучер за 600 лева за облагородяване на селището. Парични награди и ваучери получават и класираните на второ и трето място села Бистрилица и Котеновци. С поощрителна парична награда са отличени селата Гаганица и Лесковец. За определяне на победителите в конкурса комисия от общината в Берковица е обходила всички селища и ги е оценила по чистота на централната част и улиците и по поддръжката на зелените площи. Специален бонус са получили селищата, в които са премахнати нерегламентираните сметища, уточниха от община Берковица. Село Бързия спечели конкурса на община Берковица за най-чисто населено място, съобщиха от местната администрация. Сподели:", "date": "2018.07.02", "title": "Село Бързия спечели местен конкурс за най-чисто населено място"}
{"url": "http://pik.bg/%D0%B4%D0%B5%D1%82%D0%B5-%D0%B7%D0%B0%D0%B4-%D0%B2%D0%BE%D0%BB%D0%B0%D0%BD%D0%B0-11-%D0%B3%D0%BE%D0%B4%D0%B8%D1%88%D0%B5%D0%BD-%D0%BF%D0%BE%D0%B4%D0%BA%D0%B0%D1%80%D0%B0-%D0%BA%D0%BE%D0%BB%D0%B0%D1%82%D0%B0-%D0%BD%D0%B0-%D0%B4%D1%8F%D0%B4%D0%BE-%D1%81%D0%B8-%D0%B2%D0%B8%D0%B4%D0%B5%D0%BE-news762573.html", "text": "Дете зад волана. 11-годишно момче подкара колата на дядо си на оживен паркинг на столичен хипермаркет. Видеозаписът беше споделен стотици пъти в социалните мрежи, а полицията ще глоби собственика на колата. В неделя следобед малкият Адриан отива с баба си и дядо си да пазаруват. Около 16.00 часа си тръгват. Тогава той се качва зад волана, запалва двигателя и тръгва. Екип на Нова телевизия откри главните действащи лица. Лъчезар Ондев е дядо на непълнолетния шофьор. \"Внукът ми идваше, а пък на мен много ми се беше схванал крака. А той кара от 3-4 години, колкото и да е интересно. Казах му да мръдне колата 2 метра, че сме близко до инвалидното паркиране, и той се качи\", разказа възрастният мъж. Той потвърди, че детето е подкарало колата, но само на 3 метра. И призна, че случилото се е грешка. Ондев ще бъде глобен с от 100 до 300 лева за това, че е позволил на непълнолетния си внук да шофира. Сподели:", "date": "2018.07.02", "title": "ДЕТЕ ЗАД ВОЛАНА! 11-годишен подкара колата на дядо си (ВИДЕО)"}
{"url": "http://pik.bg/%D0%BF%D0%BE%D0%BA%D0%B0%D0%B7%D0%B2%D0%B0%D1%82-%D0%BD%D0%B0%D0%B4-%D0%BD%D0%B0%D0%B4-100-%D0%BC%D0%BE%D0%B4%D0%B5%D0%BB%D0%B0-%D0%BD%D0%B0-%D1%80%D0%B5%D1%82%D1%80%D0%BE%D0%BF%D0%B0%D1%80%D0%B0%D0%B4%D0%B0-%D0%B7%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-%D0%B2-%D0%B1%D1%83%D1%80%D0%B3%D0%B0%D1%81-news762444.html", "text": "Над 100 модела ще бъдат представени по време на единадесетото издание на Ретропарада за класически автомобили, който се открива на 7 юли от 10:00 часа пред Пантеона в Бургас. Тази година бургазлии и гостите на града ще могат да видят коли от типа Хот Род, които се възприемат като ново поколение тунинговани возила. Това са нестандартни модели, които се правят с части от различни автомобили, монтирани в зависимост от предпочитанията на конструктора. Освен уникални, тези машини почти винаги разполагат с мощен двигател, често \"взет назаем\" от друг автомобил, но винаги доработен и украсен, така че да се чува и забелязва. В България този тип коли не са често срещани, което ги прави изключително впечатляващи. Част от тазгодишната автоизложба ще бъде и много рядък съветски правителствен автомобил на частен колекционер от Петрич. Наред с него ще бъдат показани и други луксозни социалистически возила, както и довоенни автомобили и камиони. Дебют ще направи варненски колекционер с много рядък модел на \"Мерцедес\" от 50-те години, а гости от Сърбия, Чехия и Словения ще представят изключително интересни и атрактивни возила. Освен автомобили, на Ретропарада тази година ще бъдат показани и много интересни мотоциклети от страната и чужбина. Гост и участник ще бъде словенецът Петер Брон, който е собственик на най-големия мотоциклетен музей в Европа. Сподели:", "date": "2018.07.02", "title": "Показват над над 100 модела на Ретропарада за автомобили в Бургас"}
{"url": "http://pik.bg/%D0%BF%D0%B0%D0%BB%D0%B0%D0%B2%D0%BD%D0%B8%D0%BA-%D0%B0%D0%BD%D1%82%D0%BE%D0%BD-%D1%85%D0%B5%D0%BA%D0%B8%D0%BC%D1%8F%D0%BD-%D1%81%D0%B2%D0%B0%D0%BB%D1%8F-%D0%BA%D1%80%D0%B0%D1%81%D0%B8%D0%B2%D0%B0-%D0%B4%D0%BE%D0%BA%D1%82%D0%BE%D1%80%D0%BA%D0%B0-%D0%B2-%D0%B5%D1%84%D0%B8%D1%80-news762351.html", "text": "Истински мачо се оказа телевизионният водещ Антон Хекимян. Журналистът не се посвени да използва целия си арсенал от свалячески умения, за да привлече вниманието на млада и красива докторка, гостувала му в ефир. Събеседничката на Хекимян д-р Кристина Чачева трябваше да коментира уникалната операция, която е направила за разделянето на сиамски близнаци в утробата на майка. Съвсем малко след началото на разговора водещият започна да задава и личния въпроси, които изчервиха доктор Чачева. Антон Хекимян дори се осмели да наруши най-свещеното правило при свалките и попита младата лекарка на колко години е. Видимо притеснена д-р Чачева разкри, че е на 41, а журналистът побърза да добави: \"Изобщо не ви личат\". Интервюто продължи с въпрос защо, кога и как д-р Чачева е решила да се върне да работи в България, а разговорът между двамата завърши с размяна на широки усмивки. Сподели:", "date": "2018.07.02", "title": "ПАЛАВНИК! Антон Хекимян сваля красива докторка в ефир"}
{"url": "http://pik.bg/%D1%81%D0%B0%D0%BD%D0%BA%D1%86%D0%B8%D0%B8-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%B7%D0%B0%D0%B4%D0%B5%D0%B9%D1%81%D1%82%D0%B2%D0%B0-%D1%81%D0%BF%D0%B5%D1%88%D0%BD%D0%B0-%D0%BF%D1%80%D0%BE%D1%86%D0%B5%D0%B4%D1%83%D1%80%D0%B0-%D1%81%D1%80%D0%B5%D1%89%D1%83-%D0%BF%D0%BE%D0%BB%D1%88%D0%B0-news762453.html", "text": "Европейската комисия предприе правни действия срещу Полша заради спорната реформа на Върховния съд, която управляващите във Варшава приеха по-рано, предава Агенция Франс Прес, цитирана от Фокус. \"Предвид липсата на напредък и предстоящото прилагане на новите правила за пенсиониране за съдиите от ВС, Комисията реши да задейства процедурата спешно\", заяви говорителят на ЕК Маргаритис Схинас пред репортери. Към момента други подробности не се съобщават. Сподели:", "date": "2018.07.02", "title": "САНКЦИИ! Европейската комисия задейства спешна процедура срещу Полша"}
{"url": "http://pik.bg/%D0%B2-%D0%B0%D0%B2%D1%81%D1%82%D1%80%D0%B8%D1%8F-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D1%81%D1%8A%D1%81-%D0%B7%D1%80%D0%B5%D0%BB%D0%B8%D1%89%D0%BD%D0%BE-%D1%80%D0%B5%D0%BC%D0%B8-news762592.html", "text": "ЦСКА завърши 3:3 срещу Брьондби (Дания) в последната си контрола на австрийска земя. Фернандо Каранга се завърна с гол за \"червените\", но в последствие пропусна и дузпа. Жоржиньо и Тиаго Родригес вкараха другите две попадения. Срещата започна равностойно и интересните моменти пред двете врати липсваха. Първата добра възможност бе за футболистите от Дания. В 21-ата минута Анте Ерцег получи извеждащ пас, но Александър Дюлгеров се намеси добре. В 28-ата минута след елементарна грешка на Дюлгеров при изнасянето на топка се стигна до откриване на резултата. Ерцег получи пас от дясното крило и от няколко метра на празна врата не остави шанс на Черниаускас. ЦСКА можеше да изравни почти веднага, когато Каранга се възползва от недоразумение в защитата на датчаните, озова се очи в очи с Швабе, но прехвърлящият му удар бе отразен от вратаря. В 33-ата минута Каранга бе намерен в отлична позиция, но стреля високо над вратата, а и страничният съдия маркира засада. Три минути преди края на полувремето Брьондби вкара втори гол. \"Червените\" сбъркаха при разиграване в центъра на терена, последва извеждащ пас към Ерцег, който с плътен удар по тревата прати топката в мрежата. ЦСКА се върна в мача след попадение на Фернандо Каранга в 44-ата минута. Асистенцията бе на Жанио Бикел, който го изведе сам срещу вратаря и бразилецът този път бе категоричен. Веднага след подновяването на играта Брьодби отбеляза трети гол. Датчаните разиграха хубаво от дясно и последва извеждащ пас към Мортен Френдруп, който вкара с плътен удар с помощта на горната греда. В 53-ата минута ЦСКА получи дузпа за нарушение срещу Рафаел Енрике. Каранга стреля много слабо в центъра и вратарят спаси. Брьондби отговори с две отлични възможности пред вратата на Черниаускас, но той се справи. В 63-ата минута новото попълнение Жоржиньо посрещна с мощен удар отбитата от защитата топка и не остави шансове на вратаря за 2:3. Две минути по-късно Тиаго Родригес успя да изравни резултата, акцентира \"Гол\". Португалецът, който днес бе с капитанската лента отправи удар от дистанция и намери десният долен ъгъл за 3:3 Екипировката на \"червените\" за новия сезон и евротурнирите ще бъде представена на 7 юли на стадион \"Българска армия\" в контролата с Царско село. ЦСКА - Брьондби (Дания) 3:3 (1:2) Голмайстори: 0:1 Анте Ерцег 28, 0:2 Анте Ерцег 42, 1:2 Фернандо Каранга 44, 1:3 Мортен Френдруп 46, 2:3 Жоржиньо 63, 3:3 Тиаго Родригес 65 пропусната дузпа: Фернандо Каранга 53 30. Витаутас Черниаускас, 3. Жеферсон Телес, 23. Александър Дюлгеров, 28. Пламен Гълъбов, 29. Борис Секулич, 16. Жанио Бикел, 26. Валентин Антов, 17. Енрике Рафаел, 8. Едвин Джеси, 20.Тиаго Родригес, 9. Фернандо Каранга (33. Георги Китанов, 4. Божидар Чорбаджийски, 14. Ангел Лясков, 25. Стивън Перейра, 15. Кристиян Малинов, 7. Жоржиньо, 21. Тонислав Йорданов, 22. Никола Колев) Сподели:", "date": "2018.07.02", "title": "В Австрия! \"Червените\" със зрелищно реми"}
{"url": "http://pik.bg/%D1%86%D0%B0%D1%80-%D1%84%D1%83%D1%82%D0%B1%D0%BE%D0%BB-%D0%B7%D0%B0%D1%80%D0%B0%D0%B4%D0%B8-%D0%B3%D0%B5%D0%BD%D0%B8%D0%B0%D0%BB%D0%B5%D0%BD-%D1%85%D0%B0%D0%BB%D1%84---%D0%BA%D1%83%D0%BB%D1%82%D0%BE%D0%B2%D0%B0-%D0%B7%D0%B0%D0%BF%D0%BB%D0%B0%D1%85%D0%B0-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B0%D0%B2%D0%B0%D1%82-%D0%B7%D0%BD%D0%BE%D0%B9%D0%BD%D0%B0-%D0%BA%D1%80%D0%B0%D1%81%D0%B0%D0%B2%D0%B8%D1%86%D0%B0-%D1%81%D0%BF%D1%80%D0%B8-%D0%B4%D0%B0--news762499.html", "text": "Руският модел Хелга Ловекати усети тежестта да топли леглото на известен футболист, след като получи заплахи от бесни фенове на Колумбия. Красавицата минава за гадже на голямата звезда на южноамериканците Хамес Родригес, който е под въпрос за осминафиналния мач с Англия заради болки в прасеца. Привърженици на Колумбия искат да видят футболиста на Байерн Мюнхен на всяка цена на терена и затова предупредиха рускинята да отложи се*са с Хамес за известен период от време, акцентира \"Гол\". \"Контузен е и не трябва да го закачаш известно време. Остави го да мисли за футбол. Ще правите се*с след Световното. Остави го, за да си нямаш проблеми с нас\", пишат й гневни ултраси. Както е известно, Хелга беше спрягана за любовница на Хамес още преди години и според мнозина именно тя е причината Родригес да се раздели с майката на детето си. Сподели:", "date": "2018.07.02", "title": "Цар Футбол! Заради гениален халф - култова заплаха! Предупреждават знойна красавица: Спри да... (ГОРЕЩИ СНИМКИ)"}
{"url": "http://pik.bg/%D0%B7%D1%80%D0%B5%D0%BB%D0%B8%D1%89%D0%BD%D0%BE-%D0%B2%D0%B8%D0%B4%D0%B5%D0%BE-%D0%B5%D1%82%D0%BE-%D0%BA%D0%B0%D0%BA-%D1%81%D0%B2%D0%B0%D0%BB%D0%B8%D1%85%D0%B0-%D0%BF%D0%BE%D0%BB%D1%81%D0%BA%D0%B8%D1%8F-%D1%81%D0%BF%D0%B0%D0%B9%D0%B4%D1%8A%D1%80%D0%BC%D0%B5%D0%BD-%D0%BE%D1%82-%D0%BF%D0%BE%D0%BA%D1%80%D0%B8%D0%B2%D0%B0-%D0%BD%D0%B0-%D1%85%D0%BE%D1%82%D0%B5%D0%BB%D0%B0-%D0%B2-%D0%BF%D1%80%D0%B8%D0%BC%D0%BE%D1%80%D1%81%D0%BA%D0%BE-news762565.html", "text": "Полският Спайдърмен от Приморско бе свален от местни мъже като нинджи от покрива на хотел. Зрелищно видео показва как протече спасителната акция на пияния турист, пише Флагман. На кадрите се вижда как 35-годишният Павел Войчек лежи неподвижен на ръба в безпомощно състояние. Налага се няколко мъже да издърпат пияния мъж, тъй като заради огромното количество алкохол туристът дори не може да се изправи. След като спасителните екипи стигат до него обаче, той категорично отказва да бъде свален, дори крещи агресивно и се съпротивлява. Все пак спасителната операция приключва успешно. Мъртвопияният турист е арестуван за 24 часа. Сподели:", "date": "2018.07.02", "title": "ЗРЕЛИЩНО ВИДЕО! Ето как свалиха полския Спайдърмен от покрива на хотела в Приморско "}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%D1%80%D0%B5%D0%B2%D0%BD%D1%83%D0%B2%D0%B0-%D0%BC%D0%B8%D1%88%D0%B5%D1%82%D0%BE-news762457.html", "text": "Певицата Михаела Маринова и футболистът на ЦСКА-София Александър Дюлгеров са заедно от едва няколко седмици, а в отношенията им вече се появяват пробойни. Основната причина е, че спортистът ревнува новата си изгора, която е мечта на хиляди български мъже. В момента двамата са разделени, тъй като Александър е на подготвителен лагер с отбора си в Австрия, а Мишето има турне в цялата страна. Влюбените не могат да се виждат и поддържат искрата на любовта чрез телефонни разговори, пише столичен всекидневник. \"Сашо не може постоянно да е с Мишето и това го дразни. В същото време тя е заобиколена от мъже и почитатели, които по всякакъв начин се опитват да спечелят вниманието й. Михаела му се обяснява, че няма за какво да се притеснява, но той трудно вярва на тези думи\", разкриха пред вестника близки до двойката. Дюлгеров се дразнел, че Мишето така и не разкрива за отношенията им. Докато той е изпълнил личния си профил в инстаграм с техни общи снимки, Маринова е пуснала само един техен общ фотос, на който двамата са в гръб и не може категорично да се обяви кои са влюбените. В интервюта Михаела избягва да говори за новото си гадже и категорично отказва да спомене неговото име. Футболистът и певицата се запознават в дискотека по време на участие на Мишето. Дюлгеров бързо скъсява дистанцията между двамата и заварката се получава с лекота. \"Червеният\" футболист започва да ходи на всяко участие на Маринова, докато тя още не се е престрашила да се появи на стадиона, за да го наблюдава на живо. Победителката в предишното издание на \"Като две капки вода\" гледа мачовете на любимия си по телевизията и му стиска палци за победа. С приключването на футболното първенство двамата ще имат повече време, което да прекарват заедно. Дълго време Михаела Маринова беше в обятията на колегата си Иво, който също придоби популярност от телевизионния музикален формат. Певица дори го засне в свой видеоклип, където демонстрираха огромна любов. След това между тях настъпи раздор и те тихомълком сложиха край на интимните си отношения. Появи се информация, че никой от тях няма да напада бившия си, тъй като подписали декларация за коректно поведение. Наскоро беше пуснат слух, че Михаела и Иво отново са заедно, но нейното сърце в момента трепти най-силно за футболиста на ЦСКА-София. На последната им обща снимка Михаела и Александър позират пред езеро, като певицата е готова всеки момент да го разцелува. Въпреки всеотдайната й обич към него футболистът има съмнения към любимата си девойка. Сподели:", "date": "2018.07.02", "title": "Футболист ревнува Мишето"}
{"url": "http://pik.bg/%D1%88%D0%BE%D0%BA-%D0%B2-%D0%BC%D0%BE%D1%81%D0%BA%D0%B2%D0%B0-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D0%BC%D1%8A%D1%80%D1%82%D1%8A%D0%B2-19-%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D0%B2%D0%BD%D1%83%D0%BA-%D0%BD%D0%B0-%D0%B3%D0%BE%D0%BB%D1%8F%D0%BC-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-news762445.html", "text": "Трупът на 19-годишния внук на председателя на съвета на директорите на известната застрахователна компания \"Гута\" е било открито на 15 юни под прозорците на дома му на Ленинградско шосе в Москва. Младежът е издъхнал от травмите си при падане от високо, а тялото му било открито от домоуправителката на блока. Младият мъж не е приемал наркотици, твърдят близките му, нито е бил на психиатричен учет, не бил споделял и суицидни мисли. Разследващите нелепата смърт на младежа открили в дома му бележка. В нея той пишел, че живеел единствено за своята любима и обичал само нея. Според РЕН.тв той бил имал слабост - компютърните игри. В нощта преди гибелта си той загубил няколко игри в интернет турнир. Случаят се разследва. Сподели:", "date": "2018.07.02", "title": "ШОК В МОСКВА! Намериха мъртъв 19-годишния внук на голям бизнесмен "}
{"url": "http://pik.bg/%D0%BA%D0%BC%D0%B5%D1%82-%D0%B8%D0%BD%D1%81%D0%BF%D0%B5%D0%BA%D1%82%D0%B8%D1%80%D0%B0-%D1%80%D0%B0%D0%B9%D0%BE%D0%BD%D0%B0-%D1%81%D0%B8-%D1%81-%D0%B5%D0%BB%D0%B5%D0%BA%D1%82%D1%80%D0%B8%D1%87%D0%B5%D1%81%D0%BA%D0%B0-%D1%82%D1%80%D0%B8%D0%BA%D0%BE%D0%BB%D0%BA%D0%B0-news762455.html", "text": "Така може би ще изглеждат служебните превозни средства на администрацията на район \"Тракия\". Днес кметът Костадин Димитров изпробва електрическата триколка, като направи обиколка на квартала и посети парк \"Лаута\". \"Изключително удобно и екологично\" заяви той пред репортер на , който го видя пред кметството. Тепърва предстоят преговори с вносителят на електровозилата, но ако се стигне до споразумение, районното кметство ще е първото под тепетата, което ще направи огромна крачка в използването на алтернативен транспорт. TrafficNews.bg Сподели:", "date": "2018.07.02", "title": "Кмет инспектира района си с електрическа триколка"}
{"url": "http://pik.bg/%D0%B3%D0%B0%D0%B4%D0%BD%D0%B0-%D0%B8%D0%B7%D0%BC%D0%B0%D0%BC%D0%B0-%D1%81%D1%82%D0%B0%D1%80%D0%B8%D1%86%D0%B0-%D1%81%D0%B8-%D0%BA%D1%83%D0%BF%D0%B8-%D1%87%D0%B0%D1%80%D1%88%D0%B0%D1%84%D0%B8-%D0%B7%D0%B0-3-%D0%B1%D0%BE%D0%BD%D0%B0-news762569.html", "text": "85-годишна пловдивчанка е била обрана в дома си. Пенсионерката разказала пред служители на Второ РУ, че в петък на вратата й позвънили две непознати, търгуващи със спално бельо. Домакинята ги поканила вътре, за да разгледа стоката им и след като изпратила жените установила липсата на над 2800 лева. Авторките на кражбата се издирват, съобщава \"Марица\". Междувременно други два сигнала за домови кражби са получени в неделя в полицията. 35-годишен мъж се оплакал в Първо РУ, че през тераса от жилището му на ул. „Славееви гори“ били задигнати телевизор и златни накити. Подобно съобщение постъпило и в Шесто РУ от 25-годишна жена, която установила, че от незаключения й апартамент на ул. „Ракита“ липсва лаптоп. На адресите са извършени огледи. Образувани са дъсъдебни производства и работата на служителите продължава. Сподели:", "date": "2018.07.02", "title": "ГАДНА ИЗМАМА! Старица си купи чаршафи за 3 бона"}
{"url": "http://pik.bg/%D0%B0%D1%82%D0%B0%D0%BA%D0%B0-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%B4%D0%B0%D0%B2%D0%B0-%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%BE%D1%80-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D1%82%D0%BE%D0%BA%D0%B0-%D0%B8-%D0%BF%D0%B0%D1%80%D0%BD%D0%BE%D1%82%D0%BE-news762502.html", "text": "Омбудсманът Мая Манолова ще се срещне със заместник-главния прокурор и ръководител на Върховна административната прокуратура Ася Петрова във връзка с решенията на Комисията за водно и енергийно регулиране за повишаване цените на парното и тока, съобщиха от пресцентъра на омбудсмана. Средното покачване на цената на електрическата енергия за потребителите на регулирания пазар за новия ценови период е с 2,03%, а на топлинната енергия с 7,33%. \"КЕВР продължава своята любима практика да коригира цените на парното и тока, само когато посоката е увеличение, но когато цената на природния газ се намалява, няма съответно намаляване на цените на тези услуги от първа необходимост от българските граждани“, посочи Манолова, като припомни, че намалението на цената на природния газ за четвъртото тримесечие на 2017 г. от 7,29% не е било отразено в цените на парното и тока. По думите й по време на обсъждането за повишаване цените на парното и ел. енергията не е било ясно какво ще бъде увеличението на цената на природния газ, както и че то е било проведено формално. \"Сезирали сме и Конституционния съд, атакувайки текста, който не дава право на гражданите да обжалват подобни решения, които касаят бюджета на техните домакинства. Единствената възможност, която остава за правна реакция, е през прокуратурата, която ако намери достатъчно основания, може да протестира тези решения на КЕВР\", допълни още тя, предава БНТ. Сподели:", "date": "2018.07.02", "title": "АТАКА! Мая Манолова дава на прокурор цената на тока и парното"}
{"url": "http://pik.bg/%D0%B2%D0%B0%D0%B6%D0%BD%D0%B0-%D0%B2%D0%B8%D0%B7%D0%B8%D1%82%D0%B0-%D0%BF%D1%83%D1%82%D0%B8%D0%BD-%D0%BF%D1%80%D0%B8%D1%81%D1%82%D0%B8%D0%B3%D0%B0-%D0%B2-%D0%B1%D0%B5%D0%BB%D0%B3%D1%80%D0%B0%D0%B4-%D1%81-%D1%82%D0%B0%D0%BD%D0%BA%D0%BE%D0%B2%D0%B5-%D0%B8-%D1%80%D0%B0%D0%BA%D0%B5%D1%82%D0%B8-news762553.html", "text": "скопското електронно издание „Независен“, цитиран от \"Фокус\". „Ще бъдем единствената страна в региона, която разполага с толкова мощно оръжие“, заяви сръбският военен експерт Мирослав Лазански. За четвърти път през последните петнадесет години руският президент Владимир Путин ще бъде на официално посещение в Сърбия. На 1 ноември той ще присъства на големия военен парад в Белград по повод 100-годишнината от края на Първата световна война. При това, както твърдят сръбските вестници, той ще докара със себе си тридесет съвременни танка Т-72 и модернизирани бронирани машини за пехотата, които ще бъдат подарък за сръбската армия, а още по-важно – и мощната система за противовъздушна отбрана „Панцир“, която ще бъде продадена на правителството в Белград по „преференциални“ цени. Става дума за система за отбрана от самолети и крилати ракети, която разполага с 12 противовъздушни ракети и две автоматични оръдия и която може да стреля по четири цели едновременно, отстоящи на разстояние от 1,2 до 20 километра, пише Независимо от това, че главната тема на разговорите, според сведенията, ще бъде диалогът Белград – Прищина, между редовете може да се прочете, че посещението на Путин на Балканите е реакция на американската военна помощ за Хърватия, както и на почти сигурното присъединяване на Македония към НАТО в хода на следващата година, коментира „Независен“. Говорителят на Кремъл Дмитрий Песков заяви, че евентуално членство в Алианса е суверенно решение на Скопие, а Москва цени и иска да продължи добрите отношения с Македония. „Но, що се отнася до приближаването на НАТО и неговата инфраструктура към нашите граници, позицията на Москва по този въпрос е ясна и в нея не се е променило нищо“, заяви Песков. Македонското издание припомня, че преди три месеца македонската и руската дипломации са имали неразбирателства, които са довели до изгонване на един дипломат от руското посолство в Скопие, който е излязъл извън своите правомощия. Скандалът, както пише „Независен“, избухна покрай солидаризирането на Македония с Великобритания във връзка със случая „Скрипал“. Тогава руският посланик заяви, че няма страната му няма нищо против членството на Македония в НАТО, но подчерта, че в случай на военен конфликт между Русия и Алианса страната ще бъде легитимна цел на Москва. „Въпреки всичко, не мисля, че Русия иска да изпрати послание на НАТО чрез Сърбия, а непосредствено и на Македония. Сърбия не е точка, която може да повлияе пряко на сигурността на Русия, а когато тя иска да изпрати послание, го прави в съседните си страни“, заяви генерал Благоя Марковски. Той смята, че имайки предвид аспирациите на Сърбия за членство в Европейския Съюз, но и заявения военен неутралитет, Русия се опитва да използва шанса си да затвърди своите позиции на Балканите. Сподели:", "date": "2018.07.02", "title": "ВАЖНА ВИЗИТА! Путин пристига в Белград с танкове и ракети"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4%D0%B5%D0%BD-%D1%80%D1%8A%D1%81%D1%82-%D0%BF%D1%80%D0%B8%D1%85%D0%BE%D0%B4%D0%B8%D1%82%D0%B5-%D0%BE%D1%82-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%B5%D0%BD-%D1%82%D1%83%D1%80%D0%B8%D0%B7%D1%8A%D0%BC-%D0%BC%D0%B8%D0%BD%D0%B0%D1%85%D0%B0-1-%D0%BC%D0%BB%D1%80%D0%B4-%D0%BB%D0%B2-%D0%B7%D0%B0-4-%D0%BC%D0%B5%D1%81%D0%B5%D1%86%D0%B0-news762458.html", "text": "Над 1.1 млрд. лв. са приходите от международен туризъм у нас за първите четири месеца на тази година. Те нарастват с близо 11% спрямо периода януари-април година по-рано, сочат данните на Българската народна банка, цитирани от пресцентъра на Министерството на туризма. Само за месец април постъпленията от международните туристически пътувания надхвърлят 330 млн. лв., като се увеличават с 11.2 на сто, в сравнение със съответния месец на миналата година. Чуждестранните туристически посещения за периода януари-април 2018 г. са над 1.772 млн. и се увеличават с 9.3% спрямо съответните месеци на 2017 г., сочат данни на НСИ. Резултатите са изключително добри и показват устойчива тенденция за увеличение в броя на туристите и приходите от международни пътувания, коментира министърът на туризма Николина Ангелкова. По думите й, резултатите показват ефекта от усилията за популяризиране на България на генериращите туристически пазари. Резултатите за входящ туризъм за периода януари-май са още по-добри, като се отчита нарастване от 11.1 на сто на чуждестранните пътувания у нас. Сподели:", "date": "2018.07.02", "title": "РЕКОРДЕН РЪСТ! Приходите от международен туризъм минаха 1 млрд. лв. за 4 месеца"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%BE%D0%B1%D1%81%D1%8A%D0%B4%D0%B8-%D1%81-%D0%BC%D0%B0%D0%BD%D1%84%D1%80%D0%B5%D0%B4-%D0%B2%D0%B5%D0%B1%D0%B5%D1%80-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8%D1%82%D0%B5-%D0%BE%D1%82-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news762575.html", "text": "С председателя на групата на ЕНП в ЕП Манфред Вебер обсъдихме резултатите от Българското председателство и актуални въпроси. Тона написа на страницата си във Фейсбук премиерът Бойко Борисов, който публикува и снимки от срещата. Той използва случая да поздрави още веднъж страната ни за ползотворните срещи и свършената работа през последните шест месеца, допълва министър-председателят. Сподели:", "date": "2018.07.02", "title": "Борисов обсъди с Манфред Вебер резултатите от европредседателството "}
{"url": "http://pik.bg/%D0%BF%D0%BE%D0%B4%D0%B1%D0%B0%D0%BB%D0%BA%D0%B0%D0%BD%D1%8A%D1%82-%D1%81%D0%BA%D0%BE%D1%87%D0%B8---%D0%B8%D1%81%D0%BA%D0%B0-%D1%81%D0%B8-%D0%BE%D0%B1%D1%80%D0%B0%D1%82%D0%BD%D0%BE-%D0%B2%D0%BB%D0%B0%D0%BA-%D1%87%D0%B0%D0%B9%D0%BA%D0%B0-news762564.html", "text": "Жителите на Подбалкана настояват за възстановяването на бързия влак \"Чайка” през всички дни от седмица. Десетки хора от целия регион вече заявяват това в електронни писма до БДЖ, след като компанията обяви допитване до гражданите за новото разписанието на влаковете в цялата страна. От няколко години легендарният влак, който повече от половин век обслужва пътниците от София до Бургас през Карлово, е спрян и се движи в посока към Бургас само в петък вечер. Освен \"Чайка” гражданите от Карловския край настояват и за по-удобни влакове за София, Пловдив и Стара Загора. Те вече стартират подписка, която също ще представят в  дружеството на БДЖ \"Пътнически превози”. Вече седем месеца пътуването от Карлово до София с пътнически влак е истински кошмар, твърдят хората. Превозването става с влак до Мирково, след това с автобус до Саранци и от там отново се качваме на влак до София, разказва за патилата им \"Марица\". Като добавим към смяната на превозните средства, багажа, който носим, напрежението, че отиваме на работа, на лекар или в командировка, ужасът е пълен, споделят пътуващите. Часовете също били много неудобни. Например, за да си в 7 часа в София, трябва да вземеш влака, който тръгва в 3 часа от Карлово. Човек лесно може да си представи в какво състояние ще бъде, когато пристигне. А вечерният пътнически влак, който тръгва в 20 часа от София, стига само до Копривщица. По  необясними причини влакът остава там, вместо да измине целия маршрут и да превози пътниците до всички гари в посока Карлово. Подобна е ситуацията с първия влак от Карлово за Пловдив. Той тръгва 5:12 часа. За пътуващите ще бъде по-удобно, ако тръгва около 5:40 часа,  за да пристигне в Пловдив около 7. Сега той е на гара Пловдив в 6:20 часа, ученици и работници чакат на гарата да се разсъмне, коментират заинтересованите. Сподели:", "date": "2018.07.02", "title": "Подбалканът скочи - иска си обратно влак \"Чайка\""}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%86%D0%B8%D1%84%D1%80%D0%B8-%D1%84%D0%B0%D0%BB%D0%B8%D1%80%D0%B0%D1%85%D0%B0-1123-%D1%84%D0%B8%D1%80%D0%BC%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news762462.html", "text": "1123 пловдивски фирми са обявени в несъстоятелност в периода 2010-2017 г. Това съобщиха от Института по пазарна икономика (ИПИ), базирайки се на решенията на делата по несъстоятелност на 10 000 нефинансови предприятия в страната, които са били във фокуса на Висшия съдебен съвет в съответния период. Преди Пловдив е София с 2290 приключили дела по несъстоятелност, а на последно място Кърджали - с 59 дела. От началото на тази година Главната инспекция по труда е идентифицирала 250 предприятия, които поради неизплатени заплати са потенциални клиенти на съда. Само за 30 от тях обаче, 3 от които в Пловдив, са събрани или са в процес на събиране на годни доказателства за откриване на производство по несъстоятелност, пише \"Марица\". Със сигурност закъсалите фирми са много повече, а често процедурата се стартира или от кредитор, или от изпаднало във финансов колапс дружество. До изпадане в състояние на несъстоятелност търговецът стига в два случая - при неплатежоспособност или при свръхзадълженост. И в двата случая процедурата по несъстоятелност се осъществява пред съответния окръжен съд, пред който кредиторите заявяват своите интереси. Според това какво е моментното финансовото състояние на търговеца съществуват няколко възможни решения за развитието на случая, означени със съответните членове от Търговския закон (ТЗ). От ИПИ уточняват важна подробност, че откриването на производство по несъстоятелност е различно от обявяване на производство по несъстоятелност. В първия случай длъжникът развива дейност и се прави опит да бъде спасен. Във втория се спира дейността му и се пристъпва към осребряване на активите му с цел удовлетворяване на кредиторите. Законът е уреден така, че има вратичка, която позволява длъжникът да излезе чист, а за кредиторите остава студената вода. Това позволява  чл. 632, който визира „Решение за прекратяване на производството“. Търговецът е в толкова критично финансово състояние, че не може да покрие разноските дори по процедурата. Поради това съдът го обявява в несъстоятелност и прекратява каквато и да е негова дейност. Процедурата се спира за 1 година с цел изчакване на постъпления. През това време обаче фирмата може да се източи, а длъжникът да прехвърли имуществото си на друго име. След изтичането на едногодишния срок делото се прекратява, а търговецът се заличава. И не само че престава да съществува, но престава и да дължи, а кредиторите остават неудовлетворени. Затова и чл. 632 от ТЗ най-масово се предпочита. Позитивното е, когато чл. 632 от Търговския закон се прилага при фалит на фирми, които дължат на работниците си заплати. В алинея 6 е посочено, че „в едномесечен срок от вписването на решението по ал. 1 (обявяване в несъстоятелност) длъжникът следва да извърши прекратяване на трудовите правоотношения с работниците и служителите, да изпрати уведомления за това до съответната териториална дирекция на Националната агенция за приходите, да издаде необходимите документи за трудов и осигурителен стаж и осигурителен доход, да изпълни процедурата за информиране на работниците и служителите, да изготви справките за лицата с право на гарантирани вземания съгласно Закона за гарантираните вземания на работниците и служителите при несъстоятелност на работодателя и нормативните актове по прилагането му и да предаде ведомостите в съответното териториално поделение на Националния осигурителен институт“. Най-благоприятната ситуация - производството по оздравяване, се определя по чл. 705, но най-рядко се среща. За изследвания период 2010-2017 г. са налични такива случаи в едва 7 области (от 28). Дела по несъстоятелност по този член са гледани в окръжните съдилища  в Пловдив, София, Благоевград, Видин, Кюстендил, Перник и Русе. Сподели:", "date": "2018.07.02", "title": "ШОКИРАЩИ ЦИФРИ! Фалираха 1123 фирми в Пловдив"}
{"url": "http://pik.bg/%D0%BF%D0%BE%D1%81%D0%BC%D1%8A%D1%80%D1%82%D0%BD%D0%BE-%D0%B2%D0%B4%D0%B8%D0%B3%D0%B0%D1%82-%D0%BF%D0%B0%D0%BC%D0%B5%D1%82%D0%BD%D0%B8%D0%BA-%D0%BD%D0%B0-%D0%BF%D1%80%D0%BE%D1%84-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D1%85%D0%BE%D1%80%D0%B0%D1%82%D0%B0-%D0%B2-%D1%81%D0%B5%D0%BB%D0%BE-%D0%B8%D1%81%D0%BA%D1%80%D0%B0-%D0%BC%D0%B8%D1%81%D0%BB%D0%B5%D1%88%D0%B5-%D0%BF%D0%BE%D0%B2%D0%B5%D1%87%D0%B5-%D0%B7%D0%B0-%D0%B1-news762439.html", "text": "Жители на село Искра в община Карнобат искат да издигнат паметник на Божидар Димитров, който почина вчера. Преди 2 години с помощта на видния историк и общественик в селото започна укрепването и реставрацията на храм \"Св. св. Кирил и Методий\", който е паметник на културата. Обновената и възкресена църква беше открита на 24 май тази година, а Божидар Димитров дари на храма частица от Светия Кръст и икона на хан Тервел. Проектът за възстановяването получи европейско финансиране и беше изготвен от строителния предприемач Турхут Исмаил. Реализирането му обаче беше осъществено с помощта и съдействието на Божидар Димитров, припомня Турхут Исмаил. \"Направи невъзможното нещата да се случат и факт е, че се случиха. Дари много неща, освен частицата. Преди това, още в самото начало, дари икони, но най-важното е, че дари една енергия, която благодарение на нея се случиха нещата,\" казва Исмаил, цитиран от БНР. \"Никога няма да забравим приноса му за възстановяването на тази 150-годишна черква\", каза още предприемачът. \"Беше истински българин, не само за пред камери и телевизии, ами и в реалния му живот, в начина му на мислене и във всичко. За него България беше преди всичко, даже преди себе си. Повече мислеше за България, отколкото за себе си\", заяви Исмаил. Сподели:", "date": "2018.07.02", "title": "ПОСМЪРТНО! Вдигат паметник на проф. Божидар Димитров! Хората в село Искра: Мислеше повече за България, отколкото за себе си"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB%D1%86%D0%B8-%D0%B7%D0%B0%D1%81%D1%82%D1%80%D0%B5%D0%BB%D1%8F%D1%85%D0%B0-%D0%BF%D0%B0%D0%BB%D0%B5%D1%81%D1%82%D0%B8%D0%BD%D0%B5%D1%86-%D0%BF%D1%80%D0%B8-%D0%BE%D0%BF%D0%B8%D1%82-%D0%B7%D0%B0-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%BD%D0%B0-%D0%B2%D0%BE%D0%B5%D0%BD%D0%B5%D0%BD-%D0%BF%D0%BE%D1%81%D1%82-%D0%B2-%D0%B3%D0%B0%D0%B7%D0%B0-news762563.html", "text": "Общо четирима палестинци са проникнали днес в Израел от ивицата Газа, заяви армията. Те се опитали да запалят използван от израелски снайперисти военен пост, който бил празен в момента на нападението. Израелската армия не съобщава какво е станало с четвъртия палестинец. Израелските войници заявили, че по време на операцията чули изстрели в тяхна посока, но сред тях няма пострадали. Здравното министерство в Газа заяви, че 16-годишен палестинец е ранен от израелска стрелба в ивицата Газа. Не е ясно дали двата случая са свързани. От 30 март при палестински протести срещу израелската блокада на границата на ивицата Газа с Израел са убити най-малко 138 палестинци. Израел е обвинен в прекомерна употреба на сила, но заявява, че прибягва до стрелба като крайна мярка в защита на границите си, войниците си и цивилното си население. Той обвинява управляващото ивицата Газа движение Хамас, че използва протестите при границата за прикриване на нападения срещу израелските войници и опити за проникване в Израел. Палестинец, който днес проникнал в Израел през наложената израелска блокада на ивицата Газа и се опитал да нападне военен пост, е бил застрелян от израелски войници, съобщи израелската армия в изявление, цитирано от АФП и АП.  Друг палестинец е тежко ранен, а трети е заловен и отведен за разпит. Сподели:", "date": "2018.07.02", "title": "Израелци застреляха палестинец при опит за нападение на военен пост в Газа"}
{"url": "http://pik.bg/%D0%BB%D0%B8%D0%BB%D0%B8-%D0%BA%D0%BB%D1%8E%D0%BA%D0%B0%D1%80%D0%BA%D0%B0%D1%82%D0%B0-%D1%81%D0%BD%D0%B8%D0%BC%D0%B0%D0%BB%D0%B0-%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D0%B8%D0%BD%D0%B0-%D1%81%D0%B8-news762513.html", "text": "Лиляна Ангелова, по-известна като Лили Клюкарката, е заснела раждането на сина си Мартин, който се появи на бял свят преди броени дни. Бебето проплака на 19 юни в частна пловдивска клиника, а записът е направен от старшата сестра на терен. Сред причините за това е и фактът, че таткото Станислав Костов не присъствал на самото раждане, разкрива \"Монитор\". Стаята на малкия пък била напълно оборудвана преди раждането, като е боядисана основно в сиво и бяло. Щъркелът идва при Лили след неуспешна ин витро процедура от миналата година, когато лекарите не провели всички нужни изследвания. \"Истината е, че от две години се боря да имам дете. Не искам да плюя срещу лекарите. При мен обаче не бяха направени две много важни изследвания, а се оказа, че проблемът ми е именно в тях. Освен това ме бяха предозирали с хормони, като всичко това ми излезе няколко хиляди лева\", оплака се неотдавна тя. Сподели:", "date": "2018.07.02", "title": "Лили Клюкарката снимала раждането на сина си "}
{"url": "http://pik.bg/%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%B8%D1%86%D0%B0%D1%82%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%83%D0%B4%D0%B0%D1%80%D0%B8-9-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D1%8A%D0%BD%D0%BE-%D0%B2-%D0%B5%D1%81-%D1%81%D0%BA%D0%BE%D1%87%D0%B8-%D1%81-2-news762438.html", "text": "През месец май нивото на безработица в 28-те страни от Европейския съюз (ЕС) стабилизира в 10-годишно дъно от 7,0% и в рамите на еврозоната в най-ниско ниво от края на 2008-а година от 8,4%, като в същото време безработицата в България удари ново 9-годишно дъно от 5,0 на сто, показват данни на Евростат, цитирани от БНР. През май 2018-а година нивото на безработицата в ЕС остана на априлското дъно от 7,0% (най-ниско ниво от август 2008-а година), докато в рамките на еврозоната стабилизира на ниво от 8,4% (най-ниска безработица от декември 2008-а година). Според европейската статистика общо 17,207 млн. европейци, от които 13,656 милиона от еврозоната, са били без работа през петия месец на миналата година, като спрямо април е отчетено понижение на безработните в ЕС със 154 хиляди, докато броят на безработните в еврозоната се понижи само в рамките на месец с 125 хиляди. Спрямо май 2017-а година общият брой на безработните европейци е спаднал с цели 1,828 милиона, от които 1,252 милиона в рамките на единния валутен блок. Най-ниска безработица през април е регистрирана в Чешката република (безработица от едва 2,3%), следвана от Германия (3,4%), докато най-висока остава безработицата в Гърция (ниво от 20,1%, но според данни на Евростат за март 2018-а) и в Испания (15,8% през май 2018-а). В рамките на май общо 3,377 млн. младежи на възраст под 25 години са били без работа в ЕС (ниво на младежка безработица от 15,1%), като това представлява понижение на младежката безработица с 519 хиляди спрямо година по-рано, когато безработицата сред младите европейци беше на ниво от 17,3%. Междувременно Евростат представи и данни, според които безработицата в България през май се понижи до 5,0% от 5,1% през април и далеч под ниво на безработица от 6,2%, отчетено точно преди година (през май 2017-а). Това е най-ниската безработица в нашата страна от ноември 2008-а година насам, когато тя също беше на ниво от 5,0 на сто. По този показател нашата страна се нарежда на десето място сред всички 28 членове на Европейския съюз с най-ниска безработица и е една от 19-те страни - членки с безработица, която е по-ниска от средноевропейската. През петия месец на настоящата година едва 166 хиляди българи са били без работа спрямо 169 хиляди през април и 210 хиляди безработни точно преди година (през май 2017-а), показват днешните данни на Евростат. Това е най-малкият брой на безработните българи откакто съществува тази статистика за нашата страна от началото на далечната 1995-а година. Нивото на младежката безработица в България се понижи през май до 11,2% от 11,5% през предишния месец и спрямо 14,0% година по-рано, като през петия месец на годината без работа са били общо 17 хиляди български младежи на възраст под 25 години спрямо 17 и през април и 24 хиляди година по-рано (през май 2017-а). Данните на Евростат също така показват, че безработицата сред жените в нашата страна се стабилизира за втори пореден месец на ниво от едва 4,5% спрямо 5,9% точно преди година, докато безработицата сред мъжете се понижи през май до 5,4% от 5,5% месец по-рано и спрямо 6,6% през май 2017-а година. Сподели:", "date": "2018.07.02", "title": "Безработицата в България удари 9-годишно дъно, в ЕС скочи с 2%"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BC%D0%B2%D1%80-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%82%D0%B5%D0%B6%D0%BA%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-news762567.html", "text": "И трите автомобила са се движили от Бургас към София. На място са загинали двама души, а един е в болница. От полицията допълниха, че \"Фолксваген\" се е блъснал в спрял в аварийната лента товарен автомобил. След удара леката кола се е завъртяла и е била блъсната от \"Мерцедес\". Загиналите са водачът на \"Фолксваген\"-а, роден през 1983 година и три години по-голяма от него пътничка. Шофьорът на камиона, който е бил извън него, е откаран в болница. Леко пострадал е и шофьорът на \"Мерцедес\"-а. Движението по автомагистралата, посока София, временно е спряно. Използва се обходен маршрут през село Шишманци, град Раковски, село Калековец и връщане отново на автомагистралата. В тежката катастрофа, станала на АМ \"Тракия\" около 16,25 часа днес, са участвали два леки автомобила и един товарен, съобщиха от пресцентъра на ОД на МВР - Пловдив. Сподели:", "date": "2018.07.02", "title": "ОТ ПОСЛЕДНИТЕ МИНУТИ! МВР с последни подробности за тежката катастрофа на \"Тракия\""}
{"url": "http://pik.bg/%D0%B3%D0%B8%D0%B1%D0%B8-%D0%BE%D0%BC%D1%8A%D0%B6%D0%B2%D0%B0-%D0%B4%D1%8A%D1%89%D0%B5%D1%80%D1%8F-%D1%81%D0%B8-%D0%B2-%D0%BA%D0%BE%D0%BB%D1%83%D0%BC%D0%B1%D0%B8%D1%8F-news762432.html", "text": "Едно от най-радостните събития в живота очаква Божидар Искренов. Бившият легендарен футболист, наричан с обич от феновете Радостта на народа, омъжва дъщеря си Настася в Колумбия. Гибона отдавна разкри за предстоящото радостно събитие. Пред “Витоша Нюз” Искренов съобщи за кога е насрочена сватбата – 18 август в Меделин. Избраникът на сърцето на Настася е американец и се казва Джонатан. Тържественото събитие ще се проведе в огромно имение, хасиенда, където живеят вторият баща и майката на младоженеца. Иначе младото семейство ще живее в Далас, Тексас (САЩ). Настася е бивша елитна състезателка по фигурно пързаляне. През последните години работи в различни престижни компании в Америка. Джонатан е 30-годишен, мениджър е в една от най-големите компании в САЩ. Баща му пък е известен учен, офтамолог, считан е за истинско светило в медицината. “Ще пътувам за Колумбия сигурно в средата на август. Вълнувам се, разбира се. Гордея се с дъщеря си. Бъдещият ми зет Джонатан е изключително свястно и симпатично момче. Желая им само да са здрави и много щастливи. Попътен вятър в семейния живот”, пожела на младите Божидар Искренов. Радостта на народа има и син – Георги, от брака с Алина. Наследникът на футболната легенда също живее в САЩ – във Вирджиния, национал е на България по хокей на лед. Сподели:", "date": "2018.07.02", "title": "Гиби омъжва дъщеря си в Колумбия"}
{"url": "http://pik.bg/%D0%BD%D0%B8%D0%BA%D0%BE%D0%BB%D0%B0%D0%B9-%D0%BD%D0%B0%D0%BD%D0%BA%D0%BE%D0%B2-%D0%BE%D0%B1%D0%B5%D1%89%D0%B0-1000-%D0%BA%D0%BC-%D1%80%D0%B5%D1%85%D0%B0%D0%B1%D0%B8%D0%BB%D0%B8%D1%82%D0%B8%D1%80%D0%B0%D0%BD%D0%B8-%D0%BF%D1%8A%D1%82%D0%B8%D1%89%D0%B0-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-news762486.html", "text": "МРРБ Предстоят добри дни за България в пътния сектор, тъй като хубавата новина от последните седмици, е че Европа ще запази финансирането за обновяване на пътища и през следващия програмен период. Това заяви министърът на регионалното развитие и благоустройството Николай Нанков, който заедно с инж. Дончо Атанасов – член на Управителния съвет на Агенция „Пътна инфраструктура“, направи първа копка за рехабилитацията на 50 км от третокласния републикански път IIІ-663 Чирпан – Симеоновград, съобщиха от пресцентъра на . Пътният участък е алтернативен маршрут на АМ „Марица“ и на път I-8 Поповица – Хасково, като се явява и сред основните връзки между областите Хасково и Стара Загора, както и главна пътна артерия за десетки населени места по трасето. Пътят не е ремонтиран повече от 30 години и по думите на министър Нанков е сред третокласните републикански пътища в страната в най-тежко състояние. Именно поради тази причина преди повече от две години трасето е залегнало като основен приоритет. Министърът подчерта, че първата копка и самите строително-ремонтни дейности са най-лесната част от всеки проект. „Започнем ли реалното строителство, проблеми няма. Забавянето винаги е свързано със сложните предходни процедури – осигуряване на финансиране, парцеларни планове, отчуждавания на имоти, процедурите по Закона за обществените поръчки, породени често от безкрайни обжалвания“, коментира министър Нанков. Той прогнозира, че рехабилитацията на шосето ще приключи по-рано от предвидения по договор 15-месечен срок и призова фирмите изпълнители за максимална мобилизация. Регионалният министър подчерта, че пътят е изключително важен и изрази надежда след обновяването му да допринесе в максимална степен за по-доброто икономическо и демографско развитие на региона. „Смятам, че догодина ще се поздравим с ремонтирания път, който ще е с необходимото качество затова апелирам към изпълнителя и надзора – бъдете все така осторожни, бързи, но не за сметка на качеството“, призова министър Нанков. Регионалният министър отбеляза, че освен от структурните фондове по оперативните програми на ЕС за ремонт на пътища след 2020 г., три пъти повече средства се очакват и от тол системата, с които ще се строят магистрали, скоростни пътища и ще се рехабилитират второкласни и третокласни пътни отсечки. Министърът отчете, че през тази година ще бъдат рехабилитирани 1000 км републикански пътища. Догодина, с приходите от тол системата, заедно с европейските средства, се очаква да бъдат ремонтирани 2000 км. Рехабилитацията на път IIІ-663 Чирпан – Симеоновград се финансира със средства от Оперативна програма „Региони в растеж“ 2014-2020 г. в размер на 36 млн. лв. Отсечката с дължина 50 км е разделена на три лота. Строителните дейности на лот 19 са възложени на „Пътища Пловдив“ АД. Изпълнител на лот 20 е „АБ“ АД. Лот 21 ще бъде изпълнен от ДЗЗД „АПП Пътища“. По-късно през деня министър Николай Нанков, заедно с председателя на Народното събрание Цвета Караянчева, направи и първа копка за рехабилитацията на 32 км от второкласния път II-59 Момчилград - Крумовград – Ивайловград, в който ще бъдат инвестирани над 20 млн. лв. от Програмата за трансгранично сътрудничество ИНТЕРРЕГ V-A Гърция – България 2014-2020 г. и от държавния бюджет. Шосето не е обновявано от около 40 години. Ремонтът е разделен на два участъка. Първият е около 6 км (от км 24+548 до км 30+439), а вторият е близо 26 км (от км 30+439 до км 56+861.68). Рехабилитацията ще бъде изпълнена от ДЗЗД „ИЗТОЧНИ РОДОПИ 3“, а на втория лот – обединение „ПЪТ II-59“. През програмен период 2007-2013 г. бяха основно ремонтирани над 18 км от път II-59 Момчилград - Крумовград в участъка от км 6+230 до км 24+548. С успешното изпълнение и на проектите, които днес стартират ще бъдат рехабилитирани над 50 км от второкласния път. Пред журналисти министър Нанков коментира, че с въвеждането на тол системата от нова година ще започне решаване на системния проблем с недофинансирането на пътния сектор. „Ако преди 15 години бяхме въвели подобна система за тарифиране въобще нямаше да коментираме състоянието на пътищата от трети, втори клас, камо ли общински пътища. След 6 до 7 години след въвеждането на тол системата и генерирането на около 1 млрд. лева на година ще имаме достатъчен ресурс за 6 до 7 години да рехабилитираме всички 8000 км пътища в лошо състояние, изчисли министър Нанков. Той добави, че до края на месец август ще е готова методиката за тарифиране на тол системата, която се изработва от Световната банка, след което ще започне обществено обсъждане за предлаганите тарифи, с които ще се облага преминаването на тежкотоварни автомобили по републиканските пътища. Регионалният министър обяви, че до края на седмицата се очаква подписване на споразумение за строеж на тунел под връх Шипка. В петък ще подпишем с 4 китайски компании. Те имат заявен интерес не само към тунела под вр. Шипка, а изцяло към магистрала Русе – Велико Търново, плюс нов мост при Русе – Гюргево, обясни регионалният министър. „Тази година предсрочно през септември пускаме обхода на Габрово”, допълни Нанков. По отношение на публикувания от МРРБ проект на Национална жилищна стратегия, министър Николай Нанков коментира, че това все още е проект на стратегически документ, който не съдържа обвързващи клаузи като нормотворческо отношение или като конкретни политики за изпълнение. „Тече обществено обсъждане, като целта е да се чуят всички страни. След 30 дни, когато приключи, ще започне провеждането на форуми, на база на които ще се приеме стратегията на експертно и на политическо ниво. Очакваме в края на годината да бъде утвърдена и приета с решение на Министерски съвет и оттам ще мислим какви действия ще предприемем“, коментира министър Нанков. Той подчерта, че неприкосновеността на частната собственост е гарантирана, като основната цел е по-доброто управление и стопанисване на жилищния фонд. Министърът допълни, че всички бъдещи програми ще се основават на предвижданията на стратегията. Сподели:", "date": "2018.07.02", "title": "Николай Нанков обеща 1000 км рехабилитирани пътища до края на годината"}
{"url": "http://pik.bg/%D1%81%D1%82%D0%B0%D1%80%D1%82-%D0%B7%D0%B0%D0%BF%D0%BE%D1%87%D0%B2%D0%B0-%D1%80%D0%B5%D0%BC%D0%BE%D0%BD%D1%82-%D0%BD%D0%B0-80-%D0%BA%D0%BC-%D0%BF%D1%8A%D1%82%D0%B8%D1%89%D0%B0-%D0%B2-%D1%8E%D0%B6%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BA%D0%B8%D1%82%D0%B0%D0%B9%D1%86%D0%B8-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8-%D0%B7%D0%B0-%D1%82%D1%83%D0%BD%D0%B5%D0%BB%D0%B0-%D0%BF%D0%BE%D0%B4-%D1%88%D0%B8%D0%BF%D0%BA%D0%B0-news762436.html", "text": "50 от тях са от трасето Чирпан-Симеоновград. Пътят не е ремонтиран от 40 години. До края на седмицата се очаква и подписване на меморандум за строеж на тунел под връх Шипка. „В петък ще подпишем с 4 китайски компании. Те имат заявен интерес не само към тунела под Шипка, а изцяло към магистрала Русе-Велико Търново към Шипка, плюс Дунав мост на Русе-Гюргево”, заяви регионалният министър Николай Нанков. Тази година предсрочно ще се пусне обходът на Габрово. Това ще стане през септември, допълни Нанков. Започва ремонтът на 80 километра пътища в Южна България. Сподели:", "date": "2018.07.02", "title": "СТАРТ! Започва ремонт на 80 км пътища в Южна България, китайци кандидати за тунела под Шипка"}
{"url": "http://pik.bg/%D0%B1%D0%BD%D1%82-%D0%B8%D0%B7%D0%BB%D1%8A%D1%87%D0%B2%D0%B0-%D1%84%D0%B8%D0%BB%D0%BC-%D0%B2-%D0%BF%D0%B0%D0%BC%D0%B5%D1%82-%D0%BD%D0%B0-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-news762511.html", "text": "В памет на историка проф. Божидар Димитров, който почина внезапно снощи, БНТ ще излъчи документалния филм „Непознатата България – Градът на светците“, съобщиха от националната медия. Зрителите могат да го гледат тази вечер от 20:30 часа по БНТ 2 и в сряда от 22:30 часа по БНТ1 и БНТ Свят. Сподели:", "date": "2018.07.02", "title": "БНТ излъчва филм в памет на Божидар Димитров"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D0%BE%D0%B3%D0%BD%D0%B0-%D0%B4%D0%B2%D0%B0%D0%BC%D0%B0-%D0%B7%D0%B0-%D0%BF%D1%80%D0%B0%D0%BD%D0%B5-%D0%BD%D0%B0-%D0%BF%D0%B0%D1%80%D0%B8-news762524.html", "text": "Мария И. е обвинена за това, че в периода от м. март 2017 г. до м. юни 2018 г., като посредствен извършител и в съучастие с Владимир Б. (помагач) са извършили финансови операции в гр. София, с цел прикриването на произхода на парични средства, придобити от престъпления, извършвани в Белгия и във Франция. Мария И. и Владимир Б. са регистрирали множество търговски дружества в София, по чиито сметки да постъпват парични средства  трансфери от чужбина, без да са налице реално извършени търговски сделки. Двамата са знаели, че парите, които пристигат, са придобити чрез измами, извършени в чужбина. СГП е предприела необходимите процесуално-следствени действия. С постановление на прокурор при СГП  Мария И. и Владимир Б. са задържани за срок до 72 часа. Предстои СГП да изготви искане до съда за постоянното им задържане под стража. Софийска градска прокуратура (СГП) привлече като обвиняеми Мария И. (българска гражданка) и Владимир Б. (израелски гражданин) за извършване на финансови операции  с парични средства, придобити чрез измама на територията на Република Франция и Кралство Белгия в размер на 1 410 169 евро – престъпление по чл. 253, ал.1, пр. 1 и пр. 3, алт.1 във вр. с ал. 2, т. 3, във вр. с чл. 20, ал.2, вр. с ал. 1 и чл. 26, ал. 1 от НК. Сподели:", "date": "2018.07.02", "title": "ОТ ПОСЛЕДНИТЕ МИНУТИ! Прокуратурата погна двама за пране на пари"}
{"url": "http://pik.bg/%D0%B2-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B2%D0%BB%D0%B5%D0%B7%D0%B5-%D0%B2-%D1%81%D0%B8%D0%BB%D0%B0-%D0%B7%D0%B0%D0%BA%D0%BE%D0%BD-%D0%B7%D0%B0-%D0%BD%D0%B0%D0%BC%D0%B0%D0%BB%D1%8F%D0%B2%D0%B0%D0%BD%D0%B5-%D0%BD%D0%B0-%D1%80%D0%B0%D0%B1%D0%BE%D1%82%D0%BD%D0%B8%D1%8F-%D0%B4%D0%B5%D0%BD-news762523.html", "text": "\"Решението дава възможност да се премине от общество, което \"прегаря\" от работа, към общество, което прекарва повече време със семейството\", съобщи президентът на среща със съветниците си. Той добави, че решението за по-къс работен ден ще намали и броя на трудовите злополуки, предава БНТ. Мун Дже-ин приведе данни, според които жителите на страната работят най-малко с 300 часа годишно повече от другите страни от Организацията за икономическо сътрудничество и развитие. По-рано парламентът на Южна Корея одобри законопроект на президента на страната за съкращаване на работното време от 68 на 52 работни часа седмично. Според резултатите от изследването на Световната банка средната продължителност на живота в страната е 82 години. Законът за съкращаване на работното време до 52 часа седмично, предложен от президента на Южна Корея Мун Дже-ин, влезе в сила, съобщи агенция Йонхап. Сподели:", "date": "2018.07.02", "title": "В Южна Корея влезе в сила закон за намаляване на работния ден"}
{"url": "http://pik.bg/%D1%82%D1%80%D0%B8%D0%BA%D0%BE%D0%B2%D0%B5-%D0%B7%D0%B0-%D0%BA%D1%80%D0%B0%D1%81%D0%BE%D1%82%D0%B0-%D1%82%D0%B0%D0%B7%D0%B8-%D0%BC%D0%B0%D1%81%D0%BA%D0%B0-%D0%B7%D0%B0-%D0%BB%D0%B8%D1%86%D0%B5-%D1%89%D0%B5-%D0%BD%D0%B0%D0%BF%D1%80%D0%B0%D0%B2%D0%B8-%D1%87%D1%83%D0%B4%D0%B5%D1%81%D0%B0-%D1%81-%D0%BA%D0%BE%D0%B6%D0%B0%D1%82%D0%B0-%D0%B2%D0%B8-news762400.html", "text": "Повечето хора, които искат да изглеждат по-млади, често посещават екстремни процедури, за да постигнат тази цел. Вече не трябва да правите екстремни неща, за да изглеждате 10 години по-млади, защото оризът ще направи чудеса. Оризът на прах се използва в някои азиатски култури за лечение на акне. Пригответе 2-3 супени лъжици ориз на средна температура, докато оризът стане мек. Изцедете ориза. Изплакнете в студена вода. В ориза добавете една супена лъжица мляко и една супена лъжица мед. Когато тази смес е добре смесена, нанесете я върху чиста шийка и лице. След 30 минути изплакнете с вода от ориз. Кожата ви ще бъде блестяща, светла и млада. Резултатите от използването на маската веднъж седмично са прекрасни. Оризът е антиоксидант, за който се знае, че помага да се сведе до минимум появата на бръчки и стареене. Сподели:", "date": "2018.07.02", "title": "ТРИКОВЕ ЗА КРАСОТА! Тази маска за лице ще направи чудеса с кожата ви"}
{"url": "http://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%81-%D0%B4%D0%B2%D0%B0-%D1%82%D1%80%D1%83%D0%BF%D0%B0-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%B8-%D1%81%D0%BD%D0%B8%D0%BC%D0%BA%D0%B8-%D0%BE%D1%82-%D0%BA%D1%8A%D1%80%D0%B2%D0%B0%D0%B2%D0%BE%D1%82%D0%BE-%D0%BC%D0%B5%D0%BB%D0%B5-%D0%BD%D0%B0-%D1%82%D1%80%D0%B0%D0%BA%D0%B8%D1%8F-news762558.html", "text": "Смразяваща е гледката на магистрала \"Тракия\", в района преди отбивката за село Трилистник, където днес стана тежка катастрофа. В поредния кървав ад на аутобана загинаха мъж на 35 години, който е бил зад волана и 38-годишна жена, която се е возила на предната седалка на \"Фолксваген\"-а. От удара в спрелия в аварийната лента ТИР и последвал втори удар от \"Мерцедес\", половината част от колата липсва. Сподели:", "date": "2018.07.02", "title": "КАТАСТРОФА С ДВА ТРУПА! ЕКСКЛУЗИВНИ СНИМКИ от кървавото меле на \"Тракия"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D1%84-%D0%BE%D0%B3%D0%BD%D1%8F%D0%BD-%D0%B3%D0%B5%D1%80%D0%B4%D0%B6%D0%B8%D0%BA%D0%BE%D0%B2-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B8%D0%B7%D0%BF%D1%8A%D0%BB%D0%BD%D0%B8-%D0%BC%D0%B8%D1%81%D0%B8%D1%8F%D1%82%D0%B0-%D1%81%D0%B8-%D0%B4%D0%B0-%D0%B1%D1%8A%D0%B4%D0%B5-%D1%80%D0%BE%D0%B4%D0%BE%D0%BB%D1%8E%D0%B1%D0%B5%D1%86-%D0%B4%D0%BE-%D0%BA-news762509.html", "text": "\"Божидар Димитров остави много ярка диря след себе си. И силни спомени. Той изпълни мисията си на земята да бъде родолюбец до край, макар че си отиде преждевременно\", каза пред ПИК бившият премиер проф. Огнян Герджиков. \"Аз го помня като човек, който имаше чар и обаяние. Беше много популярен и истински патриот. Агитираше за България\", поясни проф. Герджиков. За него България е загубила един много голям родолюбец. \"Малко са хората като Божидар Димитров. А се нуждаем толкова много от истински патриоти като него\", поясни проф. Герджиков. Професорската партия \"Кубрат\" нямало да може да продължи да съществува. \"Тя беше създадена от Божидар Димитров. Той беше найната душа. Няма кой да го замести\", категоричен бе проф. Герджиков. Сподели:", "date": "2018.07.02", "title": "САМО В ПИК! Проф. Огнян Герджиков: Божидар Димитров изпълни мисията си да бъде родолюбец до край"}
{"url": "http://pik.bg/%D1%82%D0%B5%D0%BC%D0%B8%D0%B4%D0%B0-%D0%BE%D1%82%D1%81%D1%8A%D0%B4%D0%B8-14-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D1%83%D0%B1%D0%B8%D0%B5%D1%86%D0%B0-%D0%BD%D0%B0-%D0%BA%D1%80%D0%B0%D1%81%D0%B8%D0%B2%D0%B0%D1%82%D0%B0-%D0%BC%D0%B8%D0%BB%D0%B5%D0%BD%D0%B0-news762528.html", "text": "За 14 години в затвора отива Илиян Рангелов, който на 28 декември 2016г. уби с един удар с нож в гърдите красивата си годеница Милена Динова, реши окръжният съд в Пловдив. Близките на убитото момиче поискаха Илиян да бъде в затвора до края на живота си и да не може да замени тази присъда с по-лека. Първоначално след убийството Илиян признал, че той е наръгал Милена. Бил уличен в лъжи от полиграф и си признал всичко. В първите дни, след като бе арестуван, дори опита да се самоубие, режейки си вените, но неуспешно. След това обаче подсъдимият реши, че няма да признава вина и поиска делото срещу него да се гледа по общия ред, припомня \"Монитор\". 47-годишната майка на Милена не може да си прости, че се е доверила на Илиян. Пред съда тя обясни, че дъщеря й дълги години е живяла в Гърция. Там имала две връзки, като последната била с албанеца Артан, който много я обичал и искал да си я върне. Милена обаче се върнала у нас и започнала работа като барманка в село Куртово Конаре. Именно там се запознала с Илиян. Заживели в къщата на баба му в селото, като Милена искала да ремонтират своя етаж. Затова давала повече нощни смени в месокомбината в Ново село, за да печели повече. Вдигнали годеж през декември 2015г., но Илиян много я ревнувал. В същото време самият той си правел каквото си иска. Във фаталната вечер на 28 декември 2016г. Илиян бил на заведение, докато Милена го чакала в тях. Когато той се прибрал, тя му казала, че това не може да продължава повече така и се облякла да ходи на работа. След скандала със заплахи за раздяла Илиян грабнал нож от кухнята, настигнал я и на около стотина метра от тяхната къща, по средата на улицата, я наръгал един път с нож в гърдите. Ударът е бил точно в сърцето и Милена е починала моментално. Сподели:", "date": "2018.07.02", "title": "ТЕМИДА ОТСЪДИ! 14 години затвор за убиеца на красивата Милена"}
{"url": "http://pik.bg/%D0%B5%D0%B2%D1%80%D0%BE%D0%B1%D0%B0%D0%B1%D0%B8%D1%82%D0%B5-%D0%BE%D1%82-%D0%B7%D0%B0%D0%B1%D1%8A%D1%80%D0%B4%D0%BE-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B7%D0%B0-%D0%BF%D1%8A%D1%82%D1%8F-%D0%B4%D0%BE-%D1%87%D1%83%D0%B4%D0%BD%D0%B8%D1%82%D0%B5-%D0%BC%D0%BE%D1%81%D1%82%D0%BE%D0%B2%D0%B5-news762441.html", "text": "Прочутите \"Евробаби\" от родопското село Забърдо излизат на музикален протест в сряда под прозорците на министър-председателя, съобщава България он ер. След като увековечиха в песни американския президент Барак Обама, френския - Никола Саркози, и британския принц Уилям, фолклорният състав към читалище \"Христо Ботев\" в Забърдо ще настояват пред Бойко Борисов за ремонт на пътя до населеното място и природната забележителност Чудните мостове, съобщава \"Марица\". Според местните това е място, което хиляди туристи са посещавали и на ден стотици автомобили са преминавали по този път. Заради лошото му състояние обаче сега туризмът запада, а колите са много по-малко. Амбицията на прочутите \"Евробаби\" стана и по-голяма, след като през последните дни пътят беше затварян на няколко пъти заради скални срутища, за чието разчистване се наложи да се ползват и алпинисти. Сподели:", "date": "2018.07.02", "title": "Евробабите от Забърдо излизат на протест за пътя до Чудните мостове"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BA%D0%B0%D1%86%D0%BD%D0%B0-%D0%B2-%D1%81%D1%82%D1%80%D0%B0%D1%81%D0%B1%D1%83%D1%80%D0%B3-news762530.html", "text": "Министър-председателят ще представи резултатите от Българското председателство на Съвета на ЕС пред членовете на Европейския парламент в Страсбург. Преди участието в пленарната сесия, министър-председателят Бойко Борисов ще се срещне с председателя на Европейския парламент Антонио Таяни. Премиерът Бойко Борисов пристигна в Страсбург. Това стана от Фейсбук пост на Борисов, където той сподели снимки от пристигането си. Сподели:", "date": "2018.07.02", "title": "ИЗВЪНРЕДНО В ПИК! Борисов кацна в Страсбург"}
{"url": "http://pik.bg/%D1%81%D0%B5%D1%80%D0%B8%D0%BD%D0%B0-%D1%83%D0%B8%D0%BB%D1%8F%D0%BC%D1%81-%D1%85%D0%B2%D1%8A%D1%80%D0%BB%D1%8F-%D1%80%D0%B0%D0%BA%D0%B5%D1%82%D0%B0%D1%82%D0%B0-%D0%B8%D1%81%D0%BA%D0%B0-%D0%B2%D1%82%D0%BE%D1%80%D0%BE-%D0%B1%D0%B5%D0%B1%D0%B5-news762443.html", "text": "Серина Уилямс обожава да бъде майка. Тенисистката дори мисли да остави спорта и да се концентрира върху майчинството, ако има втора рожба. \"Не съм сигурна дали искам да играя, след като ми се роди още едно бебе. Но за начало трябва да обсъдя идеята с Алексис. Трябва ни добър план\", коментира Серина в интервю за InStyle. Сподели:", "date": "2018.07.02", "title": "Серина Уилямс хвърля ракетата, иска второ бебе"}
{"url": "http://pik.bg/%D0%B4%D0%BE%D0%B1%D1%80%D0%B8-%D0%BD%D0%BE%D0%B2%D0%B8%D0%BD%D0%B8-%D1%81%D0%BF%D1%80%D1%8F%D1%85%D0%B0-%D0%BF%D1%80%D0%BE%D0%B4%D0%B0%D0%B6%D0%B1%D0%B0%D1%82%D0%B0-%D0%BD%D0%B0-%D0%B0%D0%BA%D1%82%D0%B8%D0%B2%D0%B8%D1%82%D0%B5-%D0%BD%D0%B0-%D0%B1%D0%B4%D0%B6-news762534.html", "text": "БДЖ Днес е постигната договорка за подписване на споразумение с банките кредитори по Втори облигационен заем на БДЖ, вследствие на което е спряна продажбата на активи на дружеството. Това съобщиха от пресцентъра на . Това беше постигнато благодарение на проведените интензивни преговори през последните няколко седмици между екипите на Министерството на транспорта, информационните технологии и съобщенията, „Холдинг БДЖ” ЕАД и представители на облигационерите. Изплащането на оставащите задължения към финансовите институции ще се осъществи чрез предоставяне на възмездна финансова помощ от държавата, след като през юни 2017 г. Европейската комисия одобри държавна помощ за БДЖ в размер на 224 млн. лева. Сподели:", "date": "2018.07.02", "title": "ДОБРИ НОВИНИ! Спряха продажбата на активите на БДЖ"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BA%D1%8A%D1%80%D0%B2%D0%B0%D0%B2-%D0%B0%D0%B4-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%B6%D0%B5%D1%81%D1%82%D0%BE%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%81-%D0%B4%D0%B2%D0%B0-%D1%82%D1%80%D1%83%D0%BF%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-news762506.html", "text": "Поредна катастрофа на магистрала \"Тракия\"! На 137 км в посока Бургас (преди отклонението за село Трилистник), лек автомобил \"Фолксваген\" се блъснал в аварирал ТИР в аварийната лента. \"Фолксваген\"-ът се е завъртял и бил блъснат от \"Мерцедес\". На място загинали водачът на \"Фолксваген\"-а - мъж на 34 години и неговата спътничка на 38 години. Шофьорът на тира, който е бил извън него, е ранен и е откаран в болница. Леко пострадал е и шофьорът на другия автомобил. Временно е ограничено движението при км 137 на АМ \"Тракия\" в посока София. От АПИ и полицията допълват, че движението се осъществява по обходен маршрут: АМ \"Тракия\" - Шишманци - Раковски - Калековец - АМ \"Тракия\". Катастрофата причини и сериозна тапа. \"Задръстването е огромно!\", коментират хванати в капана му шофьори. Сподели:", "date": "2018.07.02", "title": "ОТ ПОСЛЕДНИТЕ МИНУТИ! Кървав ад на \"Тракия\"! Жестока катастрофа с два трупа блокира магистралата (СНИМКИ)"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BC%D0%BE-%D1%81%D0%B0%D0%BB%D0%B0%D1%85-%D0%BF%D0%BE%D0%B4%D0%BF%D0%B8%D1%81%D0%B0-%D0%B4%D1%8A%D0%BB%D0%B3%D0%BE%D1%81%D1%80%D0%BE%D1%87%D0%B5%D0%BD-%D0%B4%D0%BE%D0%B3%D0%BE%D0%B2%D0%BE%D1%80-%D1%81-%D0%BB%D0%B8%D0%B2%D1%8A%D1%80%D0%BF%D1%83%D0%BB-news762402.html", "text": "Звездата на Ливърпул Мохамед Салах сложи край на спекулациите относно своето бъдеще, удължавайки договора си с мърсисайдци. Днес египетският национал подписа нов дългосрочен контракт с клуба, който според британските медии е до лятото на 2023 година. \"Тази новина е ясно и просто – възнаграждаване на един футболист, който имаше огромен принос за успехите на отбора през изминалия сезон, заяви мениджърът на червените Юрген Клоп пред официалния сайт на клуба. \"Това показва ясно две неща – първо неговата вяра в Ливърпул, както и нашата вяра в него. Ние искаме звездите като Салах да чувстват Анфийлд като свой дом, където могат да изпълнят своите мечти и цели\", допълни още немският специалист. Египтянинът премина в Ливърпул миналото лято от Рома и проведе невероятен дебютен сезон на Острова. 26-годишният Салах вкара 44 гола във всички съревнования, 32 от тях в Премиършип, което стана нов рекорд в дивизията. Сподели:", "date": "2018.07.02", "title": "ОФИЦИАЛНО: Мо Салах подписа дългосрочен договор с Ливърпул"}
{"url": "http://pik.bg/%D0%B8%D0%B7%D0%B7%D0%B5%D1%85%D0%B0-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%BE-%D0%BF%D1%80%D0%B8%D1%82%D0%B5%D0%B6%D0%B0%D0%B2%D0%B0%D0%BD%D0%B8-%D0%B4%D0%B2%D1%83%D1%86%D0%B5%D0%B2%D0%BA%D0%B0-%D0%B8-%D0%BF%D0%B8%D1%81%D1%82%D0%BE%D0%BB%D0%B5%D1%82-%D0%B2-%D0%B1%D0%BE%D1%82%D0%B5%D0%B2%D0%B3%D1%80%D0%B0%D0%B4-news762429.html", "text": "Криминалисти от ОДМВР-София и колегите им от РУ-Ботевград предприели претърсване в частен дом. Открити и иззети са незаконно притежавани заредена двуцевна пушка, пистолет с пълнител и патрони в него, както и 40 патрона 12 калибър, съобщава пресцентърът на МВР. 69-годишният обитател на адреса е задържан за срок до 24 часа. По случая е образувано досъдебно производство за извършено престъпление по чл. 339 от НК. Действията по разследването продължават под наблюдението на районната прокуратура в Ботевград. Сподели:", "date": "2018.07.02", "title": "Иззеха незаконно притежавани двуцевка и пистолет в Ботевград"}
{"url": "http://pik.bg/%D1%81%D1%82%D1%80%D0%B5%D0%BB%D0%B1%D0%B0-%D0%BF%D0%BE%D1%81%D1%80%D0%B5%D0%B4-%D0%BD%D0%BE%D1%89-%D0%B2%D0%B4%D0%B8%D0%B3%D0%BD%D0%B0-%D0%BD%D0%B0-%D0%BA%D1%80%D0%B0%D0%BA-%D1%81%D0%BF%D0%B5%D1%88%D0%BD%D0%B8%D1%82%D0%B5-%D0%B5%D0%BA%D0%B8%D0%BF%D0%B8-%D0%B2%D1%8A%D0%B2-%D0%B2%D0%B8%D0%B4%D0%B8%D0%BD-news762435.html", "text": "Полицията във Видин разследва стрелба, съобщиха от пресцентъра на МВР, цитиран от БулНюз. Инцидентът е станал малко преди 23:00 часа снощи. Видинчанин сигнализирал на телефона за спешни повиквания за случая. Той се оплакал, че някой стрелял по жилището му, където живее заедно със семейството си. Дежурна оперативна група веднага се отзовала на адреса и извършила оглед. Полицаите установили, че вследствие на при което бил повреден прозорец на остъклена тераса. Имало дупка, която показвала от къде е минал изстрела. Разследването на случая продължава, образувано е досъдебно производство. Сподели:", "date": "2018.07.02", "title": "Стрелба посред нощ вдигна на крак спешните екипи във Видин"}
{"url": "http://pik.bg/%D0%B2%D0%B0%D0%BD%D0%B5%D1%81%D0%B0-%D0%BF%D0%B0%D1%80%D0%B0%D0%B4%D0%B8-%D1%81%D0%B5-%D0%BE%D0%BC%D1%8A%D0%B6%D0%B8-%D0%BD%D0%B0-%D0%B1%D1%83%D1%82%D0%B8%D0%BA%D0%BE%D0%B2%D0%B0-%D1%81%D0%B2%D0%B0%D1%82%D0%B1%D0%B0---%D0%B5%D1%82%D0%BE-%D1%81-%D0%BA%D0%BE%D0%B3%D0%BE-%D0%B7%D0%B0%D0%BC%D0%B5%D0%BD%D0%B8-%D0%B4%D0%B6%D0%BE%D0%BD%D0%B8-%D0%B4%D0%B5%D0%BF-news762388.html", "text": "Бившата половинка на Джони Деп - френската певица Ванеса Паради, мина под венчило за пръв път. Тя каза заветното \"Да\" на 45-годишния писател и режисьор Самюел Беншетрит в градчето Сен Симеон в събота. Очарователното миньонче бе избрала традиционна булчинска рокля с волани в кремаво и с воал върху небрежно къдравите коси. Младоженецът бе пременен в тъмносин костюм и черна вратовръзка. Церемонията беше в тесен семеен кръг. Сред гостите беше дъщерята на Паради и Джони Деп - 19-годишната Лили-Роуз. Синът им Джон Кристофър Деп Трети отсъстваше от тържеството, заради сериозните си здравословни проблеми. Френската звезда е тясно свързана с малкото градче, което е на 1 час път от Париж. В него баща й, който почина в края на миналага година, притежаваше ресторант \"Ле Сурс\". Ванеса и Самюел се сгодиха през ноември 2017 г. след като се срещнаха и влюбиха на снимачната площадка на филма \"Chien\", чиято премиера беше на фестивала в Кан през май. Преди режисьора да я плени, Паради имаше няколко краткотрайни авантюри след като се раздели с дългогодишната си любов Джони Деп. С него бяха заедно 14 години и имат две деца, но така и не официализираха връзката си, напомня \"Монитор\". Сподели:", "date": "2018.07.02", "title": "Ванеса Паради се омъжи на бутикова сватба - ето с кого замени Джони Деп..."}
{"url": "http://pik.bg/%D0%B2-%D0%BD%D0%B5%D0%B1%D0%B5%D1%82%D0%BE-%D1%80%D1%83%D1%81%D0%B8%D1%8F-%D0%B8%D0%B7%D0%BF%D0%B8%D1%82%D0%B2%D0%B0-%D0%BD%D0%BE%D0%B2%D0%B8-%D1%85%D0%B8%D0%BF%D0%B5%D1%80%D0%B7%D0%B2%D1%83%D0%BA%D0%BE%D0%B2%D0%B8-%D1%80%D0%B0%D0%BA%D0%B5%D1%82%D0%B8-%D0%BD%D0%B0-%D0%B1%D0%BE%D0%BC%D0%B1%D0%B0%D1%80%D0%B4%D0%B8%D1%80%D0%BE%D0%B2%D0%B0%D1%87%D0%B8-news762377.html", "text": "Хиперзвукови ракети от най-новия комплекс \"Кинжал\" ще бъдат тествани на бомбардировач Tу-22M3 на далечни разстояния, каза източник от руския отбранителен промишлен комплекс за ТАСС, цитирана от Фокус. \"Кинжал\" ще бъде тествана на Ту-22М3\", каза той, добавяйки, че \"няколко хиперзвукови ракети ще бъдат тествани на един бомбардировач\". Източникът не е посочил датите на тестовете. За пръв път руският президент Владимир Путин обяви комплекса \"Кинжал\" през март 2018 г. Ракетата на комплекса лети със скорост 10 пъти по-бърза от звука и е в състояние да преодолее всички съществуващи и бъдещи системи за противоракетна отбрана. Tу-22M3 е свръхзвуков бомбардировач-ракетоносец, предназначен да унищожи земни и морски цели. Той е приет на въоръжение през 1989 г. Бяха произведени общо 500 самолета Ту-22М с различни модификации. В ход е работа на нова версия на самолета - Tu-22M3M (през август ще се извърши първия полет). Сподели:", "date": "2018.07.02", "title": "В НЕБЕТО! Русия изпитва нови хиперзвукови ракети на бомбардировачи"}
{"url": "http://pik.bg/15-%D0%BD%D0%B5%D1%89%D0%B0-%D0%BA%D0%BE%D0%B8%D1%82%D0%BE-%D0%BD%D0%BE%D1%81%D1%8F%D1%82-%D0%BA%D1%8A%D1%81%D0%BC%D0%B5%D1%82-%D0%BD%D0%B0-%D0%B4%D0%BE%D0%BC%D0%B0-%D0%B2%D0%B8-news760908.html", "text": "Независимо дали сте суеверни или не, всеки иска домът му да споходен от късмет. Днес ще ви предложим няколко решения именно в тази посока, съобщава Профит.бг. Може да привлечете късмета в дома си по следните начини: 1/ Червена врата Ако предната врата гледа на юг, това е положителен сигнал. Според фън шуй боядисването на врата с южно изложение в червено или оранжево е на късмет. Ако вратата гледа на север – боядисайте я в черно или синьо. Ако гледа на запад – в сиво или бяло. Гледа ли на изток – в зелено или кафяво. 2/ Меки тъкани Според някои изследвания меките материи в дома провокират усещане за комфорт и спокойствие. Да, това не е суеверие и не е на късмет, но предлага по-положително настроение. 3/ Слонове Тези големи животни са смятани за лоялни и мъдри. Това е причината, поради която се смятат за символ на късмета. Сложете малки фигурки на слонове в дома си, за да го защитават. 4/ Свежи цветя Те изпълват пространството с щастие. Хората, които практикуват фън шуй, вярвят, че носят и късмет. 5/ Аромат на тамян Следващият път, когато имате лош ден, прочистете зоната около себе си с тамян. Ще почувствате настъпването на хармония и ще привлечете късмета. 6/ Плод Една ябълка на ден държи лекаря далеч от мен - всички знаем тази поговорка. Изглежда, че купа с цитрусови плодове на свой ред привлича благоденствието. Освен това внася положителна енергия в дома. 7/ Калинки Всеки се оживява, когато види край себе си тези нежни насекоми. Има причина за това! Някои хора вярват, че калинките носят късмет. 8/ Кръгови мотиви Друг съвет от фън шуй е да разполагаме мебелите във всекиденвната в кръгова формация. По този начин енергията може да се движи в цялото помещение. 9/ Подкова В много култури битува вярването, че подкова, поставена над вратата, носи късмет. Струва си да я обърнете наобратно, за да не избяга късметът. 10/ Свободно антре Ако не искате да влагате много средства в излишни вещи, практикувайте фън шуй. Отстраняването на предметите от антрето ще ви помогне да имате повече късмет в живота. 11/ Чай от лайка Не само предлага приятен вкус и отпускащи свойства, но според някои хора носи просперитет и късмет. 12/ Положението на огледалата Според фън шуй огледалата трябва да се използват така, че да внасят положителна енергия. Когато разположите огледало на едно място, където отразява красива гледка, то изпълва дома с позитивна енергия. 13/ Символ на звезда Той няма практична употреба, но някои фермери вярват, че подобно на подковата носи късмет, и го поставят на хамбара. 14/ Рибки Те са символ на благоденствието, щастието и късмета. 15/ Лампички с бял цвят Такива обикновено използваме за украса по Коледа. Разположете ги в коридора или на верандата/балкона. Те ще насочат късмета към дома ви. Сподели:", "date": "2018.07.02", "title": "15 неща, които носят късмет на дома ви"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%81%D0%B2%D0%B5%D1%82%D0%BB%D0%B0%D0%BD%D0%B0-%D0%B2%D0%B0%D1%81%D0%B8%D0%BB%D0%B5%D0%B2%D0%B0-%D0%B8-%D1%85%D1%80%D0%B8%D1%81%D1%82%D0%B8%D1%8F%D0%BD-%D0%B3%D1%83%D1%89%D0%B5%D1%80%D0%BE%D0%B2-%D1%81%D0%BA%D0%BB%D1%8E%D1%87%D0%B8%D1%85%D0%B0-%D0%B1%D1%80%D0%B0%D0%BA-%D0%BF%D1%8A%D1%80%D0%B2%D0%B8-%D1%81%D0%BD%D0%B8%D0%BC%D0%BA%D0%B8-%D0%BE%D1%82-%D0%B1%D1%83%D1%82%D0%B8%D0%BA-news762434.html", "text": "Светлана Василева и Християн Гущеров финтираха всички, които бяха наточили папарашките си екипи за преследване из ритуалните зали на 12 юли. Плеймейтката вече е Гущерова, след като вчера сключи граждански брак с бизнесмена Християн Гущеров, научи ексклузивно ПИК. Годениците станаха съпрузи малко след 17.30 ч., само пред неколцина свидетели - кумувете им Милена Пилева и Николай Кънчев, родителите им и няколко от най-близките им приятели. Късно снощи в профила си в \"Инстаграм\" плеймейтката подмени фамилията, с която стана популярна в светските среди, с тази на съпруга си. На гражданския ритуал Светлана Гущерова бе облечена с къса и секси рокля на дизайнера Борче Ристовски. На сторитата в профила й ПИК забеляза и брачната й халка, която вече блещука до годежния пръстен на лявата й ръка. Сред подписването бутиковата компания се е почерпила за здравето и щастието на младоженците в столичен ресторант. Припомняме, че двойката се сгоди в началото на годината. Сподели:", "date": "2018.07.02", "title": "ЕКСКЛУЗИВНО В ПИК! Светлана Василева и Християн Гущеров сключиха брак! ПЪРВИ СНИМКИ от бутиковото тържество"}
{"url": "http://pik.bg/%D0%BD%D0%B5%D0%BB%D0%B5%D0%BF%D0%BE-%D0%BF%D0%B8%D1%8F%D0%BD-%D0%BC%D0%BB%D0%B0%D0%B4%D0%B5%D0%B6-%D1%83%D0%B1%D0%B8-%D1%81%D0%BF%D1%8A%D1%82%D0%BD%D0%B8%D0%BA%D0%B0-%D1%81%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-news762390.html", "text": "40-годишен мъж е загинал при катастрофа в с. Струиндол, общ.Белоградчик. Това съобщиха от ОДМВР-Видин. На 29 юни в 20.08 часа на тел.112 било получено съобщение за пътнотранспортно произшествие в Струиндол, общ. Белоградчик. Пристигналите на местопроизшествието служители на реда установили катастрофирал лек автомобил „БМВ” без регистрационни табели, а в него тялото на ползвателя му – 40-годишен жител на селото. Според първоначалните данни колата излязла от пътя, блъснала се в метален парапет на мост и паднала в дерето под него. В близост до мястото било 17-годишно момче от селото, което признало пред разследващите, че шофирало автомобила. При тестването с дрегер, пробата на младежа -неправоспособен, отчела наличие на алкохол 1.08 промила. Той отказала да даде кръв за медицинско изследване, задържан бил за срок до 24 часа. Работата по случая продължава, в РУ-Белоградчик е образувано досъдебно производство. Сподели:", "date": "2018.07.02", "title": "НЕЛЕПО! Пиян младеж уби спътника си при катастрофа"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D1%81%D1%8A%D1%81-%D1%81%D0%B2%D0%B5%D1%82%D0%BA%D0%B0%D0%B2%D0%B8%D1%87%D0%BD%D0%B0-%D0%B0%D0%BA%D1%86%D0%B8%D1%8F---%D0%B2%D1%8A%D1%80%D0%BD%D0%B0-%D0%BD%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%86%D0%B8%D1%82%D0%B5-%D0%BC%D0%B0%D0%B7%D0%B4%D0%B0-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82%D0%B0-%D0%B2-%D0%B1%D1%83%D1%80%D0%B3%D0%B0%D1%81-news762437.html", "text": "Собственици на откраднат от паркинга пред блок 77, известен като Краставицата в бургаския ж.к. \"Лазур\" благодарят на служители на МВР, сред които и на полицаите от Пето РПУ, за светкавичната им реакция. Колата е Mazda CX5, с немска регистрация, цветът червен-бордо металик, съобщава БургасИнфо. \"Колата е намерена! Крадците са заловени -Свиленградска група крадци на коли! Благодарности на всички полицаи и офицери, взели участие в издирването! Цяла нощ са били в акция! Колата е намерена призори - за по-малко от 24 часа! Не мога да не споделя, че всички полицаи, които работиха по случая бяха млади, интелигентни, коректни и възпитани. Отношението им към нас, без изключения, беше уважително и възпитано! Свършиха си перфектно работата, абсолютни професионалисти! Благодаря на всички полицаи от 5 РПУ Бургас, на полицаите от Стара Загора, както и на полицаите от Харманли! Напълно си променям мнението за българската полиция! ИМА НАДЕЖДА!!!\", пишат благодарните хора. Сподели:", "date": "2018.07.02", "title": "Полицията със светкавична акция - върна на собствениците \"Мазда\", открадната в Бургас"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D1%8F-%D0%BC%D0%B0%D1%86%D0%BA%D0%B0%D1%82%D0%B0-%D0%BA%D0%BE%D1%8F%D1%82%D0%BE-%D1%89%D0%B5-%D1%80%D0%BE%D0%B4%D0%B8-%D0%B4%D0%B5%D1%82%D0%B5-%D0%BD%D0%B0-%D1%80%D0%B0%D0%BF%D1%8A%D1%80%D0%B0-%D0%B2%D0%B5%D0%BD%D1%86%D0%B8-%D0%B2%D0%B5%D0%BD%D1%86-%D1%81%D0%BD%D0%B8%D0%BC%D0%BA%D0%B0-news762401.html", "text": "Ето я мистериозната плевенчанка Мелани, която ще роди първото дете на рапъра Венци Венц! Новината изненада фенките на водещия на \"Гласът на България\", тъй като в началото на годината той се раздели с годеницата си и уж бе в търсене на ново гадже. Даже обяви, че е свободен и е готов за нова връзка със \"свястно момиче\", което да му роди дете. Изглежда такова веднага се е намерило на хоризонта или пък певецът просто е скрил новината, че има жена до себе си заради многобройните си фенки. Майката на детето на Венци Венц е родом от Плевен, завършила е местното Бъдещата майка сподели кадри на вече наедрялото коремче и на бебето, което носи. В момента с Венци са в Лозенец, където ще останат цяло лято. Както ПИК вече писа, рапърът стана ортак на бизнесмена Димитър Тодоранов за плажа пред \"Хасиенда\". Национално Училище по изкуствата \"Панайот Пипков\". Сподели:", "date": "2018.07.02", "title": "ПЪРВО В ПИК! Ето я мацката, която ще роди дете на рапъра Венци Венц (СНИМКА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%BF%D0%BE%D0%BA%D0%B0%D0%B7%D0%B0-%D0%BD%D0%BE%D0%B2%D0%B8%D1%82%D0%B5-%D0%B2%D0%BB%D0%B0%D0%BA%D0%BE%D0%B2%D0%B5-%D0%B7%D0%B0-%D0%BC%D0%B5%D1%82%D1%80%D0%BE%D1%82%D0%BE-%D1%81%D0%BD%D0%B8%D0%BC%D0%BA%D0%B8-news762440.html", "text": "Първият от 20 нови метровлака, които ще обслужват третия лъч на метрото вече е в София. Влаковете са произведени от консорциума на Siemens и Newag. Първият влак тръгна към София на 25 юни като транспортирането му се извършваше основно през нощта със специален извънгабаритен транспорт. Това написа във Фейсбук кметът на София Йорданка Фандъкова. \"Влаковете са с висока енергийна ефективност и поради олекотената им конструкция, имат и по-нисък разход на енергия. Планираме първите 8 км от третата линия (от бул. „Владимир Вазов“ до „Красно село“) да бъдат пуснати през 2019 г., а следващите 4 км, които преминават през „Овча купел“ до Околовръстния път при Горна Баня – да пуснем през 2020 г.\", написа още столичният градоначалник. Сподели:", "date": "2018.07.02", "title": "ИЗВЪНРЕДНО В ПИК! Фандъкова показа новите влакове за метрото (СНИМКИ)"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%B8%D0%B7%D0%B1%D1%80%D0%B0-13-%D1%8E%D0%BB%D0%B8-%D0%B4%D0%B0-%D1%81%D0%B5-%D0%BE%D1%82%D1%87%D0%B5%D1%82%D0%B5-%D0%BF%D1%80%D0%B5%D0%B4-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B7%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news762463.html", "text": "Министър-председателят Бойко Борисов ще информира Народното събрание за резултатите от Българското председателство на Съвета на ЕС. Това се посочва в писмо на премиера до председателя на парламента Цвета Караянчева. Премиерът предлага да представи пред народните представители отчетът за работата на правителството в рамките на Българското председателство на 13 юли 2018 г. Сподели:", "date": "2018.07.02", "title": "Борисов избра 13 юли да се отчете пред парламента за европредседателството"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B4%D0%BE-%D0%BF%D0%BB%D0%BE%D0%B2%D0%B4%D0%B8%D0%B2-%D1%80%D0%B5%D0%B6%D0%B0%D1%82-%D0%BB%D0%B0%D0%BC%D0%B0%D1%80%D0%B8%D0%BD%D0%B8-%D0%B7%D0%B0-%D0%B4%D0%B0-%D0%B8%D0%B7%D0%B2%D0%B0%D0%B4%D1%8F%D1%82-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-news762467.html", "text": "Минути преди 13,30 часа днес е постъпила информация за катастрофа край разклона за село Костиево на пътя Пловдив - Пазарджик. На място е установено, че ударът е между лек автомобил \"Ауди\" с пазарджишка регистрация и лек автомобил \"Тойота\" с пловдивска регистрация. В първия автвомобил са пътували петима души - 20-годишният водач и пътници - две момчета на същата възраст, момиче на 19 години и друго момче на 18 години. Вторият автомобил е управляван от 79-годишен мъж. Двамата шофьори и трима от пътниците в аудито са откарани в болница. На водачите е назначена кръвна проба за алкохол. На местопроизшествието се извършва оглед, като до приключване на работата движението е временно ограничено. На място са полицейски екипи. Причините за катастрофата са в процес на изясняване, но по всяка вероятност става въпрос за отнето предимство от страна на \"Тойота\"-та. Сподели:", "date": "2018.07.02", "title": "ОТ ПОСЛЕДНИТЕ МИНУТИ! Тежка катастрофа до Пловдив! Режат ламарини, за да извадят пострадалите (СНИМКА)"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D0%BA%D0%B0%D1%81%D0%BA%D0%B0%D0%B4%D0%B0-%D0%BD%D0%B0-%D0%BF%D1%8A%D1%82%D1%8F-%D0%B4%D0%BE%D0%B1%D1%80%D0%B8%D0%BD%D0%B8%D1%89%D0%B5-%D0%BC%D0%B5%D1%81%D1%82%D0%B0-%D0%BC%D0%BE%D1%82%D0%BE%D1%86%D0%B8%D0%BA%D0%BB%D0%B5%D1%82%D0%B8%D1%81%D1%82-%D1%81%D0%B5-%D0%B7%D0%B0%D0%B1%D0%B8-%D0%B2-%D0%B1%D0%B5%D1%82%D0%BE%D0%BD%D0%BD%D0%B0-%D0%BE%D0%B3%D1%80%D0%B0%D0%B4%D0%B0-news762410.html", "text": "На път II-19 между гр.Добринище и с.Места, мотоциклет „Кавазаки“ с 53-годишен водач от гр.София, на десен завой излиза в ляво от пътното платно и се блъска в бетонна ограда. Пострадал е водачът на мотоциклета, който е настанен за лечение в болница „Пулс“ в гр.Благоевград с фрактура на лява подбедрица, фрактура на дясна ръка и фрактури на ребра, но без опасност за живота, съобщава Струма.бг. Сподели:", "date": "2018.07.02", "title": "Страшна каскада на пътя Добринище-Места! Мотоциклетист се заби в бетонна ограда"}
{"url": "http://pik.bg/%D0%BA%D0%B8%D0%BD%D0%BE-%D0%BF%D0%BE%D0%B4-%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D1%89%D0%B5-%D0%BE%D0%B1%D0%B8%D0%BA%D0%B0%D0%BB%D1%8F-%D1%81%D1%82%D1%80%D0%B0%D0%BD%D0%B0%D1%82%D0%B0-news762372.html", "text": "Стартира лятното турне на Автокино 2018, което ще представи хитовата продукция „Привличане“. Една от най-харесваните плеймейтки Николета Лозанова, която дебютира като актриса в лентата, ще зарадва феновете на киното в Разград, Русе, Велико Търново, Плевен, София, Перник, Пловдив, Стара Загора, Сливен, Бургас и Девня. Прожекциите ще продължат до 13 юли, като подбраните места побират до 50-60 автомобила, а звукът се приема от радиото в колата на специална честота, изписана на екрана. От премиерата си в края на февруари филмът е привлякъл над 105 хиляди зрители в киносалоните, като лентата успя да събере 860 101 лв. от билети. В главните роли на продукцията са Яна Маринова, Александър Сано, Луиза Григорова-Макариев, Койна Русева, Башар Рахал, Радина Боршош и Владо Пенев. Режисьор на филма е Мартин Макариев, оператор Иван Вацов, монтажист Никола Миленов. Освен с модерна визия, докосваща история, съвременен диалог и много смях, филмът може да се похвали с изключително силен саундтрак, в който участват звезди от българската, но и от международната сцена. Автокино се гледа от автомобил, на екран с големите 5м х 10м и на височина от земята 2м. Важно е да се знае, че звукът се приема от радиото в автомобила на съответната честота за града изписана на екрана в деня на прожекцията. Сподели:", "date": "2018.07.02", "title": "Кино под звездите ще обикаля страната"}
{"url": "http://pik.bg/%D0%BF%D0%BE%D1%81%D0%BB%D0%B5%D0%B4%D0%BD%D0%B0-%D0%B2%D0%BE%D0%BB%D1%8F-%D1%80%D0%B0%D0%B7%D0%BF%D1%80%D1%8A%D1%81%D0%B2%D0%B0%D1%82-%D0%BF%D1%80%D0%B0%D1%85%D0%B0-%D0%BD%D0%B0-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%BD%D0%B0%D0%B4-%D1%81%D0%BE%D0%B7%D0%BE%D0%BF%D0%BE%D0%BB%D1%81%D0%BA%D0%B8%D1%8F-%D0%B7%D0%B0%D0%BB%D0%B8%D0%B2-%D0%B5%D1%82%D0%BE-%D0%BA%D0%BE%D0%B3%D0%B0-%D0%B8-%D0%BA%D1%8A%D0%B4%D0%B5-%D1%89-news762460.html", "text": "Проф. Божидар Димитров приживе е пожелал да бъде кремиран и прахта да бъде разпръсната над Созополския залив. Поклонението пред големия историк ще бъде в Слънчевата зала на Националния исторически музей на 4 юли от 10 ч. до 16 ч., съобщи за \"Труд\" директорът на музей доц. д-р Бони Петрунова. На този ден музеят няма да работи за посетители. От Министерството на културата веднага са предложили място за гроб в Алеята на творците в Централните софийски гробища, но семейството ще спази желанието на Божидар Димитров. С К Р Ъ Б Н А В Е С Т На 1 юли 2018 г. завинаги ни напусна дългогодишният директор на Националния исторически музей, прекрасният ръководител, колега и приятел ПРОФ. Д-Р БОЖИДАР ДИМИТРОВ СТОЯНОВ (1945 – 2018 г.) От този свят внезапно си отиде изключителен учен, историк, преподавател, ръководител, публицист, който завинаги ще остане в научната и в културната памет на България. Ние, неговите колеги от Националния исторически музей (НИМ), имахме изключителния шанс и привилегията да работим години наред под ръководството на този уважаван, всепризнат и много продуктивен учен, който бе отдаден всецяло на любимата си история и на - без преувеличение - на с в о я музей. С изумителната си работоспособност, с професионалната си упоритост и находчивост той участва активно в създаването, в укрепването и в утвърждаването на НИМ като най- представителната и най-авторитетната музейна институция в България, с престижно име у нас и в чужбина. Едновременно с дълбоката и плодотворна бразда, която неуморно и последователно прокарваше в българската наука и култура като доктор на науките, професор, преподавател, Божидар Димитров бе и несравним и обаятелен медиатор и полемист - често настъпателен и встрастен, но винаги добросъвестен, честен и коректен. Той живя някак забързано, енергично, спонтанно, но и целенасочено, като внесе в културната съкровищница на България десетки забележителни научни и научно- популярни книги и сборници, стотици студии, монографии, статии. Всичко, излязло изпод талантливото му перо, бе задълбочено и сериозно и в същото време - увлекателно и имаше чудното свойство бързо да се изчерпва от рафтовете на книжарниците и библиотеките. Поради една съвсем проста причина – винаги е интересно и вълнуващо. Той бе любим автор, телевизионен водещ и откровен събеседник на малки и големи, на селяни и граждани, на хора от всички социални слоеве и с различни професии. Една от най- отчетливите причини за това бе неговото безгранично, почти неистово родолюбие, неговия живителен и утвърждаващ национализъм, неговата силна и изстрадана любов към българите – във и извън пределите на страната ни. В тях, в сънародниците си, в техните благополучия и болки, той намираше смисъла да продължава с непрестанните си многопластови исторически търсения, с благородните си, неизменно патриотични инициативи. Всичко това правеше в името на Майка България, за осъществяване на нейните национални идеали. Именно и заради това той се опита да работи пълноценно и на политическото поприще, като и там бе същият – неподправен, прям, нестандартен, но винаги стабилно тежащ на мястото си. Неукротимият му дух, който не знаеше почивка, напоследък го изпрати отново в тази сложна сфера и до последните си часове той работеше по поредния си политически проект – богат личен влог за целокупния успех на България. Като ръководител професор Димитров бе респектиращ и справедлив; като колега – толерантен и разбран; като приятел – верен и щедър. А във всички тези „длъжности“ - неизменно /само/ироничен, с уникалното си чувство за хумор. Ето какъв човек загубихме без време. Има нещо тъжно в това, че на професор Димитров не му достигнаха дните, за да довърши мащабните си строителни и възстановителни начинания – на материи – на паметници, крепости, църкви, на гробове на национални герои и др., и на идеи – за нови проучвания, открития, книги. Но така е - обикновено след такива „енциклопедични“ натури винаги остава и по нещо недовършено. Малката ни утеха е, че онова, което професор Димитров ни оставя в наследство, е намерило или тепърва ще намери място във вечния културен „трезор“ на България. А той самият завинаги ще остане в сърцата ни и като незаменим ръководител, но и просто като сърдечен колега и приятел, на когото винаги можеше да се разчита в тежки моменти. Сега тежките моменти са най-вече за неговите близки и роднини, на които изказваме искрени съболезнования. Загубата ни е голяма. Скърбим за професор Божидар Димитров. Прекланяме се пред светлата му памет. Поклонението ще е на 4 юли 2018 г. /сряда/ от 10.00 до 16.00 часа в Националния исторически музей, София, Бояна, ул. „Витошко лале” №16 Сподели:", "date": "2018.07.02", "title": "ПОСЛЕДНА ВОЛЯ! Разпръсват праха на Божидар Димитров над Созополския залив! Ето кога и къде ще е поклонението"}
{"url": "http://pik.bg/%D0%BB%D0%B0%D0%BC%D0%B0%D1%80%D0%B8%D0%BD%D0%B8-%D1%85%D0%BE%D0%BD%D0%B4%D0%B0-%D1%81%D0%B5-%D0%BE%D0%B1%D1%8A%D1%80%D0%BD%D0%B0-%D0%BF%D0%BE-%D1%82%D0%B0%D0%B2%D0%B0%D0%BD-%D1%84%D0%BE%D0%BB%D0%BA%D1%81%D0%B2%D0%B0%D0%B3%D0%B5%D0%BD-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D0%BC%D0%B0%D0%BD%D1%82%D0%B8%D0%BD%D0%B5%D0%BB%D0%B0-%D0%B4%D0%BE-%D0%BA%D1%8A%D1%80%D0%B4%D0%B6%D0%B0%D0%BB%D0%B8-news762385.html", "text": "Две са пътните произшествия в областта на 29 юни, причинени от движение с несъобразена скорост, съобщиха от полицията за \"Родопи 24\". 32-годишен водач пострадал леко, след като лекият автомобил \"Хонда\", който управлявал, напуснал пътното платно и се преобърнал по таван по пътя от Момчилград за село Звездел. При произшествието шофьорът получил охлузни рани по ръцете и краката. По пътя от Кърджали към Черноочене \"Фолксваген\" с 18-годишен водач се ударил в еластична ограда. Тестовете за алкохол на шофьорите от двете произшествия са с отрицателни резултати. Съставени са актове по Закона за движение по пътищата. Сподели:", "date": "2018.07.02", "title": "ЛАМАРИНИ! \"Хонда\" се обърна по таван, \"Фолксваген\" се вряза в мантинела до Кърджали"}
{"url": "http://pik.bg/%D0%BE%D1%89%D0%B5-%D1%82%D1%8A%D1%80%D1%81%D1%8F%D1%82-%D1%84%D1%83%D1%82%D0%B1%D0%BE%D0%BB%D0%BD%D0%B8%D1%8F-%D0%BE%D1%82%D0%B1%D0%BE%D1%80-%D0%B8%D0%B7%D1%87%D0%B5%D0%B7%D0%BD%D0%B0%D0%BB-%D0%B2-%D0%BF%D0%B5%D1%89%D0%B5%D1%80%D0%B0-news762350.html", "text": "Продължава мащабната операция по издирването на изчезналите в пещера тайландски младежи. 12-те младежи футболисти, на възраст от 11 до 16 години и 25-годишният им треньор са в неизвестност вече повече от седмица. В издирването се включиха и международни експерти от няколко държави. В мащабната операция се използват хеликоптери и дронове, но продължаващите дъждове затрудняват спасителната работа. Пещерата се намира на 1000 км северно от столицата, близо до границата с Мианма. Сподели:", "date": "2018.07.02", "title": "Още търсят футболния отбор, изчезнал в пещера"}
{"url": "http://pik.bg/%D1%87%D0%B5%D1%80%D0%B2%D0%B5%D0%BD%D0%B8-%D0%B8%D0%BD%D1%82%D1%80%D0%B8%D0%B3%D0%B8-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B2-%D0%B1%D1%81%D0%BF---%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D1%8A%D1%82-%D0%B0%D1%82%D0%B0%D0%BD%D0%B0%D1%81-%D0%BC%D0%B5%D1%80%D0%B4%D0%B6%D0%B0%D0%BD%D0%BE%D0%B2-%D1%81%D1%80%D0%B0%D0%B7%D0%B8-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-news762346.html", "text": "Намерението на Жельо Бойчев да напусне активната политика е отдавна – от 1-2 месеца. Друг е въпросът защо тогава трябваше да оглави комисията за ЧЕЗ. Климатът в парламентарната група на БСП очевидно не е здравословен. Стилът на Корнелия Нинова като лидер е неприемлив. Това заяви пред Би Ти Ви бившият депутат от БСП Атанас Мерджанов на въпрос за случващото се при социалистите. \"Връзката между Жельо Бойчев и Румен Овчаров е силна, както и връзката между Румен Овчаров и Корнелия Нинова. Той продължава да я подкрепя като лидер, с което аз имам несъгласие\", коментира той. „Нинова се изяви като говорител на Бойчев, което е необичайно. Оттеглянето му е загуба за БСП. Това не ни доближава до желаната политическа форма, която да свали правителството. Това, че има конфликти на „Позитано“ не е проблем, защото водят до развитие, проблем ще бъде ако имат негативни последствия“, допълни той. „По-важно е, че след вота на недоверие никой не смяташе, че той е успешен. Този вот ни отдалечи от парламентарния ни стил през годините“, категоричен е Мерджанов. „Напускането на Спас Панчев е заради необмислената политика. В БСП понякога изпадаме в плен на заблуждението, че ако се явим сами постигаме по-добри резултати. Ако нямаме обединение в ляво, ние няма как да се справим с Борисов“, убеден е Мерджанов. По думите му напоследък стилът на Нинова озадачавал и не съвпадал с мнението на всички останали в БСП. „Не виждам тя да отстоява ярко позицията си пред Борисов, а така не се сваля правителство“, убеден е социалистът. Сподели:", "date": "2018.07.02", "title": "ЧЕРВЕНИ ИНТРИГИ! Напрежение в БСП - социалистът Атанас Мерджанов срази Корнелия Нинова"}
{"url": "http://pik.bg/%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B0%D0%B2%D0%B0%D1%82-%D0%BF%D1%80%D0%B8%D0%B4%D1%80%D1%83%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D1%85%D0%BE%D1%80%D0%B0%D1%82%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-%D0%BE%D1%82-%D0%B2%D1%85%D0%BE%D0%B4-%D0%B2-%D0%BC%D1%83%D0%B7%D0%B5%D1%8F-news762404.html", "text": "И придружителите на хора с увреждания няма да плащат \"вход\" в музея, когато водят своя близък или дете на посещение. Такива промени са заложени във внесения в петък в парламента от МС законопроект за изменение и допълнение на Закона за културното наследство. Досега хората с увреждания бяха освободени от задължението да купуват билет, но в повечето случаи посещението им бе осуетявано или затруднено заради това, че те няма как сами да го посетят, а придружителят им трябваше да си купи редовен билет, съобщава Канал 3. Допълнението е вследствие на мярка в Националната стратегия за хората с увреждания 2016-2020, Приоритет № 6 „Осигуряване на достъп до спорт, отдих, туризъм и участие в културния живот“ и въз основа на Конвенцията на ООН за правата на хората с увреждания. Концепцията предвижда промени в нормативната уредба, свързани с осигуряването на безплатен вход и за придружителите на хора с увреждания при посещенията им в музеите. Промените в Закона за културното наследство редуцират правото на безплатен вход в музеите от един път в седмицата на един ден месечно. Такива безплатни посещения са предимно за постоянните експозиции, а не за гостуващите изложби. Вносителите изтъкват, че музеите калкулират голяма загуба от този един безплатен ден за посещение седмично. Губят се приходи заради големия поток от посетители и фирми, които водят туристи основно в дните за безплатен вход, е записано в мотивите. Безплатният вход в музеите като политика за достъп до културното наследство се запазва, като музеите ще посочват публично, както и досега, освен определения ден за безплатен вход и на кои други дати през годината ще се осигури безплатен вход, както и кои категории посетители могат да влизат безплатно. До момента тази практика се прилага успешно в дните на национални празници и на други значими дати или събития, посочват от МС. Друга новост е в Закона за културното наследство е, че при провеждането на конкурси за директори на регионални и общински музеи вече ще се сформира комисия, съставена от равен брой представители на местната власт и директори на национални и регионални музеи, притежаващи необходимата компетентност за оценка на специалистите в тази сфера. Сподели:", "date": "2018.07.02", "title": "Освобождават придружителите на хората с увреждания от \"вход\" в музея"}
{"url": "http://pik.bg/%D0%BD%D0%B0%D1%81%D0%BB%D0%B5%D0%B4%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%BF%D1%80%D0%B8%D0%BD%D1%81-%D1%80%D0%B0%D0%B7%D1%80%D0%B5%D1%88%D0%B8%D1%85%D0%B0-%D0%BF%D1%80%D0%B5%D0%B8%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D0%BB%D0%B1%D1%83%D0%BC%D0%B8%D1%82%D0%B5-%D0%BC%D1%83---%D0%B5%D1%82%D0%BE-%D0%BA%D0%BE%D1%8F-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D0%BF%D0%BE%D0%BB%D1%83%D1%87%D0%B8-%D0%BF%D1%80%D0%B0-news762387.html", "text": "Компанията \"Сони мюзик\" оповести, че е постигнала споразумение с наследниците на Принс за преиздаване на основната част от музикалния му репертоар, съобщи АФП. Това е най-новият опит за комерсиализиране на музикалното наследство на легендарния поп изпълнител. След внезапната му смърт през април 2016 г. наследниците му се договориха с трите големи звукозаписни компании \"Сони\", \"Юнивърсъл\" и \"Уорнър\". \"Договорът е за 35 албума на Принс, които вече са издадени\", поясни \"Сони мюзик\" в интернет. Компанията придобива незабавно правата за преиздаване на 19 албума, излезли през периода 1995-2010 г., когато Принс се разделя с \"Уорнър\" и издава песни като независим музикант. През 2021 г. \"Сони\" ще получи правата за други 12 албума, сред които \"Controversy\", \"1999\" и \"Around the World in a Day\". Но най-известният му албум \"Purple Rain\" не е включен в договора. Правата за албуми за периода 2014-2015 г. ще бъдат получени по-късно. \"Сони мюзик\" е поласкана, че играе роля музикалното наследство на Принс да бъде съхранено живо за поколения слушатели и бъдещи фенове. Принс промени света, донасяйки с музиката си любов, радост и вдъхновение на милиони фенове\", заяви президентът на компанията Ричард Стори. Принс бе заклет враг на музикалната индустрия. В средата на 90-те години на миналия век той скъса с \"Уорнър\", преди да се появи с думата \"роб\" изписана върху бузата му. Музикантът замени името си с непроизносим символ, за да попречи на \"Уорнър\" да контролира продукцията му. В края на живота си Принс все пак се помири с компанията, пише \"Дарик\". Сподели:", "date": "2018.07.02", "title": "Наследниците на Принс разрешиха преиздаването на албумите му - ето коя компания получи правата..."}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BD%D0%B0%D0%B9-%D0%BD%D0%B5%D0%B2%D1%80%D0%B0%D0%BB%D0%B3%D0%B8%D1%87%D0%BD%D0%B0%D1%82%D0%B0-%D1%82%D0%BE%D1%87%D0%BA%D0%B0-%D0%BE%D1%82-%D1%80%D0%B5%D0%BC%D0%BE%D0%BD%D1%82%D0%B8%D1%82%D0%B5-%D0%B2-%D1%81%D0%BE%D1%84%D0%B8%D1%8F-news762332.html", "text": "За летните ремонти в София и как ще се отразят на движението в града говори зам.-кметът по транспорта Евгени Крусев в интервю за БНТ. \"Към момента най-невралгичната точка е тук - ремонтът на \"Граф Игнатиев\", ремонтът на \"Васил Левски\" и строящата се наблизо метростанция. Улиците ще бъдат изцяло преасфалтирани и там където не са ремонтирани тротоарите, ще бъдат подменени и те с нови\", каза Крусев. \"Срокът за ремонт на бул. \"България\" е един месец. Там се извършват монтажни дейности на релсовия път\", каза зам.кметът. От днес започва ремонтът и на две от централните градини в София - градина \"Кристал\" и градина \"Св. Климент Охридски\". Там ще сме готови до средата на месец септември\", завърши Крусев. Сподели:", "date": "2018.07.02", "title": "Вижте най-невралгичната точка от ремонтите в София"}
{"url": "http://pik.bg/%D0%B3%D0%BB%D0%B0%D0%B4-%D0%B7%D0%B0-%D0%B1%D0%B0%D1%80%D0%BC%D0%B0%D0%BD%D0%B8-%D0%B8-%D1%81%D0%B5%D1%80%D0%B2%D0%B8%D1%82%D1%8C%D0%BE%D1%80%D0%B8-%D0%B2-%D0%BF%D0%B8%D1%80%D0%B8%D0%BD%D1%81%D0%BA%D0%BE-%D1%83%D1%87%D0%B5%D0%BD%D0%B8%D1%86%D0%B8-%D0%BF%D0%BE%D0%BF%D1%8A%D0%BB%D0%B2%D0%B0%D1%82-%D0%B4%D0%B5%D1%84%D0%B8%D1%86%D0%B8%D1%82%D0%B0-news762354.html", "text": "С края на учебната година се активизира търсенето на сезонна работа от младежи, които още не са навършили пълнолетие. Само за месеците май и юни за цялата Благоевградска област са издадени от Инспекцията по труда 69 разрешения за полагане на труд от непълнолетни лица на възраст от 15 до 18 г. 80% от издадените разрешения са за работа като сервитьори и бармани в Благоевградска област, практиката е работодателят да подава молба до дирекцията, в района на която ще се полага трудът, поясни директорът на Инспекция по труда в Пиринско Славянка Симитчийска-Яновска, съобщава Струма. Заведение за бързо хранене е получило разрешение за работа на непълнолетни в кухнята, хотел в курортното селище Огняново е получило съгласие да назначи невръстен портиер, кафе-сладкарници в Гоце Делчев, Сандански и Благоевград са наели непълнолетни бармани и сервитьори. В община Сандански позволително са получили трима продавачи на билети на открити басейни, в шивашката промишленост в община Гоце Делчев са получени разрешения за ръчна работа от непълнолетни лица. В Разлог основно учениците работят като сервитьори в заведения. Директорката на трудовата инспекция поясни, че е отказано разрешение за работа на плаж като спасител, Инспекцията по труда се съобразява с разпоредбите на Кодекса на труда. „При възлагане на работа на непълнолетен се има предвид, че е забранена работа, която е извън техните физически и психически възможности. Категорично е забранено полагането на нощен труд, за 15-16- годишните максималният час е 20.00 ч., а за 16-18-годишните – 22 часа”, поясни Симитчийска-Яновска. Задължително при подаване на документите се представя и медицинско свидетелство за здравословното състояние и декларация от родителите, че са запознати с условията на труд, а работният ден е 7-часов. Само за месец трудовите инспектори в Благоевградска област са извършили 179 проверки за спазване на законодателството, констатирани са 860 нарушения, сред тях са 19 лица, които са работили без трудов договор. 25 проверки са извършени в отрасъл „Растениевъдство“, констатираните нарушения са свързани с липсата на лични предпазни средства за работещите, които ползват препарати за растителна защита, най-често в оранжерии в общините Сандански и Петрич. От началото на годината до момента Инспекцията по труда е издала и 932 еднодневни трудови договора за земеделски производители, за сравнение в същия период на изминалата година са били само 217. Нововъведение е, че земеделските стопани могат да заявят и онлайн еднодневни договори за 4 часа, при непълен работен ден при обработка на насаждения, прибиране на плодове, зеленчуци и лавандула. Сподели:", "date": "2018.07.02", "title": "Глад за бармани и сервитьори в Пиринско, ученици попълват дефицита"}
{"url": "http://pik.bg/%D0%BF%D0%BE%D1%81%D0%BB%D0%B5%D0%B4%D0%BD%D0%B0-%D0%BD%D0%B0%D0%B4%D0%B5%D0%B6%D0%B4%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D0%BE%D0%B4%D0%BE%D0%BB%D0%B0%D0%B7%D0%B0-%D0%BA%D0%BE%D0%B9%D1%82%D0%BE-%D0%B8%D0%B7%D1%87%D0%B5%D0%B7%D0%BD%D0%B0-%D0%B2-%D0%B8%D1%81%D0%BA%D1%8A%D1%80-news762353.html", "text": "И днес ще продължи издирването на водолаза, който изчезна в река Искър край Мездра в събота. 38-годишният Петър Христов е част от екипа на столичен клуб за екстремни спортове, който трябвало да осигури атракция за празник в Мездра. Инцидентът се случил при проби в последния ден от подготовката. Сподели:", "date": "2018.07.02", "title": "ПОСЛЕДНА НАДЕЖДА! Продължава издирването на водолаза, който изчезна в Искър"}
{"url": "http://pik.bg/%D0%BD%D0%B0%D1%86%D0%B8%D0%BE%D0%BD%D0%B0%D0%BB-%D0%BD%D0%B0-%D0%BC%D0%B0%D1%80%D0%BE%D0%BA%D0%BE-%D0%BF%D1%80%D0%B5%D0%B3%D0%B0%D0%B7%D0%B8-%D0%BF%D0%B5%D1%88%D0%B5%D1%85%D0%BE%D0%B4%D0%B5%D1%86-%D0%B2-%D0%BC%D0%B0%D1%80%D0%B0%D0%BA%D0%B5%D1%88-news762395.html", "text": "Мароканският футболен национал Амин Арит претърпя пътно-транспортен инцидент с фатален изход в родината си. Арит шофирал автомобила си \"Мерцедес\" в Маракеш, когато блъснал опитващ се да пресече пътното платно пешеходец, който е починал. Жертвата е 30-годишен мъж. 21-годишният полузащиник, който играе за германския Шалке 04, е задържан, паспортът му е отнет, след което е освободен. По време на инцидента в колата е бил и 14-годишният му по-малък брат. Тече разследване. Според адвоката на играча той не е можел да предотврати инцидента, тъй като пешеходецът е изскочил внезапно на пътя, съобщава \"Спортал\". Арит записа едно участие за Мароко на Мондиал 2018 в Русия, като дори беше избран за играч на мача при загубата с 0:1 от Иран в група \"В\" на 15 юни. Сподели:", "date": "2018.07.02", "title": "Национал на Мароко прегази пешеходец в Маракеш"}
{"url": "http://pik.bg/%D1%80%D0%BE%D0%B1%D0%B8-%D1%83%D0%B8%D0%BB%D1%8F%D0%BC%D1%81-%D0%BF%D1%80%D0%B8%D0%B7%D0%BD%D0%B0-%D1%87%D0%B5-%D0%B5-%D0%BB%D0%B5%D0%BA%D0%BE-%D1%85%D0%B0%D1%85%D0%BE-news762381.html", "text": "Поп звездата Роби Уилямс се съмнява, че страда от синдрома на Аспергер или други психично заболяване от аутистичния спектър. Певецът, който показа среден пръст на откриването на Световното първенство по футбол в Русия, и преди е признавал, че се бори с депресия и променливи настроения, както и с различни зависимости. В интервю за Радио 2 на Би Би Си, изпълнителят на \"Let Me Entertain You\" сподели, че в последно време се чувства сякаш нещо липсва вътре в него и обоснова това си състояние с предполагаемите две диагнози. Допълни още, че понякога е много трудна задача да си в неговата глава. \"Нещо липсва вътре в мен. Имам големи бели петна. Може би това е Аспергер или аутизъм. Не знам в кой от двата спектъра съм, но ми има нещо… Много е трудно да съм в главата си понякога\", заяви звездата. 44-годишният Уилямс призна, че има дни, в които води битка, за да се надигне от леглото без да знае защо. В тези ситуации влиза в \"Гугъл\" и чете за себе си негативни новини. \"От ден за ден нещата се променят. Правя едно и също, а дните са толкова различни и не знам защо понякога не ми се става дори от леглото\", казва още Роби, цитиран от \"Монитор\". Сподели:", "date": "2018.07.02", "title": "Роби Уилямс призна, че е леко хахо"}
{"url": "http://pik.bg/%D1%80%D0%B5%D0%B0%D0%BB%D0%BD%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82-1000-%D1%8F%D0%B7%D0%BE%D0%B2%D0%B8%D1%80%D0%B0-%D1%83-%D0%BD%D0%B0%D1%81-%D0%B8%D0%BC%D0%B0%D1%82-%D0%BD%D1%83%D0%B6%D0%B4%D0%B0-%D0%BE%D1%82-%D1%81%D0%B5%D1%80%D0%B8%D0%BE%D0%B7%D0%B5%D0%BD-%D1%80%D0%B5%D0%BC%D0%BE%D0%BD%D1%82-news762348.html", "text": "1000 язовира у нас имат нужда от сериозен ремонт. Това обяви в студиото на „Здравей, България” директорът на Агенцията за метрологичен и технически надзор Кирил Войнов. Той подчерта, че държавата е иззела част от функциите на местната власт по контрола над язовирите, за да се предотвратят трагедии за хората. „Промените, които настъпиха в природата, особено с глобалното затопляне, започваме да ги усещаме. Това, което стана в Камено,  в Гърция и в Румъния, трябва да ни накара да се замислим как да бъдем по-отговорни”, каза още той. „Сега ще започнем кампания по освобождаването на водните обеми на язовирите, които са се повишили вследствие на наводненията. Но за нас най-голям проблем в случая представляваха каскадните язовири. Имаме 291 каскади в България. Денонощно ги държим под контрол”, добави Кирил Войнов. Сподели:", "date": "2018.07.02", "title": "РЕАЛНА ОПАСНОСТ! 1000 язовира у нас имат нужда от сериозен ремонт"}
{"url": "http://pik.bg/%D1%80%D0%BE%D0%BA%D0%B0%D0%B4%D0%B8-%D0%B2-%D1%81%D0%B5%D0%BB%D0%B5%D0%BA%D1%86%D0%B8%D1%8F%D1%82%D0%B0-%D0%BD%D0%B0-%D0%B8%D1%81%D0%BF%D0%B0%D0%BD%D0%B8%D1%8F-%D1%82%D0%B0%D0%B7%D0%B8-%D0%B7%D0%B2%D0%B5%D0%B7%D0%B4%D0%B0-%D0%BE%D0%B1%D1%8F%D0%B2%D0%B8-%D1%87%D0%B5-%D0%BD%D0%B0%D0%BF%D1%83%D1%81%D0%BA%D0%B0-%D0%BE%D1%82%D0%B1%D0%BE%D1%80%D0%B0-news762393.html", "text": "Андрес Иниеста обяви края на кариерата си в испанския национален отбор по футбол. Полузащитникът направи това след отпадането на осминафиналите на Мондиал 2018. Иберийците загубиха в Москва с 3:4 след изпълнение на дузпи от домакина Русия и напуснаха надпреварата. \"Това беше последният ми мач за националния отбор.Имах прекрасни моменти, но краят дойде\", заяви 34-годишният плеймейкър. Иниеста отбеляза единствения гол на финала на Мондиал 2010 за победата над Холандия с 1:0 в Южна Африка. Той стана и двукратен европейски първенец с иберийците през 2008 и 2012 година, пише \"Спортал\". Сподели:", "date": "2018.07.02", "title": "Рокади в селекцията на Испания! Тази звезда обяви, че напуска отбора..."}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%80%D0%B0%D0%B7%D1%82%D1%8A%D1%80%D1%81%D0%B8-%D0%BF%D0%B5%D1%82%D1%80%D0%B8%D1%87-%D1%81%D0%B8%D0%BD%D1%8A%D1%82-%D0%BD%D0%B0-%D0%B8%D0%B7%D0%B2%D0%B5%D1%81%D1%82%D0%B5%D0%BD-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D1%81%D0%BA%D0%BE%D1%87%D0%B8-%D0%BE%D1%82-%D0%B2%D0%B8%D1%81%D0%BE%D0%BA%D0%B8%D1%82%D0%B5-%D0%B5%D1%82%D0%B0%D0%B6%D0%B8-%D0%B8-%D0%B7%D0%B0%D0%B3-news762397.html", "text": "Трагедия разтърси Петрич, след като млад мъж скочи от високите етажи на блок и загина на място. 36-годишният Емил Н., син на известен петрички бизнесмен, които починал преди около месец, се хвърлил от междустълбищното пространство между четвъртия и пети етаж на кооперация в града, съобщава Струма.бг. Инцидентът около 21:00 часа в събота, разказват свидетели на трагедията. Съседи видели как младо момиче дърпа Емил, но не успяла да го спре в смъртоносния му полет, крещяла \"Помощ\", после тичала като обезумяла по стълбите и ридаейки питала хората под блока \"Жив ли е, жив ли е?\", това разказаха първите свидетели на трагедията. Семейството на Емил няма финансови проблеми, те стопанисват чейндж бюро, имат казино и са добре материално, казват хората. Никой не знае какви са точните причини Емил да посегне на живота си, но смъртта му изненада всички, които го познават. Емил не е живеел постоянно в Петрич. \"Дошъл си е у дома, за да се самоубие\", говорят бабите пред блока, които го познават от малък. Дали смъртта на баща му го е разтърсила, или има някаква друга причини, полицията изяснява. Проверяват се всякакви версии около смъртта на Емил. Под сурдинка се шушука, че Емил работил и бил дясната ръка на известен столичен бизнесмен, занимаващ се с хазарт. Дали е получавал заплахи, дали е имал дългове, полицията изяснява. Мистерията се задълбочава, тъй като Емил не е живеел в блока, от които е скочил. Какво е правил точно там, защо е избрал този блок, остана неясно. Сподели:", "date": "2018.07.02", "title": "ЖЕСТОКА ТРАГЕДИЯ РАЗТЪРСИ ПЕТРИЧ! Синът на известен бизнесмен скочи от високите етажи и загина на място (СНИМКИ)"}
{"url": "http://pik.bg/%D1%82%D0%BE%D0%BF-5-%D0%BD%D0%B0-%D0%BD%D0%B0%D0%B9-%D0%BF%D1%80%D0%BE%D0%B4%D0%B0%D0%B2%D0%B0%D0%BD%D0%B8%D1%82%D0%B5-%D0%BA%D0%BD%D0%B8%D0%B3%D0%B8-%D0%BD%D0%B0-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%BC%D0%B8%D0%BB%D0%B5%D0%BD%D0%B8%D1%83%D0%BC-25-%D1%8E%D0%BD%D0%B8---1-%D1%8E%D0%BB%D0%B8-news762376.html", "text": "Премиерната биографична книга \"Брижит Макрон - интимно\", както можеше да се очаква, оглави класацията веднага след появата си. Новият сборник с билкови рецепти и легенди за Еньовден - \"Еньовче\", следва фаворита по петите.Наръчниците за отслабване \"Размерът има значение\" 1 и 2 все така са в центъра на вниманието. Документалната \"Интервюта с Путин\" и стихосбирката \"67 сутрини\" също са сред най-търсените заглавия. 1. , Маел Брюн - Това е първата биография на първата дама на Франция. Скандална личност или предана съпруга и безценен съратник на Еманюел, Брижит е самоуверена и освободена от презразсъдъци жена, която сякаш е изживяла няколко живота. Историята й е романтична и вдъхновяваща. 2. , Астра Луна - Книгата ще ви отведе сред магичните приказки, обреди, поверия и легенди, свързани с един от най-интересните фолклорни и християнски празници - Еньовден. Тя ще ви запознае и с могъщата сила на билките, в които се крие тайната за лечението на всички човешки болести. 3. , Александра Иванова - Двата бестселъра за отслабване и оздравяване разкриват най-успешната и лесна за приложение система за постигане на оптимална физическа форма и високо самочувствие. 4. , Оливър Стоун - Документалният том събира записите от десетки срещи между изтъкнатия американски кинорежисьор Оливър Стоун и президента Владимир Путин. За пръв път руският държавен глава е подложен на „кръстосан разпит“ и отговаря на всякакви въпроси. 5. , Недялко Йорданов - В най-новата стихосбирка на големия поет са събрани 67 стихотворения, които той е споделял в старниците си във фейсбук и за които е получавал безчет възторжени отзиви. Те носят и тъга за социалната ни действителност, но и много радост и оптимизъм. Сподели:", "date": "2018.07.02", "title": "Топ 5 на най-продаваните книги на издателство \"Милениум\" (25 юни - 1 юли)"}
{"url": "http://pik.bg/%D0%B8%D0%B7%D0%BE%D1%81%D1%82%D0%B0%D0%B2%D0%B0%D0%BD%D0%B5-%D0%BD%D0%B0-%D0%B2%D1%81%D0%B5%D0%BA%D0%B8-%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8%D0%BD-%D0%BF%D0%BE-1209-%D0%BB%D0%B2-%D0%B5%D0%B2%D1%80%D0%BE%D1%81%D1%80%D0%B5%D0%B4%D1%81%D1%82%D0%B2%D0%B0-news762359.html", "text": "Област Пловдив е усвоила европейски средства под средната сума за страната за периода 2007 г. - 15 юни 2018 г. За посочения период на човек се падат по 1209 лв. Това сочат данни от Информационната система за управление и наблюдение на структурните инструменти на ЕС в България. Общата сума, изплатена по европейски проекти в 28-те области на България, е 10,7 млрд. лв., посочва Марица. Спрямо населението общините са получили средно по 1513 лв. на човек. Най-голям е относителният обем на изплатените пари в областите Габрово и София-град - около 2700 лв. на човек. С най-малко изплатени европейски средства е област Сливен - 702 лв. на човек, предшествана от областите Кюстендил, Перник, Пазарджик, Търговище и Добрич -всички с под хиляда лева на човек от населението. През новия програмен период 2014-2020 г. към 1 май 2018 г. изплатените суми по всички най-големи областни проекти са към държавни или общински структури и предприятия. Най-скъпите проекти са основно за транспортна инфраструктура (магистрали, пътища, градски транспорт), водни цикли и пречиствателни станции, подобряване на градската среда и образователната структура. Най-голям е обемът на средствата, изплатени в София-град на \"Метрополитен\" ЕАД за разширението на столичното метро - 321 млн. лв. (от общо 936 млн. лв.). Следващата най-голяма изплатена сума е в област Благоевград - 190 млн. лв. (от общо 739 млн. лв.) за два лота от АМ „Струма” и тунел \"Железница\". Справката сочи, че в област Пловдив най-големият проект от новия програмен период е за водния цикъл в община Асеновград. Той е на стойност 106 млн. лв., като безвъзмездна финансова помощ от ЕС е 80 млн. лв. Проекти в образователната инфраструктура са заложили областите Пазарджик и Хасково, съответно на стойност 4 млн. лв. и 14 млн. лв. Като цяло основната част от европейските средства продължават да се насочват към развитие на транспортната инфраструктура (магистрали, пътища, градски транспорт). Според икономисти голяма част от изплатените пари обаче са и за градинки, паркове и паметници. Подобренията на градската среда са важни, но те не водят до преки икономически ефекти и сближаване на районите, а в същото време отнемат значителна част от времето и ресурсите на общините, особено по-малките такива. В крайна сметка при ограничен капацитет и средства местната администрация трябва да избира дали да пише и изпълнява европейски проект за каквото и да е, или да привлича нови инвеститори. Сподели:", "date": "2018.07.02", "title": "ИЗОСТАВАНЕ! На всеки пловдивчанин по 1209 лв. евросредства"}
{"url": "http://pik.bg/%D0%B2-%D1%81%D0%BE%D0%BF%D0%BE%D1%82-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D0%B2%D0%B0%D0%B7%D0%BE%D0%B2%D0%B8%D1%82%D0%B5-%D0%BF%D1%80%D0%B0%D0%B7%D0%BD%D0%B8%D1%86%D0%B8-news762360.html", "text": "Вазовите празници започват днес в Сопот. Те са посветени на 168 г. от рождението на Иван Вазов и се организират от общината, музея и читалището. Проявите ще продължат до 9 юли, рождената дата на народния поет, когато ще бъде връчена и литературната награда на негово име. Това е най-големият приз у нас, с който се удостояват български писатели, публицисти и поети. И тази година ще бъде връчена детска Вазова награда за литература, пише Марица. В рамките на празниците Сопот ще чества и 145 години от рождението на най-малкия от братята Вазови - д-р Борис Вазов. Той е общественик, политик и публицист, културен деятел от своето време. Той има големи заслуги за публикуване на много от произведенията за своя брат Иван Вазов. В сряда в къщата музей „Иван Вазов“ ще бъде представена книгата „Сеячът. Д-р Борис Вазов (1873-1957). Жизнен и творчески път на политика, публициста, дипломата“ на проф. дин Веска Николова. Срещата с авторката е от 16.30 часа. От 18 часа същата вечер в театрална зала на читалището е спектакълът „Мечти и блянове крилати“с изпълнения на стари градски песни. В четвъртък, 5 юли, от 17 часа в Девическото училище ученици от СУ „Иван Вазов“ ще проведат урок по родолюбие на тема „Всяко нещо на мястото си и всяка работа с времето си“. Малко по-късно на библиотеката в Сопот ще гостува поетесата Божана Апостола. Литературната вечер, посветена на нея, е под наслов „Все по-далече, все по-близо“. От 18.30 часа в Етнографския и занаятчийски център Сопотски еснаф започва Лятна среща край чешмата - надпяване, в което участват хор „Златна есен“ към пенсионерския клуб „Копсис“, групите „Незабравка“ и „Веселяци“, както и народната певица Дарина Славова. По същото време в Сопотския еснаф ще бъде открита изложбата на Луко Улебков „Рално и нереално, изобразено в картини стих“. Сподели:", "date": "2018.07.02", "title": "В Сопот започват Вазовите празници"}
{"url": "http://pik.bg/%D0%BE%D1%82%D0%BB%D0%B0%D0%B3%D0%B0%D1%82-%D0%BF%D0%B5%D1%82%D0%B8%D1%8F-%D0%B8%D0%BD%D0%B4%D0%B8%D0%B0%D0%BD%D0%B0-%D0%B4%D0%B6%D0%BE%D1%83%D0%BD%D1%81-news762382.html", "text": "Пропуски в сценария ще отложат излизането на дългоочакваната лента \"Индиана Джоунс 5\". Режисьорът Стивън Спилбърг и звездата на поредицата Харисън Форд трябваше да се върнат на големия екран на 10 юли 2020 г. Престижното списание за кино \"Варайъти\" обаче твърди, че няма никакъв начин екипът на филма да се справи с тези срокове. Наскоро на членовете на снимачния екип е заявено, че снимките се отлагат с около година. Стартът им беше предвиден за април 2019 г. Междувременно, \"Дисни\" все още не са коментирали присъединяването към сценарния екип на Джонатан Касдан. Неговият баща Лорънс Касдан е автор на репликите в първата част за приключенията на Индиана Джоунс през 1981 г., а двамата заедно написаха сценария на спинофа на \"Междузвездни войни: Соло\". За новата, пета част на поредица се знае малко, като единственото сигурно към момента е решението на Спилбърг и Форд да не наемат Шая Лебьоф да играе отново сина на Индиана Джоунс след фиаското на четвъртата серия от сагата. Сподели:", "date": "2018.07.02", "title": "Отлагат петия \"Индиана Джоунс\""}
{"url": "http://pik.bg/%D0%BF%D1%80%D0%BE%D1%84-%D1%84%D0%B8%D0%BB%D1%86%D0%BC%D0%B0%D0%B9%D0%B5%D1%80-%D0%B5%D1%81-%D0%B4%D1%8A%D0%BB%D0%B3%D0%BE-%D0%B2%D1%80%D0%B5%D0%BC%D0%B5-%D0%B1%D0%B5%D1%88%D0%B5-%D0%B2-%D1%81%D0%B2%D0%BE%D1%8F%D1%82%D0%B0-%D1%80%D0%BE%D0%B7%D0%BE%D0%B2%D0%B0-%D1%84%D0%B0%D0%B7%D0%B0-%D0%BD%D0%B0-%D0%B8%D0%BB%D1%8E%D0%B7%D0%B8%D0%B8%D1%82%D0%B5-%D0%B4%D0%BD%D0%B5%D1%81-%D1%81%D0%B5-%D1%81%D1%8A%D0%B1%D1%83%D0%B6%D0%B4%D0%B0-news762352.html", "text": "Себастиан Курц може да свърже всичко с миграцията, заяви в интервю за БНР австрийският политолог проф. Петер Филцмайер. „Себастиан Курц много правилно усети настроенията в Европа, които доведоха до промяна в политиката през последната една година. Курц може да свърже всичко с миграцията. Говоря не само за голямата тема сигурност - много хора у нас асоциират чужденците с престъпността. Говоря и за социалния аспект, защото според Курц бежанците, които получат статут в Австрия, получават и правото да работят, а това ще промени ситуацията на трудовия пазар. Същото се отнася и за източноевропейците, които работят в Австрия. Правителството иска да съкрати детските надбавки за децата им, които в повечето случаи не живеят в Австрия. Така Курц с лекота свързва темите миграция, сигурност и социално подпомагане“. Проф. Филцмайер припомни, че в Австрия ролята на мост има дълга история и традиция: \"Преди промените бяхме мост между Изтока и Запада. Австрия дълги години запази неутралитета си. Днес това вече не е съвсем така. Напоследък правителството търси и намира близост с Вишеградската четворка, особено в миграционната политика. По много други теми обаче Австрия е значително по-близо до западноевропейските държави и има общи интереси с тях, като един от нетните платци в бюджета на Европейския съюз. Така че сме свикнали да хвърляме мостове. Въпросът е дали това може да е успешно и трайно по време на едно шестмесечно председателство“. Според политолога е време Европейският съюз да се запита дали дългосрочният договор, който сме сключили въз основа на споделени ценности, е все още валиден и важен за всички участници. \"Отново въпросът е дали искаме да живеем в силни национални държави, или искаме силен съюз, съставен от национални държави. Мисля си, че Европейският съюз дълго време беше в своята розова фаза на илюзиите, а днес се събужда и си задава въпроса искаме ли изобщо този ЕС?“, коментира проф. Филцмайер и добавя: \"Ако ЕС е наднационална организация, тогава трябва да сме съгласни с това, че според Лисабонския договор националните държави се лишават от определени компетенции и ги преотстъпват на Брюксел. Не казвам обаче, че това е правилното решение. В момента не може и да се мисли за това националните държави да се съгласят да прехвърлят решението за равномерното разпределяне на бежанци на Брюксел. Първият, който ще скочи срещу това, е Виктор Орбан и с това ще сложи край на всякакви последващи преговори“. Сподели:", "date": "2018.07.02", "title": "Проф. Филцмайер: ЕС дълго време беше в своята розова фаза на илюзиите, днес се събужда"}
{"url": "http://pik.bg/%D1%81%D0%BB%D0%B5%D0%B4-%D0%BE%D1%82%D0%BF%D0%B0%D0%B4%D0%B0%D0%BD%D0%B5%D1%82%D0%BE-%D0%BE%D1%82-%D0%BC%D0%BE%D0%BD%D0%B4%D0%B8%D0%B0%D0%BB%D0%B0-%D1%80%D0%BE%D0%BD%D0%B0%D0%BB%D0%B4%D0%BE-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B8-%D0%BD%D0%B0-%D0%BF%D0%BE%D1%80%D1%82%D1%83%D0%B3%D0%B0%D0%BB%D1%81%D0%BA%D0%B8%D1%82%D0%B5-%D1%84%D0%B5%D0%BD%D0%BE%D0%B2%D0%B5-news762408.html", "text": "Кристиано Роналдо благодари на португалските фенове за подкрепата, след като националните се прибраха в родината си. Португалците загубиха с 1:2 срещу Уругвай и отпаднаха на осминафиналите на Световното първенство по футбол в Русия. \"Вашата подкрепа винаги е била и си остава много важна за нас. Благодаря, Португалия\", написа Роналдо в \"Туитър\". Сподели:", "date": "2018.07.02", "title": "СЛЕД ОТПАДАНЕТО ОТ МОНДИАЛА! Роналдо благодари на португалските фенове"}
{"url": "http://pik.bg/%D1%81%D1%80%D0%B5%D0%B4%D0%BD%D0%BE%D1%89%D0%B5%D0%BD-%D0%B0%D1%80%D0%B5%D1%81%D1%82-%D0%BD%D0%B0-%D1%86%D0%B2%D0%B5%D1%82%D0%B5%D0%BD-%D0%BA%D1%80%D0%B0%D0%B4%D0%B5%D1%86-%D0%BF%D0%BE%D0%B4-%D1%82%D0%B5%D1%80%D0%B0%D1%81%D0%B0%D1%82%D0%B0-%D0%BD%D0%B0-%D0%BE%D0%B1%D1%89%D0%B8%D0%BD%D0%B0%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news762389.html", "text": "Мъж, изкореняващ цветя, е арестуван тази нощ в Пловдив. В неделя в 4:10 часа сутринта дежурният охранител на Община Пловдив при обход забелязва лице, извършващо съмнителни действия. При предприетата незабавна проверка се оказва, че с голям нож лицето изкоренява цветя от градинките на площад \"Стефан Стамболов\". Установено е, че нарушителят е около 55-60 годишен мъж без документи, а до него е имало още две торби с изкоренени цветя от други части на града. За случая веднага са уведомени дежурните в оперативния център на Общинска охрана и във Второ районно управление. Мъжът е отведен от полицаите в РПУ-то за установяване на самоличността, съобщава ТрафикНюз. Междувременно от Общинска охрана признават и констатират, че зачестяват случаите на нарушение на забраната за къпане във фонтаните в Цар-Симеоновата градина. От там са категорични, че предприемат всички необходими мерки за предотвратяване на тези случаи. Апелът е за засилен родителски контрол. От Общината се обръщат с апел към гражданите, които станат свидетели на нарушения в района на Цар-Симеоновата градина, своевременно да сигнализират на следните дежурни телефони: на оперативния център в Общинска охрана - 6 166, на Общинска полиция - 032 630 777 или във Второ РПУ- 032 932 002. Сподели:", "date": "2018.07.02", "title": "Среднощен арест на \"цветен\" крадец под терасата на Общината в Пловдив!"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B2-%D0%BF%D0%BB%D0%B0%D0%BD%D0%B8%D0%BD%D0%B0%D1%82%D0%B0-%D1%82%D1%83%D1%80%D0%B8%D1%81%D1%82%D0%B8-%D1%81%D0%B5-%D0%B7%D0%B0%D0%B3%D1%83%D0%B1%D0%B8%D1%85%D0%B0-%D0%B2-%D1%80%D0%B8%D0%BB%D0%B0-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%B8-%D0%B3%D0%B8-%D0%BE%D1%82%D0%BA%D1%80%D0%B8%D1%85%D0%B0-%D1%81%D0%BB%D0%B5%D0%B4-%D0%BA%D1%80%D0%B0%D1%82%D0%BA%D0%BE-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5-news762365.html", "text": "Екипи на Планинската спасителна служба са оказали помощ на туристи в Рила, съобщиха от Планинската спасителна служба (ПСС) при БЧК. Две жени са се изгубили в район Фенерски камък в Рила вчера. Те са открити от спасителен екип в 12:00 ч. на 1 юли. През изминалото денонощие служители на ПСС са реагирали и на сигнал за счупен глезен в района на Седемте рилски езера. Сподели:", "date": "2018.07.02", "title": "Инцидент в планината! Туристи се загубиха в Рила, спасители ги откриха след кратко издирване"}
{"url": "http://pik.bg/%D0%BD%D0%B8%D0%BA%D0%BE%D0%BB-%D0%BA%D0%B8%D0%B4%D0%BC%D0%B0%D0%BD-%D1%80%D0%B0%D0%B7%D0%BA%D1%80%D0%B8-%D1%82%D0%B0%D0%B9%D0%BD%D0%B0%D1%82%D0%B0-%D0%BD%D0%B0-%D1%89%D0%B0%D1%81%D1%82%D0%BB%D0%B8%D0%B2%D0%B8%D1%8F-%D0%B1%D1%80%D0%B0%D0%BA-news762411.html", "text": "Актрисата Никол Кидман разкри каква е тайната на успешния ѝ брак с певеца Кийт Ърбан. \"Още от началото с Кийт не си пишехме eсемеси, защото аз не знаех как. Когато искахме да се чуем, си звъняхме\", разказва Кидман пред списание \"Parade\" по повод 12-ата годишнина от сватбата си с певеца. Актрисата сподели, че двамата си говорят, когато са заедно и най-нестандартният начин на комуникация, който използват, е \"FaceTime\" (видео разговор). \"Случвало ми се е да препрочитам нечии съобщения, защото не разбирам смисъла им. Прочитам ги на някой около мен и го моля да ми обясни за какво става въпрос. Не искам този начин на неточна комуникация между мен и съпруга ми\", добавя Кидман. Въпреки това двамата не обичат да дават съвети за щастие на други двойки. \"Не даваме съвети и не смятаме, че имаме някаква \"тайна\" за успешен брак. Просто наистина обичаме компанията на другия. Забавляваме се и се разбираме и затова искаме да сме заедно. Ако има човек, с когото мога да съм постоянно, то това е Кийт и дъщерите ни\", добави актрисата. Никол Кидман и Кийт Ърбан са женени от 2006 г. и имат две дъщери. Актрисата има още две деца от предишния си брак - с Том Круз, пише \"Монитор\". Сподели:", "date": "2018.07.02", "title": "Никол Кидман разкри тайната на щастливия брак"}
{"url": "http://pik.bg/%D0%B3%D0%BE%D1%87%D0%B5%D0%B2%D0%B0-%D1%83%D0%B4%D0%B0%D1%80%D0%B8-%D0%B4%D1%8A%D0%BD%D0%BE%D1%82%D0%BE-%D0%BD%D0%B0-%D0%BD%D0%B0%D0%B3%D0%BB%D0%BE%D1%81%D1%82%D1%82%D0%B0---%D0%BF%D1%80%D0%BE%D1%81%D0%B8-%D0%BF%D0%B0%D1%80%D0%B8-%D0%B7%D0%B0-%D0%BC%D0%B0%D0%BB%D0%BE%D1%82%D0%B8%D1%80%D0%B0%D0%B6%D0%BA%D0%B0%D1%82%D0%B0-%D1%81%D0%B8-%D0%BE%D1%82-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%BA%D0%BE%D1%8F%D1%82%D0%BE-%D0%BE%D1%82-%D0%B3%D0%BE-news762386.html", "text": "Собственичката на малотиражния вестник „24 часа” Венелина Гочева удари ново, по-ниско дъно. В трудно определимо писание от няколко реда ексжурналистката проси държавна подкрепа от институциите, включително вечно мизерстващите „училища, библиотеки, читалища и старчески домове” да се абонират за изданието ѝ, та да го подпомогнат. И нагло окичва с граждански и национален ореол просията си, заявявайки, че „това може да се превърне в голяма кампания за насърчаване на четенето”. Нека видим какво по-точно подстрекава Гочева да бъде четено с нейните невчесани мисли. Цитирам дословно: „Само че, докато тук се делим на правилни и неправилни вестници, руснаците вдигнаха хартията драстично”. Трудно е да си представи човек как „руснаците са ВДИГНАЛИ хартията”, освен ако Гочева няма предвид, че са повишили цената на хартията. С другото си прозрение пък, че „премиерът най не обича да го замерят с подозрения”, вероятно иска да каже, че той никак не обича да бъде подозиран... от текста на писачката не става ясно в какво. Тези десетина реда, които най-вероятно трябва да изразят възмущението на Гочева от неизбежния й фалит (забавен с десетилетие), но всъщност твърди, че са предизвикани от начина, по който се разпределят „европейските средства между телевизиите и печатните медии – първите ги получават директно, без конкурс, а вторите трябва да ОТИВАТ на обществени поръчки”. В превод на български език авторката вероятно иска да каже, че вторите трябва да се явяват на конкурси, за да спечелят обществена поръчка за получаването на евросредства. Това, разбира се, не й се нрави, защото с нейните продажби от около 2000 копия, няма как да се класира по каквито и да е критерий в тези конкурси. Но тези редове са и пример какъв език и стил се кани Гочева да наложи в „голяма кампания за насърчаване на четенето”. Макар авторката да е по-подходяща за обект на голяма кампания за ограмотяване на писането. Многострадалният български език какво ли не е претърпял, но от това писание на Гочева стават ясни и много от задълбочаващите се проблеми на неграмотността в България, щом дори началничка на медия не може да конструира фразите си на правилен български. И това нещо миналата година бе наградено за приноса си в Деня на будителите! Явно не знаят какво правят. За сметка на това Гочева много добре знае какво иска – отново пари. И то от държавата. Макар да не става ясно защо държавата трябва да финансира чрез абонамент едно частно издание, частна фирма, със затихващи функции. За справка посочваме данните от продажбите накуп на 5-те уж най-тиражни всекидневника в България – „24 часа”, „Труд”, „Стандарт”, „Сега” и „Монитор”, която се свежда до 20 000 дневно след връщането на брака - разпространените, но непродадени бройки. Т.е. средно всяко от тези издания продава по 4000 бройки дневно. Цифрата е несравнима с бройката на телевизионните аудитории, а целта на отпусканите евросредства на медиите е информацията за дейностите, извършвани с тези пари, да достига до максимален брой хора. В момента нито един вестник в България не може да им осигури подобна популярност. На този фон е трудно да си обясним какво насърчава наглостта на Гочева при положение, че е една от най-привилегированите длъжници в държавата и продължава да ръководи издание, вместо да отговаря пред съдебните органи за шмекериите си. Гочева е не просто пример за безпределна наглост и алчност, по нейните действия може да се напише пътеводител за медийната мерзост. През последните вече било 7  години тя доказа нагледно, че в България явно изобщо е невъзможно да съществуват свободни медии. Вместо да застава в поза на просякиня за пореден път нека каже истината – как овладя някогашната славна Пресгрупа на ВАЦ след рекет над съсобствениците Любо Павлов и Огнян Донев? Не бяха ли те заплашени от арест, ако не продадат именно на нея изданията? Вместо да пробутва евтини номера за хартията и тиражите, да каже не стоят ли зад фирмата на Гочева сложен конгломерат от бизнес и политически фигури и зависимости и да признае однавна известното в медийните среди - че има всъщност съвсем малък процент от тази собственост, а истинските босове са съвсем други и тя е просто един техен слуга. Един луксозен наемник, нещо като аватар и скрита лимонка… От чие име тогава зове държавата да я спасява? В гилдията отдавна се говори, че \"24 часа\" е орташка съсобственост на държавата и монополите, еманация на срастването между власт и олигархия. А може би пък с плачливите си призиви към държавата, всъщност Гочева директно моли да изданието да бъде одържавено и да се спре с лъжите - поне ще проясни бруталното задкулисие. Защото вече известно, че държавата с нищо не е длъжник на Гочева, а точно обратното – тя е наляла близо 20 млн. лева в последните години в пресгрупата й. Тоест ние – данъкоплатците сме ги налели и това е повече от достатъчно спонсорство. 12 млн. лева опростени задължения към НАП и НОИ, от които 6 милиона уж се изплащат с безпрецедентен за свободните пазарни условия у нас договор за разсрочено плащане към държавата. Другите 6 милиона пък са уж платени с още по-съмнителната и задкулисна продажба на „Труд”… За капак още 6 млн. лв. направо прибрани с нагъл гешефт от КТБ – взети като кредит от банката и никога невърнати. Платихме ги пак данъкоплатците чрез държавата, която наля 3 млрд. в злополучната банка. Сметката не свършва дотук, защото в изданието й валят сочни, направо тлъсти, обществени поръчки от всякакви институции. На практика „24 часа” е от години спонсориран досущ като държавен вестник – съвременен вариант на „Работническо дело”. Това е явно и болката на госпожата митоманка, защото за разлика от някогашния партиен пропаганден орган, тя успява с мъка да продава вестника си на има-няма 2000 българи ежедневно. Докато БКП навремето е гарантирала ежегоден едномилионен тираж на „Работническо дело”. Затова е вероятно новата нагла кампания на Гочева, мечтае и настоява и тя за гарантиран от държавата абонамент, който да й носи още и още милиони. Объркала е обаче времето и строя – комунизмът отдавна си отиде. Макар и тя от собствен опит явно да има чувството, че работи в „Работническо дело” и обслужва властта, че е любимец на който хване кормилото на държавата и винаги е вярна на „правата линия”, всъщност работи в отдавна замиращия „24 часа”. И колкото и да се старае да се отърква в президенти, премиери, министри, прокурори, кметове, да организира дискусии с тях, да се снимат заедно и покрай това да усвоява пари, свободният пазар неумолимо й напомня с главоломно падащите й тиражи, че скоро ще се окаже на медийното бунище. А няма и как вече да печели на гърба на измамените вложители в пирамидата \"КТБ\"? Системата не прощава и публиката видно също. Сподели:", "date": "2018.07.02", "title": "Гочева удари дъното на наглостта - проси пари за малотиражката си от държавата, която от години я налива с милиони. Къде са 6,5 млн. от КТБ? "}
{"url": "http://pik.bg/%D0%B0%D1%80%D1%85%D0%B5%D0%BE%D0%BB%D0%BE%D0%B7%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%BE%D1%89%D0%B5-%D0%BC%D0%BD%D0%BE%D0%B3%D0%BE-%D1%80%D0%B8%D1%81%D1%83%D0%BD%D0%BA%D0%B8-%D0%B2-%D0%BD%D0%B0%D1%81%D0%BA%D0%B0-%D0%B2%D0%B8%D0%B4%D0%B5%D0%BE-news762357.html", "text": "Археолози откриха над нови 25 геоглифа в крайбрежната пустиня в южната част на Перу, в близост до изображенията от Наска, съобщава Ройтерс. Откритието е направено с помощта на дронове. Повечето от новооткритите гигантски рисунки, включващи косатка и танцуваща жена, са дело на културата Паракас преди повече от 2000 години. Геоглифите предшестват с векове онези, създадени в близост от народа Наска. Други 25 геоглифа, които преди това са били забелязани от местните жители, са били също картографирани. По думите на ръководителя на проучването Джони Исла безпилотните летателни апарати са позволили на учените да обогатят своята документация и да открият нови групи изображения в провинция Палпа. За разлика от геоглифите на Наска, които могат да бъдат забелязани само когато се прелита над тях, новооткритите \"линии на Палпа\" са издълбани по склоновете на хълмовете и могат да бъдат наблюдавани от земята, уточнява БТА. Рисунките на културите Наска и Паркас говорят за богатото културно наследство на Перу в предколумбовата епоха. Те и до ден днешен остават енигматични от археологична гледна точка, като не е много ясно предназначението им. Сподели:", "date": "2018.07.02", "title": "Археолози откриха още много рисунки в Наска (ВИДЕО)"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D1%81%D0%B8%D0%BD%D1%8A%D1%82-%D0%BD%D0%B0-%D0%B9%D0%BE%D1%81%D0%BA%D0%BE-%D0%BA%D0%BE%D1%81%D1%82%D0%B8%D0%BD%D0%B1%D1%80%D0%BE%D0%B4%D1%81%D0%BA%D0%B8%D1%8F-%D0%B8-%D0%B0%D0%B2%D0%B5%D1%80%D0%B8%D1%82%D0%B5-%D0%BC%D1%83-%D0%B3%D0%BE%D1%82%D0%B2%D0%B5%D0%BB%D0%B8-%D0%BF%D0%BE%D0%B1%D0%BE%D0%B8-%D0%B8-%D1%83%D0%B1%D0%B8%D0%B9%D1%81%D1%82%D0%B2%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D1%82%D0%B8-news762413.html", "text": "Организирана престъпна наркогрупа, ръководена от сина на Йосиф Йосифов, с прякор Костинбродския, е готвела побои и дори убийства на магистрати и полицаи. Това съобщи на специален брифинг ръководителят на спецпрокуратурата Иван Гешев. Той обясни, че по случая са арестувани 10 души. Сподели:", "date": "2018.07.02", "title": "БРУТАЛНО! Синът на Йоско Костинбродския и аверите му готвели побои и убийства на магистрати и полицаи"}
{"url": "http://pik.bg/%D1%84%D0%B8%D0%BA%D0%B8-%D1%81%D1%82%D0%BE%D1%80%D0%B0%D1%80%D0%BE-%D1%81%D1%82%D0%B0%D0%BD%D0%B0-%D1%88%D1%83%D1%82-%D0%B7%D0%B0%D1%80%D0%B0%D0%B4%D0%B8-%D1%81%D0%B8%D0%BD%D0%B0-%D1%81%D0%B8-news762415.html", "text": "Фики Стораро е на работа дори и у дома си. Когато не забавлява феновете си, той забавлява невръстния си ситн, който се роди през пролетта. \"Да бъдеш родител е велико чувство. Усетих го в момента, когато се роди Тони, вече не моrа да си представя живота без него. Децата са най-хубавото и прекрасно нещо на този свят. Моля се всички деца да бъдат щастливи и усмихнати. Те са нашето вдъхновение и нашата гордост\", казва изпълнителят на хита \"Брой до 12\" \"Със сигурност бащинството ме направи по-отговорен. Нервен или притеснителен - не. В грижите за малкия на съпругата ми помага най-вече майка ми. Аз съм по увеселителната част - радвам му се, пея му, играем си, забавлявам го и се старая всяка секунда да показвам любовта си към него\", откровен е Фики в свое интервю. Че Фики е пораснал говори и съпричастността му към различни социални каузи, а на дневен ред е кампанията на Радио \"Веселина\" - \"Мисия отговорен шофьор\". \"Шофирайте разумно, бъдете внимателни - от това зависи нашият живот и животът на останалите\", съветва звездата. Сподели:", "date": "2018.07.02", "title": "Фики Стораро стана шут заради сина си"}
{"url": "http://pik.bg/%D1%82%D1%83%D1%80%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D1%81%D0%BF%D1%80%D1%8F-%D0%B3%D0%B5%D0%B9-%D0%BF%D0%B0%D1%80%D0%B0%D0%B4-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-news762326.html", "text": "Полицията в Истанбул използва сълзотворен газ, за да разпръсне стотици хора, събрали се днес за участие в гей парад въпреки забраната на властите, предадоха ДПА и Асошиейтед прес. Демонстрантите развяваха знамена с цветовете на дъгата и скандираха лозунги. Те се опитаха да минат в шествие по централния търговски булевард \"Истиклял\", но бяха спрени от полицията, която беше отцепила района. Организаторите направиха изявление, в което заявиха, че забраната на властите няма да им попречи да преминат в мирно шествие. След прочитането на изявлението полицията прикани хората да се разотидат, предупреждавайки, че в противен случай ще се намеси. Органите на реда използваха сълзотворен газ и палки за разпръсване на демонстрантите, които отново се събираха на други места в района на площад \"Таксим\". Властите в Истанбул за четвърта поредна година забраняват гей парада. Те се позоваха на съображения, свързани със сигурността и \"чувствителността\" на обществеността към тези въпроси. Организаторите на проявата казаха, че забраната нарушава правото на свобода на събиранията. Сподели:", "date": "2018.07.02", "title": "Турската полиция спря гей парад в Истанбул"}
{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%BE-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B1%D0%B0%D0%BD%D0%B4%D0%B0%D1%82%D0%B0-%D0%BD%D0%B0-%D1%81%D0%B8%D0%BD%D0%B0-%D0%BD%D0%B0-%D0%B9%D0%BE%D1%81%D0%BA%D0%BE-%D0%BA%D0%BE%D1%81%D1%82%D0%B8%D0%BD%D0%B1%D1%80%D0%BE%D0%B4%D1%81%D0%BA%D0%B8%D1%8F-news762427.html", "text": "13 лица са привлечени като обвиняеми за участие в организирана престъпна група, планирала убийства на полицаи и магистрати, 4 други се издирват. Това каза ръководителят на Специализираната прокуратура Иван Гешев на брифинг в Съдебната палата, съобщава Фокус . „Става въпрос за досъдебно производство, наблюдавано от Специализираната прокуратура, по което работим активно с колегите от ГДБОП от 2-3 месеца. Става въпрос за организирана престъпна група, в която участват емблематични лица за криминалния контингент в София, занимаващи се основно с разпространение на наркотични вещества и агресивно разширяване на дилърската си мрежа на териториите, в които продават. Като вторичен продукт от това е, че принуждават лица, включително и непълнолетни и малолетни, да продават наркотични вещества за тази група, както и, че тази група е съставила списък със служители на МВР и на Специализираната прокуратура, спрямо които са планирали, според доказателствата, с които разполагаме до момента, телесни повреди, включително и убийства, заради това, че тези служители са работили активно върху други досъдебни производства, обвиняеми и подсъдими по които са членове на тази организирана престъпна група, а и не само. Тоест затова, че са си вършили, както трябва работата“, обясни прокурор Гешев. „Това за мен като ръководител на СП не е новина – ние работим доста сериозно с МВР и ГДБОП и смятам, че сме постигнали много добри резултати. Явно това вече създава сериозен проблем за част от тези лица, след като се стига до този краен резултат. Ще продължим да работим активно в тази посока и няма да позволим никаква форма на натиск върху служители на МВР и магистрати, които изпълняват качествено задълженията си. Ще бъдем безкомпромисни при констатирането на такива случаи“, каза още той. „Привлечени към наказателна отговорност са 13 лица, 4 други са обявени за общодържавно издирване - общо 17 лица. Спрямо 10 Специализираният наказателен съд в събота взе мярка „задържане под стража“. Спрямо 1 лице не сме поискали, тъй като то е с мярка „задържане под стража“ по друго досъдебно производство“, разясни прокурор Гешев. По думите му част от мотивите на групата, за набелязване на определени служители на полицията и прокуратурата е отмъщение, защото те са работили активно срещу организираната престъпност. „Ще бъдем безкомпромисни към такива случаи“, увери Гешев. Сподели:", "date": "2018.07.02", "title": "ЗЛОВЕЩО! Прокуратурата с ексклузивни разкрития за бандата на сина на Йоско Костинбродския "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%82%D1%80%D0%B8%D1%81%D1%82%D1%80%D0%B0%D0%BD%D0%BA%D0%B0%D1%82%D0%B0-%D0%BE%D0%B1%D1%81%D1%8A%D0%B4%D0%B8-%D0%B2%D0%B0%D0%B6%D0%BD%D0%B8-%D0%B7%D0%B0%D0%BA%D0%BE%D0%BD%D0%BE%D0%BF%D1%80%D0%BE%D0%B5%D0%BA%D1%82%D0%B8---%D0%B5%D1%82%D0%BE-%D0%BA%D0%B0%D0%BA%D0%B2%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B1%D0%BE%D0%BB%D0%BD%D0%B8%D1%87%D0%BD%D0%B8-news762355.html", "text": "Националният съвет за тристранно сътрудничество обсъдИ три законопроекта - за професионалното образование и обучение на Красимир Вълчев, за работното време, почивките и отпуските на Бисер Петков и за доброволчеството на Цветан Цветанов. Тристранният съвет започна заседанието си с минута мълчание в памет на председателя на БСК Божидар Данев и историка проф. Божидар Димитров. \"За съжаление, вчера си отиде и един друг голям българин - Божидар Димитров. Дай, Боже, да са на по-добро място\", каза Валери Симеонов. Заседанието на Тристранката протече при закрити врата, а след това бе дадена специална пресконференция, на която вицепремиерът Валери Симеонов обобщи взетите решения. Министър Бисер Петков обясни след заседанието, че работна група е подготвила измененията и допълненията към Кодекса на труда и Кодекса за социалното осигуряване, рагламентиращ отпуск за осиновяване. \"На осиновителите се регламентира 365 дни право на отпуск. Така тяхното положение се изравнява със статута на родителите\", посочи той. Петков обясни, че е имало известни разногласия за определяне режима на изчисление на работното време. Но в крайна сметка е надделяло предложението, инициирано от социалното министерство. \"Радващо е, че имаме съгласието всички текстове на проекта, макар че социалните партньори биха могли да внесат своите корекции\", отбеляза той. Основният спор между членовете на Тристранната комисия е била дали отпуските и болничните да се изчисляват в часове или в дни. Позицията на БСК относно полагането на труд по време на обучение бе изразена като: Работодателите имат възможност да избират между обучение чрез работа чрез учебни практики или трудов договор за обучение с различни параметри. Сподели:", "date": "2018.07.02", "title": "ИЗВЪНРЕДНО В ПИК TV! Тристранката обсъди важни законопроекти - ето какви промени в болничните въвеждат (ОБНОВЕНА)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%BC%D1%8F%D1%81%D1%82%D0%BE%D1%82%D0%BE-%D0%BD%D0%B0-%D0%BA%D0%B0%D0%BA%D0%B2%D0%B8%D1%82%D0%BE-%D0%B8-%D0%B4%D0%B0-%D0%B1%D0%B8%D0%BB%D0%BE-%D0%B1%D0%B8%D0%B2%D0%B0%D1%86%D0%B8-%D0%B7%D0%B0-%D0%B1%D0%B5%D0%B6%D0%B0%D0%BD%D1%86%D0%B8-%D0%B5-%D0%B8%D0%B7%D0%B2%D1%8A%D0%BD-%D0%B5%D0%B2%D1%80%D0%BE%D0%BF%D0%B0-%D1%80%D0%B0%D0%B4%D0%B2-news762356.html", "text": "Благодарение на Патриотите днес Европа обсъжда бежански центрове извън границите на Стария континент. Тази позиция председателят на ВМРО – Българско национално движение, заместник министър-председател и министър на отбраната Красимир Каракачанов изрази във връзка с новините около договорките, свързани с мигрантите и политиката на ЕС спрямо тях. Ето какво още написа Каракачанов на страницата си във Фейсбук: Още от 2013-а година в качеството ми на лидер на ВМРО - БНД застъпвам позициите, които днес министър-председателят Бойко Борисов изнася и отстоява пред европейските ни партньори. Ние, Патриотите, никога не сме били съгласни България да става официален кръстопът и чакалня на мигранти. По никакъв начин не сме се съгласявали, а точно обратното - ние се борихме години наред, а твърдя, че и успяхме, въпреки порочния прочит на Дъблинското споразумение и ослушването на евролидерите спрямо неговото преразглеждане, България да не се превърне в „бежанския лагер на Европа“. Днес по повод т.нар мигрантска сделка се говори за „регионални платформи за пристигане“ и „контролирани центрове“ и т.н. Те не са конкретизирани като разположение, но от изказванията на премиера става ясно, че и той не желае да са на територията на България. Още една битка на „Обединени патриоти“, която си струваше усилията. Проблемите с мигрантите и неясната политика на Общността е залегнала в платформата ни още от 2013-а година. Ние бяхме категорични и го заявихме и в предизборната кампания през 2014-а, и през 2017-а година и отстояхме своята категоричност. Преди години за тези центрове актуално беше определението „горещи точки“. Е, ние и тогава се възпротивихме. Тогава отново през задната врата се опитаха да ни направят гетото на Европа, но ние не се дадохме. Благодарение на Патриотите във властта по тази тема нашите коалиционни партньори от ГЕРБ, в лицето на Борисов, възприеха тезите и мотивите ни да защитим българския интерес и да не отстъпим от правата на страната си за сметка на вече достатъчно привилегировани трети държави. Разбирам, че сега Ципрас е склонен да се съгласи на подобен ход. За него обаче не се учудвам, защото именно на неговата страна ЕС даде доста незаслужени подаръци, които го поставят в зависима ситуация. Ние, „Обединени патриоти“, сме категорични, че мястото на каквито и да било точки, лагери, кошари, биваци или както там ще ги нарекат партньорите ни в ЕС, е извън Европа. Нито в България, нито в Македония - другите да отговарят за себе си! Това за Патриотите са местата, на които е категорично недопустимо да бъдат създавани такива бежански „котила“. А сега като историк и доктор по международни отношения, ще Ви кажа и още нещо – всеки българин, който познава историята на страната ни, е наясно, че Патриотите от ВМРО в своята 125-годишна история никога не са предавали интересите на Майка България и целокупната българска нация! Няма да го направим и сега! Отдавна говорим за затваряне на границите и за спиране на безконтролния мигрантски поток към Европа. Това е моя и наша, на Патриотите от ВМРО, битка от много време. Ето, че сега вече водачите на ЕС се замислиха и над това. Крайно време беше. Радваме се, че лидерът на нашия коалиционен партньор ГЕРБ и министър-председател на България Бойко Борисов прие нашата битка като своя и към момента показа, че има куража като истински държавник да отстоява интересите на страната ни. Сподели:", "date": "2018.07.02", "title": "ЕКСКЛУЗИВНО! Каракачанов: Мястото на каквито и да било биваци за бежанци е извън Европа! Радваме се, че премиерът Борисов прие нашата битка като своя "}
{"url": "http://pik.bg/%D0%BF%D0%B8%D1%8F%D0%BD-%D1%88%D0%BE%D1%84%D1%8C%D0%BE%D1%80-%D0%BE%D1%82%D0%BD%D0%B5%D1%81%D0%B5-%D1%81%D0%BF%D0%B8%D1%80%D0%BA%D0%B0-%D0%B2-%D0%BC%D0%BE%D0%BD%D1%82%D0%B0%D0%BD%D0%B0-news762383.html", "text": "Пиян шофьор отнесе спирка в Монтана. На 1 юли около 7.30 часа 24-годишен водач на лек автомобил при движение с несъобразена с пътните условия скорост реализира ПТП, като се удря в спирка на градския транспорт на бул. \"Арнолди\" до бл. 20. Това съобщиха от ОДМВР-Монтана. Вследствие на възникналото автопроизшествие са причинени значителни материални щети на автобусната спирка, собственост на община Монтана. При пристигането на място служители на Пътна полиция при ОДМВР Монтана е извършена проба с техническо средство на водача за употреба на алкохол, при което са отчетени 1,67 промила алкохол в издишания от него въздух. По случая е образувано досъдебно производство в РУ Монтана. Сподели:", "date": "2018.07.02", "title": "Пиян шофьор отнесе спирка в Монтана"}
{"url": "http://pik.bg/%D0%BC%D0%BE%D1%80%D0%B5%D1%82%D0%BE-%D0%B2%D0%B7%D0%B5-%D0%BD%D0%BE%D0%B2%D0%B0-%D0%B6%D0%B5%D1%80%D1%82%D0%B2%D0%B0-%D0%BF%D0%BE%D0%BB%D1%8F%D0%BA-%D1%81%D0%B5-%D1%83%D0%B4%D0%B0%D0%B2%D0%B8-%D0%B2-%D0%BA%D0%B8%D1%82%D0%B5%D0%BD-news762428.html", "text": "Морето взе поредна жертва. Тялото на 38-годишен полски гражданин е открито на южния плаж в Китен, съобщават от пресцентъра на ОД на МВР. Трупът е бил намерен на 12 метра от брега, в близост до хотел \"Сабина\" в курорта. Органите на реда са установили, че удавникът е 38-годишният поляк Д.К., който бил отседнал на почивка в Созопол, съобщава още \"Флагман\". При извършения първоначален оглед видими следи от насилие не са открити – тялото е откарано за аутопсия в отделение Съдебна медицина при УМБАЛ Бургас. По случая е образувано досъдебно производство. Сподели:", "date": "2018.07.02", "title": "МОРЕТО ВЗЕ НОВА ЖЕРТВА! Поляк се удави в Китен"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%81%D0%B2%D0%B5%D1%82%D0%BB%D0%BE%D0%B7%D0%B0%D1%80-%D0%BB%D0%B0%D0%B7%D0%B0%D1%80%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%B7%D0%B0%D1%89%D0%BE-%D0%B1%D1%81%D0%BF-%D1%81%D0%B5-%D0%BF%D1%80%D0%BE%D0%B2%D0%B0%D0%BB%D0%B8-%D1%81-%D0%B2%D0%BE%D1%82%D0%B0-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-news762342.html", "text": "Националният координатор на партия \"Атака\" и бивш главен секретар на МВР Светлозар Лазаров коментира неуспешния вот на недоверие към правителството на Бойко Борисов, както и миграционния натиск към Европа. \"Вотът на недоверие беше относно липсата на сигурността. Той нямаше как да мине, защото правителството взе конкретни и много добри мерки. Особено в МВР се вдигнаха възнагражденията и се подобрява квалификацията на личния състав\", коментира Лазаров пред БНТ. \"Проблеми в сигурността действително има. Но те не са от днес, а от 30 години насам. Трябва да се изготви стратегия и да се иска политическа подкрепа, диалог и развитие. В този сектор не са най-важни парите, а по-скоро прогнозируемост за развитие на кариерата. Смяна на върха на МВР няма да допринесе за положително развитие. Това управление е на една година и засега се справя с проблемите по един добър начин\", заяви атакистът. \"По отношение на мигрантите ще кажа позицията на \"Атака\". Ние бяхме първите, които искаха оградата по границата с Турция и виждаме, че сега тя е напълно изградена. Трябва да покажем пълна липса на толерантност. Виждаме, че лидерите на Европейския съюз предоставиха един сбъркан мултикултурен модел, с когото не могат да се справят. Има много път, който трябва да се извърви, за да се нормализират нещата. Едно от най-важните неща е да се заздрави работата на ФРОНТЕКС, но решенията са преди всичко политически. Да не забравяме, че Меркел покани тези хора в Европа. След това всички страни и служби за сигурност станаха заложници на тези политики. А те са продукт на соросоидите и на трафикантите\", каза още Лазаров. Сподели:", "date": "2018.07.02", "title": "ГОРЕЩА ТЕМА! Светлозар Лазаров разкри защо БСП се провали с вота на недоверие"}
{"url": "http://pik.bg/%D0%BB%D0%B5%D0%B2%D0%B8%D1%8F%D1%82-%D0%BA%D0%B0%D0%BD%D0%B4%D0%B8%D0%B4%D0%B0%D1%82-%D0%B0%D0%BD%D0%B4%D1%80%D0%B5%D1%81-%D0%BE%D0%B1%D1%80%D0%B0%D0%B4%D0%BE%D1%80-%D1%81%D0%BF%D0%B5%D1%87%D0%B5%D0%BB%D0%B8-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2-%D0%BC%D0%B5%D0%BA%D1%81%D0%B8%D0%BA%D0%BE-news762321.html", "text": "Левият антисистемен кандидат Андрес Мануел Лопес Обрадор печели президентските избори в Мексико според данните от екзитпола, предава AFP, цитира Фокус.. Три социологически фирми, провеждащи така наречения екзитпол дават голяма преднина на Лопес Обрадор, бивш кмет на столицата Мексико сити с около 49 процента. Консервативният кандидат Рикардо Аная събира 27 процента, а трети остава кандидата на управляващата партия Хосе Антонио Меаде с 18 процента. Сподели:", "date": "2018.07.02", "title": "Левият кандидат Андрес Обрадор спечели изборите в Мексико "}
{"url": "http://pik.bg/%D1%8F%D0%BD%D0%B0-%D0%BF%D1%80%D0%B8%D0%B1%D1%80%D0%B0%D0%BB%D0%B0-%D1%82%D0%BE%D1%82%D0%BE-%D0%BA%D0%BE%D0%B3%D0%B0%D1%82%D0%BE-%D0%BD%D1%8F%D0%BC%D0%B0%D0%BB-%D0%BF%D0%B0%D1%80%D0%B8-%D0%B4%D0%B0-%D1%81%D0%B8-%D0%BF%D0%BB%D0%B0%D1%82%D0%B8-%D0%BD%D0%B0%D0%B5%D0%BC%D0%B0-news762308.html", "text": "Тийн сензацията Тото от „Скандау“ проговори за раздялата с дългогодишната си приятелка Яна. Пред Мондьо рапърът призна, че причината е в него и по-конкретно, че е изневерил. „С Яна бяхме 6 години заедно, тя беше тази, която ме крепеше в най-трудните ми моменти, в които нямах никакви пари. Тогава, ако можех да си платя наема, беше празник. Тя беше тази, която ме прибра в тях“, сподели Тото. „Изневярата и появата на трети човек е заради проблем в двойката, третият човек не идва просто така. Аз все още я обичам, предполагам, но не съм сигурен, че и тя все още ме обича“, допълва рапърът. Последното му парче „Чужди усмивки“ е изповедта, непроведения разговор с Яна. „Един ден се прибрах от участие, пътувах 7 часа и бях щастлив,ч е най-накрая съм си вкъщи. Когато влязох и я видях, че плаче на дивана, ми стана ясно, че е разбрала, видяла е разговорите ми. Не съм толкова доблестен, че да си призная сам“, разкрива половинката на „Скандау“. Тото е написал текста на „Чужди усмивки“ 20 минути след като Яна си е тръгнала. Не е посмял да й каже това, което е искал, но пък в момента тази изповед кънти в цяла България, тъй като парчето се превърна в хит. Сподели:", "date": "2018.07.02", "title": "Яна прибрала Тото, когато нямал пари да си плати наема"}
{"url": "http://pik.bg/%D1%88%D0%B2%D0%B5%D1%86%D0%B8%D1%8F-%D0%B4%D0%B5%D1%84%D0%B8%D0%BD%D0%B8%D1%80%D0%B0-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D0%BD%D0%B5%D1%82%D0%BE-%D0%BF%D0%BE-%D0%BD%D0%BE%D0%B2-%D0%BD%D0%B0%D1%87%D0%B8%D0%BD-news762295.html", "text": "В Швеция  влезе в сила закон за съгласието за сексуален контакт. В него се смята за изнасилване всеки сексуален акт, извършен без експлицитно съгласие , дори и в случай на липса на заплаха или проява на насилие, предаде Франс прес, цитира Дарик. Законът постановява, че човек е виновен в изнасилване, ако е извършил сексуален акт с друг човек, който не е участвал в това действие свободно . Преди това в шведския закон се говореше за изнасилване, когато сексуалният акт е придружен от насилие или извършен под заплаха. Сега шведските съдилища трябва да са особено внимателни за това дали съгласието е било дадено чрез думи, жестове или по друг начин . Шведското правителство казва, че новият закон изпраща силен сигнал. То обяви, че ще отпусне 120 милиона крони (11,5 милиона евро) за борбата със сексуалния тормоз и сексуалното насилие. Законът влиза в сила, след като Швеция бе разтърсена от движението \"Аз също\" . \"Това движение показа много силно, че има много работа за вършене в борбата срещу сексуалния тормоз и сексуалното насилие на работното място и в останалата част на обществото\", разказа шведската министърка на равноправието на половете Лена Халенгрен. Целта на новия закон е да промени поведението в една страна, в която равенството между мъже и жени е смятано за най-напредналите в света . Движението \"Аз също\" целеше да изобличи сексуалните агресии и се зароди след обвиненията в сексуални посегателства срещу холивудския магнат Харви Уайнстийн. През есента в Швеция над 10 000 жени от всички професионални среди излязоха с призиви срещу сексуалното посегателство. Сподели:", "date": "2018.07.02", "title": "Швеция дефинира изнасилването по нов начин"}
{"url": "http://pik.bg/%D1%82%D0%B2%D1%8A%D1%80%D0%B4%D0%B5-%D1%80%D0%B0%D0%BD%D0%BE-%D0%B5-%D1%80%D1%83%D1%81%D0%B8%D1%8F-%D0%B4%D0%B0-%D1%81%D0%B5-%D1%80%D0%B0%D0%B4%D0%B2%D0%B0-%D0%BD%D0%B0-%D1%81%D1%83-57-news762311.html", "text": "Рано е Русия да се радва на Су-57, пише руският вестник ”Взгляд“, цитиран от Фокус. Първият дългоочакван договор за доставка с Министерството на отбраната на петото поколение изтребители Су-57 е сключен. Първата партида самолети се очаква да бъде приета следващата година от Министерството. Оборудването на руската армия с най-новия боен самолет изпращя Русия на висота в съвременната авиация. Но дали наистина е вярно? \"Досега всичко е готово за сключването на договор за доставка на два самолета Су-57, които завършват крайните етапи на изпитването. Машината, включително и като се вземат предвид тестовете в Сирия, напълно потвърди дадените характеристики \", заяви заместник-министърът на отбраната Алексей Криворучко. Според него заводът за въздухоплавателни средства в Комсомолск-на-Амур изпълнява в срок поръчките включително създаването на Су-57. \"Предприятието върши чудесна работа,\" каза Криворучко, добавяйки, че вторият етап от тестовете на Су-57 с ново поколение двигатели продължава. \"Първата партида самолети Министерството на отбраната очаква да получи още през следващата година, а съответният договор се подготвя за подписване\", добави той. Очевидно става дума за доставка на 12 самолета, спомената по-рано. Сключването на дългоочакваният договор за петтото поколение руски изтребители е най-важното събитие. От Су-57 се очаква да замени самолетите МиГ-29 и Су-27, с които сега летят военните. В края на краищата те са на служба от 80-те години. Когато Су-57 влезе в експлоатация в руските военновъздушни сили, Русия ще стане втората страна в света, която ще лети с пета поколение изтребител. Су-57 е отговорът на Русия на Съединените щати, които използват F-22 повече от десетилетие. Цената на един американски самолет в същото време е три пъти повече от руски - 150 милиона долара срещу 50 милиона. Много експерти, включително германците и самите американци, смятат, че руският изтребител има по-голямо предимство в борбата, отколкото американските съперници F-22 и F-35. Той надминава конкурентите в маневреността, скоростта и височината на полета, при оборудването с ракети далечината на поразяване. Освен това Су-57 е почти невидим. Заслужилият летец-изпитател, героят на Русия, Магомед Толбоев заяви пред РИА Новости, че по-голямата част от ноу-хауто в Су-57 не се разкрива по съображения за сигурност. \"Изпълнява най-модерните технологии и това, което се показва на широката общественост, е само повърхност, а останалата част е известна само на нас - професионалистите, изпитателите и военни лидери на страната\", отбеляза той. Въпреки това той разкри тайната на едно от тези ноу-хау. Според него, никой друг в света - нито Франция, нито Англия, нито Rolls-Royce или Pratt & Whitney - не са постигали самолетът да лети крейсерска свръхзвукова скорост (1600 километра в час) в безфорсажен режим. Докато Су-57 може да развие крейсерска скорост \"на номинална мощност\". И все пак не е ли твърде рано да се радваме да сключим първия договор за два самолета, а след това за още 12? Всъщност все още има много проблеми. Първо, 12 такива самолета явно не са достатъчни, за да създадат истинска нова бойна сила. Във Времето на СССР за серийна доставка се считаше такава от сто и повече самолета. Сега два самолета са наречени \"доставка\". Ако погледнете броя на Миг-15, 17, 19, 21, тогава всеки тип самолети е произведен с хиляди. Също Tу-16 наброяваше над 1 500. А 12 самолета (Су-57) - това е все още не е нищо. Когато с тях се оборудват най-малко три или четири полка , тогава можем да се радваме \", каза за “Взгляд“ високопоставен източник, близък до ръководството на руските военновъздушни сили. Вторият въпрос, каза той, е кой ще лети на тези самолети, след като сега има само едно училище за военни пилоти в страната. Очевидно вече то не се справя с обучението на военни пилоти. В края на 2016 г. На руските ВВС не достигаха 1300 пилоти, каза министърът на отбраната Сергей Шойгу. \"Освен това, първите сто самолета ще излязат различни, защото дизайнът на самолета непрекъснато се променя. Например, в един и същ полк в Липецк , всички Су-34 се различават помежду си заради някои усъвършенствания \", казва високопоставен източник. Допълнително най-важната и най-тежката от гледна точка на развитието част - сърцето на самолета - все още не е готова. Двигателят второ поколение за Су-57 все още се тества. Първият 15-минутен полет на самолет с този двигател се състоя едва през декември 2017 г. Все още предстои много работа и тестове. Междувременно първите Су-57 ще бъдат доставени с двигателите първо поколение и това е голяма разлика. Именно благодарение на тези от второ поколение \"Тип-30\" (или \"продукт 30\") самолетите ще бъдат в състояние да извършват дълги полети със свръхзвукова скорост без форсаж. Само липсата на този двигател е един от аргументите на онези, които отказват да нарекат изтребителя С-57 изтребител от пето поколение. Именно за това Индия се отказа от покупката на този тип самолет. Но Русия сериозно изостава при изпълнението на този проект. \"От началото на развитието на тази или онази машина до въплъщаването й в метал минават 10-15 или повече години. И в много отношения тя остарява в процеса на разработката. И тогава, за да се компенсира това изоставане се налагат критични изменения. Програмата за разработване на изтребител от пето поколение започна преди 17 години - през 2001 г. Бяха планирани полетни тестове за периода 2006-2007 г. Първият тестов полет на Су-57 обаче приключи няколко години по-късно - през 2010 г. Осигуряването на въздухоплавателното средство за войските трябваше да започне още през 2014-2015 г. След това началото на серийното производство и серийните доставки бе изместено за началото на 2016 г. Сега е около 2019. По този начин изпълнението на проекта изостава най-малко от четири години от първоначалния план. И като смятате, че инсталирането на двигателите Су-57 от второ поколение е планирано едва за 2023-2025, тогава можем да говорим за закъснение за цялото десетилетие. Сподели:", "date": "2018.07.02", "title": "Твърде рано е Русия да се радва на Су-57"}
{"url": "http://pik.bg/%D1%81%D0%B0%D0%B3%D0%B0%D1%82%D0%B0-%D0%BD%D0%B4%D0%BA-%D1%88%D0%B5%D1%84%D1%8A%D1%82-%D0%BD%D0%B0-%D0%B4%D0%B2%D0%BE%D1%80%D0%B5%D1%86%D0%B0-%D1%81%D0%B5-%D0%BD%D0%B0%D0%B4%D1%8F%D0%B2%D0%B0-%D1%84%D0%BE%D0%BD%D1%82%D0%B0%D0%BD%D0%B8%D1%82%D0%B5-%D0%B8-%D1%86%D0%B2%D0%B5%D1%82%D1%8F%D1%82%D0%B0-%D0%B4%D0%B0-%D0%BE%D1%81%D1%82%D0%B0%D0%BD%D0%B0%D1%82-%D0%B8-%D1%81%D0%BB%D0%B5%D0%B4-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5-news762152.html", "text": "Ще направим всичко възможно и след Европредседателството всичко около НДК да остане - цветята, фонтаните. Това заяви пред сутрешния блок на БТВ Борислав Велков, председател на Съвета на директорите на НДК „НДК имаше нужда от ремонт независимо от Европредседателството – категоричен бе той. - Дадени са парите, които е трябвало. Още от създаването си НДК е изключително умно построена сграда. На практика с ремонтите не сме променяли нищо“. Борислав Велков отбеляза, че ключов момент по време на Европредседателството е било, че сградата на НДК не е била затворена.. „Още по време на Председателството използвахме активите на това съоръжение – разясни той. -  Наистина е имало дни, в които не съм спал. Буквално физически. Най-инфарктно бе, да успеем с ремонтите в срок. Като цяло ремонтът се направи като цяло изключително качествено. Сградата е много голяма и винаги може да има проблеми. Случват се неща на такива огромни съоръжения. Сега е много важно и тази част, която не бе ремонтирана, да намерим средства и да я ремонтираме“. Шефът на НДК бе категоричен, че не е имало оплаквания по време на Европредседателството от чуждестранните гости. „Погрижихме се да няма такива – заяви Борислав Велков. -   Ако е имало някакви дребни пропуски, сме направили всичко по силите си да ги отстраним“. Шефът на НДК заяви, че не е обсъждали с баща му, депутата Славчо Велков, края на Европредседателството. „Просто не е имало време досега“, уточни той. „По отношение на сигурността на НДК инвестирахме изключително много – коментира директорът на НДК.- Бяхме изключителни. Всички бяха много единни със Службите за сигурност. Всички бяха много впечатлени и за киберсигурността и високото ниво на мрежата ни. Похвалиха ни. Ако е имало някакви проблеми, тази информация със сигурност би стигнала до нас като ръководство. Не съм имал обаче притеснения, тъй като предварително бяхме взели нужните мерки. Казах, че съм заварил едно катастрофирало дружество, в тежко състояние. Така обявих в началото и заставам зад думите си. Имахме две задачи – да подготвим НДК за Европредседателството и да стабилизираме основните финансови задачи по отношение на дружеството. Имаме един процес на стабилизиране. От тук на сетне трябва една смела и мащабна визия за управление. Предприели сме първите стъпки. НДК е много-много добре замислен проект и добре построен. Оставаме под шапката на Министерството на културата. Наистина там ни е мястото. НДК е културно и духовно средище. Чудесно си взаимодействаме с Министерството на културата“. Сподели:", "date": "2018.07.02", "title": "САГАТА НДК! Шефът на двореца се надява фонтаните и цветята да останат и след европредседателството "}
{"url": "http://pik.bg/%D0%BB%D0%B8%D0%B2%D1%8A%D1%80%D0%BF%D1%83%D0%BB-%D0%B1%D0%B5%D1%82%D0%BE%D0%BD%D0%B8%D1%80%D0%B0-%D0%BC%D0%BE%D1%85%D0%B0%D0%BC%D0%B5%D0%B4-%D1%81%D0%B0%D0%BB%D0%B0%D1%85-%D0%BD%D0%B0-%D0%B0%D0%BD%D1%84%D0%B8%D0%B9%D0%BB%D0%B4-news762412.html", "text": "Ръководството на Ливърпул и Мохамед Салах си стиснаха ръцете за нов дългогодишен контракт, похвалиха се от \"Анфийлд\". В официалното съобщение мърсисайдци не споменават точната продължителност на договора. Египтянинът направи брилянтен първи сезон с червената фланелка, реализирайки 44 попадения в 52 срещи. Салах обра индивидуалните награди в Премиър лийг и спечели овациите на футболните специалисти. Африканецът не успя да блесне на Световното първенство, на което Египет отпадна в групата без нито една спечелена точка, напомня \"Спортал\". Сподели:", "date": "2018.07.02", "title": "Ливърпул бетонира Мохамед Салах на \"Анфийлд\""}
{"url": "http://pik.bg/%D1%86%D0%B5%D1%86%D0%BE-%D0%B5%D0%BB%D0%B2%D0%B8%D1%81%D0%B0-%D1%83%D0%B4%D0%B0%D1%80%D0%B8-%D0%B4%D1%8A%D0%BD%D0%BE%D1%82%D0%BE-%D0%BF%D0%B5%D0%B5-%D0%B2-%D0%BF%D0%BE%D0%BB%D1%83%D0%BF%D1%80%D0%B0%D0%B7%D0%BD%D0%B0-%D0%BC%D0%BE%D1%80%D1%81%D0%BA%D0%B0-%D0%BA%D1%80%D1%8A%D1%87%D0%BC%D0%B0-news762309.html", "text": "Цецо Елвиса пее в полупразна кръчма в най-големия курортен комплекс по Черноморието - Слънчев бряг, видя репортер на Флагман.БГ. Невзрачното заведенийце се намира на ъгъл в близост до мола и в края на уличката на художниците в комплекса. Под пушека на скарата изнесена на тротоара певецът се раздаваше за десетина туристи в кръчмето. Усилията му бяха възнаградени, след като от околните маси решиха да се включат в „Елвис шоу”. Туристките, видимо впечатлени от неговите песни, не спряха да се мятат в ритъм рокендрол около изпълнителя и попречиха на репортера ни да го фотографира по-прецизно. Какво прави изпълнител, като Елвиса на такова място остава загадка? Дали пък не е на път втори наследник, който да утежни семейния бюджет… Сподели:", "date": "2018.07.02", "title": "Цецо Елвиса удари дъното, пее в полупразна морска кръчма"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D1%81%D0%B5%D0%B4%D0%BC%D0%B8%D1%86%D0%B0%D1%82%D0%B0-%D0%B7%D0%B0%D0%BF%D0%BE%D1%87%D0%B2%D0%B0-%D1%81%D1%8A%D1%81-%D1%81%D0%BB%D1%8A%D0%BD%D1%87%D0%B5%D0%B2%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BC%D0%B5%D1%81%D1%82%D0%B0-%D1%89%D0%B5-%D0%BF%D1%80%D0%B5%D0%B2%D0%B0%D0%BB%D0%B8-%D0%B7%D0%B0-%D0%BA%D1%80%D0%B0%D1%82%D0%BA%D0%BE-news762303.html", "text": "Днес над по-голямата част от страната ще преобладава слънчево време. Ще има и временни увеличения на облачността, по-значителни над Южна България, и над Предбалкана. На места там ще има краткотрайни валежи, в планините придружени с гръмотевици. Ще духа слаб, в Дунавската равнина до умерен северозападен вятър. Максималните температурите ще са между 25° и 30°. Над планините ще има по-значителни увеличения на облачността, на места с краткотрайни валежи, в отделни райони придружени с гръмотевици. По върховете ще бъде мъгливо. Ще духа умерен до силен, само по най-високите части временно бурен вятър от запад-северозапад. Максималната температура на височина 1200 метра ще е около 19°, на 2000 метра – около 12°. Над Черноморието ще бъде предимно слънчево. Ще има и временни увеличения на облачността, по-значителни по южното крайбрежие, но ще е почти без валеж. Преди обяд ще духа до умерен северозападен вятър, който по-късно през деня ще се ориентира от югоизток. Максималните температури ще бъдат 25-26°, температурата на морската вода е около 24°. Вълнението на морето ще бъде 1-2 бала. На 02.07.2018 слънцето ще изгрее в 05:53 часа и ще залезе в 21:08 часа. Продължителност на деня 15:15 часа. На 02.07.2018 луната ще изгрее в 23:51 часа и ще залезе в 09:38 часа. Осветеност на диска в 0h UT 88 %. Фаза на луната: след пълнолуние преди последна четвърт. Сподели:", "date": "2018.07.02", "title": "ДОБРА НОВИНА! Седмицата започва със слънчево време, на места ще превали за кратко"}
{"url": "http://pik.bg/%D0%B7%D0%B0%D1%81%D1%82%D1%80%D0%B5%D0%BB%D1%8F%D1%85%D0%B0-%D0%BA%D0%B0%D0%BD%D0%B0%D0%B4%D1%81%D0%BA%D0%B8-%D1%80%D0%B0%D0%BF%D1%8A%D1%80-%D0%B2-%D1%82%D0%BE%D1%80%D0%BE%D0%BD%D1%82%D0%BE-news762323.html", "text": "Канадският рапър Smoke Dawg е бил убит при стрелбата в Торонто, съобщи в. \"Индипендънт\". При инцидента са били ранени тежко двама мъже и една жена. Те са били откарани в болница. За съжаление един от ранените мъже е издъхнал на операционната маса. Полицията разкри, че . Те са избягали с кола от местопрестъплението, предава Нюзбг. нападателите са били двама души Сподели:", "date": "2018.07.02", "title": "Застреляха канадски рапър в Торонто"}
{"url": "http://pik.bg/%D0%BD%D0%B5%D1%8F%D1%81%D0%BD%D0%BE-%D0%B5-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BD%D0%B0-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B0%D1%82%D0%B0-%D0%BA%D0%BE%D0%B0%D0%BB%D0%B8%D1%86%D0%B8%D1%8F-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news762315.html", "text": "Бъдещето на управляващата коалиция в Германия е неясно, след като вътрешният министър и лидер на Християнсоциалния съюз (ХСС) е заявил за намерението си да подаде оставка, предава AFP, цитира Фокус. Но шефът на парламентарната група на ХСС, Александър Добринд, \"не иска да приеме оставката на Зеехофер\", казаха участниците в дългото заседание. Липсата на яснота от баварския лагер повдига въпроси за бъдещето на управляващата коалиция на Меркел между алианса ХДС-ХСС и Социалдемократическата партия(СДП). Ако Зеехофер се оттегли, ХСС може да предложи заместващ министър на вътрешните работи, ако иска да остане в коалицията с партията на Меркел. Като алтернатива ХСС би могла да разруши двете десетилетия партньорство, лишавайки Меркел от нейното мнозинство в парламента и вкарвайки Германия в неизследвани политически води. За да оцелее политически, Меркел може да опита да създаде правителство на малцинство, да търси нов коалиционен партньор измежду зелените или свободните демократи или да организира в парламента вот на недоверие, който да доведе до нови избори. Сподели:", "date": "2018.07.02", "title": "Неясно е бъдещето на управляващата коалиция в Германия"}
{"url": "http://pik.bg/%D0%B2%D1%81%D0%B5%D0%BA%D0%B8-%D0%B0%D0%BB%D0%B1%D0%B0%D0%BD%D1%81%D0%BA%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D0%BD-%D1%81%D0%B5-%D1%80%D0%B0%D0%B6%D0%B4%D0%B0-%D1%81-%D0%B4%D1%8A%D0%BB%D0%B3-%D0%BE%D1%82-3-%D1%85%D0%B8%D0%BB%D1%8F%D0%B4%D0%B8-%D0%B5%D0%B2%D1%80%D0%BE-news762324.html", "text": "Държавният дълг на Албания остава голям проблем на икономиката независимо от инициативите на правителството на Еди Рама за намаляването му, предаде агенция МИА, цитирана от БТА. Експерти в тази област твърдят, че Албания е в списъка на проблематичните страни, защото използва дълга не за стимулиране на икономически растеж, а за запълване на дупки в бюджета, предава Нова. \"Всеки албански гражданин се ражда с дълг от три хиляди евро. Ние имаме най-високо ниво на дълга спрямо брутния вътрешен продукт /БВП/ в сравнение с другите страни от региона. Много трудно предизвикателство е дългът да се намали под 60 процента от БВП\", смята професор Ардиан Цивици, бивш член на Надзорния съвет на албанската централна банка. В момента държавният дълг на Албания възлиза на 68,6 процента от БВП, или над 8 милиарда евро. Правителството обеща до края на мандата си през 2021 г. да го намали до 60 процента. Сподели:", "date": "2018.07.02", "title": "Всеки албански гражданин се ражда с дълг от 3 хиляди евро"}
{"url": "http://pik.bg/in-memoriam-%D0%BF%D1%80%D0%BE%D1%84-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%BF%D0%BE%D1%87%D1%82%D0%B8-20-%D0%B3%D0%BE%D0%B4%D0%B8%D0%BD%D0%B8-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0-%D0%BD%D0%B8%D0%BC-%D0%B1%D0%B5%D1%88%D0%B5-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B1%D0%B5%D0%B7-%D0%BF%D0%BE%D1%80%D1%82%D1%84%D0%B5%D0%B9%D0%BB-news762329.html", "text": "Почти две десетилетия проф. Божидар Димитров управляваше Националния исторически музей. От 1 ноември обаче той излезе в пенсия. За първи път в шефския стол на НИМ сяда през 1994 г. Заради конфликт с управляващите от СДС през 1998 г. е уволнен. През 2001 г. е възстановен след конкурс. Три години е бил член на Националния съвет на БСП. От висшия партиен орган е освободен през 2005 г., защото подкрепи кандидатурата на Бойко Борисов за кмет, а не тази на червената тогава Татяна Дончева. Напуска БСП преди парламентарните избори през 2009 г. За кратко бе министър без портфейл в кабинета „Борисов 1”. Проф. Димитров е роден в Стария град в Созопол. В едно от многобройните си интервюта за агенция ПИК и вестник \"Ретро\" той споделя: \"То това беше Созопол едно време. Имаше три-четири бежански къщи. Бил съм най-тежкото бебе в България за 1945 г. - 5 кг и 525 грама. Расъл съм в обикновено семейство. Баща ми Димитър Стоянов беше моряк рибар. Майка ми Анастасия беше от едно село Веселие, на седем километра в Странджа. Бяха типично патриархално семейство. Баща ми беше със заплата 72 лева, а майка ми - с 55. И мен ме възпитаваха в духа на патриархалните ценности. Това за момче на 15-16 години в Созопол беше много трудно, тъй като това е курортен град и в него още тогава имаше много съблазни. И човек – ще, не ще, понякога се поддава.\" Ето какво още разказваше за личния си живот проф. Божидар Димитров: - Ами да. Много млади жени, които желаят любов с яки, здрави, черни българи. И я получават. - Случвало се е. Как да устоиш на тая възраст? Типичен гларус не съм бил никога. Бях ученик в местния механотехникум. Живеех в Бургас с 5 лева седмично. По 30 стотинки бяха купоните за храна в стола. Останалите 3,50 ги харчех за дребни мъжки удоволствия - лимонада, биричка, тулумбичка и боза с някоя съученичка. След това обаче се заех със сериозни работи. Станах леководолаз. Намерих няколко амфори под водата. Те си бяха на дъното. То и сега има. Намират се, макар и по-рядко. Поинтересувах се какво точно съм намерил и занесох находките си в бургаския исторически музей. Там историкът Михаил Лазаров започна да ми обяснява, да ми дава книги. - Интерес съм имал и преди това, но – да. Това беше импулсът. И интересите ми се задълбочиха. На полуострова имаше руини. Той не беше павиран. Там се показваха старинни ръждясали монети. Аз ги събирах, а децата ми се смееха и викаха: „Божидаре, тия пари не вървят, бе“. Но аз ги събирах и си ги нареждах вкъщи на една маса – да им се радвам. Бяха с ликовете на императори, царе и разни други неща. - Много лесно. Тогава имаше Доброволна организация за съдействие на отбраната. Тя подготвяше бъдещи кадри за армията. Едно от направленията беше за моряци и водолази. В Созопол за какво друго да те подготвят? Ветроходство в армията няма. Подготвяха ни за десантчици по море. Тюлени, както ги наричат сега. Даже мога да се изфукам. Понеже много активно се занимавахме с подводен спорт, 1962 г., 16-годишен съм тогава, станах републикански шампион. Тогава даваха звания, ако станеш шампион. Имаше две опции: или да стана майстор на спорта, или имах право дневно на две безплатни пържоли. И аз избрах пържолите. Така ставах все по-здрав и по-силен. С моя партньор – винаги в гмуркането се плува по двойки, вместо сутринта да се проснем на плажа до чехкините, се товарехме на една лодка – Л-4, и право в морето. Ходехме по средата между остров Света Анастасия и Созопол. Там си правехме подводните плувания. - Военната администрация и нейната бюрокрация наистина сбъркаха и ме пратиха да служа в поделение край авиобазата до Граф Игнатиево. В село Труд. Това е до Пловдив. Целият ни клас – 36 души, бяхме учили двигатели с вътрешно горене – корабни двигатели. Всеки се занимаваше с някакъв морски спорт – не само подводен. Плуване, гребане. Бяхме готови моряци. При това корабни мотористи. Дипломата ми за корабен моторист е по-красива от тази за средно образование. А действително всичките ни взеха в казармата на 280 км от Бургас. Питах защо е така и казаха, че имало правило войникът да бъде поне на 200-300 км от родното си място. Да не бягал вкъщи вечер. Беше глупост, разбира се, но пък май е типично за нашето семейство. Баща ми, който също е потомствен моряк, първоначално са го взели в кавалерията. Даже цял живот му остана прякор – Кавалерията. Дори го написах на надгробния му паметник. Е, после, след 40-50 дни, са го върнали във флота, но прякорът си му остана. - Всичко около тази история съм го написал в книгата си „За кожата на едно ченге“. Публикувал съм цялото си досие. Пише, че не преследвам жени, но „не отказва на никоя, която му се предложи“. Ама разбира се, че е така – няма да ги обиждам жените, я. Имам такова правило. Това е вярно, защото наистина нямаше нужда да тичам подир жените, те сами идваха при мен. Много се пазех, като още в началото им казвах, че нямам намерение да се женя. - На два пъти, ама се оказа, че този, който се е подписал единия път с женско име, не е жена. - Политически. В първия случай бях дал на едно хубаво момиче книга на Солженицин. Бях си я донесъл от Париж, а той тогава беше забранен автор в България. Баща ѝ пък, полковник от ДС, я хванал. Така, въпреки че и аз вече работех за службите, бях засечен и задържан, макар и за няколко часа. Дамата се оказа секретен сътрудник на отдела за борба с идеологическата диверсия. Нямаше как да се оправдавам, въпреки че я бях предупредил да казва, че е намерила случайно забравената на пейка книга. Приех го като проверка за лоялност. В службата поискаха имената на лицата, на които съм давал книгата. Отказах. В документите пише, че съм се държал нагло. Естествено, изхвърлиха ме от разузнаването като мръсно коте. Другото донесение срещу мен беше пълна измислица. Беше направено сигурно за да бъда отново махнат от ДС. И въпреки това продължих да работя още 10 години. - Аз още не работех във Ватикана. Стана по повод на моята добра научна работа като студент. Казваха, че съм единственият студент през последните 20 години с толкова ценни научни студии. И естествено, ме взеха, защото там, където ме взеха в ДС, не искаха да пиша доноси за тъща ми, а да издирвам документи за миналото на България - във Ватикана и в други хранилища. Аз това и съм правил през цялото време. Донос срещу човек никога не съм написал през живота си. Иначе поне за тъщата в рамките на шегата, бог да я прости жената, с удоволствие бих написал, че не е съгласна с мероприятията на народната власт. - Да, тези двата са. Други няма. Когато нещо вътрешно си предават документи офицерите от ДС, едните ме пазят от другите. Това е технология, нормативи. Винаги се допуска, че може къртица да е проникнала в редиците ти и изнася документи. Затова на едно място съм Кардам, а на друго - Тервел. Кардам беше много за кратко - около година. В набора от документи, които съм осветлил, има всичко. Нищо не съм махнал. Има дори фактура за 4 лева, с които оперативен работник ме е почерпил една водка. Ерата на коняка вече беше минала. \"Столичная\" беше 1,76 лв. бутилката. - Никога не съм бил в друга партия, освен в БКП и после в БСП. В ГЕРБ не съм постъпвал. Приех поканата на ГЕРБ да бъда експерт по определен въпрос - българите в чужбина, където действително съм специалист. Аз съм автор на крилатата фраза: \"Една партия за един живот стига!\". Напуснах БСП по една много проста причина. Аз съм интелектуалец. А интелектуалецът по принцип е ляво настроени. Той трябва да обича народа си. Десният интелектуалец е като дървено желязо. Но БСП не е лява партия. Аз гледам ръководството ѝ. Когато напуснах, вече бяха милионер до милионера и мултимилионери - Овчаров, Гергов. Корнелия Нинова с \"Техноимпекс\" и \"Булгартабак\". Някои от тях са хубави хора. Приятели сме. Десните партии пък не могат да помагат на народа си, на бедните, на работническата класа. Те се създават да я ограбват. И ще ви припомня, че 10-процентния данък го измисли много \"лявата\" БСП. Дори досиетата ги измислиха БСП. Те вкараха такъв закон. Татяна Дончева още беше там. Тя го вкара, а го гласува и Румен Петков. Стига де - лява партия! Каква лява партия? - Да не квалифицираме нещата като приятелство. По-точно е да се говори за сътрудничество между нас. Винаги съм си давал сметка какво представлява Бойко, какъв му е интелектуалният таван. Но съм харесвал няколко черти у него. Едното е огромното му желание да направи нещо за България, за българския народ. Това е свойствено за всеки центрист. Той е центрист. Неговата партия е центристка - не е нито лява, нито дясна. И това е хубавото, защото един центрист може да взима и десни, и леви решения, които са полезни за България. Навремето, когато бях съветник в общината на София, пак имах повод за остроумие. Ставаше дума за околовръстното шосе. Това, което е готово сега. И се заспори дясна или лява политика ще бъде да го направим. Станах и казах: \"Господа, околовръстният път не е нито ляв, нито десен, той е тесен\". - Тези, които казват, че идеята е екзотична, означава, че си нямат хал хабер от този въпрос. И най-добре е въобще да не се занимават с него, защото показват своето тотално невежество. Това е пътят, по който решиха този си проблем страни като Германия, Румъния, Унгария в последните пет години - чрез даване на гражданство на диаспората. 500 000 годишно дават те. Ние даваме 5-6 хиляди. А трябва да даваме минимум на 50 000, за да ликвидираме отрицателната разлика между раждаемост и смърт. И се надявам това да стане. Подготвя се такъв закон. По мое време аз направих максимални улеснения и за една година успях да дам гражданство на 35 000 души. - Тези, които ме атакуват, са група правителствени журналисти. Никой друг. Народът си ме обича. Ходя си там свободно, срещам се с хора, поседна някъде - познават ме. Събират се около мен. Имам и своята телевизионна аудитория в Македония, често ми задават въпроси оттам, но още ги е страх. Молят ме да не съобщавам имената им и откъде са. И понеже знам, че тяхната Държавна сигурност - удбата, записва предаването, често казвам, че въпроса го задава някой известен македонист от тяхната академия на науките. Нека да го гонят. - Реших - на 72 години съм. Усетих, че се поуморявам вече, че не мога да работя като едно време. А това лято за малко да умра на върха на крепостта Русокастро, която разкопавахме при 40 градуса. И си казах: \"Хайде стига, Божидаре!\". Ама аз пак няма да оставя музея. Ще помагам като съветник по различни въпроси, но би трябвало да опита и друг човек. В края на краищата и Ермитажът, и Лувърът, и Бритиш мюзиъм са правени 200 години не от един човек, а с поне десетина директори. - Препоръчал съм няколко души на министерството. Те ще си изберат. - Ако има конкурс, ще избират. Защото иначе законът дава право на министъра да назначава и без конкурс. Сега чувам, че искат да приемат закон, според който непременно да има конкурс. Стига - конкурсът е едно лицемерие. - Разбира се, че предпочитам ада. Къде са Хитлер и Сталин. Те са там. Наполеон сигурно също е там. А те са отговорни за смъртта на милиони хора. Да не мислите, че им се полага раят. Те не са душички някои. Кралица Елизабет е може би за рая, макар че и тя е избила много хора. Така че какво да прави човек в рая, щом е историк? Интересните за историка хора са в ада. - Абе, и жена имам, ама те не обичат да се говори за тях. - Хобито ми е да отглеждам дъбове. Това е дървото на прабългарите. Открих един дъб в Странджа, първо по литература, после наяве, който за мен е прабългарски дъб. Донесен е от подножието на Хималаите, където сме живели. Твърд е като желязо. Останали са само осем в Странджа. Те са огромни дървета с дънери около 3-4 метра в диаметър. Събирам жълъдите им. Отглеждам ги в саксийки, после ги садя. Дъбовете в двора на музея са посадени от мен. Сподели:", "date": "2018.07.02", "title": "IN MEMORIAM! Проф. Божидар Димитров почти 20 години управлява НИМ, беше министър без портфейл в първия кабинет на Борисов (СНИМКИ)"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F-%D0%B4%D0%BD%D0%B5%D1%81-%D0%B2-%D1%81%D1%82%D1%80%D0%B0%D1%81%D0%B1%D1%83%D1%80%D0%B3-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8%D1%82%D0%B5-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-news762319.html", "text": "Резултатите от българско европредседателство ще бъдат представени от премиера Бойко Борисов по време на започващата днес в Страсбург сесия на Европейския парламент. Евродепутатите ще обсъдят и решенията от последния Европейски съвет, на който бе постигнат консенсус за миграционната политика на Евросъюза. Лидерите на политическите групи в Европарламента ще оценят постиженията на българско председателство в дебат с премиера Борисов и с председателя на Еврокомисията Жан Клод Юнкер във вторник сутринта. Веднага след това в пленарната зала приоритетите на австрийското председателство до края на годината ще представи канцлерът Себастиан Курц. В пленарната зала ще има и бъдат за резултатите от Срещата на върха на съюза в края на юни, на която европейските лидери призоваха за споразумение относно политиката на миграция и убежище. В дебата ще се включи и председателя на Европейския съвет Доналд Туск. Пред евродепутатите визията си за бъдещето на Европа ще представи полският министър-председател Матеуш Моравецки, а следващият европейски лидер, който ще направи това обръщение в ЕП, ще бъде гръцкият премиер Алексис Ципрас по време на септемврийската пленарна сесия в Страсбург, предава БНР. В дневния ред са и дебати по следващия бюджет на ЕС, преговорите по Брекзит и сътрудничеството в областта на сигурността и отбраната. В сряда тема отново ще бъде пакетът мобилност, когато предстои гласуване на преразглеждане на правилата на ЕС за автомобилните превози и товари. Сподели:", "date": "2018.07.02", "title": "Премиерът Борисов представя днес в Страсбург резултатите от българско европредседателство"}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BE%D0%BA%D0%B0%D0%B7%D0%B2%D0%B0-%D0%BD%D0%B0%D1%82%D0%B8%D1%81%D0%BA-%D0%B2%D1%8A%D1%80%D1%85%D1%83-%D0%BC%D0%B8%D0%BD%D0%B8%D1%81%D1%82%D1%80%D0%B8%D1%82%D0%B5-%D0%BF%D1%80%D0%B8%D0%B2%D1%8A%D1%80%D0%B6%D0%B5%D0%BD%D0%B8%D1%86%D0%B8-%D0%BD%D0%B0-%E2%80%9E%D1%82%D0%B2%D1%8A%D1%80%D0%B4%E2%80%9C-%D0%B1%D1%80%D0%B5%D0%BA%D0%B7%D0%B8%D1%82-news762318.html", "text": "Тереза Мей оказва натиск върху министрите привърженици на „твърд“ Брекзит, пише британският вестник The Times, цитиран от Фокус. Главният преговарящ в кабинета на Тереза Мей за Брекзит Оливър Робинс, каза пред министрите, че няма шанс да сключат обещаваща сделка с Европейския съюз. Той ги информира преди срещата им в извънградската резиденция на премиера в петък, че трябва да са реалисти в това, което може да бъде постигнато. Смята се, че Робинс е очертал мрачна картина на състоянието на преговорите, като е казал, че неговият колега от ЕС Мишел Барние не е бил повлиян от европейските лидери да смекчи твърдата си позиция, въпреки че Тереза Мей ги е помолила да се намесят. Правителствен източник заяви, че ясното послание е, че министрите могат в крайна сметка да избират между сделка тип Норвегия, в която Великобритания остава в единния пазар, но трябва да приеме правила на ЕС или просто споразумение за свободна търговия, което е силно нежелано от бизнеса. Тереза Мей трябва да се срещне с редица министри за разговори на четири очи през следващите дни. Тя се нуждае от тях, за да постигне съгласие за обединена позиция по бъдещите отношения на Великобритания с ЕС и \"възстановяването\" на ирландската граница. След това тя ще се опита да убеди в плановете си европейските лидери в двустранни разговори преди следващите преговори с ЕС през лятото. Сподели:", "date": "2018.07.02", "title": "Тереза Мей оказва натиск върху министрите, привърженици на „твърд“ Брекзит"}
{"url": "http://pik.bg/%D0%B1%D0%BE%D0%BB%D0%BA%D0%B0-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%BF%D1%80%D0%BE%D1%84-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B8%D0%B7%D0%BF%D0%BB%D0%B0%D0%BA%D0%B0-%D0%BC%D1%8A%D0%BA%D0%B0%D1%82%D0%B0-%D1%81%D0%B8-%D0%BE%D0%B1%D0%B8%D1%87%D0%B0%D0%BC-%D1%82%D0%B5-%D0%B1%D0%B5%D0%B7%D0%BA%D1%80%D0%B0%D0%B9%D0%BD%D0%BE-%D1%82%D0%B0%D1%82%D0%BA%D0%BE-%D1%87%D0%B0%D1%81%D1%82-%D0%BE-news762330.html", "text": "Обичам те безкрайно татко, част от душата ми си отиде с теб. Така ще съм винаги с теб докато не дойде и моето време и отново се съберем в рая, защото какъвто и да е задгробният живот, щом съм с теб, за мен е рая. Това написа дъщерята на внезапно отишлия си историк и учен проф. Божидар Димитров. На стената на професора във Фейсбук валят съболезнования от близки, приятели, почитатели. Минути преди покъртителния пост, Мария публикува и стихотворение в памет на баща си: Когато осъзная, че те няма Когато осъзная, че те няма очите ми се пълнят със сълзи. А любовта към тебе е голяма... И всеки ден все повече боли... * Когато осъзная, че отлитна в безкрая някъде душата ти, сърцето ми от болка се раздира... И всеки ден все повече кърви... * Когато се почувствам пак самотна и вперя поглед в звездното небе усещам, че баща ми се усмихва и милва ме със двете си ръце. Припомняме, че проф. Божидар Димитров почина внезапно вчера, 1 юли. По зла съдба той си отишъл на рождения ден на дъщеря си. Чакал я пред блока си, за да отидат заедно на тържество, когато изведнъж се свлякъл на земята. Пристигналите спешни медици само констатирали смъртта на учения. Въпреки че до последно се държеше и дори кроеше планове за победа на политическата сцена, създавайки партия \"Кубрат\", професорът имаше много болежки и през последните две години неведнъж влизаше по спешност в болници. Предполага се, че вероятната причина за смъртта му е белодробна емболия. Сподели:", "date": "2018.07.02", "title": "БОЛКА! Дъщерята на проф. Божидар Димитров изплака мъката си: Обичам те безкрайно татко, част от душата ми си отиде с теб!"}
{"url": "http://pik.bg/%D0%BD%D0%B0%D0%B4-60-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B2%D0%B5%D1%80%D0%BE%D1%8F%D1%82%D0%BD%D0%BE-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D1%81%D0%BB%D0%B5%D0%B4-%D0%BF%D0%BE%D1%82%D1%8A%D0%B2%D0%B0%D0%BD%D0%B5-%D0%BD%D0%B0-%D0%BB%D0%BE%D0%B4%D0%BA%D0%B0-%D0%BA%D1%80%D0%B0%D0%B9-%D0%BB%D0%B8%D0%B1%D0%B8%D1%8F-news762312.html", "text": "Над 60 мигранти са смятани за мъртви, след като лодката им потънала днес край бреговете на Либия, предаде ДПА, цитира БНР. Това е втори подобен случай, за който се съобщава през последните два дни. Полковник Тауфик ас Сакир от либийската брегова охрана каза, че 41 мигранти са били спасени след потъването на лодката край Триполи. В плавателния съд пътували 104 мигранти и се предполага, че 63 са загинали, заявиха оцелели. Сакир обаче каза, че спасителни екипи в района не са открили следи от мъртви хора. В петък лодка с над 100 мигранти, опитващи се да достигнат Европа, се преобърна край Триполи. От тях 16 бяха спасени и бяха открити 9 тела на загинали, заявиха служители на бреговата охрана. Засега няма информация за съдбата на останалите. Сподели:", "date": "2018.07.02", "title": "Над 60 мигранти вероятно са загинали след потъване на лодка край Либия"}
{"url": "http://pik.bg/%D0%B7%D0%B0%D1%81%D0%B5%D0%B4%D0%B0%D0%B2%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F%D1%82-%D1%81%D1%8A%D0%B2%D0%B5%D1%82-%D0%B7%D0%B0-%D1%82%D1%80%D0%B8%D1%81%D1%82%D1%80%D0%B0%D0%BD%D0%BD%D0%BE-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-news762325.html", "text": "Националният съвет за тристранно сътрудничество ще заседава днес в сградата на Министерския съвет, съобщиха от правителствената пресслужба. Ще бъдат обсъдени проектите на Закон за изменение и допълнение на Закона на професионалното образование и обучение, внесен от министъра на образованието и науката. Ще се дискутира още проект на постановление на Министерски съвет за изменение и допълнение на Наредбата за работното време, почивките и отпуските, внесен от министъра на труда и социалната политика, както и проект на Закон за доброволчеството, внесен от Цветан Цветанов и група народни представители, се посочва още в съобщението. Сподели:", "date": "2018.07.02", "title": "Заседава Националният съвет за тристранно сътрудничество"}
{"url": "http://pik.bg/%D0%BD%D0%B0%D0%B9-%D0%BF%D1%8A%D0%BB%D0%BD%D0%BE%D1%82%D0%BE-%D0%B4%D0%B5%D1%82%D0%B5-%D0%B2-%D1%81%D0%B2%D0%B5%D1%82%D0%B0-%D0%BE%D1%82%D1%81%D0%BB%D0%B0%D0%B1%D0%BD%D0%B0-%D1%81-65-%D0%BA%D0%B3-news762307.html", "text": "Най-пълното дете на света, момчето от град Делхи Михир Джайн, е отслабнало с 65 килограма и за пръв път от няколко години е могло да излезе на улицата. Момчето, което тежало 237 кг, вече започва да се възстановява, след операция за поставяне на байпас на стомаха, съобщава Daily Mail. 14-годишният Михир Джайн сега тежи 172 кг и може да се придвижва без чужда помощ. Индийчето се родило като всяко друго дете, но апетитът му към пържената храна и газираните напитки го довел до наднормено тегло. На 8-годишна възраст лакомото момче вече тежало 80 килограма. С годините Михир ставал все по-вял, а апетитът му растял, консумацията на вредни храни - също. Той все по-рядко ставал от леглото и през декември 2017 година бил изпратен в болница. Тогава теглото му възлизало на 237 килограма и индиецът бил обявен за най-пълното дете на света. Преди операцията по намаляване на стомаха момчето самостоятелно отслабнало до 197 килограма. След операцията Михир казва: \"Това беше шанс за мен. Бях развълнуван от това, което ще се случи. Нещата вървят много добре и за пръв път от векове очаквам бъдещето с радост.\" Сподели:", "date": "2018.07.02", "title": "Най-пълното дете в света отслабна с 65 кг  "}
{"url": "http://pik.bg/%D0%B5%D1%82%D0%BE-%D0%BA%D1%8A%D0%B4%D0%B5-%D0%BD%D0%B0%D0%B9-%D0%BB%D0%B5%D1%81%D0%BD%D0%BE-%D0%B4%D0%B0-%D1%81%D0%B8-%D0%BD%D0%B0%D0%BC%D0%B5%D1%80%D0%B8%D1%88-%D0%BD%D0%BE%D0%B2%D0%BE-%D0%B3%D0%B0%D0%B4%D0%B6%D0%B5-news762281.html", "text": "Ако от известно време си сам/а и копнееш да имаш половинка до себе си, не стой вкъщи и не чакай любовта да те сполети, докато си у дома. Това просто няма как да стане. Дори да се запознаете online, пак ще трябва да излезете и да се видите. Затова излизай повече, бъди винаги в настроение и в най-скоро време ще си намериш гадже. Най-често хората срещат половинката си в кръга на общите си приятели. Другият вариант е да срещнеш бъдещия си партньор в работата или в училище. Сайтът „Mail.ru” направи проучване и установи кои са местата, където е най-голям шансът да си намериш половинка. 69% от анкетираните са дали гласа си за зараждане на любов сред приятелите, 49% най-често са си намирали гаджета в работата или в училище. Според 15% е възможно да се запознаеш с половинката си в клубове по интереси или на улицата. Сподели:", "date": "2018.07.02", "title": "Ето къде най-лесно да си намериш ново гадже "}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%BE%D1%82%D0%BE-16-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5-%D0%BE%D1%82-%D0%BA%D0%B0%D0%B7%D0%B0%D0%BD%D0%BB%D1%8A%D0%BA-news762328.html", "text": "16-годишната Ралица Иванова от Казанлък, която бе в неизвестност от 4 дни, е намерена . Момичето е било в града. Нейна приятелка се е свързала с близките й , за да им съобщи, че Ралица е при нея. Информацията за това е на приятели на изчезналото момиче, съобщава Дарик. За последно момичето е било на гости на биологичния си баща в Стара Загора. Изчезнала е без бащата й да разбере. Сподели:", "date": "2018.07.02", "title": "ДОБРА НОВИНА! Намериха изчезналото 16-годишно момиче от Казанлък "}
{"url": "http://pik.bg/%D1%86%D0%B5%D0%BD%D1%82%D1%8A%D1%80%D1%8A%D1%82-%D0%BD%D0%B0-%D1%81%D0%BE%D1%84%D0%B8%D1%8F-%D0%B1%D0%BB%D0%BE%D0%BA%D0%B8%D1%80%D0%B0%D0%BD-%D0%B7%D0%B0%D1%80%D0%B0%D0%B4%D0%B8-%D1%80%D0%B5%D0%BC%D0%BE%D0%BD%D1%82%D0%B8-%D0%B5%D1%82%D0%BE-%D0%BA%D1%8A%D0%B4%D0%B5-news762327.html", "text": "Започва обновяванетo на така наречения идеален център на столицата - в пространствата около храм-паметника \"Александър Невски\", улица \"Московска\" и градинката \"Кристал\". Става въпрос за проект на стойност повече от 20 милиона лева. Ремонтът ще се проведе на няколко етапа, за да няма затруднения с трафика, съобщава Нова телевизия. Въпреки това, от Столична община предупреждават, че най-вероятно задръствания ще има, заради което призовават за търпение. Сподели:", "date": "2018.07.02", "title": "Центърът на София блокиран заради ремонти! Ето къде "}
{"url": "http://pik.bg/%D0%BF%D0%BE-%D0%B3%D0%BE%D1%80%D0%B5%D1%89%D0%B8-%D1%81%D0%BB%D0%B5%D0%B4%D0%B8-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%80%D0%B0%D0%B4%D0%B5%D0%B2-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D0%B7%D0%B0%D1%82%D0%B2%D0%BE%D1%80%D0%BD%D0%B8%D0%BA%D0%B0-%D0%B1%D0%B5%D0%B3%D0%BB%D0%B5%D1%86-%D0%BA%D0%BE%D0%BB%D0%B5%D0%B2-news762345.html", "text": "Ние се справяме добре. Нямам предвид себе си, а МВР. Винаги ходя с една папка и показвам какви са тенденциите. Това заяви пред Нова телевизия министърът на вътрешните работи Валентин Радев, коментирайки упреците на опозицията, че има сериозен проблем във вътрешната сигурност на страната ни. \"За да кажем дали сме добре, трябва да се сравним с това, което е било преди... Гледайте тенденциите, изготвени трезво от анализатори. Сега се справяме добре, но искаме още по-добре\", допълни той. На въпрос как си обяснява повтарящите се \"успешни опити\" на арестанти да избягат, той заяви остро: \"Къде са повтарящи се опити?! Вижте 2008-2009? Затова пак казвам - тенденциите са важни! Не го казвам аз, статистиката го показва. Примерно за убийствата в другите държави - там убийствата са в пъти повече\", заяви Радев. Той насочи разговора към спешния телефон 112. \"Защо никой не говори за 112? Има много хубави неща, които се изпълняват и това го прави нашето правителство\", заяви вътрешният министър. Запитан как ще коментира упреците на Корнелия Нинова, че в системата на МВР има текучество, той отговори: \"Не знам кой е подвел госпожа Нинова... Но за битовата престъпност е много важно назначаването на нови хора. И няма никакви обърквания и грешки в числа. Ние искаме още повече хора. Където и да съм бил, местните искат повече полицаи. Да де, ама ние имаме ограничен бюджет. Толкова е дала държавата. Толкова са гласували народните представители\". \"Болната\" тема от последните седмици - Ботевград и напрежението, създало се след нападението на цигани над полицаи, той коментира така: \"Освободихме директора на областната дирекция и неговия заместник, защото те не са преценили как добре да се управляват нещата. Те проявиха слабости, бяха освободени\". Радев поясни, че познава добре ситуацията в Ботевград и в цялата Областни дирекция на МВР в София-област ще има прерайониране. \"На нас са ни дали парите до 44-45 хиляди души, максимум до 50. Ние не можем да назначим повече, защото местата са ограничени. Но ние правим така - преназначаваме хора. Имаме и нови автомобили\", обясни Радев. На въпрос дали не се усеща в обществото несигурност след последните случаи на избягали затворници и арестанти, той отговори: \"Със сигурност хората се притесняват. Но не само полицията е отговорна за всичко. Тя е отговорна по еманация - от раждането, през възпитанието, до училището и завършването. Но те бягат, ние ги хващаме. Няма пропуски. Търсим Колев. Никога не изглеждат безнадеждни нещата. Търсим още един, избягал по времето на Орешарски. Търсим всички, отговорни пред закона. Няма спиране. Те трябва да знаят, че ще ги намерим. Трябва да знаят, че законът наказва\". Радев коментира и случая с избягалия арестант от Трето РПУ в Пловдив: \"Ние знаем кой е отговорник. Началникът на РПУ не е създал необходимата организация, съпровождащият не е направил каквото трябва. Но си има ред - пишат се обяснения, има дисциплинарна комисия и се налагат наказания\". Валентин Радев заяви, че \"системен проблем на МВР е голямата структура на министерството\". \"Засега и синдикати, и всички, които знаят за тази структурна реформа..., ще ни помогнат. Ще стане бавно, внимателно, с решението на всички\". На края на разговора той бе попитан какъв е случаят със 114 души, получили българско гражданство, който нашумя през последните дни: \"Нашата задача е да провери има ли ги в системата... Системата работи. Ние само помагаме и проверяваме\". Сподели:", "date": "2018.07.02", "title": "ПО ГОРЕЩИ СЛЕДИ! Вътрешният министър Радев с последна информация за затворника-беглец Колев, циганското своеволие в Ботевград и нападките на опозицията срещу МВР "}
{"url": "http://pik.bg/%D0%B8%D1%82%D0%B0%D0%BB%D0%B8%D1%8F-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0-%D0%BE%D0%B1%D1%89%D0%BE%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8-%D0%B0%D0%BD%D1%82%D0%B8%D0%B8%D0%BC%D0%B8%D0%B3%D1%80%D0%B0%D0%BD%D1%82%D1%81%D0%BA%D0%B8-%D0%B0%D0%BB%D0%B8%D0%B0%D0%BD%D1%81-news762290.html", "text": "Вътрешният министър на Италия Матео Салвини призова за общоевропейски съюз срещу \"масовата имиграция\" на тържествено годишно събрание на крайнодясната си лига Лига в неделя, предава AFP, цитира Фокус. \"Мисля за лига на Лигите в Европа, която да обединява всички свободни движения, които искат да защитят границите си и благополучието на децата си\", каза Салвини пред множеството на петата конференция на партията му в северното пристанище Понтида. Салвини, който е изградил съюзи с други крайнодясни европейски групи, включително Френското национално движение, заяви по-рано, че изборите за Европейски парламент през следващата година ще бъдат референдум за \"Европа без граници ... и Европа, която защитава своите граждани\". \"Ще обиколя столиците и не само европейските, да създам алтернатива на тази Европа, основана на експлоатация ... (и) масова имиграция\". Около 50 000 души дойдоха от цяла Италия, за да присъстват на речта му, съобщиха местните медии, привлечени от призива му \"Италия на първо място\" на Салвини. \"Това е неописуемо чувство\", каза Салвини пред множеството за да чуе \"призивите на обичта, идващи от Понтида\". Сподели:", "date": "2018.07.02", "title": "Италия призова за общоевропейски антиимигрантски алианс"}
{"url": "http://pik.bg/%D0%B2%D0%BB%D0%B8%D0%B7%D0%B0-%D0%B2-%D1%81%D0%B8%D0%BB%D0%B0-%D0%BD%D0%BE%D0%B2%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0-%D0%B4%D0%B8%D1%80%D0%B5%D0%BA%D1%82%D0%B8%D0%B2%D0%B0-%D0%B7%D0%B0-%D0%BF%D0%B0%D0%BA%D0%B5%D1%82%D0%BD%D0%B8%D1%82%D0%B5-%D0%BF%D0%BE%D1%87%D0%B8%D0%B2%D0%BA%D0%B8-news762294.html", "text": "Новите правила важат за комбинации от най-малко два вида пътнически услуги. Европейската комисия ще следи дали държавите членки прилагат директивата. Да резервирате пакетна почивка онлайн е лесно, но невинаги сте сигурни, че всичко ще бъде наред с допълнителните услуги - като чартърния полет или наемането на кола, например. Често услугите в пакета се предлагат от различни фирми и ако нещо се провали, основният ви туроператор ви препраща към подизпълнителите си. От днес правилата се променят, информира  БНТ. Ако фирмата, която ви е обещала допълнителна екскурзия в рамките на вашата ваканция, фалира, отговорността за това да си получите пари обратно ще носи туроператорът, който ви е продал целия пакет. Новите правила изискват фирмите да предлагат по-добра информация за особеностите на пакетната почивка, нейните компоненти, цени и допълнителни такси. Гарантира се и връщането на парите при неизпълнение на някои от услугите. Пътуващите ще имат право да отменят пакетната си ваканция по всякаква причина чрез заплащане на разумна такса. Те могат да отменят почивката си, без да плащат неустойка, ако дестинацията им стане опасна, например поради въоръжени конфликти или природни бедствия. Или ако стойността на пакета се покачи с над 8% от първоначално обявената цена. От днес туроператорите са длъжни да осигуряват и помощ на изпаднали в затруднение пътници - например лекар или консулски услуги. Сподели:", "date": "2018.07.02", "title": "Влиза в сила нова европейска директива за пакетните почивки "}
{"url": "http://pik.bg/%D1%80%D1%83%D0%BC%D1%8A%D0%BD%D1%86%D0%B8%D1%82%D0%B5-%D1%89%D0%B5-%D0%BF%D0%BB%D0%B0%D1%89%D0%B0%D1%82-%D0%BF%D0%BE-%D0%BC%D0%B0%D0%BB%D0%BA%D0%BE-%D0%B7%D0%B0-%D1%82%D0%BE%D0%BA-news762293.html", "text": "Електроенергията за битовите потребители в Румъния поевтинява с около 3,5% от днес, съобщава Медиафакс, цитирана от БТА. Това става след влизането в сила на нова методология за изчисляване на тарифите, която беше обявена от национания регулатор в края на май. Също от днес влиза в сила увеличение на пенсионния пункт, въз основа на който се изчислява размерът на пенсиите. Увеличението ще е с 10 процента,  а минималната гарантирана пенсия ще нарасне от 520 леи на 640 леи. Сподели:", "date": "2018.07.02", "title": "Румънците ще плащат по-малко за ток"}
{"url": "http://pik.bg/%D0%BC%D1%80%D0%B0%D1%87%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D1%82%D0%BE%D0%BF-%D1%84%D0%B8%D0%BD%D0%B0%D0%BD%D1%81%D0%B8%D1%81%D1%82-%D1%81%D1%8A%D1%81-%D1%81%D1%82%D1%80%D1%8F%D1%81%D0%BA%D0%B0%D1%89%D0%B8-%D1%81%D0%BC%D0%B5%D1%82%D0%BA%D0%B8---%D0%B8%D0%BC%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BE%D1%82-%D0%BF%D1%80%D0%B5%D0%B3%D1%80%D1%8F%D0%B2%D0%B0%D0%BD%D0%B5-%D0%BD%D0%B0-%D0%BA%D1%80%D0%B5%D0%B4%D0%B8%D1%82%D0%BD-news762331.html", "text": "Финансистът Емил Хърсев гостува в студиото на БНТ и коментира отпадането на българския индекс СОФИБОР, който най-вероятно ще бъде заменен от европейския ЮРОБОР. \"Отпадането на СОФИБОР стана реалност заради скандалите в няколко европейски страни относно индексите. Тези пазарни показатели бяха без сериозна регулация и това доведе до големи проблеми. БНБ направи опит да запази СОФИБОР, но нямаше възможност това да се случи\", каза Хърсев. \"Българските банки, за разлика от Европейските, не получават готови пари. Заради това заместването на двата индекса ще стане много трудно. Българските банки се конкурират единствено на българския пазар - те се борят за парите на баба и дядо. Така, че ние имаме индекс, който отразява реалността на нашия пазар. Предполагам, че повечето банки ще се върнат на практиката за изчисляване на вътрешни индекси\", коментира финансистът. \"Законът предвижда, че увеличение на лихвените проценти няма да има. Особено ще се отнася до вече отпуснатите кредити. Опасността е от прегряване на кредитния пазар, както стана в САЩ през 2008-а година. Но все още нямаме такава опасност, а БНБ е готова да вземе ограничителни мерки\", каза още Хърсев. Сподели:", "date": "2018.07.02", "title": "МРАЧНА ПРОГНОЗА! Топ финансист със стряскащи сметки - има опасност от прегряване на кредитния пазар у нас"}
{"url": "http://pik.bg/%D0%B7%D0%B0%D1%81%D1%82%D1%80%D0%B5%D0%BB%D1%8F%D0%BD%D0%B8%D1%8F%D1%82-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%D1%85%D0%B0%D0%B7%D0%B0%D1%80%D1%82%D0%B5%D0%BD-%D0%B1%D0%BE%D1%81-%D0%BA%D0%BE%D1%81%D1%82%D0%B0-%D0%BD%D0%B8%D0%BA%D0%BE%D0%BB%D0%BE%D0%B2-%D1%81-50-%D0%BC%D0%BB%D0%BD-%D0%BB%D0%B5%D0%B2%D0%B0-%D0%B0%D0%BA%D1%82%D0%B8%D0%B2%D0%B8-%D0%B5%D1%82%D0%BE-%D0%BA%D0%BE%D0%B9-%D1%89%D0%B5-%D0%BD%D0%B0%D1%81-news762238.html", "text": "Богатство за близо 50 млн. лева оставя застреляният хазартен бос Коста Николов-Миджурина, твърди столичен всекидневник. Вестникът прави обстоен анализ на целия бизнес на Миджурина, който за три десетилетия е изградил империя. За този период успява да придобие десетки магазини, апартаменти, вили, фабрика с огромни складове и десетки камиони и автобуси. Отделно от тях приживе Николов върти и луксозния хотел \"Цезар Палас\" в родния си град Нова Загора и верига казина. Заради развода със съпругата си единствен наследник на впечатляващото имане е родната дъщеря на Николов Свилена, обясняват запознати. Любопитно е, че дъщерята на Миджурина се е познавала много добре с гаджето му Симона. Публикации във фейкбук показват, че двете често се забавляват заедно и пазаруват в луксозни бутици. Наследничката на хазартния бос запазва отношенията си със Симона и след фаталната вечер, твърдят запознати. Свилена постоянно се интересувала за здравословното й състояние и дори обмисляла да я помоли за помощ при управлението на огромния бизнес на покойния си баща. След смъртта на Миджурина Свилена ще трябва лично да поеме управлението на 15-те казина в Бургас, Несебър и Нова Загора. На плещите на девойката ляга и завършването на проекта за огромна игрална зала в центъра на Пловдив, която баща й планирал да открие в началото на август. Всяка от игралните зали отчита ежегодно стотици хиляди левове печалби, сочат публикуваните в Търговския регистър финансови отчети. Част от тях така и си стоят по сметките на фирмите и чакат собственика да си ги разпредели. След смъртта на боса това ще може да направи дъщеря му Свилена. Освен бизнеса Свилена наследява и огромно количество недвижими имоти. По морето на името на Миджурина се водят пет апартамента в Слънчев бряг и Несебър. Отделно хазартният бос е собственик на шикозна вила в близкото село Кошарица, където е и резиденцията на Митьо Очите. На името на фирмите на Миджурина се водят и десетина помещения и магазини в Слънчев бряг и Бургас. В част от тях се помещават казината от империята му, а останалите се отдават под наем, обясняват запознати. В родния си град Нова Загора хазартният бос приживе е собственик на няколко апартамента и къщи наред с огромна складова база и парцели в покрайнините. Сподели:", "date": "2018.07.02", "title": "Застреляният в Слънчев бряг хазартен бос Коста Николов с 50 млн. лева активи, ето кой ще наследи империята му"}
{"url": "http://pik.bg/12-%D1%87%D0%B0%D1%81%D0%BE%D0%B2%D0%B8%D1%82%D0%B5-%D0%B4%D0%B5%D0%B6%D1%83%D1%80%D1%81%D1%82%D0%B2%D0%B0-%D0%B1%D0%B8%D0%BB%D0%B8-%D0%BE%D0%BF%D0%B0%D1%81%D0%BD%D0%B8-news762279.html", "text": "12-часовите дежурства на медиците увеличават риска от лекарски грешки, констатираха британски учени. В същото време Световната здравна организация препоръча да се ограничи нощния труд, заради трайните увреждания, които нанася, информира NOVA. Хирургът д-р Веселин Маринов не брои часовете прекарани в болницата. Дългите работни дни е приел като неделима част от професията. „случаи, в които ми се налага да оставам до късно вечерта, а понякога и до другия ден и през цялото това време да съм в операционната”, каза д-р Веселин Маринов, началник сектор „Миниинвазивна и лапароскопска хирургия”. За д-р Румен Гоцев е ясно едно - кога започва смяната му,но не и кога приключва. „Имало е случаи да продължава и по 14-15 часа. Дежурствата ми и тук, и в Исул между едното и другото трябва да имам поне 12 часа почивка. Има колеги,които ги сливат, но аз никога не съм си го позволявал”, казва той. По закон работният ден на медиците не може да превишава 12 часа. Учени от университета в Солсбъри обаче установяват, че дори тази продължителност на дежурството увеличава риска от лекарски грешки с близо 30%. Сподели:", "date": "2018.07.02", "title": "12-часовите дежурства били опасни"}
{"url": "http://pik.bg/%D1%83%D1%87%D0%B5%D0%BD%D0%B8-%D0%B7%D0%B0%D0%BA%D0%BB%D1%8E%D1%87%D0%B8%D1%85%D0%B0-%D1%87%D0%B5-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82%D0%B5-%D0%BC%D1%80%D0%B5%D0%B6%D0%B8-%D0%BD%D0%B5-%D0%BF%D1%80%D0%B0%D0%B2%D1%8F%D1%82-%D0%B4%D0%B5%D1%86%D0%B0%D1%82%D0%B0-%D0%BF%D0%BE-%D1%89%D0%B0%D1%81%D1%82%D0%BB%D0%B8%D0%B2%D0%B8-news762297.html", "text": "Изследователи от университета в Шефилд са установили, че самочувствието на подрастващите може да зависи от времето, прекарано в интернет . Според докладите им колкото повече децата прекарват времето си в популярните социални мрежи - Instagram, Facebook и WhatsApp, толкова по-малко са доволни от живота си. В изследването са участвали 4000 деца на възраст от 10 до 15 години. Те са били помолени да оценят своята удовлетвореност от различните аспекти на живота по скалата до седем, предава Дарик. Оказало се, че само един час на ден, прекаран в социалните мрежи, намалява с 14% вероятността детето да се радва на своето представяне в училище , на външния си вид или на това да бъде със семейството си. Това е три пъти повече от отчитаното от други изследвания негативно въздействие върху емоционалното състояние на децата , живеещи с разведени родители. Сподели:", "date": "2018.07.02", "title": "Учени заключиха, че социалните мрежи не правят децата по-щастливи"}
{"url": "http://pik.bg/%D0%BD%D0%B5%D0%BC%D1%81%D0%BA%D0%B8%D1%8F%D1%82-%D0%B2%D1%8A%D1%82%D1%80%D0%B5%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%85%D0%B2%D1%8A%D1%80%D0%BB%D1%8F-%D0%BE%D1%81%D1%82%D0%B0%D0%B2%D0%BA%D0%B0-%D0%B7%D0%B0%D1%80%D0%B0%D0%B4%D0%B8-%D0%B8%D0%BC%D0%B8%D0%B3%D1%80%D0%B0%D0%BD%D1%82%D0%B8%D1%82%D0%B5-news762310.html", "text": "Лидерът на Християнсоциалния съюз (ХСС) и вътрешен министър на Германия Хорст Зеехофер ще подаде оставка заради несъгласие с политиката за имигрантите според партийни източници, предава Deutsche Welle Партийни източници съобщиха в неделя вечерта, че германският вътрешен министър Хорст Сейхофер планира да предложи оставката си както от кабинета, както и като лидер на ХСС, след като преди това ескалира спора с Ангела Меркел относно политиката на канцлера за предоставяне на убежище. Зеехофер по-рано заяви, че съботната среща с канцлера в събота „не е имала ефект\" върху конфликта им. Това пряко противоречи на разказа на Меркел за срещата, която тя представи в интервю за ZDF в неделя. \"Резултатът от всичко, което сме решили, има същия ефект [като националните мерки]\", каза тя. - Това е моето лично заключение. Разбира се, ХСС ще трябва да реши това сам за себе си. Сподели:", "date": "2018.07.02", "title": "Немският вътрешен министър хвърля оставка заради имигрантите "}
{"url": "http://pik.bg/%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D1%82%D0%B0%D0%B9%D0%BD%D0%BE-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D1%8F%D0%B4%D1%80%D0%B5%D0%BD%D0%B8%D1%82%D0%B5-%D0%B8%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B8%D1%8F-news762316.html", "text": "Северна Корея тайно продължава ядрените изследвания. На какво се надява Ким се пита руският вестник “Московский Комсомолец“, цитира Фокус. След историческата срещата на върха САЩ-Северна Корея 12 юни Доналд Тръмп провъзгласи тържествено, че Пхенян вече не е ядрена заплаха за Съединените щати. След почти месец стана ясно, че силните изявления на американския президент са преждевременни. Разузнаването на Съединените щати научи, че Северна Корея не само не спира изследванията в тайни ядрени съоръжения, но и увеличава производството на ядрено гориво. Зад екрана на затопляне на отношенията с Южна Корея и САЩ и показателното унищожаване на ядрения полигони в Северна Корея \"всичко върви по план.\" И се състои в предотвратяването на пълно ядрено разоръжаване. Телевизионният канал NBC, който се позовава на представители на американското разузнаване, съобщава, че през последните месеци Северна Корея е увеличила производството на ядрено гориво на няколко тайни места. Единственото място за обогатяване на уран, чието съществуване признава Пхенян, е в Йонбьон, на 60 километра от Пхенян. Именно то може да бъде предмет на преговори между Съединените щати и Северна Корея, въпреки че сателитните изображения показват, че наскоро бяха извършени подобрения в този изследователски център. Американските разузнавателни служби смятат, че има и други ядрени обекти, които севернокорейският режим ще се опита да скрие и да продължи ядрените си изследвания върху тях. Един от тях е Кансон, който вероятно има много по-големи възможности от Йонбьон. Американските анализатори се притесняват, че заради силен за PR ефект администрацията на Тръмп може да си затвори очите и да се съгласи да спре единственото съоръжението в Йонбьон. Склонността на Тръмп към театралност и изявлението му за безпрецедентния успех на преговорите с Ким Чен-ун подкрепят тези страхове. Освен това, Пхенян занижава броя на ядрените бойни глави, с които разполага, добавя The Washington Post. Според оценките на американците, Северна Корея разполага с 65 броя, докато декларира по-малко. На пръв поглед обаче разоръжаването е в разгара си. Дори преди историческата среща на върха, Пхенян съобщи за унищожаването на площадката за ядрени опити в Пхунгери. И в неделя, 1 юли, стана известно, че за първи път от 10 години радиовръзките между военните кораби на Северна и Южна Корея са възобновени. Това беше направено, за да се избегнат инциденти и сблъсъци, особено в Жълто море, подчерта министерството на отбраната на Южна Корея. Мотивите на ръководството на Северна Корея са съвсем ясни. Притисната от международните и най-болезнено от китайските санкции, севернокорейската икономика отчаяно се нуждае от облекчаване на натиска. И за това трябва да демонстрира \"добро поведение\". След разговорите с Тръмп Ким Чен-ун посети Пекин за трети път от началото на годината. Наскоро японският вестник \"Йомиури\" научи, че по време на разговори с президента на Китай Си Дзинпин лидерът на Северна Корея е поискал да се вдигнат възможно най-скоро санкциите върху икономиката на КНДР. В отговор, другаря Си е обещал да положи всички усилия за това. Междувременно руски и чуждестранни експерти предупреждаваха и преди: няма смисъл да се таят големи надежди за преговорите между Тръмп и Ким Чен-ун. За Северна Корея пълното разоръжаван винаги е било неприемливо. Ръководството й разглежда ядрените оръжия като най-сигурната гаранция за нейната сигурност, особено след дългата история на сваляне на нежеланите режими от САЩ. Така, че Пхенян е очевидно готов да направи големи отстъпки. Но до определена граница. Въпреки това, администрацията на Тръмп малко си „криви душата“. Държавният секретар Майк Помпео обясни думите на ръководителя на Белия дом, че ядрената заплаха от Северна Корея е била елиминирана. Според него президентът е имал предвид, че е значително намалена. Освен това ръководителят на американската дипломация призна, че пълната ядрено разиоръжаване на Корейския полуостров може да отнеме години, а САЩ нямат за цел да я постигнат незабавно. Така, докато Тръмп и Ким Чен-ун си стиснаха ръцете, нито Съединените щати, нито Северна Корея имат илюзии едни за други. Сподели:", "date": "2018.07.02", "title": "Северна Корея тайно продължава ядрените изследвания"}
{"url": "http://pik.bg/%D0%BC%D0%B8%D0%BB%D0%BA%D0%BE-%D0%BA%D0%B0%D0%BB%D0%B0%D0%B9%D0%B4%D0%B6%D0%B8%D0%B5%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D0%B4%D0%B5%D1%86%D0%B0%D1%82%D0%B0-%D0%BC%D0%B8-%D0%BD%D0%B5-%D1%81%D0%B0-%D1%86%D0%B8%D0%B3%D0%B0%D0%BD%D0%B8-news762299.html", "text": "Милко Калайджиев е бесен на медиите, обявили близнаците му за цигани. Славният фолкпевец е категоричен, че във вените на 18-годишните му момчета Алекс и Антонио не тече и капка ромска кръв. „Били от боята… Ама как е възможно да се пишат такива неща? Що са отношение е това? Пълно безобразие! Истината е, че децата ми са прекрасни и ги очаква голямо бъдеще. Единият син иска да стане архитект, другият лекар. В момента единственото, което ме интересува, са техните изпити“, сподели пред наш репортер изпълнителят на „Я елате пиленца при батко“. Когато младежите научили какви слухове се тиражират за тях в пресата, звъннали притеснени на майка си. Тя ги успокоила, обяснявайки им, че в доста вестници, списания и сайтове работят не журналисти, а негодници, пише седмичник. Сподели:", "date": "2018.07.02", "title": "Милко Калайджиев изригна: Децата ми не са цигани!"}
{"url": "http://pik.bg/%D1%81%D1%8A%D1%89%D0%B5%D1%81%D1%82%D0%B2%D1%83%D0%B2%D0%B0-%D0%BB%D0%B8-%D0%B4%D0%B5%D0%B2%D0%B5%D1%82%D0%B0-%D0%BF%D0%BB%D0%B0%D0%BD%D0%B5%D1%82%D0%B0-%D0%B2-%D1%81%D0%BB%D1%8A%D0%BD%D1%87%D0%B5%D0%B2%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-news762296.html", "text": "Учени оповестиха за възможното откриване на голямо небесно тяло зад орбитата на Нептун през януари 2016 г. Хипотетичният обект кръжи около Слънцето по издължена траектория, а по физико-химичните си свойства напомня Нептун. Астрономи от университета на Колорадо в Боулдър заключиха, че траекториите на отдалечени транснептунови обекти могат да се обяснят със сблъсъци с астероиди , а не с гравитационното влияние на хипотетична девета планета в Слънчевата система , съобщи Лента. Отдалечените транснептунови обекти са небесни тела, разположени зад орбитата на планетата Нептун. Смята се, че те не са повлияни от гравитацията й. Възможен отдалечен транснептунов обект е планетата джудже 90377 Седна, чийто перихелий е два пъти по-отдалечен от орбитата на осмата планета в Слънчевата система. Някои учени смятат, че съществуването на тези небесни тела може би подкрепя хипотезата за наличие на девета планета в Слънчевата система . Според тях отдалечеността на транснептуновите обекти се дължи на гравитацията на тази планета. С помощта на компютърен модел астрономите установили, че малки транснептунови астероиди се движат по свои орбити по-бързо в сравнение с по-големи обекти, като планетата джудже 90377 Седна, предава Дарик. Сблъсквайки се с нея, те я отпращат към отдалечени райони на Слънчевата система. Този извод съвпада с данните от наблюдения, според които размерите на отдалечен транснептунов обект и отдалечеността му са взаимносвързани. Сподели:", "date": "2018.07.02", "title": "Съществува ли девета планета в Слънчевата система?"}
{"url": "http://pik.bg/%D1%83%D0%B6%D0%B0%D1%81-%D0%BD%D0%B0%D0%B4-200-%D1%85%D0%B8%D0%BB-%D0%B4%D0%B5%D1%86%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B5-%D1%85%D0%BE%D0%B4%D1%8F%D1%82-%D0%BD%D0%B0-%D1%83%D1%87%D0%B8%D0%BB%D0%B8%D1%89%D0%B5-news762248.html", "text": "Част от децата са отпадналите от образователните институции, а някои нито веднъж не престъпили прага на училище. Данните на просветното министерство обхващат периода от създаването на система за вписване на лични данни до 2017 година, информира Нова телевизия. Над 206 000 деца между 5 и 18 години, колкото приблизително е населението на Бургас, не ходят на училище. Сподели:", "date": "2018.07.02", "title": "УЖАС! Над 200 хил. деца в България не ходят на училище"}
{"url": "http://pik.bg/%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%B2%D0%BE%D0%B5%D0%BD%D0%B5%D0%BD-%D0%BA%D0%BE%D0%BD%D0%B2%D0%BE%D0%B9-%D0%B2-%D0%BC%D0%B0%D0%BB%D0%B8-news762304.html", "text": "При атака срещу военен патрул в северната част на Мали в неделя , а други 31 души бяха ранени, съобщи Ройтерс. Сред пострадалите има и осем френски войници, уточниха от министерството на сигурността и отбраната на Мали. Нападението е станало в района на град Гао. , която се е врязала в конвоя. Малко след това се е чула и стрелба. Нападението се случи два дни след като ислямистки бойци убиха най-малко шестима души при атака срещу военен щаб в гр. Севаре, разположен в централната част на Мали, предава НюзБг. В африканската страна френски войски помагат в борбата срещу джихадистите. Влошаването на ситуацията със сигурността и то един месец преди президентските избори показва с възстановяването на мира в Мали. Там действат групи, свързани с Ал Кайда и Ислямската държава в Западна Африка. бяха уби четирима цивилни Нападението срещу конвоя е станало с кола - бомба трудностите на международните партньори да се справят Сподели:", "date": "2018.07.02", "title": "Нападнаха военен конвой в Мали"}
{"url": "http://pik.bg/%D1%80%D1%83%D0%B4%D0%BE%D0%BB%D1%84-%D0%B4%D0%B6%D1%83%D0%BB%D0%B8%D0%B0%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0-%D0%BA%D0%BC%D0%B5%D1%82%D0%B0-%D0%BD%D0%B0-%D0%BB%D0%BE%D0%BD%D0%B4%D0%BE%D0%BD-%D0%B7%D0%B0-%D0%B4%D1%83%D0%BC%D0%B8-%D1%81%D1%80%D0%B5%D1%89%D1%83-%D1%82%D1%80%D1%8A%D0%BC%D0%BF-news762249.html", "text": "Рудолф Джулиани, бивш кмет на Ню Йорк и понастоящем адвокат на Доналд Тръмп, заяви, че кметът на Лондон Садик Хан трябва да се засрами, че критикува американския президент. Руди Джулиани посъветва Садик Хан да се фокусира върху управлението на града, вместо да прави коментари по адрес на Доналд Тръмп. Тръмп и Хан „си размениха любезности“ на няколко пъти, откакто и двамата бяха избрани преди около две години. Най-напред по повод на нападението на \"Лондън бридж\" миналото лято Тръмп писа в социалната мрежа „Туитър“: „Най-малко 7 убити и 48 ранени и кметът на Лондон казва „няма причана за тревога!“. Говорител на Хан отвърна тогава, че кметът има много по-важни неща да върши, а не да отговаря на „невежи забележки по извадени извън контекста негови думи“. Руди Джулиани заяви, че след като престъпността в един град нараства, това означава, че кметът не си върши работата. Очаква се Донълд Тръмп да посети Лондон на 13 юли и да бъде посрещнат с масови протести, информира БНР. Сподели:", "date": "2018.07.02", "title": "Рудолф Джулиани разкритикува кмета на Лондон за думи срещу Тръмп"}
{"url": "http://pik.bg/%D0%B7%D0%B0%D0%B2%D1%80%D1%8A%D1%89%D0%B0%D0%BD%D0%B5-%D0%B5%D0%BC%D0%B8%D0%BB%D0%B8%D1%8F-%D0%BE%D1%82%D0%BD%D0%BE%D0%B2%D0%BE-%D0%BD%D0%B0-%D1%81%D1%86%D0%B5%D0%BD%D0%B0%D1%82%D0%B0-%D0%BF%D1%80%D0%B5%D0%B7-%D1%8E%D0%BB%D0%B8-%D0%BF%D1%80%D0%B5%D0%B1%D0%BE%D1%80%D0%B8-%D0%B4%D0%B5%D0%BF%D1%80%D0%B5%D1%81%D0%B8%D1%8F%D1%82%D0%B0-%D0%B8%D0%B7%D0%BB%D0%B8%D0%B7%D0%B0-%D1%81-%D0%BF%D1%80%D0%B8%D1%8F%D1%82%D0%B5%D0%BB%D0%B8-news762255.html", "text": "Фолкпевицата Емилия се завръща към музикалната си кариера през юли. Повече от месец изпълнителката е далеч от светския живот, след като през юни катастрофира тежко на магистрала \"Тракия\" с годеника си Жорж Башур. В ужасяващия пътен инцидент загина 19-годишният й доведен син Феди Башур. Емилия беше няколко дни на лечение в столична болница, а след излизането си от лечебното заведение обяви, че за неопределено време спира с професионалните си изяви. Певицата изпадна в тежка депресия и с любимия си мъж не излизаха от дома си. Напоследък фолкпевицата постепенно се завръща към предишния си живот, информира Хот Арена. Емилия е започнала отново да посещава фризьора си, за да възвърне позагубения си блясък. На снимка от салона изпълнителката изглежда бледа и изтормозена и с изпито лице. Емилия е възобновила и социалните си контакти. Тя отново се събира с приятелката си Весела Тотева, която е позната като бивша телевизионна водеща и жена на ексфутболиста Елин Топузаков. Двете дами се събират в домашни условия с децата и се отдават на няколкочасови приказки. Емилия ще се завърне и към участията си в нощни заведение. Заради неочаквания отпуск, в който излезе, тя пропусна да спечели няколко хиляди лева, а летният сезон е отлична възможност да навакса, тъй като предложенията от морето валят постоянно. След катастрофата Митко Пайнера проявил пълно разбиране към ситуацията и заявил на Емилия, че може да отсъства колкото дълго реши. Сега тя иска отново да пее, за да може да е сред хора и напълно да пребори обхваналата й депресия. Нейни колежки са категорични, че са готови да й помогнат да се аклиматизира, и дават пълната си подкрепа за нея в този труден момент. Емилия показа раздвижване и в профилите си в социалните мрежи, като за момента се ограничава единствено в публикуването на стари спомени и нищо актуално. Нейни приятели се отбелязват с нея при всяка възможност, което доказва, че фолкпевицата е преминала периода, в който само стои вкъщи. Сподели:", "date": "2018.07.02", "title": " ЗАВРЪЩАНЕ! Емилия отново на сцената през юли! Пребори депресията, излиза с приятели"}
{"url": "http://pik.bg/%D1%85%D0%BE%D1%82%D0%B5%D0%BB%D1%81%D0%BA%D0%B8%D1%82%D0%B5-%D1%81%D1%82%D0%B0%D0%B8-%D0%B2-%D1%85%D0%B5%D0%BB%D0%B7%D0%B8%D0%BD%D0%BA%D0%B8-%D1%81%D0%BA%D0%BE%D1%87%D0%B8%D1%85%D0%B0-%D0%B2-%D0%BF%D1%8A%D1%82%D0%B8-%D0%B7%D0%B0%D1%80%D0%B0%D0%B4%D0%B8-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%BF%D1%83%D1%82%D0%B8%D0%BD-%D1%82%D1%80%D1%8A%D0%BC%D0%BF-news762251.html", "text": "В хотелите от веригата Sokos разликата в цената за двойна стая за периода 15-17 юли в сравнение със седмицата преди това достига 200 евро. В други хотели във финландската столица разликата в цените за нощувка през дните на посещението на двамата президента и придружаващите ги делегации и журналисти също е голяма - за 15-17 юли цените са с над 100 евро по-високи, отколкото през предходната седмица. По информация на изданието за някои хотели в Хелзинки, включително от веригата Hilton и Scandic, в момента изобщо няма свободни стаи. Изпълнителният директор на веригата Scandic, във Финландия Аки Кяюхки посочи, че възможността за резервиране е ограничена, за да може да има достатъчно стаи за представителите на международните медии. Той допълни, че още идната седмица ще могат да се резервират нощувки. Кяюхки предупреди също така, че с наближаването на срещата между Путин и Тръмп цените на стаите в хотелите ще растат и ще надхвърлят обичайните за юли. Изпълнителната директорка на общинската компания Helsinki Marketing Лаура Аалто заяви, че за руско-американската среща се очаква в града да пристигнат до 2000 души, повечето от които журналисти. По тази причина много от представителите на медиите ще пристигнат още през уикенда преди срещата. Цените на хотелските стаи в Хелзинки са се увеличили неколкократно за периода около срещата на руския президент Владимир Путин и американския му колега ДоналдТръмп на 16 юли във финландската столица. Това съобщава в. \"Хелзингин саномат\", цитиран от ТАСС. Сподели:", "date": "2018.07.02", "title": "Хотелските стаи в Хелзинки скочиха в пъти заради срещата на Путин-Тръмп"}
{"url": "http://pik.bg/%D0%B3%D0%B5%D1%80%D0%B3%D0%B0%D0%BD%D0%B0-%D0%BF%D0%B0%D1%81%D0%B8-%D0%BF%D0%BE%D1%85%D0%B2%D0%B0%D0%BB%D0%B8-%D0%B5%D0%B2%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news762252.html", "text": "Събеседничката на предварването \"Неделя 150\" изтъкна, че функционалното изграждане на Европейския съюз и нивата вътре в него не създават възможност, което и да е председателство да бъде неуспешно. Тя припомни, че дори в най-тежката си криза през 2014 г. Гърция е направила добро председателство, но изтъкна. “България през тези 6 месеца правеше правилните неща. Максимата: „Важно е да правим правилните неща много повече, отколкото да ги правим правилно“ беше валидна в случая. Видяхме едно председателство, което в движение се учеше и възприемаше много практично нещата, които наистина са правилни и в частност Западните Балкани\", подчерта тя. В известна степен страната е поела риск с темата за Западните Балкани, която е разделяща за ЕС. Самото и прокарване до края и резултатите от Съвета по общи въпроси и Европейския съвет, показва че страната ни е успяла да се справи, изтъкна Паси и подчерта, че темата е стратегически приоритет и за Австрия. „Западните Балкани остават ключова тема. Смятам, че и тези 6 месеца показаха, че българската администрация е на нужното ниво и когато бъде мобилизирана с ясно положени цели, тя наистина може да свърши чудесна работа. Вторият въпрос е как да съхраним създадения импулс в българската администрация. Подвъпрос е и какво се случва с онези експерти, които бяха част от така нареченото Министерство на българското председателство. Третият голям въпрос е какви национални политики, запалени от тези 6 месеца, България ще избере, за да постигне консенсус по тях. Виждам една такава политика в лицето на цифровата икономика“. България през тези шест месеца правеше правилните неща, каза бившият министър по европейските въпроси Гергана Паси пред БНР. Сподели:", "date": "2018.07.02", "title": "Гергана Паси похвали Евопредседателството"}
{"url": "http://pik.bg/3-%D0%B2-1-%D0%B2-%D0%BC%D0%B5%D0%BA%D1%81%D0%B8%D0%BA%D0%BE-%D1%81%D0%B5-%D0%BF%D1%80%D0%BE%D0%B2%D0%B5%D0%B6%D0%B4%D0%B0%D1%82-%D1%82%D1%80%D0%B8-%D0%B2%D0%B8%D0%B4%D0%B0-%D0%B8%D0%B7%D0%B1%D0%BE%D1%80%D0%B8-news762239.html", "text": "Гласуването на общите избори в Мексико започна, като се очаква в избора за президент да победи левият кандидат Андрес Мануел Лопес Обрадор и така да стане първият ляв държавен глава на Мексико от десетилетия. Освен за президент, 89-те милиона мексикански гласоподаватели гласуват за възобновяването на над 18 000 мандата, от които 500 депутатски места и 128 сенатори, 8 губернатори и 1600 регионални и местни управници. Първите официални резултати се очакват в понеделник към 7 часа българско време, съобщава БНР. В Съединените щати се проведоха многолюдни протести срещу имиграционната политика на президента Доналд Тръмп с искане за връщане на децата, разделени от семействата им на границата между САЩ и Мексико след засилването на мерките за борба с незаконната миграция. Президентът Тръмп отмени на 20 юни разделянето на семейства, но много от децата все още не са върнати на родителите им. Федерален съдия от Сан Диего даде на властите 30 дни за събирането на семействата и две седмици, когато децата са под 5-годишни. Протестите се случват на фона на насрочените за днес едни от най-мащабни избори в Мексико. Освен за президент,в страната ще се гласува и за представители в двете камари на парламента, губернатори и местни управи. Като фаворит за президентския пост проучванията сочат Андрес Мануел Лопес Обрадор. След неуспех в две предишни президентски надпревари 64-годишният Лопес Обрадор, бивш кмет на мексиканската столица сега е абсолютен фаворит. Социолозите обясняват неговата популярност със засилващия се гняв на мексиканците от неспособността на традиционните партии да се справят с рекордното насилие и корупцията: \"Да приключим с корупцията – този тумор, който разрушава страната ни\". Битката за второто място е оспорвана. Някои проучвания дават превес на кандидата на управляващата партия Хосе Антонио Меаде, но повечето поставят на второ място 39-годишният Рикардо Анайе от Коалиция за Мексико. Президентът Енрике Пеня Нието подчерта, че над 89 милиона души имат право на глас: \"Да отидем всички да гласуваме с гордост, радост и увереност в бъдещето си\". Според анализатори има желание за промяна на всяка цена, защото недоволството от настоящето надделява над страха от неизвестното. Сподели:", "date": "2018.07.02", "title": "3 в 1: В Мексико се провеждат три вида избори"}
{"url": "http://pik.bg/7-%D0%BD%D0%B0%D1%87%D0%B8%D0%BD%D0%B0-%D0%B4%D0%B0-%D0%BE%D0%B1%D0%BB%D0%B5%D0%BA%D1%87%D0%B8%D1%82%D0%B5-%D1%83%D1%85%D0%B0%D0%BF%D0%B2%D0%B0%D0%BD%D0%B8%D1%8F%D1%82%D0%B0-%D0%BE%D1%82-%D0%BA%D0%BE%D0%BC%D0%B0%D1%80%D0%B8-news762287.html", "text": "В разгара на лятото влажността на въздуха се повишава, а заедно с нея и ухапванията от комари и други досадни насекоми. Ухапванията могат да са истинско бедствие. Те се подуват, сърбят, а при докосване и чесане се разпространяват, образувайки плюски по кожата. Лимони Този прекрасен плод предлага богата палитра от противовъзпалителни, антибактериални и болкоуспокояващи вещества. Лимоните са едно от най-добрите средства при ухапвания от насекоми. Втрийте парче лимон в засегнатото място или намажете с пресен лимонов сок. За секунди болката и сърбежът ще затихнат. Алое вера Алоето съдържа повече от 130 активни вещества като 30 от тях са важни аминокиселини, които са от огромна полза за кожата. Гелът от алое е натурален антисептик, който успокоява сърбежа и възпалението, намалява подуването и зачервяването. Алоето насърчава по-бързото оздравяване и възстановяване на кожата. Сода Содата за хляб е алкален продукт, който неутрализира възпалението и балансира pH-то на кожата. Смесете една лъжичка с малко вода и втрийте в засегнатото място. Веднага ще облекчи. Мед Медът е природният продукт с най-мощни антибиотични свойства. Затова той притежава толкова мащабна лечебна сила, използвана в много различни случаи. Медът има противовъзпалителни свойства, които успокояват ухапаното място и облекчават симптомите. Чесън Въпреки че при консумация чесънът люти доста, това не го прави неподходящ при ухапвания от насекоми, напротив. Той има свойството да успокоява кожата и да ускорява заздравяването. Чесънът спира сърбежа и намалява подуването и червенината. Чесънът е и прекрасен начин да предотвратите ухапванията преди да са се случили. Ако ще прекарате повече време в градината, край езеро или в парка, втрийте чеснова скилидка в кожата. Миризмата ще отблъсква комарите. Лед Ледът е прекрасен начин да „упоите“ засегнатото място, да премахнете болката и сърбежа. Ябълков оцет Ябълковият оцет е често употребявано средство срещу ухапвания от комари и други кожни проблеми. Той има моментален ефект в успокояването на кожните раздразнения и ухапвания. Можете спокойно да втриете чаша оцет в засегнатите места или да изплакнете кожата с него. Оставете го да действа, докато изсъхне. При по-сериозни кожни реакции при ухапвания наложете компрес с оцет за 15-20 минути. Сподели:", "date": "2018.07.02", "title": "7 начина да облекчите ухапванията от комари"}
{"url": "http://pik.bg/%D0%BD%D0%B5%D1%81%D1%82%D0%B0%D0%BD%D0%B4%D0%B0%D1%80%D1%82%D0%BD%D0%BE-%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D0%B6%D0%B8%D0%B2%D0%B5%D0%B5-%D0%BD%D0%B0%D0%B9-%D0%B1%D0%B5%D0%B4%D0%BD%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%81%D0%B2%D0%B5%D1%82%D0%B0-%D1%81%D0%BD%D0%B8%D0%BC%D0%BA%D0%B8-news762245.html", "text": "Попитайте който и да е какъв е искал да стане, когато порасне, и всеки трети ще отговори \"президент\". Наблюдавайки в какъв разкош живеят повечето държавни глави, сме съгласни, че в този отговор няма нищо странно. Но не всички „гаранти на Конституцията“ могат да се похвалят с имения за чудо и приказ, собствени самолети и т.н. Някои са избрали друг път. Сред тях е и героят на този материал – най-бедният президент в света, пише Профит. Практиката понякога показва, че колкото по-бедна е една страна, толкова по-нашироко живее нейният държавен глава. Тази система е обърната с главата надолу от Хосе Мухика – аскет, вегетарианец и президент на Уругвай. Хосе, когото в родината му ласкаво наричат El Pepe, е нетипичен президент. Когато през 2010 г. встъпва в пост, първото му решение е да се откаже от преместване в предвидената за държавния глава резиденция. Пред разкошна вила Мухика предпочита своята стара ферма, която е наследил от баща си. От фермата до столицата се стига по селски път.  В своя неголям дом Хосе живее с жена си и две кучета – стар лабрадор и триног пес на име Мануела. Хосе винаги е обичал градината си и работата със земята. Преди да стане президент заедно със съпругата си поддържат фермата. Не наемат други работници. Отглеждат цветя за продажба. Дори след встъпването в длъжност съпругата на Хосе – Лучия, продължава да се занимава с градината. В декларацията на El Pepe пише още, че притежава стар Volkswagen. Произведен е през 1987 г. Цената му е около 1800 долара. Знаете ли каква е заплатата на президента на Уругвай? 12 500 долара. За петте си години като президент Хосе е давал 90% от тази сума за благотворителност. По този начин месечният му доход оставал на ниво средна работна заплата в страната – т.е. 775 долара. Защо добирайки се до пост, който му предлага такива добри финансови възможности, бившият президент не се е възползвал? Хосе винаги се е придържал към радикални леви възгледи. Шест пъти е бил раняван „на барикадите“ и е прекарал 14 години в затвора, като повечето от тях са били в килия за един човек. Това категорично е повлияло на представите му за живота и какво би направил, ако един ден стане президент. Философията на Хосе гласи: „Наричат ме най-бедният президент, но аз не се чувствам беден. Бедните – това са тези, които работят, за да живеят в разкош. Те през цялото време искат повече и повече… Когато имате малко вещи, имате повече време за самия себе си…“ Сподели:", "date": "2018.07.02", "title": "НЕСТАНДАРТНО! Вижте как живее най-бедният президент на света (СНИМКИ)"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D0%B0%D1%82%D0%B8%D0%BD%D0%B0-%D0%B8-%D1%81%D0%BE%D0%BB%D1%83%D0%BD-%D1%81%D1%80%D0%B5%D1%89%D1%83-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D0%B7%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news762288.html", "text": "Проведоха се протести за Договора за името в Атина и Солун, пише македонското издание Телма, цитира Фокус. Проведоха се два протеста в Атина и Солун след обяд срещу Договора за името. В Атина протестът се състоя пред гръцкия парламент, а в Солун на площад Аристотел. Протестът, макар и не толкова многоброен, колкото предишния, не мина без инциденти. Голяма група маскирани лица се сблъскаха с полицията, като я атакуваха с пиротехнически материали и различни предмети. В Солун отново полицията не позволи протестът да се проведе пред Бялата кула и спря демонстрантите на една от улиците, водещи към кулата. В същото време част от тълпата се опита да пробие полицейския кордон, хвърляйки камъни и бутилки срещу органите на реда, които се отговориха с шокови гранати, съобщиха гръцките медии. Протестиращите носеха плакати, че Македония е гръцка, и членовете на гръцкото правителство са предатели. Протестите бяха организирани от две групи чрез социални мрежи, призоваващи че \"борбата продължава, докато споразумението за предоставяне на името Македония на Скопие бъде отменено\". Сподели:", "date": "2018.07.02", "title": "Поредни протести в Атина и Солун срещу договора за името на Македония"}
{"url": "http://pik.bg/%D0%BC%D1%8A%D0%B6%D0%BA%D0%B8-%D1%87%D0%BB%D0%B5%D0%BD-%D1%81%D0%B5-%D0%BF%D0%BE%D1%8F%D0%B2%D0%B8-%D0%B2%D1%8A%D1%80%D1%85%D1%83-%D0%BF%D1%80%D0%B5%D1%81%D1%8A%D1%85%D0%BD%D0%B0%D0%BB%D0%BE-%D0%B5%D0%B7%D0%B5%D1%80%D0%BE-%D0%BC%D0%BE%D0%B6%D0%B5-%D0%B4%D0%B0-%D0%B1%D1%8A%D0%B4%D0%B5-%D0%B2%D0%B8%D0%B4%D1%8F%D0%BD-%D0%BE%D1%82-%D0%BA%D0%BE%D1%81%D0%BC%D0%BE%D1%81%D0%B0-news762289.html", "text": "Австралийски шегаджия изрисува огромен пенис върху пресъхнало езеро в Джийлонг, щата Виктория, който може да бъде видян от космоса, съобщава в. „Дейли мирър”. Ползвателите на платформата Google Maps изразили удивлението си от засечения от тях обект. Рисунката събрала голям брой харесвания в социалните мрежи. Това не е единственият неприличен знак, наблюдаван в приложението на Google. Преди време силно впечатление направи заснетата от високо християнска църква в град Диксън, щата Илинойс. Потребителите бяха впечатлени от нейните контури, наподобяващи фалос. Сподели:", "date": "2018.07.02", "title": "Мъжки член се появи върху пресъхнало езеро, може да бъде видян от Космоса"}
{"url": "http://pik.bg/%D0%B1%D1%83%D0%BD%D1%82%D0%BE%D0%B2%D0%BD%D0%B8%D1%86%D0%B8-%D0%B2-%D1%8E%D0%B3%D0%BE%D0%B7%D0%B0%D0%BF%D0%B0%D0%B4%D0%BD%D0%B0-%D1%81%D0%B8%D1%80%D0%B8%D1%8F-%D1%89%D0%B5-%D0%BF%D1%80%D0%B5%D0%B4%D0%B0%D0%B4%D0%B0%D1%82-%D0%BE%D1%80%D1%8A%D0%B6%D0%B8%D1%8F%D1%82%D0%B0-%D1%81%D0%B8-%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%B5%D0%BD%D0%B8%D1%82%D0%B5-%D1%81%D0%B8%D0%BB%D0%B8-news762313.html", "text": "Бунтовници в сирийския град Босра аш Шам се съгласиха да предадат оръжията си на правителствените сили, предаде Ройтерс, като се позова на военно медийно подразделение на ливанската организация Хизбула, която е съюзник на правителството в Дамаск. Телевизия \"Ал Ихбария\" съобщи, че бойците са приели условията на капитулацията и Босра аш Шам ще премине без бой под контрола на сирийската армия, посочва ТАСС, цитиран от БНР. В града, който се намира в Югозападна Сирия на 10 км от границата с Йордания, имаше голям преден пост на бунтовниците. Техните командири няколко пъти отказваха да се съгласят на примирие с властите. Според телевизия \"Ал Маядин\" Йордания е изиграла посредническа роля при контактите между страните. На 18 юни сирийските войски започнаха настъпление срещу терористичната групировка \"Джебхат ан нусра\" и сражаващи се на нейна страна бунтовнически групи, за да възстановят контрола си над южната провинция Дараа. До края на юни армията освободи 70 градове и села на изток и югоизток в Дараа и сега се приближава към контролно-пропускателния пункт Насиб на сирийско-йорданската граница, отбелязва ТАСС. Сподели:", "date": "2018.07.02", "title": "Бунтовници в Югозападна Сирия ще предадат оръжията си на правителствените сили"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D1%80%D1%83%D1%81%D0%B8%D1%8F-%D1%81%D1%80%D0%B5%D1%89%D1%83-%D0%BF%D0%B5%D0%BD%D1%81%D0%B8%D0%BE%D0%BD%D0%BD%D0%B0%D1%82%D0%B0-%D1%80%D0%B5%D1%84%D0%BE%D1%80%D0%BC%D0%B0-news762241.html", "text": "Хиляди руснаци излязоха на улицата в различни градове на страната, за да протестират срещу увеличаването на възрастта за пенсиониране, предаде БГНЕС. Във Владивосток, Далечния изток, Омск в Сибир, Краснодар на юг, хората скандираха срещу покачването на пенсионната възраст. Някои от демонстрантите се включиха в протеста по призива на противник номер 1 на Кремъл Алексей Навални, други – на комунистическата партия или на националистически партии и синдикатите. В Москва, както и в други градове – домакини на Мондиал 2018 правото на демонстрации е ограничено до 15 юли. Това са първите протести срещу пенсионната реформа, откакто тя бе огласена на 14 юни от премиера Дмитрий Медведев. Недоволството на руснаците вече се почувства в допитванията с падането на популярността на президента Владимир Путин. Петиция, качена в интернет и подписана от повече от 2,5 милиона души, иска президентът да се откаже от реформата. Руското правителство иска да вдигне постепенно възрастта за пенсиониране с осем години за жените (на 63 г.) и с пет години за мъжете (на 65 г.). По данни на Световната банка продължителността на живота в Русия е 66,5 г. при мъжете и малко под 70 г. за жените. Сподели:", "date": "2018.07.02", "title": "Протести в Русия срещу пенсионната реформа"}
{"url": "http://pik.bg/%D0%BB%D0%B8%D1%86%D0%B5%D1%82%D0%BE-%D0%BD%D0%B0-%D0%B1%D1%82%D0%B2-%D1%81%D0%B2%D0%B5%D1%82%D0%BE%D1%81%D0%BB%D0%B0%D0%B2-%D0%B8%D0%B2%D0%B0%D0%BD%D0%BE%D0%B2-%D1%81%D0%BF%D0%B0%D0%BB-%D1%81-%D0%BC%D0%B0%D0%B9%D0%BA%D0%B0-%D1%81%D0%B8-%D0%B4%D0%BE-18-%D0%B3%D0%BE%D0%B4%D0%B8%D1%88%D0%BD%D0%B0-%D0%B2%D1%8A%D0%B7%D1%80%D0%B0%D1%81%D1%82-news762300.html", "text": "Водещият на седмичното предаване по Би Ти Ви „120 минути” Светослав Иванов е живото доказателство, че не произходът, а средата са определящи за един човек. Звездата на Би Ти Ви се оказа с ромски произход, което обаче изобщо не му попречи да се утвърди като един от най-знаковите журналисти днес. Иванов е автор на книгата пътепис „Там, където загинаха дърветата“ и на филмите „Бегълци в Лондон“, „Полумесец в короната“, „Пътят след София“, „Иран на Хомейни“, както и на множество репортажи от горещи точки по света. Светльо е трикратен носител на наградата „Репортер на годината“, връчвана ежегодно от нюзрума на Би Ти Ви, а неотдавна завърши бизнес програма в Харвард. Пътят на 34-годишния до голямата журналистика обаче е бил доста трънлив. Местните хора в родния град на майка му Антония – Брезник, до ден днешен одумват Светослав, че произлиза от малцинствата, но е успял да пробие в живота благодарение на препятствията, които е превъзмогнал като дете. Заради възмургавия тен на водещия и приликата му с главния герой в хитовия боливудски филм „Слонът, моят приятел” Раджеш Кхана, прякорът на водещия в Би Ти Ви бил Индиеца, разкриха негови колеги. Съгражданите му от Брезник си спомнят как дядо му също бил доста музикален и свирел като истински професионалист на кавал. Именно от него Светльо наследил музикалната дарба и пеел доста добре. Когато е на екран, заради осветлението в студиото, мургавият тен на Иванов изобщо не лича. В ежедневието обаче контрастът бил повече от очебиен. Родителите му се развели, когато Светослав бил едва на 2 годинки. „За миг не съм усетил липсата на баща. Майка ми и баба ми дадоха всичко от себе си, за да не усещам липсата му. Със сигурност за тях е било много трудно, давам си сметка за това. Никога не си позволиха да рухнат пред мен, макар че им е било трудно две жени да отглеждат едно момче. Не са ми показвали, че им е трудно. Имаше периоди, когато майка ми много работеше. Аз бях с баба ми, но пък от тогава са най-хубавите ми спомени, защото тя винаги говореше с мен. Дори съм я слагал да гледа футбол. Тя нищо не разбира, но ми готвеше и четеше. Всяка вечер ми четеше приказки”, връща назад лентата на спомените си Светослав. Двамата дори спели в едно легло до 18-годишната му възраст. Той бил едва 13-годишен, когато решил сам да отиде на море. Майка му и баба му обаче не се притеснявали толкова, колкото когато години по-късно Светослав отпрашил за Близкия Изток, за да прави репортажи. „Светослав беше много кротко дете. Реши, че ще става журналист, когато беше в 10-11 клас. Искаше да помага на хората. Започна да работи на 18-годишна възраст. Трябваше много бързо да порастне. След първия семестър в университета беше на стаж в „Дарик радио”. Предложиха му да остане там и той остана. Ние сме много свързани. Случва се нещо и той точно в този момент се обажда. Изключително грижовен син! Чуваме се на ден по няколко пъти. Радостна съм, че отгледах ивъзпитах един добър човек”, хвали го майка му Антония. Тя много мечтаела да има дъщеря, но приемала снаха си Вяра Деянова като родно дете. „Много съм й благодарна, че ми и роди и внучка”, допълва Антония, която мечтае за още внучета. Днес, когато е популярен от малкия екран, Светослав поддържал връзка с баща си и двамата се виждали от време на време. Въпреки тежкото си детство, водещият не го упреква, че ги е изоставил с майка му. „Не му се сърдя за нищо. За щастие, благодарение на майка ми и баба ми, аз не усетих неговата липса”, признава Иванов. Водещият разкрива, че има доста странности и мании. Най-големите му страхове били от високо и от вода. „Така и не се научих да плувам, а и още ме е страх от височини. Нищо, че съм израснал на 16-я етаж”, признава жуналистът. Освен това той бил ужасно разсеян. Често изпадал в нелепи ситуации, за които днес си спомян със смях. Случвало му се да бърза за полет без паспорт и самолетен билет, както и по грешка да погълне цяла шепа желирани бонбони, които впоследствие се оказали ароматизатор. На всичкото отгоре доскоро страдал от параноя за здравето си. Журналистът тичал в кабинета на лекар дори при хрема и даже настоявал да пие антибиотици. Той е признавал, че е звънял на доктора, който днес е сред близките му приятели, в 6 сутринта, а след като не му отговорил, му изпратил есемес: „Кръв в урината, спешно!”. Оказало се, че Светослав влязъл в тоалетна с червено осветление отгоре и се паникьосал, че е сериозно болен, пише  седмичник. Сподели:", "date": "2018.07.02", "title": "Лицето на бТВ Светослав Иванов спал с майка си до 18-годишна възраст"}
{"url": "http://pik.bg/%D0%B1%D0%BE%D0%BD%D1%83%D1%81-%D0%B3%D0%B5%D1%80%D0%B8-%D0%BD%D0%B8%D0%BA%D0%BE%D0%BB-%D0%BF%D0%BE%D0%BB%D1%83%D1%87%D0%B8-%D0%B1%D0%B0%D0%BD%D1%81%D0%BA%D0%B8-%D0%B7%D0%B0%D1%80%D0%B0%D0%B4%D0%B8-%D1%81%D0%B8%D0%BB%D0%B8%D0%BA%D0%BE%D0%BD%D0%B0-%D1%81%D0%B8-news762301.html", "text": "Гери-Никол е получила като бонус бански костюм заради това, че си е направила силиконов бюст. Певицата сама си пусна снимка с въпросния бонус. Той се дава от роден пластичен хирург, за да могат известните му пациентки да се хвалят какъв силикон им е сложил. Поводът Гери да покаже банския си е размишлението, че докато едни ги облива дъждът, други сами си го правят. Това тя демонстрира с маркуч в ръка, предава Телеграф. Сподели:", "date": "2018.07.02", "title": "БОНУС! Гери-Никол получи бански заради силикона си"}
{"url": "http://pik.bg/%D1%80%D0%B0%D0%BF%D1%8A%D1%80%D1%8A%D1%82-%D0%B2%D0%B5%D0%BD%D1%86%D0%B8-%D0%B2%D0%B5%D0%BD%D1%86-%D1%87%D0%B0%D0%BA%D0%B0-%D0%B4%D0%B5%D1%82%D0%B5-%D0%B7%D0%B0%D0%B1%D1%80%D0%B0%D0%B2%D1%8F-%D0%B7%D0%B0-%D1%80%D0%B0%D0%B7%D0%B2%D1%80%D0%B0%D1%82%D0%B0-news762306.html", "text": "Рапърът Венци Венц чака бебе през декември. Щастливата вест разкри самият изпълнител пред „Телеграф“. „Истина е, ще ставам татко. Живи и здрави, бебето трябва да се роди през декември“, казва Венци, но не пожела да издава повече подробности около най-щастливото събитие в живота си. Майката на бебето е красива плевенчанка. В началото на годината той се раздели с годеницата си и уж бе в търсене на ново гадже. Съвсем скоро обяви, че е свободен и е готов за нова връзка със „свястно момиче“, което да му роди дете. Изглежда такова веднага се е намерило на хоризонта, или просто певецът е скрил новината, че има жена до себе си заради многобройните си фенки. Запознати разкриват, че Венци е сериозно обвързан с брюнетка на име Мелани, която взема участие и в клипа на парчето му с Павел „Fake Profile“. А тя съвсем скоро ще сбъдне мечтата му да стане баща. С щастливата новина се похвали самата майка. Тя сподели кадри на вече наедрялото си коремче. В момента двамата са в Лозенец, където рапърът стопанисва частен плаж. Сподели:", "date": "2018.07.02", "title": "Рапърът Венци Венц чака дете, забравя за разврата"}
{"url": "http://pik.bg/%D0%B5%D0%B2%D1%80%D0%BE%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%BE%D0%B1%D1%81%D1%8A%D0%B6%D0%B4%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-news762335.html", "text": "Европейският парламент ще се запознае на сесията си в Страсбург тази седмица с доклада на премиера Бойко Борисов за работата на завършилото първо българско председателство на Съвета на ЕС. Предвижда се българският премиер да говори пред евродепутатите във вторник. Изслушването ще продължи с представянето на целите на австрийското председателство от премиера Себастиан Курц. България предаде на Австрия председателството от началото на юли. ЕП ще разисква във вторник следобед предложените от Европейската комисия промени в правилата за работа в чужбина. Промените засягат изпратените временно и за постоянно в друга държава от ЕС служители, включително водачите на товарни превозни средства за международни доставки. В частта за водачите ЕП за първи път отхвърли становището на своя комисия и реши да обсъди въпроса на общо заседание. След обсъждането се предвижда в сряда предлаганите промени да бъдат подложени на гласуване. В началото на юни комисията на ЕП по транспорт гласува допълнения към предложените от ЕК промени. Допълненията въвеждаха определение за \"дом\" на водачите, строги изисквания за тяхната почивка, както и за извършването на междинни превози. Няколко дни по-късно ЕП отхвърли становището на парламентарната комисия. След като тази седмица допълненията бъдат гласувани на общо заседание, очаква се ЕП да влезе в преговори с ЕК и със Съвета на ЕС. В хода на преговорите ще бъдат уточнени текстовете на промененото законодателство. Когато се стигне до съгласие между трите институции, промените следва да преминат второ четене в ЕП. Започващата тази вечер сесия ще продължи утре с отчет на председателя на Европейския съвет Доналд Туск за заседанието на държавните и правителствените ръководители от ЕС в Брюксел миналата седмица. На заседанието бяха приети заключения за миграцията и бе отправен призив за напредък в преговорите по напускането на Великобритания. Сподели:", "date": "2018.07.02", "title": "Европарламентът обсъжда българското председателство"}
{"url": "http://pik.bg/%D0%BC%D1%8A%D0%B6-%D1%80%D0%B0%D0%BD%D0%B8-%D1%81-%D0%BD%D0%BE%D0%B6-%D0%B4%D0%B5%D1%86%D0%B0-%D0%B8-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B8-%D0%B2-%D0%B6%D0%B8%D0%BB%D0%B8%D1%89%D0%B5%D0%BD-%D0%BA%D0%BE%D0%BC%D0%BF%D0%BB%D0%B5%D0%BA%D1%81-%D0%B2-%D1%89%D0%B0%D1%82%D0%B0-%D0%B0%D0%B9%D0%B4%D0%B0%D1%85%D0%BE-news762320.html", "text": "Мъж, който заради лошо поведение бил приканен в петък да напусне жилищен комплекс в град Бойси в американския щат Айдахо, се върнал на следващия ден и пробол с нож деветима човека, включително шест деца, преди да бъде задържан, предаде Асошиейтед прес, цитира БНР. Сред обитателите на комплекса от апартаменти имало бежанци от Сирия, Ирак и Етиопия. Ранените деца били гости на рождения ден на тригодишно момиче, което е сред ранените. Пострадалите възрастни се опитвали да предпазят децата. Възрастта на останалите ранени деца е от 5 до 12 години. От полицията съобщиха, че към 30-годишния нападател Тими Кинър са предявени обвинения в няколко престъпления. Сподели:", "date": "2018.07.02", "title": "Мъж рани с нож деца и възрастни в жилищен комплекс в щата Айдахо"}
{"url": "http://pik.bg/%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D0%B0%D0%BB%D0%B5%D0%BD%D0%B0-%D0%B7%D0%B0-%D0%BF%D0%BE%D0%BD%D0%B5%D0%B4%D0%B5%D0%BB%D0%BD%D0%B8%D0%BA-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B2%D0%B5%D1%89%D0%B0%D1%8F%D1%82-%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B7%D0%B0-%D0%B2%D1%81%D0%B8%D1%87%D0%BA%D0%B8-%D0%B7%D0%BE%D0%B4%D0%B8%D0%B8-news762514.html", "text": "Очаквайте проблеми. Ще сте подложени на критика от страна на ръководството, ако от ранни зори сте на работното си място, заради интриги от страна на ваши неприятели, незнайно как достигнали до вашите началници, но на злото пътя винаги е различен и по-бърз от този на доброто. Начинанията са забранени. Завършете вече започнатата работа, за да си спестите неприятностите, предизвикани от забавянето. Днес сте изцяло във властта на успеха, стига да не го пропилеете сами. Осъществявате с лекота всичките си цели въпреки пречките. Заемете се с разрешаването на делови проблеми или поне намерете начин за бързото им приключване. Пътуване няма да бъде успешно. Не си поставяйте дългосрочни задачи, ако зависите от други хора, за да избегнете провал. Предпазвайте се от неочаквани финансови загуби заради вашата импулсивност. Нарасналите разходи в семейството ви се дължат на невъзможността да се въздържате от ненужни покупки. Бъдете предпазливи и преценявайте всички промени в професионалния и личния си живот. Приемайте допълнителна работа, само ако ви бъде заплатена добре. Имате възможност да подобрите финансовото си състояние, без напрежение и без големи усилия от ваша страна. Обмислете промените, чрез които ще намерите верния изход от всяка трудна ситуация. Творческият подход на работното място и чарът ви ще ви осигурят подкрепата на вашите колеги. Анализирайте изминалите дни и отстранете грешките си. Склонни сте да противоречите на всички, заради нежеланието ви да приемете мнението на вашите колеги, но грешите - ще се окаже, че имат право да го налагат и е във ваша полза. До обед с лекота реализирате своите планове. Успешни са деловите срещи и разговори. Полезно е общуването с ръководството, но само, ако имате ясни идеи и сте намерили начин за тяхната реализация. Емоцията не бива да ви пречи да видите и уловите шансовете си за успех. Запазете спокойствие и не проявявате агресия, дори и ако ви ядосват целенасочено. Преценете дали не е време да промените поведението си. Не мислете как да мъстите, ако ваши колеги се опитват да изземат вашите функции и да седнат на вашия стол, уверявайки ръководството, че са по-кадърни. Ще съумеете да разрешите неотложен и досаден, но от значение за бъдещата ви работа служебен проблем. Поставете началото на новите си задачи след като приключите с тази не особено приятна задача, която ще ви донесе висока оценка. Помислете си какво трябва да промените в живота си. Време е да оцените трезво и собствените грешки, предизвикани от прибързаност или невъзможност да проявите разбиране. Бъдете отговорни към служебните си задължения и ще осъзнаете какви висоти може да постигнете с лекота, а и ще се изненадате, че до този моменти сте стояли пасивно. Разрешете неотложни финансови въпроси, за да имате пари за покриване на данъците. Деловите срещи и разговори са успешни. Не бъдете прекалено настойчиви и не насилвайте събитията. Не мислете за инвестиции в този ден, дори и са мамещи. Във ваша полза е да внимавате на работното място, особено с нови задачи. Склонни сте да противоречите на всичко казано от страна на ръководството, но си вредите и не печелите симпатията на вашите колеги. Новите запознанства не бива да ви подтикват към спор с преките ви началници и колегите. По-добре стойте встрани. На вашето работно място ви предстои един невероятен, успешен и изпълнен с положителни емоции ден. Нови запознанства и подновяване на стари, ще ви позволят да откриете нови възможности за професионална изява, но не бъдете прибързани. Не бива да изоставяте сегашната си работа без да сте сигурни, че ще изпълнят обещанията си. Необмислените промени ще бъдат грешка. Трудностите преодолявате с лекота и няма да ви попречат да се радвате на творчески подем. Денят ви е наситен с интересни събития в личния живот. Не е изключено към вас да се обърнат стари делови партньори. Не сте приключили напълно отношенията си с тях и имате възможност да ги подновите, но ако решите да го сторите бъдете предпазливи. Промените, които очаквате няма да настъпят бързо, не се надявайте на магическа пръчка, която ще ги осъществи на мита. За да ги реализирате ще изгубите целия ден, но резултатите след това го заслужават. Пътувайте, но бъдете предпазливи зад волана. Последиците от инатливите ви и необмислени действия ще са неочаквани. Не допускайте промени, ако не са ви по вкуса или ако някой насила ви ги налага. Сподели:", "date": "2018.07.02", "title": "ХОРОСКОПЪТ НА АЛЕНА ЗА ПОНЕДЕЛНИК: Ето какво вещаят звездите за всички зодии? "}
{"url": "http://pik.bg/%D1%8F%D0%BF%D0%BE%D0%BD%D1%81%D0%BA%D0%B8%D1%8F%D1%82-%D0%B8%D0%BC%D0%BF%D0%B5%D1%80%D0%B0%D1%82%D0%BE%D1%80-%D0%BF%D1%80%D0%B8%D0%B5%D1%82-%D0%BF%D0%BE-%D1%81%D0%BF%D0%B5%D1%88%D0%BD%D0%BE%D1%81%D1%82-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news762339.html", "text": "Японският император Акихито, на 84 години е подложен на лечение заради мозъчна исхемия, съобщават от японското правителство, цитирани от АФП. „Императорът е получил внезапно чувство на слабост и обилно изпотяване рано сутринта (в понеделник) и веднага е консултиран от лекаря на двореца“, се казва в изявлението. Лекарят е установил, че императорът има „симптоми на световъртеж и прилошаване поради мозъчна исхемия, която налага пълна почивка и по-нататъшни изследвания“, съобщава говорителят на правителството, цитиран от Фокус. Всички бъдещи ангажименти на императора са отменени за неопределено време. Сподели:", "date": "2018.07.02", "title": "Японският император приет по спешност в болница "}
{"url": "http://pik.bg/19-%D0%B3%D0%BE%D0%B4%D0%B8%D1%88%D0%BD%D0%B0-%D0%B7%D0%B0%D0%B1%D1%8A%D1%80%D0%BA%D0%B0-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%81-%D1%82%D0%B0%D0%BA%D1%81%D0%B8-%D0%B8-%D0%B0%D0%B2%D1%82%D0%BE%D0%B1%D1%83%D1%81-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D1%82%D1%80%D0%B8-%D0%B6%D0%B5%D0%BD%D0%B8-%D0%BF%D0%BE%D1%81%D1%82%D1%80%D0%B0%D0%B4%D0%B0%D1%85%D0%B0-news762364.html", "text": "19-годишна шофьорка от Варна забърка тежка катастрофа с такси и автобус снощи във Варна. Младата дама, управляваща лек автомобил \"Тойота\", подминала с лекота пътен знак \"Стоп\" на кръстовището на ул. \"Цар Асен\" и \"Македония\" и блъснала преминаващия с предимство таксиметров автомобил \"Дачия\". Той от своя страна навлязал в насрещното движение, където нацелва автобус от градския транспорт №12, съобщава \"Варна 24\". Сигнал за инцидента е подаден в 22.20 часа снощи. При удара са пострадали две жени от автобуса и пътничка от таксито. 49-годишна жена от автобуса е с контузни наранявания, 69-годишна жена е фрактура на хрущял на носа и третата пострадала дама е 26-годишната пътничка от таксито. Няма опасност за живота им, прегледани са в болнично заведение и освободени за домашно лечение, допълниха от пресцентъра на полицията. Стана ясно още, че 19-годишната водачка е тествана за алкохол, а пробите са отрицателни. Сподели:", "date": "2018.07.02", "title": "19-годишна забърка тежка катастрофа с такси и автобус във Варна, три жени пострадаха"}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82%D0%B8-%D0%B5%D0%B2%D1%80%D0%BE%D0%BF%D0%B0-%D0%B7%D0%B0%D0%BF%D0%BE%D1%87%D0%BD%D0%B0-%D0%B1%D1%83%D0%BD%D1%82-%D1%81%D1%80%D0%B5%D1%89%D1%83-%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-news762344.html", "text": "Мигрантската вълна и решенията на Европа, това коментираха проф. Ивайло Дичев и анализаторът Тончо Краевски пред БНТ. \"Срещата на върха на Еропейския съюз за справянето с мигрантската вълна беше едно просто театрално представление. От тази среща абсолютно нищо не беше решено. Виждаме, че африканските лидери заявяват, че нищо не е договорено. Проблемът с миграцията е изцяло политически. Цялата тази среща предъвка и преговори едни пожелания, но само толкова. Има един бунт срещу Ангела Меркел, въпреки икономическата доминация на Германия. Повечето страни в ЕС реално правят бунт срещу центъра на управление на Европа, който е съсредоточен около Меркел\", обясни проф. Ивайло Дичев. \"От това решение европейците не се радват. Радват се единствено няколко европейски лидери. Мнозинството от хора, дори в най-развитите и толерантни страни, искат това да спре. Но политиците не го случат. Въпросът е, че Европа не може да вземе каквото и да било решение\", добави анализаторът Тончо Краевски. Сподели:", "date": "2018.07.02", "title": "ЕКСПЕРТИ: Европа започна бунт срещу Ангела Меркел"}
{"url": "http://pik.bg/%D1%80%D0%B0%D0%B7%D1%81%D1%82%D1%80%D0%B5%D0%BB%D1%8F%D1%85%D0%B0-%D0%BA%D0%BC%D0%B5%D1%82-%D1%83%D1%81%D1%82%D1%80%D0%BE%D0%B8%D0%BB-%D1%88%D0%B5%D1%81%D1%82%D0%B2%D0%B8%D0%B5-%D0%BD%D0%B0-%D0%BF%D0%BE%D0%B7%D0%BE%D1%80%D0%B0-%D1%81-%D0%BD%D0%B0%D1%80%D0%BA%D0%BE%D1%82%D1%80%D0%B0%D1%84%D0%B8%D0%BA%D0%B0%D0%BD%D1%82%D0%B8-%D0%B2%D0%B8%D0%B4%D0%B5%D0%BE-18-news762409.html", "text": "Кметът на филипинския град Танаван Антонио Халили, който устрои \"шествие на позора\" с участието на наркотрафиканти, бе показно разстрелян по време на церемония по вдигането на националния флаг пред градския съвет, съобщава тв канал ABS-CBN, позовавайки се на местната полиция. Чиновниците били строени пред кметството, когато неизвестни стреляли в гърдите на Халили. Градоначалникът бил откаран веднага в болница, но лекарите само констатирали смъртта му. Според началника на местната полиция Едуард Каранза, убиецът е бил скрит в храстите на около 150 метра от зданието. След убийството той избягал, възползвайки се от суматохата. Правоохранителните органи отцепили районаи сформирали специална група по разследване на престъплението и издирването на стрелеца. Халили става популярен през 2016 г., когато арестува заподозрени в наркопрестъпления и ги принуждава са преминат в марша на позора през целия град. В същото време полицията подозира кмета във връзка с наркогрупировките. Сподели:", "date": "2018.07.02", "title": "Разстреляха кмет, устроил шествие на позора с наркотрафиканти (ВИДЕО 18+)"}
{"url": "http://pik.bg/%D0%B2-%D0%BF%D0%B0%D0%BC%D0%B5%D1%82-%D0%BD%D0%B0-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B4%D0%B8%D0%BC%D0%B8%D1%82%D1%8A%D1%80-%D0%BD%D0%B8%D0%BA%D0%BE%D0%BB%D0%BE%D0%B2-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%BD%D0%B0%D1%83%D0%BA%D0%B0-%D0%B7%D0%B0%D0%B3%D1%83%D0%B1%D0%B8-%D1%83%D0%BD%D0%B8%D0%BA%D0%B0%D0%BB%D0%B5%D0%BD-%D1%83%D0%BC-%D0%B0-%D0%B1%D1%83%D1%80%D0%B3%D0%B0%D1%81--news762366.html", "text": "Кметът Димитър Николов изказа своите искрени съболезнования на семейството на професор Божидар Димитров, почетен гражданин на Бургас от 2011 година. \"Българската наука загуби уникален ум, а Бургас един от най-силните си застъпници. Аз загубих приятел. Божидар Димитров безспорно е една от големите фигури на българското съвремие и липсата му дълго ще тежи. Но след него остава много: написани книги, построени и възстановени църкви и паметници, не на последно място - приповдигнатото самочувствие на българина, че сме народ с история, но и с бъдеще. Бургас и всички околни градове от нашата област дължим специална благодарност за усилията и енергията, с които професор Димитров последователно работи за развитието на така наречения културно-исторически туризъм. С негова помощ станахме много по-интересни за нашите гости и по-разпознаваеми на туристическия пазар. Божидар Димитров беше вярващ човек. И направи така, че в Бургас да се съхраняват частица от Христовия кръст и част от мощите на нашия градски закрилник свети Николай. Сбогом, професоре, ще ни липсваш, но много хора в Бургас винаги ще те помнят с добро!\", каза кметът Николов. Сподели:", "date": "2018.07.02", "title": "В памет на Божидар Димитров! Димитър Николов: Българската наука загуби уникален ум, а Бургас един от най-силните си застъпници"}
{"url": "http://pik.bg/%D0%BD%D0%BE%D0%B2%D0%B8-%D0%B0%D1%80%D0%B5%D1%81%D1%82%D0%B8-%D0%B2-%D1%82%D1%83%D1%80%D1%86%D0%B8%D1%8F-%D0%B2%D1%8A%D0%B2-%D0%B2%D1%80%D1%8A%D0%B7%D0%BA%D0%B0-%D1%81-%D0%BE%D0%BF%D0%B8%D1%82%D0%B0-%D0%B7%D0%B0-%D0%BF%D1%80%D0%B5%D0%B2%D1%80%D0%B0%D1%82-%D0%BE%D1%82-2016-%D0%B0-news762371.html", "text": "Прокуратурата в Анкара издаде заповеди за задържане на 68 военни от сухопътните сили. Сред тях са 19 военни на действаща служба и старши офицери – 22 полковници и 19 подполковници. Те са обвинени, че подкрепят ислямския духовник Фетуллах Гюлен, когото властите в Турция смятат за организатор на опита за преврат преди две години, информира БНР. Освен в турската столица операцията продължа в още 18 области на страната. Междувременно стана ясно, че при сърдечна криза в затвора в Синджан вчера е починал Зеки Гювен, бивш ръководител на разузнавателното бюро в Анкара, задържан по обвинения, че е част от мрежата на Гюлен. Сподели:", "date": "2018.07.02", "title": "Нови арести в Турция във връзка с опита за преврат от 2016-а"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B2%D0%B8%D0%B4%D0%B5%D0%BE-%D0%BA%D0%B0%D1%82%D0%B5%D1%80%D0%B8%D1%87%D0%BA%D0%B0-%D1%81%D0%B2%D0%B8-%D0%BF%D0%BE%D0%BD%D0%B8%D1%87%D0%BA%D0%B0%D1%82%D0%B0-%D0%BD%D0%B0-%D1%87%D0%B5%D0%BD%D0%B3%D0%B5-news761719.html", "text": "Видеото е заснето от жертвата на катерицата. \"Сериозно. Тя открадна съвсем хубава поничка. ОТ ПОЛИЦАЙ. Това е истинско углавно престъпление. Освен това е грубо\", пише към видеото на сайта на полицията в Анкъридж. Полицията в Аляска разпространи видеоклип с катерица, която тича на паркинга със служебните им коли, захапала поничка, която е открадната от полицай, съобщава ЮПИ. Сподели:", "date": "2018.07.02", "title": "УНИКАЛНО ВИДЕО! Катеричка сви поничката на ченге"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D0%B2%D1%82%D0%BE%D0%B1%D1%83%D1%81-%D1%81-%D0%B5%D0%B2%D1%80%D0%B5%D0%B9%D1%81%D0%BA%D0%B8-%D1%82%D1%83%D1%80%D0%B8%D1%81%D1%82%D0%B8-%D0%BF%D0%BB%D0%B0%D0%BC%D0%BD%D0%B0-%D0%BD%D0%B0-%D0%BF%D1%8A%D1%82%D1%8F-%D0%B1%D1%83%D1%80%D0%B3%D0%B0%D1%81-%D0%BF%D0%BE%D0%BC%D0%BE%D1%80%D0%B8%D0%B5-news762473.html", "text": "Автобус пламна на пътя Бургас-Поморие. Той е бил пълен с еврейски туристи. За щастие, те са били изведени навреме от горящото превозно средство. Няма пострадали. В момента в района има километрично задръстване. Сподели:", "date": "2018.07.02", "title": "ИЗВЪНРЕДНО! Автобус с еврейски туристи пламна на пътя Бургас-Поморие"}
{"url": "http://pik.bg/%D0%BF%D1%80%D0%B0%D0%B2%D0%B8%D0%BB%D0%BD%D0%BE-%D0%BB%D0%B8-%D0%BC%D0%B8%D0%B5%D0%BC-%D1%80%D1%8A%D1%86%D0%B5%D1%82%D0%B5-%D1%81%D0%B8-news762403.html", "text": "Едва три процента от гражданите на САЩ мият правилно ръцете си , установи изследване, поръчано от правителството, съобщи в. \"Метро\". Американските здравни власти препоръчват ръцете да се мият със сапун най-малко 20 секунди , като хубаво трябва да се обработят и обратната страна на дланите, както и пространствата между пръстите и под ноктите. Особено внимание трябва да се отдели на дланите. Много често се използват мръсни кърпи за ръце , което отново заразява дланите, дори и след старателното им измиване, посочват изследователите, съобщава БТА. Според американското министерство на земеделието 97 процента от гражданите на САЩ се отнасят небрежно към този хигиенен навик поради бързане или незнание. Заради лошите хигиенни навици на участниците, половината от тях станали източник на зараза с бактерии от суровото месо към солниците и аксесоарите за подправки. В 11 процента от случаите било наблюдавано заразяване на дръжките на хладилниците. Сподели:", "date": "2018.07.02", "title": "Правилно ли мием ръцете си"}
{"url": "http://pik.bg/%D1%81%D1%82%D0%BE%D1%82%D0%B8%D1%86%D0%B8-%D0%B8%D0%BD%D1%81%D0%BF%D0%B5%D0%BA%D1%82%D0%BE%D1%80%D0%B8-%D0%BD%D0%B0-%D0%BD%D0%B0%D0%BF-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D0%BF%D1%80%D0%BE%D0%B2%D0%B5%D1%80%D0%BA%D0%B8-%D0%BF%D0%BE-%D1%87%D0%B5%D1%80%D0%BD%D0%BE%D0%BC%D0%BE%D1%80%D0%B8%D0%B5%D1%82%D0%BE-news762416.html", "text": "Стотици данъчни инспектори, съвместно с други държавни органи, започват лятната контролна кампания по Черноморието. Над 25 000 проверки предстоят от утре до края на туристическия сезон, с основен акцент отчитането на обороти и издаване на касови бележки. От НАП припомнят, че и през тази година неиздаването на касова бележка се санкционира незабавно със запечатване на търговския обект, освен обичайната глоба, но основната цел на проверяващите е да насърчат доброволното спазване на данъчните изисквания. От приходното ведомство отново ще използват дистанционната връзка на всеки касов апарат със сървърите си, за да откриват рискови търговци, чиито продажби значително се различават от обичайните. Освен хотели, ресторанти, барове, магазини, паркинги и други търговски обекти, на мониторинг ще бъдат подложени борси и тържища, които снабдяват хотелите с храни и напитки, допълват от НАП. В проверките, които ще обхванат цялото Черноморско крайбрежие, а не само големите курорти, ще участват инспекторите на звеното „Фискален контрол“. Част от проверките ще са на принципа „таен клиент“, но едновременно с това ще патрулират и съвместни екипи на НАП и правоохранителните органи с отличителни знаци. Сигнали за неиздаване на касови бележки и данъчни нарушения могат да се подават на телефона на НАП 0700 18 700 или по електронна поща на infocenter@nra.bg. „Главната ни задача е да подобрим данъчното поведение на търговците по Черноморието. Това, че ще изпратим екипи там обаче не значи, че ще нарушим качеството на контролната дейност във вътрешността на страната. Разполагаме с близо 800 души и добри софтуерни инструменти за целта“, каза по повод на започващата контролна кампания на НАП директорът на „Фискален контрол“ Спас Шишков. Сподели:", "date": "2018.07.02", "title": "Стотици инспектори на НАП започват проверки по Черноморието"}
{"url": "http://pik.bg/%D0%B1%D1%83%D1%80%D0%B3%D0%B0%D1%81%D0%BA%D0%B8%D1%82%D0%B5-%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%BE%D1%82-%D0%B1%D1%81%D0%BF-%D1%81%D1%82%D1%80%D0%B0%D0%BD%D0%B4%D0%B6%D0%B0-%D1%81%D0%B5-%D1%83%D0%BD%D0%B8%D1%89%D0%BE%D0%B6%D0%B0%D0%B2%D0%B0-%D1%83%D0%BC%D0%B8%D1%88%D0%BB%D0%B5%D0%BD%D0%BE-%D0%B2%D0%B8%D0%B4%D0%B5%D0%BE-news762423.html", "text": "Да се промени законодателството и да не се допуска масовото избиване на животни като това, което се случи в Странджа, настояват бургаските депутати от БСП. Днес четиримата народни представители дадоха пресконференция, която Флагман пизлъчи. Една от темите, които засегнаха, бе трагедията на Странджа. Димитър Стоянов бе категоричен, че трябва да се работи по промяна на законодателството и предоговаряне на европейските директиви. „Тук държавата трябва да си влезе в ролята. Да се допусне ваксинация на животните, за да са защитени и ако се открие някакво заболяване да не се действа толкова радикално, а да се търсят други мерки. В тази ситуация имам чувството, че умишлено се работи по унищожаването и обезлюдяването на Странджа“, каза Димитър Стоянов. Николай Тишев предложи при откриване на зараза фермите да се поставят под карантина за известен период от време и всеки ден ветеринарни инспектори да вземат проби от животните, докато бъде установено колко от тях са болни. Петър Кънев изтъкна, че Странджа е сред най-слабонаселените райони в страната - по 8 души на кв.км и подобни действия, като тези предприети през миналата седмица, довеждат до окончателното обезлюдяване. Сподели:", "date": "2018.07.02", "title": "Бургаските депутати от БСП: Странджа се унищожава умишлено (ВИДЕО)"}
{"url": "http://pik.bg/%D0%B2-%D0%BE%D1%87%D0%B0%D0%BA%D0%B2%D0%B0%D0%BD%D0%B5-%D0%B3%D1%80%D0%B8%D1%88%D0%BE-%D0%B7%D0%B0%D0%BF%D0%BE%D1%87%D0%B2%D0%B0-%D0%B4%D0%BD%D0%B5%D1%81-%D0%BD%D0%B0-%D1%83%D0%B8%D0%BC%D0%B1%D1%8A%D0%BB%D0%B4%D1%8A%D0%BD-news762334.html", "text": "Григор Димитров ще изиграе мача си от първия кръг на “Уимбълдън” днес. Българинът се изправя срещу Стан Вавринка в определения от мнозина за най-интересен двубой на старта на най-престижния турнир по тенис. Мачът е трети в програмата на централния корт на “Ол Инглад Клъб”, като ще започне след 18 часа. Двубоите на централния корт ще започнат от 15 часа. Там първо на корта ще излезе Роджър Федерер. Осемкратният шампион се изправя срещу Душан Лайович от Сърбия. След това Каролин Вожняцки ще играе с Варвара Лепченко, а след края на този мач ще дойде ред на Григор и Вавринка. Виктория Томова ще направи своя дебют в основната схема на “Уимбълдън” утре. Нейният мач е четвърти на корт номер 4, където срещите започват в 13,30 часа. 23-годишната софиянка се изправя срещу Тереза Смиткова от Чехия. Вики ще играе за втори път в основната схема на турнир от Големия шлем, след като премина успешно квалификациите в Лондон. В началото на сезона тя влезе в схемата в Австралия като “щастлива губеща”. Сподели:", "date": "2018.07.02", "title": "В ОЧАКВАНЕ: Гришо започва днес на \"Уимбълдън\""}
{"url": "http://pik.bg/%D1%82%D1%80%D0%B5%D1%82%D0%B0-%D0%B2%D1%8A%D0%B7%D1%80%D0%B0%D1%81%D1%82-%D0%B8%D0%B7%D0%BF%D0%BB%D0%B0%D1%89%D0%B0%D1%82-%D0%BF%D1%80%D0%B5%D0%B8%D0%B7%D1%87%D0%B8%D1%81%D0%BB%D0%B5%D0%BD%D0%B8%D1%82%D0%B5-%D1%80%D0%B0%D0%B7%D0%BC%D0%B5%D1%80%D0%B8-%D0%BD%D0%B0-%D0%BF%D0%B5%D0%BD%D1%81%D0%B8%D0%B8%D1%82%D0%B5-%D0%BE%D1%82-9-%D1%8E%D0%BD%D0%B8-news762370.html", "text": "Изплащането на пенсиите за юли ще започне от 9 юли и ще приключи на 20 юли, информират от Националният осигурителен институт. Изплащането на пенсиите чрез пощенските станции ще е съобразно изготвен график, предварително обявен във всяка пощенска станция. Сметките на пенсионерите, които получават пенсиите си по банков път, ще бъдат заверени на 9 юли. От вчера са преизчислени размерите на пенсиите, свързани с трудова дейност, отпуснати до 31 декември 2017 г. включително. Преизчислението е извършено с новата по-висока тежест от 1,169 за всяка година зачетен осигурителен стаж на лицата. Осигурено е увеличение с 3,8 на сто на получавания към 30 юни размер на пенсиите от трудова дейност. Вече се прилага и нов минимален размер на пенсията за осигурителен стаж и възраст - 207,60 лв. Нови минимални размери имат и всички пенсии, свързани с трудова дейност, тъй като се определят като процент от тази сума, припомнят от НОИ. Такива са пенсиите за осигурителен стаж и възраст, отпуснати при непълен осигурителен стаж, за които минимумът се определя на 176,46 лв.; пенсиите за инвалидност поради общо заболяване и за инвалидност поради трудова злополука и професионална болест, чиито минимален размер зависи и от определения на пенсионера процент трайно намалена работоспособност; наследствените пенсии, чийто минимален размер става 155,70 лв. Вече е увеличен и размерът на социалната пенсия за старост - 125,58 лв. Спрямо него са определени нови размери на всички пенсии, несвързани с трудова дейност, каквито са пенсиите за военна инвалидност, пенсиите за гражданска инвалидност, социалните пенсии за инвалидност и персоналните пенсии, както и различните видове добавки към пенсиите, които се определят в процент от социалната пенсия за старост. Сподели:", "date": "2018.07.02", "title": "ТРЕТА ВЪЗРАСТ! Изплащат преизчислените размери на пенсиите от 9 юни"}
{"url": "http://pik.bg/%D1%81%D1%82%D1%80%D0%B5%D0%BB%D1%8F%D1%85%D0%B0-%D0%BF%D0%BE-%D0%B6%D0%B8%D0%BB%D0%B8%D1%89%D0%B5%D1%82%D0%BE-%D0%BD%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%BF%D0%BE-%D1%82%D1%8A%D0%BC%D0%BD%D0%B0-%D0%B4%D0%BE%D0%B1%D0%B0-news762419.html", "text": "Полицията във Видин разследва стрелба, съобщиха от пресцентъра на МВР. Инцидентът е станал малко преди 23 часа снощи. Видинчанин сигнализирал на телефона за спешни повиквания за случая. Той се оплакал, че някой стрелял по жилището му, където живее заедно със семейството си. Дежурна оперативна група веднага се отзовала на адреса и извършила оглед. Полицаите установили, че вследствие на при което бил повреден прозорец на остъклена тераса.  Имало дупка, която показвала от къде е минал изстрела. Разследването на  случая продължава, образувано е досъдебно производство. Сподели:", "date": "2018.07.02", "title": "Стреляха по жилището на семейство по тъмна доба"}
{"url": "http://pik.bg/%D0%BE%D1%82%D0%BC%D0%B5%D0%BD%D0%B8%D1%85%D0%B0-%D1%87%D0%B0%D1%81%D1%82%D0%B8%D1%87%D0%BD%D0%BE%D1%82%D0%BE-%D0%B1%D0%B5%D0%B4%D1%81%D1%82%D0%B2%D0%B5%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B2-%D1%81%D0%B0%D0%B4%D0%BE%D0%B2%D0%BE-news762483.html", "text": "Отменено е частичното бедствено положение в община Садово,  съобщи зам.-кметът на общината Петър Георгиева в ефира на  Радио „Фокус”- Пловдив. Днес кметът на общината е отменил бедственото положение със своя заповед. Екип на общината е проверил дигата на река Чая, за да се види дали няма други компрометирани места. Дигата е била коригирана на три места, след разлива на придошлата река. Най-рано през следващата седмица ще се знае какви са щетите. „Днес в Садово се проведе информационна среща на пострадалите селски стопани с представител на Областна служба по земеделие“, каза Георгиев. Били са разяснени критериите, по които ще се оценяват щетите. Земеделските производители трябва да подадат в службата заявление за щетите и на базата на тези заявления се сформира комисия, в която ще бъдат включени представители на 8 институции. Специалистите ще направят поне две проверки на терен и ще излязат с протокол за всеки земеделски производител. Комисията ще бъде сформирана в началото на другата седмица. Предстои с наредба на Министерството на земеделието да се определи размерът на обезщетенията. Ще се обезщетяват само регистрирани земеделски производители, които имат 100-процентови щети. Сподели:", "date": "2018.07.02", "title": "Отмениха частичното бедствено положение в Садово"}
{"url": "http://pik.bg/%D0%BF%D0%BE%D0%BB%D1%8F%D0%BA-%D0%B5-%D1%82%D1%83%D1%80%D0%B8%D1%81%D1%82%D1%8A%D1%82-%D1%81%D0%BF%D0%B0%D0%B9%D0%B4%D1%8A%D1%80%D0%BC%D0%B5%D0%BD-%D0%B8%D0%B7%D0%BF%D1%80%D0%B0%D0%B2%D0%B8%D0%BB-%D0%BD%D0%B0-%D0%BD%D0%BE%D0%BA%D1%82%D0%B8-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%BF%D1%80%D0%B8%D0%BC%D0%BE%D1%80%D1%81%D0%BA%D0%BE-news762430.html", "text": "35-годишният Павел Войчек е туристът, вживял се в ролята на Спайдърмен и изправил на нокти пожарникари и полицаи в Приморско, които с риск за собствения си живот го свалиха от покрива на хотел „Лагуна“, съобщава Бургасинфо. Както е зивестно, вчера блестящата акция на служителите на реда завърши благополучно. Екшънът се е разиграл на 30.06.т.г. около 17.30 ч., когато в Районно управление – Приморско е получено съобщение за това, че на ръба на покрива на хотела, на височина около 30 м., лежи мъж в безпомощно състояние. Констатирано е, че това е 35- годишният полски турист, който след употреба на голямо количество алкохол легнал на ръба на покрива до отводнителния улей. В резултат на съвместните действия на служители от Районна служба „Пожарна безопасност и защита на населението” – Приморско и Районно управление – Приморско и с риск за живота и здравето им, туриста е свален от покрива на хотела с помощта на въже и стълба. Той е задържан за срок от 24 часа. Работата по случая продължава от служители на Районно управление – Приморско. Сподели:", "date": "2018.07.02", "title": "Поляк е туристът Спайдърмен, изправил на нокти полицията в Приморско"}
{"url": "http://pik.bg/%D1%81%D0%BC%D0%B5%D1%82%D0%BA%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8%D1%82%D0%B5-%D0%B8%D0%B7%D0%BD%D0%B5%D1%81%D0%BB%D0%B8-18-%D0%BC%D0%BB%D1%80%D0%B4-%D0%B5%D0%B2%D1%80%D0%BE-%D0%BE%D1%82-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news762516.html", "text": "През 2016 г. около 17,7 милиарда евро са били преведени от Германия в родните страни на мигрантите, което е с 6,5 милиарда евро повече, отколкото през 2007 г. Германия влезе в групата на държавите, от които се правят най-много преводи. Германия е изпреварена само от САЩ, Саудитска Арабия и Швейцария. Германското правителство оценява голямото количество на паричните преводи като „стимулиращо развитието“, защото парите в крайна сметка се оказват в хората от развиващите се страни. Общата сума на паричните преводи от Германия за 10 години е нараснала с 6,5 млрд. евро. Федералната република се нарежда сред страните с най-голям брой преводи. Сумата на паричните преводи, които мигрантите изпращат на своите роднини в други държави, съществено е нараснала, отбелязва \"Ди Велт“, цитиран от \"Монитор\". Сподели:", "date": "2018.07.02", "title": "СМЕТКИ! Мигрантите изнесли 18 млрд. евро от Германия"}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82%D0%BD%D0%BE-%D0%BC%D0%BD%D0%B5%D0%BD%D0%B8%D0%B5-%D0%BF%D1%80%D0%BE%D1%84-%D0%B0%D1%82%D0%B0%D0%BD%D0%B0%D1%81-%D1%81%D0%B5%D0%BC%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE---%D0%BA%D0%B0%D0%BA%D0%B2%D0%BE-%D1%81%D0%BB%D0%B5%D0%B4%D0%B2-news762341.html", "text": "Председателството на България беше много успешно. Чудовищно много работа свършиха стотици даже хиляди труженици в министерствата. Добра работа свършиха и няколко министри. Това заяви пред Би Ти Ви професорът по европейско право Атанас Семов на въпрос каква е оценката му за българското европредседателство. \"Цялата подготовка за председателството започна късно. Предишните правителства не направиха нищо\", добави той. \"Първоначалните приоритети бяха заменени. Темата Западни Балкани беше успех за България. Най-същественият въпрос е какво от това, че беше успешно председателството\", коментира още професорът. \"В момента имаме много голяма политическа стабилност заради това председателство и сега трябва да използваме тази стабилност, за да си оправим вътрешната политика\", категоричен е Атанас Семов. \"В България живеят 6,3 млн. души, няма никакви 7 милиона. Това председателството ми приличаше на хоро на погребение - на фона на умиращия български народ, на фона на запустелите райони, на фона на умиращото образование, което не дава знание, на фона на все по-лошото здравеопазване, на фона на администрацията, която е 5-6 пъти по-голяма от необходимата, на фона на десетки съдилища, които нямат работа\", отсече експертът по европейско право. Сподели:", "date": "2018.07.02", "title": "ЕКСПЕРТНО МНЕНИЕ! Проф. Атанас Семов с горещ коментар за европредседателството - какво следва оттук нататък"}
{"url": "http://pik.bg/%D1%80%D0%B0%D0%BF%D1%8A%D1%80%D1%8A%D1%82-%D0%B4%D1%80%D0%B5%D0%B9%D0%BA-%D1%88%D0%BE%D0%BA%D0%B8%D1%80%D0%B0-%D1%84%D0%B5%D0%BD%D0%BA%D0%B8%D1%82%D0%B5-%D1%81%D0%B8---%D0%BD%D0%B0%D0%BF%D1%80%D0%B0%D0%B2%D0%B8%D0%BB-%D0%B4%D0%B5%D1%82%D0%B5-%D0%BD%D0%B0-%D1%82%D0%B0%D0%B7%D0%B8-%D0%BF%D0%BE%D1%80%D0%BD%D0%BE-%D0%B7%D0%B2%D0%B5%D0%B7%D0%B4%D0%B0-news762504.html", "text": "Рапърът Дрейк шокира фенките си по света с призанието, че е станала баща. През изминалите дни изпълнителят издаде новия си албум \"Scorpion\" и разкритието е в една от песните му: \"Аз не криех моето дете от света, а скрих света от моето дете\". Майка на сина му е бившата порно звезда Софи Брусау, която го е дарила със син преди... цяла една година. Слуховете, че Софи е бременна от поп звездата се появиха още в началото на миналата година, след като Дрейк скъса с Дженифър Лопес. Жълтите медии дори съобщиха, че изпълнителят е поискал Брусау да направи аборт и дори й е предложил голяма сума пари, която тя отказала категорично, пише \"МисБлуум\". Мъникът се казва Адонис и Дрейк пее за него в още няколко песни от новия си албум. Пред сп. \"People\" рапърът дори признава, че е правил ДНК тест, който да удостовери, че той е истинският баща на детето и след като получил потвърждение, го отпразнувал подобаващо. Той разкрива, че майката на момчето е на пълна негова издръжка, още преди бебето да се появи. Сподели:", "date": "2018.07.02", "title": "Рапърът Дрейк шокира фенките си - направил дете на тази порно звезда... "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D0%B0%D0%BF%D0%B0-%D0%BD%D0%B0-%D0%B0%D0%BC-%D1%85%D0%B5%D0%BC%D1%83%D1%81-%E2%80%8B%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B7%D0%B0%D1%82%D1%80%D1%83%D0%B4%D0%BD%D1%8F%D0%B2%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BA%D1%8A%D0%BC-%D1%81%D0%BE%D1%84%D0%B8%D1%8F-news762368.html", "text": "Катастрофа затруднява движението по магистрала „Хемус“ в посока София. Инцидентът е станал при км 384 от аутобана, съобщават от АПИ. Заради произшествието трафикът се отбива само в едната лента, като затворени са активната и аварийната ленти. Автомобилите се движат само в изпреварващата лента. Движението се регулира от пътна полиция, информира БулНюз. Предупреждават се шофьорите да карат внимателно в този участък. Сподели:", "date": "2018.07.02", "title": "ИЗВЪНРЕДНО! Тапа на АМ \"Хемус\"! ​Катастрофа затруднява движението към София"}
{"url": "http://pik.bg/%D1%85%D1%83%D0%BB%D0%B8%D0%B3%D0%B0%D0%BD%D0%B8-%D1%85%D0%B2%D1%8A%D1%80%D0%BB%D0%B8%D1%85%D0%B0-%D0%B1%D0%BE%D0%BC%D0%B1%D0%B8%D1%87%D0%BA%D0%B0-%D0%BF%D0%BE-%D0%B4%D0%B5%D1%86%D0%B0-%D0%BD%D0%B0-%D0%BC%D0%B0%D1%87-news762451.html", "text": "Хулигани от агитката на ЦСКА са хвърлили бомбичка в краката на деца по време на финала за Републиканско първенство при набор 2003, алмира директорът на синята школа. Момчетата от Подуяне спечелиха с 2:0 на стадиона в \"Драгалевци\" след голове на Марк-Емилио Папазов и Мартин Хайдаров през второто полувреме и ликуваха с трофея,. По време на мача от агитката на ЦСКА хвърлиха бомбичка, която падна в краката на едно от децата, гонещи топките. За щастие малкият се размина единствено с уплаха, съобщава \"марица\". \"Нашата публика и привърженици бяха феноменални, за което им благодаря. Не мога да кажа същите думи за противниковия отбор. Безумие е да хвърляш бомбичка в краката на малки деца, на 7-8 години, които връщат топката. От наша страна всичко беше нормално и коректно. Не мога да хвърлям вина върху нашите родители и фенове. Тяхното поведение беше похвално. Бяха дошли на подкрепят отбора, не видях да освиркват децата на противника\", коментира ситуацията директорът на ДЮШ на Левски Даниел Боримиров. След успеха на \"сините\" той каза, че това е един от най-талантливите отбори в школата на клуба от \"Герена\". \"Показахме повече аргументи и желание за победа. През първото полувреме играхме по-сковано, може би защото е финал. През второто полувреме момчетата се успокоиха и видяхме хубави неща. Головете са плод на комбинации, които тренираме. Не само Даниел Начев и Мартин Хайдаров, другите момчета също показват израстване и вървят уверено нагоре\", коментира Борето. \"Това е един от най-талантливите набори в нашата школа. Надявам се с тренировките и времето да усъвършенстваме качествата на всяко едно от децата и да видим тяхното израстване\", добави директорът на ДЮШ на \"сините\". \"За да налагаме юноши, се иска смелост. Те са бъдещето не само на Левски, но и на българския футбол. Те са стигнали до предела на развитие на 17 или 18 години и треньорът на мъжкия отбор трябва да доразвие качествата им, а не да се оправдаваме, че не са добре развити\", завърши Даниел Боримиров. Сподели:", "date": "2018.07.02", "title": "Хулигани хвърлиха бомбичка по деца на мач"}
{"url": "http://pik.bg/%D1%84%D1%80%D0%B5%D0%BD%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B8%D0%B7%D0%B4%D0%B8%D1%80%D0%B2%D0%B0-%D1%81%D1%8A%D1%83%D1%87%D0%B0%D1%81%D1%82%D0%BD%D0%B8%D1%86%D0%B8-%D0%B2-%D0%BF%D0%BB%D0%B0%D0%BD%D0%B8%D1%80%D0%B0%D0%BD-%D0%B0%D1%82%D0%B5%D0%BD%D1%82%D0%B0%D1%82-%D1%81%D1%80%D0%B5%D1%89%D1%83-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D0%B8-%D0%BD%D0%B0-%D0%B8%D1%80%D0%B0%D0%BD%D1%81%D0%BA%D0%B0%D1%82%D0%B0--news762547.html", "text": "Френската полиция издирва съучастници в планиран атентат срещу представители на иранската опозиция миналата събота край Париж. Две заподозрени лица бяха задържани в Белгия. Френската полиция е задържала трима души във връзка с разследването, един предполагаем съучастник е още в ареста, други двама са били освободени след разпита, както съобщава телевизия BFMTV. Според информация на националната телевизия Франс 2 френските служби имат съмнение за участие на иранските тайни служби в планирания атентат. Акцията е проведена в тясно сътрудничество между разузнаването на Франция, Белгия и Германия. Друг предполагаем съучастник – ирански дипломат, е арестуван в Австрия, като заподозрян за предоставянето на експлозивите. Иначе общо 25 000 души са присъствали на конференцията, предава БНР. Атнетатът е бил планиран в панаирното градче Вилпент на север от Париж, където се е състояла конференция на \"Муджихидините на иранския народ\" – опозиционна партия, забранена от режима в Иран. Това твърдят белгийските власти след ареста на двамата заподозрени – мъж и жена от ирански произход, в чийто автомобил са открити половин килограм взривни вещества и запалително устройство. Сподели:", "date": "2018.07.02", "title": "Френската полиция издирва съучастници в планиран атентат срещу представители на иранската опозиция"}
{"url": "http://pik.bg/%D1%82%D1%8A%D0%BB%D0%BF%D0%B0-%D0%BF%D1%80%D0%B5%D0%B1%D0%B8-%D0%B4%D0%BE-%D1%81%D0%BC%D1%8A%D1%80%D1%82-%D0%BF%D0%B5%D1%82%D0%B8%D0%BC%D0%B0-%D0%BF%D0%BE%D1%85%D0%B8%D1%82%D0%B8%D1%82%D0%B5%D0%BB%D0%B8-%D0%BD%D0%B0-%D0%B4%D0%B5%D1%86%D0%B0-news762448.html", "text": "Тълпа преби до смърт петима мъже, нарочени за похитители на деца. Нападението е станало в неделя в щата Махаращра, Западна Индия, предаде БТА. Осем мъже бяха нападнати от тълпа, тъй като единият от тях бил забелязан да разговаря с дете, докато двамата слизали от автобус в близост до селището Раинпада. Трима от пострадалите успели да избягат, но другите петима били отведени до мястото, където се събира съветът на селището и били пребити до смърт. Полицията е арестувала 23-ма души по случая. Силите на реда съобщиха, че продължават разследването, след като на видеоклипове са идентифицирали предполагаемите извършители. Отвличанията на деца са истински бич за населението в Индия, близо 90 000 деца изчезват всяка година. Въпреки това неоснователните слухове, които се разпространяват още по-добре заради новите средства за комуникация, масово използвани от индийците, доведоха до колективна истерия, отбелязва Франс прес. Жертвите са най-често непознати на съответното място лица, възприети от местните жители за похитители. Сподели:", "date": "2018.07.02", "title": "Тълпа преби до смърт петима похитители на деца"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B3%D0%BB%D0%B0%D0%B2%D1%87%D0%B5%D0%B2-%D1%81-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%B5%D0%BD-%D0%B6%D0%B5%D1%81%D1%82-%D0%BA%D1%8A%D0%BC-%D0%BF%D1%8A%D1%80%D0%B2%D0%B0%D1%82%D0%B0-%D1%81%D0%B8-%D0%BA%D0%BB%D0%B0%D1%81%D0%BD%D0%B0-%D1%81%D0%BD%D0%B8%D0%BC%D0%BA%D0%B0-news762123.html", "text": "Димитър Главчев просълзи първата си класна ръководителка Маргарита Апостолова с неочаквана изненада. Депутатът от ГЕРБ посетил столичното 73-то СУ, където учил до седми клас, по покана на организаторите на проекта „Успели българи дават личен пример“. Бившият председател на парламента се подготвил и с прекрасен букет за своята учителка, която не го била виждала от години на живо, но пък следяла развитието му в политиката и била изключително горда, че именно неин възпитаник е сред най-уважаваните депутатите в НС. Главчев не пропуснал да се отбие и при преподавателя си по физкултура, който някога му бил любимец, защото благодарение на него заобичал спорта и през годините тренирал лека атлетика, футбол, бойни изкуства и какво ли още не. Сподели:", "date": "2018.07.02", "title": "САМО В ПИК И \"РЕТРО\"! Главчев с невероятен жест към първата си класна (СНИМКА)"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%B7%D0%B0%D0%BC%D0%B8%D0%BD%D0%B0%D0%B2%D0%B0-%D0%BD%D0%B0-%D0%BF%D1%8A%D1%80%D0%B2%D0%B0-%D0%B7%D0%B0%D0%B4%D0%B3%D1%80%D0%B0%D0%BD%D0%B8%D1%87%D0%BD%D0%B0-%D0%B2%D0%B8%D0%B7%D0%B8%D1%82%D0%B0-%D1%81%D0%BB%D0%B5%D0%B4-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2-%D1%81%D0%B5%D0%B2%D0%B5%D1%80%D0%B5%D0%BD-%D0%BA%D0%B8%D0%BF%D1%8A%D1%80-news762484.html", "text": "електронното издание на гръцкия вестник Kathimerini, цитиран от \"Фокус\". Президентът на Турция Реджеп Таийп Ердоган ще посети турците киприоти в Северна Никозия на 9 юли, което ще е първата му задгранична визита след победата на президентските избори в Турция на 24 юни, пише Ердоган, който ще се качи на самолета веднага след церемонията по полагането на клетва като държавен глава, трябва да пристигне в Асполат (Миа Милия) в Северна Никозия, където ще присъства на церемонията по откриването на джамията Хала Султан, съгласно информацията от турската новинарска агенция ДХА. Сподели:", "date": "2018.07.02", "title": "Ердоган заминава на първа задгранична визита след изборите в Северен Кипър"}
{"url": "http://pik.bg/%D0%B4%D0%B2%D0%B5-%D1%84%D0%B8%D1%80%D0%BC%D0%B8-%D1%81%D0%B0-%D1%84%D0%B0%D0%B2%D0%BE%D1%80%D0%B8%D1%82%D0%B8-%D0%B4%D0%B0-%D1%81%D1%82%D1%80%D0%BE%D1%8F%D1%82-%D0%BF%D1%8A%D1%82%D1%8F-%D0%B4%D0%BE-%D0%BA%D0%B0%D0%BB%D0%BE%D1%82%D0%B8%D0%BD%D0%B0-news762548.html", "text": "Две фирми - ГБС и Щрабаг, са подали най-ниски ценови оферти в обществение поръчки за избор на изпълнители за модернизацията на 31,5 км от път I-8 между ГКПП „Калотина“ и Сливница, стана ясно от прессъобщение на Агенция “Пътна инфраструктура”. Едната тръжна процедура е за изготвяне на технически проект и строителство на обекта: „Модернизация на път І-8 „Калотина - Софийски околовръстен път“ от км 1+000 до км 15+500 и етапна връзка”. Това е участъкът след ГКПП „Калотина“ до пътния възел при Драгоман. Общата му дължина е 14,5 км. Индикативната стойност е 141 667 715 лв. без ДДС. Част от средствата са осигурени от Механизма „Свързана Европа“. Отворените ценови оферти на допуснатите кандидати са на: - „ГБС Инфраструктурно строителство“ АД – 141 502 699.24 лв. без ДДС; - „Хидро-вод строй“ ДЗЗД, в което са: „Хидрострой“ АД и „Водстрой 98“ АД – 139 630 000 лв. без ДДС; - „СТРАБАГ БПА“ ДЗЗД, с участници: „Щрабаг“ ЕАД, „Страбаг Сп. з.о.о., Полша“ и „Битумина ГмбХ-България“ ЕООД – 137 491 883.28 лв. без ДДС; - Обединение „Калотина – София“, в което са: „Джи Пи Груп“ АД, „Контратас Инглесиас“ АД, и „Трансконсулт-22“ ООД – 140 147 188.40 лв. без ДДС. Проектът предвижда уширение на съществуващия път, а в отделни участъци ще бъдат подобрени геометричните му елементи. Отсечката ще бъде с по две ленти за движение в посока и лента за аварийно спиране. При км 12+520 ще бъде изграден вход-изход от първокласния път към интермодален терминал Драгоман. Ще бъдат построени 10 големи съоръжения, две от които са при пътните възли „Калотина“ и „Драгоман“. Срокът за изпълнение на поръчката е 852 календарни дни. Другата обществена поръчка е за изготвяне на технически проект и строителство на: „Модернизация на път І-8 Калотина – п. в. „Храбърско“ от км 15+500 до км 32+447,20 и етапни връзки“. Това е участъкът между Драгоман и Сливница, с дължина 16,98 км. Индикативната му стойност е 117 млн. лв. без ДДС. Финансирането е от републиканския бюджет. Отворените ценови оферти на допуснатите кандидати са на: - „ГБС Инфраструктурно строителство“ АД – 97 800 298.60 лв. без ДДС; - Обединение „Геопът Запад“, в което са: „Пътстрой-92“ АД и „Геострой“ АД – 113 823 688 .90 лв. без ДДС. Проектът предвижда уширение на съществуващия път до габарит 27 м, с което двулентовият първокласен път ще стане четирилентов. В отделни участъци ще се подобрят геометричните му елементи с цел достигане на проектна скорост от 110 км/ч. Срокът за изпълнение на поръчката е 910 календарни дни. Път І-8 е част от основната трансевропейска транспортна мрежа. Трасето е по направлението Лондон - Будапеща - Белград - София - Пловдив - Истанбул - Калкута, който е най-краткият път, свързващ Западна Европа с Близкия и Средния Изток. Участъкът ГКПП „Калотина” – София осигурява връзка към трансевропейски коридор „Ориент/Източно Средиземноморски”. Модернизацията на пътния участък ще подобри трансграничната връзка между България и Сърбия и завършеността на магистралната мрежа по направлението запад-изток на българска територия. С изграждането на отсечката ще се намали времето за пътуване и ще се осигурят удобни и безопасни условия за движение. Сподели:", "date": "2018.07.02", "title": "Две фирми са фаворити да строят пътя до Калотина"}
{"url": "http://pik.bg/%D0%BD%D0%B0-%D1%82%D1%80%D1%8A%D0%BD%D0%B8-%D0%BF%D0%BB%D0%B0%D0%BD%D0%B8%D1%80%D0%B0%D0%BB%D0%B8-%D0%B0%D1%82%D0%B5%D0%BD%D1%82%D0%B0%D1%82-%D0%BD%D0%B0%D0%B2%D1%80%D1%8A%D1%85-4-%D1%8E%D0%BB%D0%B8-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BA%D0%BB%D0%B8%D0%B2%D0%BB%D0%B0%D0%BD%D0%B4-news762554.html", "text": "Федералното бюро за разследване на САЩ задържа мъж по подозрение в съдействие на терористична организация при подготовката на нападение в центъра на град Кливланд. Атаката се планирала за 4 юли - националния празник на страната, предаде Асошиейтед прес. Според агентката на ФБР Вики Андерсън, въпросният мъж е бил арестуван през уикенда за \"опит да окаже материална подкрепа на чуждестранна терористична организация\". Тя обеща повече информация по случая да бъде разкрита на пресконференция по-късно днес. Според телевизия Си Би Ес, цитирана от ТАСС, задържаният е Деметриус Питс, който приел името Абдул Рахим Рафик. Той и мал намерение да постави взривно устройство в центъра на Кливланд. Мъжът смятал, че участва в подготовка на терористичен акт заедно с лица, свързани с терористичната групировка Ал Кайда, обаче всъщност контактувал с агент на ФБР, работещ под прикритие. Според телевизията арестуваният планирал и атентат във Филаделфия, щата Пенсилвания, предава още БТА. Федерален съд в Кливланд ще заседава по това дело по-късно днес. Ако бъде признат за виновен, го заплашва присъда до 20 години затвор. Сподели:", "date": "2018.07.02", "title": "НА ТРЪНИ! Планирали атентат навръх 4 юли в центъра на Кливланд"}
{"url": "http://pik.bg/%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%B8-%D0%BC%D0%B0%D0%B0%D1%81-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BC%D0%B8%D0%B3%D1%80%D0%B0%D1%86%D0%B8%D1%8F%D1%82%D0%B0-%D0%BC%D0%BE%D0%B6%D0%B5-%D0%B4%D0%B0-%D0%B5-%D1%81%D0%B0%D0%BC%D0%BE-%D0%BE%D0%B1%D1%89%D0%BE%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%BE-news762450.html", "text": "Решението по темата за миграцията може да бъде само общоевропейско - около това се обединиха вицепремиерът и министър на външните работи Екатерина Захариева и германският федерален министър на външните работи Хайко Маас. Захариева разговаря със своя колега в Берлин, където е на официално посещение, информира Нова ТВ. “Радвам се, че лидерите от ЕС оцениха усилията на България по миграцията и подкрепиха намирането на общоевропейско решение - заяви Екатерина Захариева. - Няма как всяка държава да се опитва да се оправя сама - това е общ проблем. Фактът, че лидерите успяха да постигнат единодушие на Европейския съвет с много ясен план, означава, че все пак дори и в трудни моменти ние успяваме да бъде обединени заедно. Едностранни действия не са добри не само за страната, която ще ги прилага, но и за целия ЕС.” Българският първи дипломат припомни, че по българската граница няма миграционен натиск. Тя отбеляза основните акценти, които са важни за намирането на решение според България - затваряне на външните граници на Съюза, продължаване на споразумението с Турция, центрове извън Европа и бързо връщане на незаконните мигранти. “По темата миграция е възможно само европейско решение, не може да има национално решение. Благодарим на България и на Екатерина за усилията това да може да се постигне”, изтъкна и министър Хайко Маас. Германският дипломат поздрави Захариева за успешното провеждане на първото Българско председателство на Съвета на ЕС. “Ние всички сме много впечатлени от това, което вие постигнахте. Забележителни постижения, които не бяха лесни. Поздравяваме ви за успехите по вашите теми, особено по разширяването след Срещата на върха в София. Без вашите усилия нямаше да може да се постигнат заключенията на Съвета “Общи въпроси” за Република Македония и Република Албания”, изтъкна Хайко Маас. “Благодаря за оценката и за подкрепата, която чувствахме през цялото време. Постигнахме немалко по доста разделящи досиета. Границите на сигурността на ЕС не са външните граници на ЕС, а включват и Западните Балкани”, каза Екатерина Захариева. На журналистически въпрос кога най-сетне България ще бъде приета в Шенген, след като още през 2011 година е изпълнила техническите критерии, министър Маас заяви: “Ние подкрепяме пълноценното ви присъединяване в Шенген. Признаваме усилията на България за всичко, което сте предприели в тази връзка и казах ясно на моята колежка, че ви подкрепяме.” Двамата първи дипломати обсъдиха и отличните двустранните отношения. Догодина се навършват 140 години от установяване на дипломатически отношения между двете страни. “Германският бизнес се чувства добре в България и мога да ви уверя, че има пълната подкрепа на правителството”, каза Захариева. Сподели:", "date": "2018.07.02", "title": "Захариева и Маас: Решението на миграцията може да е само общоевропейско"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%81%D0%B8%D0%BD%D0%B4%D0%B8%D0%BA%D0%B0%D0%BB%D0%B5%D0%BD-%D0%B1%D0%BE%D1%81-%D0%BF%D0%BE%D1%81%D0%B5%D1%87%D0%B5-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%B7%D0%B0%D1%80%D0%B0%D0%B4%D0%B8-%D1%85%D0%BE%D1%80%D0%B0%D1%82%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-%D0%BF%D0%BB%D0%B0%D0%BC%D0%B5%D0%BD-%D0%B4%D0%B8%D0%BC%D0%B8%D1%82%D1%80%D0%BE%D0%B2--news762526.html", "text": "Остра критика към Мая Манолова и нейната позиция за хората с увреждания отправи от ефира на Би Ти Ви лидерът на КНСБ Пламен Димитров. \"От тези 77 хил. души, за които говори тя, 55 хил. са хора над пенсионна възраст. Те живеят в селата, където обикновено няма много жители. Веднъж седмично идва патронаж, който носи храна. А хората са на легло с 90%  увреденост. Не могат да се движат и да се обслужват. Как решава Мая Манолова техния проблем?\", каза Димитров. Според Димитров хората с увреждания са едни от най-онеправданите в България. Над 6000 са болните деца. Майките имат своите основания да протестират, но мерките на Манолова не решават техния проблем, смята той. КНСБ няма да застане зад протеста на хората срещу поскъпването на тока и на парното. Повишаването на цената на електроенергия нямало да отрази върху жизненения стандарт на българина. Но ако продължи да расте още 3 месеца, положението щяло да стане тревожно. Сподели:", "date": "2018.07.02", "title": "ГОРЕЩА ТЕМА! Синдикален бос посече Мая Манолова заради хората с увреждания! Пламен Димитров закова омбудсмана с неудобен въпрос"}
{"url": "http://pik.bg/%D1%80%D0%B0%D0%B7%D0%BF%D0%BE%D0%B7%D0%BD%D0%B0%D1%85%D0%B0-%D0%BF%D0%BB%D0%B0%D0%BC%D0%B5%D0%BD-%D0%BE%D1%82-%D0%B1%D1%83%D1%80%D0%B3%D0%B0%D1%81%D0%BA%D0%B8%D1%8F-%D0%BA%D0%B2-%D1%81%D0%BB%D0%B0%D0%B2%D0%B5%D0%B9%D0%BA%D0%BE%D0%B2-%D0%B4%D0%B0-%D0%BA%D1%80%D0%B0%D0%B4%D0%B5-%D0%BA%D1%83%D1%82%D0%B8%D1%8F%D1%82%D0%B0-%D0%B7%D0%B0-%D0%B4%D0%B0%D1%80%D0%B5%D0%BD%D0%B8%D1%8F-news762496.html", "text": "Възрастният мъж, който отмъкна кутията за дарения за лечението на 5-годишния Цветомир Чалъков, от двора на ДФК „Звездичка“ в Бургас, предизвика вълна от възмущение. Родители на деца, които тренират в спортния комплекс, веднага са разпознали крадеца. Според хората мъжът се казва Пламен и е от блок 49 в ж.к. \"Славейков\", предаде ТрафикНюз. „Всички са възмутени, че това може да го направи човек на възраст. Останахме като попарени, като видяхме, че кутията я няма. Малко преди това награждавахме децата от завършил турнир, имаше много хора, както и официални гости. След това ми се обадиха да ми кажат, че кутията я няма и върнахме камерите назад. От записите видяхме как този човек взема кутията и си тръгва. Не го познаваме, но жители на „Славейков“ моментално реагираха и посочиха имената му“, каза създателят на \"Звездичка\" Петър Алексиев. Сподели:", "date": "2018.07.02", "title": "Разпознаха Пламен от бургаския кв. \"Славейков\" да краде кутията за дарения "}
{"url": "http://pik.bg/%D0%B5%D1%81-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D1%81%D0%B0%D1%89-%D0%B7%D0%B0-%D0%BE%D1%82%D0%BC%D1%8A%D1%89%D0%B5%D0%BD%D0%B8%D0%B5-%D1%81%D1%80%D0%B5%D1%89%D1%83-%D0%B8%D0%B7%D0%BD%D0%BE%D1%81-%D0%B7%D0%B0-300-%D0%BC%D0%BB%D1%80%D0%B4-%D0%B4%D0%BE%D0%BB%D0%B0%D1%80%D0%B0-news762454.html", "text": "Със заплахите си да обложи вноса на автомобили с наказателни мита президентът на САЩ Доналд Тръмп рискува да предизвика отмъщение в световен мащаб срещу американски продукти на стойност до 300 млрд. долара, предупредиха от Брюксел, пише Профит. Предупреждението е първият случай, в който Европейската комисия отговаря в писмен вид до Министерството на търговията на САЩ на заплахите на Тръмп да наложи наказателни мита за вноса на автомобили, като в ЕС са все по-убедени, че непредсказуемият американски президент ще предприеме мерки скоро. Вчера Тръмп обяви, че ЕС “е също толкова лош”, колкото Китай, когато става въпрос за начина, по който европейските страни търгуват със САЩ. В интервю за Fox News той отхвърли твърденията, че атаките му срещу ЕС имат обратен ефект и че трябва вместо това да подобри отношенията си с европейските държави, за да може заедно да се борят с проблема с търговията с Китай. “Европейският съюз вероятно е също толкова лош, колкото Китай, може би малко по-малко. Ужасно е това, което ни причиняват,” заяви Тръмп, по отношение на “ситуацията с колите”. От Брюксел обявиха, че разследването на САЩ дали чуждестранните автомобили и частите за тях представляват национална заплаха би могло да въвлече световната икономика в търговска война, което ще се отрази на заетостта в сектора на автопроизводството в САЩ, където работят над 4 милиона души. Според Европейската комисия, налагането на мита върху вноса на автомобили няма да бъде прието от международната общност и ще “навреди допълнително на репутацията” на САЩ. Тръмп обяви в Twitter миналия месец, че европейските автопроизводители са заплашени от наказателни мита, ако преградите пред щатския износ “скоро не бъдат свалени”. В петък General Motors стана поредния автопроизводител, който отправи предупреждение срещу митата на Тръмп, заявявайки, че те ще вдигнат цените на автомобилите на компанията с хиляди долари, ще намалят конкурентоспособността й и ще доведат да загуба на работни места в САЩ. Германският автопроизводител BMW, който изнася 70% от автомобилите, произведени в най-големия му завод в Южна Каролина, също предупреди, че може да ограничи инвестициите и да намали работните места, ако митата бъдат наложени. Миналата седмица автопроизводители от цял свят предупредиха, че налагането на митата ще вдигне цените на внасяните коли с до 6 000 долара на кола и ще оскъпи и произвежданите в САЩ автомобили. Ръководители в ЕС подчертават, че все още не е взето решение точно какви ответни мерки ще бъдат предприети. В документа обаче е отправено предупреждение, че ЕС и други големи икономики „вероятно“ ще приложат ответни мерки спрямо значителен по размер търговски стокообмен на стойност около 294 млрд. долара, което представлява 19% от износа на САЩ през 2017 г. Мерките може да бъдат предприети „спрямо различни сектори на щатската икономика”, се казва в документа. Сумата от близо 300 млрд. долара, спомената от ЕС, се равнява приблизително на стойността на щатския внос на автомобили и части, който през миналата година е достигнал 330 млрд. долара. От министерството на търговията на САЩ обявиха през май, че започват разследване на пътническите автомобили и частите за тях, за да установят дали вносът им подкопава щатската индустрия. Тогава се говореше, че САЩ обмисля налагане на 25% мито върху вноса им, въпреки че в съобщение в Twitter Тръмп спомена 20%. В документа, предоставен от представителството на ЕС в САЩ, също така се подчертава,че европейските автопроизводители съставляват над една четвърт от производството на автомобили в САЩ, със своите заводи в страната, пише FT. Голяма част от произвежданите в тези заводи автомобили също така се изнасят. “С фрагментирането на пазарите, разходите в САЩ ще се увеличат, износът на щатски автомобили ще пострада, щатските потребители ще плащат по-високи цени и ще има загуба на работни места,” се казва още в документа. От ЕС също така твърдо отхвърлят използваните от Тръмп аргументи, по отношение на националната сигурност като оправдание за рестриктивните търговски мерки. Документът, който е бил предоставен на щатските власти в петък, отбелязва поредната стъпка в опитите на ЕС да накара Тръмп да се откаже от намеренията си, преди да е станало прекалено късно. Президентът на ЕК Жан-Клод Юнкер се очаква да пътува до Вашингтон този месец за среща с Тръмп, а представители на ЕС ще участват в общественa дискусия, организирана от Министерството на търговията на 19-20 юли. Европейски лидери предупредиха по време на среща в Брюксел наскоро, че ЕС ще отвърне на всички действия на САЩ подкрепящи ясна протекционистична политика. Сподели:", "date": "2018.07.02", "title": "ЕС предупреди САЩ за отмъщение срещу износ за 300 млрд. долара"}
{"url": "http://pik.bg/%D1%82%D1%80%D0%B5%D0%B2%D0%BE%D0%B6%D0%BD%D0%BE-%D1%83%D1%87%D0%B5%D0%BD%D0%B8%D1%82%D0%B5-%D0%BF%D1%80%D0%B5%D0%B4%D1%80%D0%B8%D1%87%D0%B0%D1%82-%D0%BC%D1%80%D0%B0%D1%87%D0%BD%D0%BE-%D0%B1%D1%8A%D0%B4%D0%B5%D1%89%D0%B5-%D0%B7%D0%B0-%D0%BF%D1%87%D0%B5%D0%BB%D0%B8%D1%82%D0%B5-news761659.html", "text": "Учени предвиждат м рачно бъдеще за пчелит е поради климатичните промени, които водят до прегряване на кошерите, пише сайтът Лайф. Специалистите отчитат гл аволомното намаляване на числеността на домашните и дивите пчел и на всички континенти, с изключение на Антарктида, където те не съществуват. \" Прегряването на кошерите е една плашеща перспектива, пред която сме изправени, коментира Пол Карадона от Северозападния университет в Евънстоун. Популацията на дивите пчели през последните 5-10 години се е свила с 25-30 процента, а на домашните, и то само в САЩ за 2015 г. - с 50 процента. Сред другите заплахи, дебнещи тези работливи насекоми , са паразитиращите кърлежи от вида Varroa, разпространяващи вируси, причиняващи деформации в крилете на пчелите. Не са за подценяване също така пестицидите и загадъчният \" синдром на колапса на колониите \". Екипът на Пол Карадона провел експерименти с мини кошери и ги поставили в сухите райони на щата Аризона, където били изчезнали и последните рояци диви пчели. При промяна на температурите в изкуствените \" мини-инкубатори \" докато личинките растели била констатирана висока смъртност - 35 процента през първата и над 70 процента през втората година. Заради високите температури пчелите не могли да изпаднат в зимен сън, стопявали запасите си от мазнини и се събуждали през пролетта отслабнали. Сподели:", "date": "2018.07.02", "title": "ТРЕВОЖНО! Учените предричат мрачно бъдеще за пчелите"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BD%D0%B0-%D1%83%D0%B8%D0%BC%D0%B1%D1%8A%D0%BB%D0%B4%D1%8A%D0%BD---%D0%BA%D0%BE%D1%88%D0%BC%D0%B0%D1%80-%D0%B7%D0%B0-%D0%B3%D1%80%D0%B8%D1%88%D0%BE-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news762519.html", "text": "В първия ден от основната схема на Уимбълдън, тази кампания! В последния мач на Централния корт за деня! 3-кратният носител на титли от Шлема Станислас Вавринка излезе срещу... Спортист номер 1 на България за 2017 година - Григор Димитров. Срещата започна отлично за Гришо - 1:0 сета, а след това предложи много неприятен обрат за Димитров. Вавринка надделя с 3:1 части. Родният тенисист напуска състезанието след 6:1, 6:7 (3), 6:7 (5), 4:6. Григор бе сочен за фаворит преди сблъсъка, но пропиля редица добри шансове в спора от първия кръг и инкасира тежко поражение на корта. 3:0 гейма за Димитров (1 пробив) до първата почивка в двубоя. Още един брейк - 4:0. Сервис-гейм на 30 - 5:0 за българина. Гейм за Вавринка и сериозни аплодисменти от публиката за Стан - 1:5. Швейцарецът е един от най-големите шампиони в Тура. Още едно подаване на 30 за Гришо, нашият затвари частта с 6:1. Родителите на Григор Димитров - Димитър Господинов и Мария Димитрова са в Лондон, за да подкрепят Гришо. Прави впечатление, че и спортно-техническият щаб на Григор е в много сериозен състав. Вавринка обаче съумя да пробие във втория сет за 4:2 гейма. Последва маратонско подаване на Стан, а Гришо върна брейка - 3:4 пасив за Димитров в частта. Сервис-гейм за Гришо - 4:4. Оформи се серия от геймове в полза на подаващите като при резултат 5:6 Григор парира 2 сетбола. Така частта се реши след тайбрек. 7:3 точки за Стан в дългия гейм. Мощен вик на Вавринка огласи корта - 1:1 сета. 3:0 гейма за Гришо (1 пробив) до първата почивка в третия сет. Димитров осъществи ранен брейк в частта, след което отрази точки за пробив и взе солидна преднина. Добрият аванс на Григор се запази до 5:3. В този момент Вавринка направи брейк, намалявайки пасива си - 4:5. Почти безпроблемно подаване за Стан и 5:5. Бърз сервис-гейм за Гришо - 6:5. Тежко подаване за Вавринка, швейцарецът отрази 2 поредни сетбола и съумя да вземе гейма за 6:6. 7:5 точки за Стан в тайбрека и 2:1 сета за швейцареца. Кошмарна част за Григор. Димитров пропусна повече от съществена преднина в сет номер 3 и изостана в резултата. Без пробиви до първата почивка в четвъртата част, Стан отрази възможности за брейк и поведе с 2:1 гейма. Гришо изравни - 2:2 гейма. След това Вавринка парира още една точка за пробив - 3:2 гейма в полза на швейцареца. Серията от геймове без брейк продължи - 3:3, 4:3, 4:4, 5:4. Пробив на 30 за Стан в ключов момент - 6:4 за него. Гришо е аут от надпреварата. Във втория кръг Вавринка ще играе с Томас Фабиано. Сподели:", "date": "2018.07.02", "title": "ИЗВЪНРЕДНО! На Уимбълдън - кошмар за Гришо (ОБНОВЕНА)"}
{"url": "http://pik.bg/%D0%BF%D0%BB%D0%B0%D1%88%D0%B8-%D0%B3%D0%B0%D1%80%D0%B3%D0%B8%D1%82%D0%B5-%D0%BC%D0%B0%D1%80%D0%B8%D1%8F-%D0%BF%D1%83%D1%81%D0%BD%D0%B0-%D1%80%D1%83%D0%BD%D1%82%D0%B0%D0%B2%D0%B8-%D0%B2%D0%B5%D0%B6%D0%B4%D0%B8-%D1%81%D0%BD%D0%B8%D0%BC%D0%BA%D0%B0-news762422.html", "text": "Фолк певицата Мария си направи огромни черни вежди, които на всичкото отгоре плътно потъмни с молив. Според изпълнителката на \"Всичко забранено\" по-дебелите вежди отново са хит. Пайнерката винаги е твърдяла, че следи зорко модните световни тенденции и гледа да не изостава с последния писък. Така вместо популярния напоследък микроблейдинг Мария реши да заложи на неперманентен грим, с който да се докара досущ като Фрида Кало, пише ежедневник. Сподели:", "date": "2018.07.02", "title": "ПЛАШИ ГАРГИТЕ! Мария пусна рунтави вежди (СНИМКА)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B7%D0%B0%D0%B3%D0%B8%D0%BD%D0%B0%D0%BB%D0%B0%D1%82%D0%B0-%D0%B2-%D0%BA%D1%8A%D1%80%D0%B2%D0%B0%D0%B2%D0%BE%D1%82%D0%BE-%D0%BC%D0%B5%D0%BB%D0%B5-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%B5-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B0-%D0%BE%D1%82-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-news762537.html", "text": "Загиналата 38-годишна пътничка в мелето на магистрала \"Тракия\" е била издирвано лице от полицията. Също така тя е била на лечение с метадон и е притежавала метадонова книжка, пише сайтът \"Глас.бг\". Както вече съобщихме, около 16:30 часа днес на 137 км в посока Бургас (преди отклонението за село Трилистник), лек автомобил \"Фолксваген\" се блъсна в аварирал ТИР в аварийната лента. Камионът бил спрял там, за да може водачът му да смени спукана гума. \"Фолксваген\"-ът се завъртял и бил блъснат от движещия се в бързата лента \"Мерцедес\". На място загинаха водачът на \"Фолксваген\"-а - мъж на 34 години и неговата спътничка на 38 години. Шофьорът на тира, който е бил извън него, е ранен и е откаран в болница. Леко пострадал е и шофьорът на другия автомобил. Сподели:", "date": "2018.07.02", "title": "ЕКСКЛУЗИВНО! Загиналата в кървавото меле на \"Тракия\" е издирвана от полицията"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0-%D0%BF%D1%80%D0%B8%D1%81%D1%8A%D0%B4%D0%B0%D1%82%D0%B0-%D0%B7%D0%B0-%D0%B5%D0%BC%D0%B1%D0%B0%D0%BA%D0%B0-%D0%BD%D0%B0%D1%81%D1%82%D0%BE%D1%8F%D0%B2%D0%B0%D1%82-%D0%B7%D0%B0-20-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-news762550.html", "text": "Окръжна прокуратура – Благоевград изготви протест срещу осъдителната присъда на Емил Първанов -Ембака от Сандански, (на 39 години) за умишлено убийство на АМ \"Струма\". В петък той бе осъден на 12 години лишаване от свобода. На последното заседание на съда прокуратурата поиска 20 години затвор за Ембака ,убил охранителя Николай Чивиев на АМ \"Струма \" миналата година . Престъплението бе извършено около 13:30 ч. на 26.06.2015 г., на новостроящ се обект „магистрала Струма“, ЛОТ-4, в близост до с. Левуново, община Сандански. Чрез нанасяне на удар с камък по главата, подсъдимият умишлено умъртвил Николай Чивиев (на 47 години). На 29.06.2018 г. състав на Благоевградския окръжен съд призна за виновен Ембака и му наложи наказание от дванадесет години „лишаване от свобода“ при първоначален „строг“ режим на изтърпяване, като го е оправдал по повдигнатото му обвинение, че убийството е било извършено по хулигански подбуди. Съдът е осъдил да заплати обезщетения на близките на пострадалия за причинените им неимуществени вреди, ведно със законните лихви. Прокуратурата счита наложеното на подсъдимия наказание за несправедливо, поради което изготви протест пред Софийския апелативен съд. Посочва се, че престъпното деяние е било извършено от него по хулигански подбуди и се прави искане за изменение на присъдата като се увеличи размера на наказанието до двадесет години „лишаване от свобода“. Протестира се и мярката за неотклонение на Ембака , която въпреки постановената осъдителна присъда остава „подписка“, като съдът е преценил, че не е налице реална опасност той да се укрие. Сподели:", "date": "2018.07.02", "title": "Прокуратурата протестира присъдата за Ембака, настояват за 20 години затвор"}
{"url": "http://pik.bg/%D0%BC%D0%B8%D1%85%D0%B0%D0%B8%D0%BB-%D1%81%D0%B0%D0%B0%D0%BA%D0%B0%D1%88%D0%B2%D0%B8%D0%BB%D0%B8-%D1%81%D0%B8-%D0%BF%D0%BE%D0%B8%D1%81%D0%BA%D0%B0-%D0%B3%D1%80%D1%83%D0%B7%D0%B8%D0%BD%D1%81%D0%BA%D0%BE%D1%82%D0%BE-%D0%B3%D1%80%D0%B0%D0%B6%D0%B4%D0%B0%D0%BD%D1%81%D1%82%D0%B2%D0%BE-news762532.html", "text": ", за да може да участва в политическия живот на страната, съобщи РИА Новости. \"Маргвелашвили (президентът на Грузия - б.р.) е абсолютен страхливец, защото той ми отне грузинското гражданство. Ако той има елементарно мъжество, ако в него е останала капка човещина, нека ми върне грузинското гражданство. \", заяви Саакашвили в ефира на телевизия \"Рустави 2\". Саакашвили убеждава, че в нарушение са го лишили от гражданство. В администрацията на държавния глава на Грузия определиха думите на бившия президент като неадекватни, отбелязвайки, че и то с \"оскърбително заявление\", предава \"Нюз.бг\". \"Саакашвили прекрасно знае, че . Той абсолютно съзнателно, лично се отказа от грузинското си гражданство, приемайки украинско. През цялото това време той нито веднъж не поиска възобновяване на гражданството\", заяви началникът на администрацията . . Според предишните правила при получаване на паспорт от друга страна, човекът се лишава от грузинско гражданство. При това той може да се обърне към президента с молба за получаване на двойно гражданство като изключение. . Бившият президент на Грузия Михаил Саакашвили поиска да му върнат грузинското гражданство Георгий Маргвелашвили Пуснете ме в Грузия и ще ви покажа от кого се бои правителство и кой ще изплаши народа Саакашвили за последните години за пръв път изявява желание да му върнат паспорта президентът Маргвелашвили не е отнемал грузинското му гражданство Георгий Абашишвили Саакашвили се лиши от грузинско гражданство през май 2015 г. след като получи украински паспорт През март 2018 г. парламентът на Грузия одобри поправки в конституцията, които разрешават двойно гражданство без лишаване от грузинското Сподели:", "date": "2018.07.02", "title": "Михаил Саакашвили си поиска грузинското гражданство"}
{"url": "http://pik.bg/%D1%81%D0%BF%D0%BE%D0%BD%D1%81%D0%BE%D1%80%D1%8A%D1%82-%D0%BD%D0%B0-%D0%BF%D0%B5%D0%BD%D0%BA%D0%B0-%D0%BA%D0%B0%D1%80%D0%B8%D0%B1%D1%81%D0%BA%D0%BE%D1%82%D0%BE-%D1%82%D1%8F%D0%BB%D0%BE-%D1%81%D0%B8-%D0%BD%D0%B0%D0%BC%D0%B5%D1%80%D0%B8-%D0%BD%D0%BE%D0%B2%D0%B0-%D0%B5%D0%B7%D0%B4%D0%B0%D1%87%D0%BA%D0%B0-%D0%B3%D0%BE%D1%80%D0%B5%D1%89%D0%B8-%D1%81%D0%BD%D0%B8%D0%BC%D0%BA%D0%B8-news762470.html", "text": "Бившият спонсор на Пенка Карибското тяло - бизнесменът Даниел Петров, взриви мрежата, след като качи скандални снимки във Фейсбук с новата си приятелка. Той е зарязал предишната си млада жена Мими и си е купил от Филипините нова 20 годишна девойка, която, ще доведе в България. В момента двамата карат меден месец на Филипините, където участва и в реалити шоу за богати мъже с млади жени. Сподели:", "date": "2018.07.02", "title": "Спонсорът на Пенка Карибското тяло си намери нова ездачка ...(ГОРЕЩИ СНИМКИ)"}
{"url": "http://pik.bg/%D0%B0%D0%BA%D1%86%D0%B8%D1%8F-%D0%B2-%D0%BF%D1%80%D0%B8%D0%BC%D0%BE%D1%80%D1%81%D0%BA%D0%BE-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-22-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%BF%D0%BE%D0%BB%D0%B8%D0%BA%D1%81%D0%B5%D0%BD%D0%B0-%D0%B4%D0%B0-%D1%88%D0%BE%D1%84%D0%B8%D1%80%D0%B0-%D1%81-%D0%BD%D0%B0%D0%B4-2-%D0%BF%D1%80%D0%BE%D0%BC%D0%B8%D0%BB%D0%B0-%D0%B0%D0%BB%D0%BA%D0%BE%D1%85%D0%BE%D0%BB-news762589.html", "text": "Млада жена е арестувана рано тази сутрин след проверка на пътя в Приморско. Около 04:30 ч. полицаите забелязали криволичещ Фиат по улиците на града. Те веднага спрели за проверка возилото и останали шокирани от вида на шофьорката му. 22-годишната жена веднага е тествана с дрегер, като устройството отчело умопомрачителните 2,14 промила, които се равняват на около бутилка концентрат. Благоевградчанката Поликсена Б. е арестувана за срок до 24 часа. По случая е образувано бързо полицейско производство. Сподели:", "date": "2018.07.02", "title": "Акция в Приморско! Арестуваха 22-годишната Поликсена да шофира с над 2 промила алкохол"}
{"url": "http://pik.bg/%D0%BC%D1%8A%D1%80%D0%B8-%D1%81%D1%82%D0%BE%D0%B8%D0%BB%D0%BE%D0%B2-%D1%81-%D0%B8%D0%B7%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD%D0%BE-%D1%82%D0%B5%D0%B6%D1%8A%D0%BA-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%81%D0%B8%D0%BD%D0%B8%D1%82%D0%B5-news762498.html", "text": "Един от най-успешните български треньори през последните 20 години - Станимир Стоилов не се изказа никак ласкаво за Левски и за треньора на \"сините\" Делио Роси, акцентира \"Спортал\". Днес Мъри бе награден в ММС с най-високото държавно отличие в спорта -  \"Венец на победителя\", след което изрази мнението си за случващото се в Левски. Когато има натрупване, е по-лесно. Няма нужда Левски да се притеснява, че предстои първия кръг, че няма селекция или има селекция. Има изграден отбор, има треньор, който знае качествата на футболистите прекрасно. При положение че си купил 21 футболисти за една година и сега добавяш още, имаш футболисти за три отбора. Въпросът е, че футболът е бизнес, а така не се инвестират парите на Левски. Без значение, че са спонсорски. Тези пари са на Левски. А Левски няма стадион, няма база. А на този етап се оказва, че няма и отбор. Така че тези пари са хвърлени на вятъра. И по-слаби отбори от Вадуц са били препятствие, и по-силни отбори не са били препятствие. Така че всичко зависи от това как ще играе Левски. Няма да зависи от това как ще играе Вадуц. При всички положения Вадуц ще играе добре организирано, дисциплинирано. Левски трябва да играе на своето ниво. Вижда се някакво желание, някаква организация. Дай Боже резултатите да се запазят. Но оставам с убеждение, че нашият треньор не е много заинтересован от името Левски. Него повече го интересува той да е добре. Защото изказвания от типа \"ръководството да каже за селекцията\" е много несериозно. Като си треньор на Левски, трябва да отговаряш за всичко - за селекцията, за резултатите. На този етап той показва, че отговаря само за тренировките. Аз мога да ги водя и от Казахстан\", коментира Стоилов, след което продължи: \"Не трябва често да се сменят треньорите. Не ме разбирайте грешно. Нямам нищо против треньорите и колегите, но ръководството трябва да си избере хората, които да управляват. Не виждам футболни хора, които да управляват процеса. Така че не виждам как могат да имат мнение те за треньор. И да остане, и да не остане треньор хората, които го определят, не мисля, че имат достатъчно компетенция. Левски трябва да има чисто футболно управление и друго - маркетингово, финанансово или както искайте го наричайте. Левски трябва да се развива и печели добре. Нефутболни хора не могат да дават оценки на футболисти или да преценяват кой ще е треньор. Как може някой от това ръководство да прецени дали е добър или лош Роси - няма как да прецени? Той може да му се вижда много добър, но той да е много лош. Или обратното - да му се вижда лош, но той да е много добър\", разясни своята гледна точка Мъри. Настоящият селекционер на Казахстан бе попитан и какво мисли за сегашното ниво на клуба, а отговорът му бе: \"Клуб без стадион и без собствена база. Като наблягаш на покупка на футболисти, а не да изградиш клуб… Давам прост пример. Ставаш собственик на стара кола, защото стадионът и базата на Левски са стари. Първото нещо, което собственикът се заема да направи, е някакъв ремонт. Да подобриш, почистиш, обновиш… Ако имаш възможности и пари, а ние се оказва, че ги имаме, да строиш нещо ново. А ние инвестираме във футболисти, които след шест месеца или година си заминават. Това е хубаво за феновете така да звучи, но няма инвестиции в клуба. А когато няма инвестиции в клуба, това не е начин на управление.\" Сподели:", "date": "2018.07.02", "title": "Мъри Стоилов с изключително тежък коментар за \"сините\""}
{"url": "http://pik.bg/%D1%87%D0%B5%D1%80%D0%BD%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D1%81%D1%80%D0%B5%D0%B4%D0%B8%D0%B7%D0%B5%D0%BC%D0%BD%D0%BE-%D0%BC%D0%BE%D1%80%D0%B5-%D0%BF%D0%BE%D0%B3%D1%8A%D0%BB%D0%BD%D0%B0-%D0%BD%D0%B0%D0%B4-1000-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B7%D0%B0-%D0%BF%D0%BE%D0%BB%D0%BE%D0%B2%D0%B8%D0%BD-%D0%B3%D0%BE%D0%B4%D0%B8%D0%BD%D0%B0-news762533.html", "text": "електронното издание на турския вестник Yeni Safak, цтиран от \"Фокус\". Повече от хиляда мигранти и бежанци са се удавили в Средиземно море през тази година, при опит да преминат от Либия в Европа, като през последните дни прекарването на хората е ставало по-прибързано заради очакваните мерки на Европейския съюз, съобщава Международната организация по миграцията (МОМ), пише Само през последните няколко дни са загинали 204 души, защото са били качени на несигурни плавателни съдове от трафикантите. 103 от тях са се удавили при корабокрушение в петък, а още много други са загинали при спукване на надуваема лодка източно от либийската столица Триполи, но при този инцидент са оцелели 41 души, пише турското издание. „Има притеснително увеличение на смъртните случаи край либийския бряг“, заяви ръководителят на мисията на МОМ в Либия Отман Белбеиси чрез съобщение. „Трафикантите се възползват от отчаянието сред мигрантите, които искат да стигнат до Европа преди Европа да постави повече препятствия за преминаването през Средиземно море“. Говорителят на МОМ Леонард Дойл заяви, че увеличаването на потока през последните дни може да се дължи на други фактори, като например, подходящите климатични условия и края на Рамадана. „Но също така, мисля че навсякъде по света става ясно, че Европейския съюз започва да се справя по-добре с процеса, така че може би трафикантите се опитват да получат максимална изгода, докато могат. Те винаги поставят изгодата пред сигурността“, продължи представителят на МОМ. Сподели:", "date": "2018.07.02", "title": "ЧЕРНА СТАТИСТИКА! Средиземно море погълна над 1000 мигранти за половин година"}
{"url": "http://pik.bg/%D0%BD%D0%B0-%D0%BC%D0%BE%D0%BD%D0%B4%D0%B8%D0%B0%D0%BB%D0%B0-%D1%81%D0%BB%D0%B5%D0%B4-%D1%82%D0%B8%D1%82%D0%B0%D0%BD%D0%B8%D1%87%D0%BD%D0%B0-%D0%B1%D0%B8%D1%82%D0%BA%D0%B0---%D0%B7%D0%BB%D0%B0%D1%82%D0%B8%D1%81%D1%82%D0%B8%D1%82%D0%B5-%D0%BB%D0%B8%D0%BA%D1%83%D0%B2%D0%B0%D1%82-news762489.html", "text": "Петкратният световен шампион Бразилия се класира за 1/4-финалите на Мондиал 2018, след трудна победа над Мексико с 2:0 в Самара. Силно второ полувреме донесе успеха на Селесао, а суперзвездата Неймар бе големият герой с гол и асистенция за победата на \"златистите\". Мексиканците играха добре през първата част, но след това класата на южноамериканците си каза думата и те стигнаха до очакван триумф, като в следващия етап чакат победителя от мача Белгия – Япония. Считани за аутсайдери в двубоя, мексиканците започнаха със самочувствие и още във 2-ата минута стигнаха до положение. Гуардадо центрира отляво, Алисон не успя да избие топката добре и тя попадна в свободния Ървинг Лосано, който стреля, но в тялото на Миранда. Бразилия отговори с точен шут на Неймар, но право в Очоа, който боксира. Последваха равностойни минути, в които мексиканците действаха със спокойствие и увереност, като опитваха и атаки на висока скорост, но без да стигат до опасни положения. Все пак те създаваха напрежение в наказателното поле на съперника, но без да могат да стрелят точно във вратата. В същото време атаката на Бразилия изобщо не работеше. Коутиньо и Неймар малко играеха с топката, която изобщо не стигаше до Жезус. В 22-ата минута поредната добра атака на Мексико бе организирана отляво, чрез Вела, който влезе към центъра и подаде на границата на наказателното поле към Ерера. Той финтира и стреля, но Каземиро успя да го затвори. Все пак в 25-ата минута бразилците показаха зъбите си, след като Неймар проби отляво и потърси далечния ъгъл, но Очоа спаси. Малко след това се стигна до разбъркване пред вратата на Мексико и неточен удар на Коутиньо. Бразилците се подобриха и се настаниха в половината на съперника и в 33-ата минута Жезус стреля с левия крак, но Очоа пак бе на място, а след това и защитник му помогна. В следващите минути ситуацията не се промени, но \"златистите\" макар и да доминираха, не успяха да стигнат до опасни положения и почивката логично дойде при 0:0. Бразилия натисна след паузата и в 48-ата минута Коутиньо получи на чиста позиция в наказателното поле, стреля мощно, но Очоа за пореден път показа страхотен рефлекс, за да избие. Мексико направи опасна контра малко след това, но Гаярдо реши да стреля, вместо да подава и го направи неточно. Подобрението на бразилците обаче логично им донесе аванс в резултата. В 51-ата минута Неймар събра няколко играчи пред наказателното поле, подаде зад себе си към Вилиан, който веднага нахлу в пеналта и по диагонала прати топката към далечната греда, където Неймар се плъзна по тревата и вкара отблизо втория си гол на турнира, за да даде аванс на Селесао. Последваха още добри положения за фаворита, като удари на Паулиньо и Вилиан бяха спасени по отличен начин от Очоа. Мексико опита по-активни действия и Вела стреля точно под гредата, но Алисон изби спокойно. Бразилците се прибраха малко по-назад, за да търсят нов гол на контра. В 71-ата минута Мигел Лаюн имаше огромен късмет, че не бе изгонен, след като при една ситуация настъпи умишлено по глезена Неймар, докато отиваше да вземе топката, която заедно със звездата на Бразилия бе извън страничната линия. Реферът обаче не вдигна червен картон, акцентира \"Гол\". Бразилците затвориха мача и в 88-ата минута си гарантираха окончателно триумфа. Отлична контра завърши с пробив на Неймар и подаване към резервата Фирмино, който на празна врата не пропусна и оформи победата на \"златистите\". Бразилия – Мексико 2:0 1:0 Неймар 51 2:0 Фирмино 88 Алисон, Фагнер, Силва, Миранда, Филипе Луис, Каземиро, Паулино (80 Фернандиньо), Вилиан, Коутиньо (86 Фирмино), Неймар, Жезус Очоа, Алварес (55 Джонатан дос Сантос), Салседо, Аяла, Гаярдо, Ерера, Маркес (46 Лаюн), Лосано, Вела, Гуадрадо, Ернандес (60 Хименес) Сподели:", "date": "2018.07.02", "title": "НА МОНДИАЛА! След титанична битка - \"златистите\" ликуват"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B8%D0%B7%D0%BF%D0%BB%D1%83%D0%B2%D0%B0-%D1%81%D0%BD%D0%B8%D0%BC%D0%BA%D0%B0-%D0%BE%D1%82-%D1%82%D0%B0%D0%B9%D0%BD%D0%B8%D1%8F-%D1%86%D1%8A%D1%80%D0%BA%D0%BE%D0%B2%D0%B5%D0%BD-%D0%B1%D1%80%D0%B0%D0%BA-%D0%BD%D0%B0-%D0%B3%D1%83%D0%BD%D0%B4%D0%B8-%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%B8-%D0%B2%D0%B5%D0%BB%D0%B8%D1%87%D0%BA%D0%B0-%D1%81%D0%B8-%D0%B4%D0%B0%D0%BB-news762452.html", "text": "1968 г. в Троянския манастир. Сподели я на своята стена във \"Фейсбук\" Архимандрит Алексий Тасев от Драгалевския манастир. \"Това са двама смели мъже по времето на социализма. Голяма смелост се е изисквала в онези години да сключиш брак в църквата. Още повече, че както знаете, Гунди е бил офицер в  Държавна сигурност, а и доносници е имало навсякъде. С дядо Геласий са били големи приятели. Вечна да бъде паметта им\", коментира пред ПИК архимандрит Алексий. Георги и Величка си дали обет пред Бога 5 години след гражданския си брак. Тъй като се решили на това абсолютно спонтанно, докато гостували на дядо Гелайсии в Троянския манастир, двамата били облечени неглиже. Венчавката преминала в абсолютна секретност в игуменарията, а не в църквата. Свидетел на църковния им брак е бил германецът Оскар Бутс, бизнесмен и приятел на Гунди. Куриозното е, че както повяла традицията по времето на Тодор Живков, на една от стените на игуменарията висял негов портрет. Така Гунди и Величка станали семейство и пред Бога под носа на правешкия диктатор. Изплува снимка от тайния църковен брак на Георги Аспарухов-Гунди и Величка Маркова, сключен противно на законите на соца през далечната Гунди и Величка са били венчани от един от най-високите български православни духовници в онова време, а и при демокрацията - нюйоркски митрополит на Българската православна църква от 1987 до 1989 година, Геласий. Сподели:", "date": "2018.07.02", "title": "БОМБА! ИЗПЛУВА СНИМКА от тайния църковен брак на Гунди! Легендата на \"Левски\" и Величка си дали обет пред... Тодор Живков!"}
