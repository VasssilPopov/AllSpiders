{"url": "https://pik.bg/%D0%B2%D0%B0%D0%B6%D0%BD%D0%BE-%D0%B5%D1%82%D0%BE-%D0%BA%D0%B0%D0%BA-%D0%B4%D0%B0-%D1%81%D0%B5-%D0%BF%D1%80%D0%B5%D0%B1%D0%BE%D1%80%D0%B8%D0%BC-%D1%81%D1%8A%D1%81-%D0%B7%D0%B0%D0%BF%D0%B0%D0%B4%D0%BD%D0%BE%D0%BD%D0%B8%D0%BB%D1%81%D0%BA%D0%B0%D1%82%D0%B0-%D1%82%D1%80%D0%B5%D1%81%D0%BA%D0%B0-news850995.html", "text": "След последните случаи на западнонилска треска в Гърция, у нас също се заговори активно за това заболяване. Но как можете да се заразите, какви са симптомите, как се поставя диагноза и протича лечението? Научете повече за вируса на западнонилската треска. Западнонилската треска е заболяване, пренасяно от заразени комари. Въпреки че около нея се вдига доста шум напоследък, вирусът на това заболяване не предизвиква симптоми у повечето хора. При други всичко протича с много леки симптоми - повишена температура и слабо главоболие. Само в най-тежките случаи заразените развиват възпаление на гръбначния и главния мозък. Симптомите на западнонилска треска се появяват между 2-ия и 14-ия ден от ухапването. Леките симптоми са: повишена температура, главоболие, болки в тялото, диария и повръщане, умора, обрив. Под 1% от заразените с вируса на западнонилската треска развиват по-тежки симптоми - енцефалит (възпаление на мозъка) и менингит (възпаление на мембраните около гръбначния и главния мозък. Тези симптоми са: много висока температура, силно главоболие, схващане в областта на врата, дезориентация, кома, гърчове, слабост в мускулите или частична парализа. Западнонилската треска се пренася върху човека след ухапване от заразен комар. Затова и най-лесноприложимият съвет за предпазване е да използвате репелент. Западнонилската треска също може да се пренесе от майка на дете по време на бременността, при раждането или при кърмене. Също в редки случаи пренасянето на вируса се случва след транслплантация на заразен орган. кръвни изследвания или сами да заявите такива в лаборатория. Няма ваксина срещу западнонилската треска. Няма и конкретно лекарство, което да се бори срещу вируса. Най-често се взимат лекарства за облекчаване на симптомите, докато тялото само се пребори. Само в най-тежките случаи е необходима хоспитализация. Единственият сигурен начин да разберете дали сте заразени с вируса на западнонилската треска е личният лекар да ви назначи Сподели:", "date": "2019.06.22", "title": "ВАЖНО! Ето как да се преборим със западнонилската треска"}
{"url": "https://pik.bg/%D0%B1%D0%BE%D1%82%D0%B5%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B0%D0%BF%D0%BE%D1%87%D0%BD%D0%B0-%D0%BA%D0%BE%D0%BD%D1%82%D1%80%D0%BE%D0%BB%D0%B8%D1%82%D0%B5-%D1%81-%D0%BF%D0%BE%D0%B1%D0%B5%D0%B4%D0%B0-%D0%BF%D0%B5%D1%82%D1%80%D0%BE%D0%B2%D0%B8%D1%87-%D1%81-%D0%BB%D0%B0%D1%81%D0%BA%D0%B0%D0%B2%D0%B8-%D0%B4%D1%83%D0%BC%D0%B8-%D0%B7%D0%B0-%D0%BD%D0%B5%D0%B4%D0%B5%D0%BB%D0%B5%D0%B2-news850990.html", "text": "Ботев Пловдив се наложи с 1:0 над Ботев Гълъбово в контролна среща. Спарингът се игра под жаркото слънце на централния терен на \"Футболен комплекс Ботев 1912\", съобщава сайтът на клуба. Мачът бе неофициален дебют за новия наставник на \"канарчетата\" Желко Петрович. Единственото попадение реализира Кристиан Добрев в средата на второто полувреме. \"Жълто-черните\" имаха превес по отношение владение на топката, но като цяло мачът не бе изпълнен с много голови положения. В 7-ата минута Антон Карачанаков преодоля защитник и стреля от ъгъла на наказателното поле, а топката мина над гредата. В 12-ата минута пловдивчани стигнаха до отличен шанс за гол. Александър Тонев проби отляво и извади към Антон Карачанаков, който стреля на 10 метра от вратата, но кълбото мина встрани от целта. В 33-ата минута гостите отправиха първия си удар към вратата на \"канарчетата\", минал покрай страничната греда. В 43-ата минута Александър Тонев стреля неточно от границата на наказателното поле, а в ответната атака това стори и нападател на гостите. През второто полувреме наставникът на пловдивчани извърши 10 промени в състава си, като единствено Антон Карачанаков остана в игра. В 60-ата минута Карачанаков бе заменен от Кристиан Добрев, който за втори път се появи на терена. Именно Добрев откри резултата в 68-ата минута. Талантливият футболист получи прострелно подаване в наказателното поле и на шпагат прати топката в мрежата за 1:0. В самия край на срещата гостите изпълниха статично положение и последва удар към вратата, но той мина над гредата. Сподели:", "date": "2019.06.22", "title": "Ботев Пловдив започна контролите с победа, Петрович с ласкави думи за Неделев"}
{"url": "https://pik.bg/%D1%85%D0%B0%D0%BE%D1%81-%D1%81%D1%80%D0%B8%D0%B2-%D0%BD%D0%B0-%D0%BA%D0%BE%D0%BC%D0%BF%D1%8E%D1%82%D1%8A%D1%80%D0%BD%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-news851060.html", "text": "Срив на компютърната система причини огромни закъснения на полетите на третото най-натоварено британско летище - това в Манчестър, съобщават \"Скай нюз“ и БГНЕС. Пътници се оплакаха в социалните мрежи, че заради непредвиденото забавяне на полетите чакат от часове на аерогарата, а дори не им е предложена вода. В изявление на летищните власти се посочва, че проблемите със срива на компютърната мрежа се разследват и екипи специалисти работят по отстраняването на повредата. Компютърният проблем е засегнал най-вече терминали 1 и 2 на летището. Въпреки, че след няколко часа повредата беше отстранена, хаосът на аерогарата продължава, тъй като все още има закъсняващи полети. Сподели:", "date": "2019.06.22", "title": "ХАОС: Срив на компютърната система блокира летището в Манчестър"}
{"url": "https://pik.bg/%D0%BD%D0%B5%D0%BA%D0%B0%D0%BD%D0%B5%D0%BD-%D0%B3%D0%BE%D1%81%D1%82-%D0%BC%D0%B5%D1%87%D0%BA%D0%B0-%D1%81%D0%B5-%D0%BD%D0%B0%D0%BD%D0%B5%D1%81%D0%B5-%D0%B2-%D0%BA%D1%8A%D1%89%D0%B0-%D0%B2-%D1%89%D0%B0%D1%82%D0%B0-%D0%BC%D0%BE%D0%BD%D1%82%D0%B0%D0%BD%D0%B0-news850989.html", "text": "Необичаен нашественик в частен дом трябваше да обезвреди шерифът на малкото градче Мисула в щата Монтана. В къща на местни жители нахлула мечка. Шерифът първо се опитал да прогони горския обитател, но не успял. Мечокът се опитал да се скрие на един от рафтовете в килера. За да излезе от ситуацията, шерифът извикал ветеринар, който приспал животното. По-късно то било закарано с камион и върнато в гората. Сподели:", "date": "2019.06.22", "title": "НЕКАНЕН ГОСТ: Мечка се нанесе в къща в щата Монтана"}
{"url": "https://pik.bg/%D0%BA%D0%B0%D0%BD%D1%86%D0%BB%D0%B5%D1%80%D1%8A%D1%82-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%81-%D0%BF%D1%80%D0%B8%D0%B7%D0%B8%D0%B2-%D0%B7%D0%B0-%D0%BC%D0%B8%D1%80%D0%BD%D0%BE-%D1%80%D0%B0%D0%B7%D1%80%D0%B5%D1%88%D0%B0%D0%B2%D0%B0%D0%BD%D0%B5-%D0%BD%D0%B0-%D0%BA%D0%BE%D0%BD%D1%84%D0%BB%D0%B8%D0%BA%D1%82%D0%B0-%D0%B2-%D0%B8%D1%80%D0%B0%D0%BD-news850983.html", "text": "Канцлерът на Германия Ангела Меркел подкрепи мирно решение на кризата между САЩ и Иран, съобщава германският национален ежедневник Die Frankfurter Allgemeine Zeitung, цитиран от „Фокус”. Според нея, е нужно да се намери политическо решение като изход от ситуацията. Въпросът със сигурност ще играе роля и в срещата на върха на Г-20 следващата седмица в Осака, Япония, поне в двустранните разговори. Предисторията на новото напрежение е свалянето на американски разузнавателен дрон от страна на Иран, припомня изданието. Сподели:", "date": "2019.06.22", "title": "Канцлерът на Германия с призив за мирно разрешаване на конфликта в Иран"}
{"url": "https://pik.bg/%D0%B7%D0%B0%D1%80%D0%B0%D0%B4%D0%B8-%D0%BE%D0%BF%D0%B0%D1%88%D0%BA%D0%B8%D1%82%D0%B5-%D0%BD%D0%B0-%D0%B5%D0%B2%D0%B5%D1%80%D0%B5%D1%81%D1%82-%D0%BF%D0%BE%D1%81%D1%82%D0%B0%D0%B2%D1%8F%D1%82-%D0%B1%D0%B0%D1%80%D0%B8%D0%B5%D1%80%D0%B8-%D0%B7%D0%B0-%D0%B1%D0%B5%D0%B7%D0%BE%D0%BF%D0%B0%D1%81%D0%BD%D0%BE%D1%81%D1%82-news850922.html", "text": "Началото на лятото е най-подходящият сезон да се изкачиш на Върха на света – Еверест. С всяка година все повече са желаещите да усетят екстремните условия на 8800 метра надморска височина. На алпинистите обаче се налага понякога да стоят с часове неподвижно, а това е крайно опасно – 11 души загинаха от измръзване само през този сезон. Те търсят приключения на едно от най-недостъпните места в света, но се натъкват на стълпотворение от хора. А понякога намират там и смъртта си. „Това тук е като надбягване със смъртта. Чака се на огромни опашки. Има хора, които не се подготвени за подобно изпитание, но въпреки това се опитват да достигнат върха, за което заплащат с живота си. Стана много лошо и хората трябва да се замислят”, казва алпинистът Риза Але, предаде Би Ти Ви. Причините за тези опашки под най-високия връх на света са много. Издават се все повече разрешителни, а месеците, през които е възможно да се изкачи върха, са малко. Когато в продължение на часове стоят на 8800 метра надморска височина, редица алпинисти достигат предела на своите възможности. Робин Фишер е един от 11-те алпинисти, които загинаха само през този сезон в подножието на Монт Еверест. По време на изкачването той казва, че задачата му се е оказала „неочаквано тежка”. Най-опасни са задръстванията в зоната на смъртта около „Стъпалото на Хилари” – последното голямо препятствие по пътя към върха. Но вместо да ограничат броя на алпинистите, властите искат да поставят бариери за безопасност. Сподели:", "date": "2019.06.22", "title": "ЗАРАДИ ОПАШКИТЕ: На Еверест поставят бариери за безопасност"}
{"url": "https://pik.bg/%D0%BA%D1%8A%D1%80%D0%B2%D0%B0%D0%B2%D0%B8-%D1%81%D0%BB%D0%B5%D0%B4%D0%B8-%D1%83%D0%B1%D0%B8%D0%B5%D1%86%D1%8A%D1%82-%D0%BD%D0%B0-%D0%B6%D0%BE%D1%80%D0%BE-%D0%B8%D0%BB%D0%B8%D0%B5%D0%B2-%D1%81%D1%82%D0%B0%D0%BD%D0%B0-%D1%81%D1%8A%D0%B4%D1%80%D1%83%D0%B6%D0%BD%D0%B8%D0%BA-%D0%BD%D0%B0-%D1%81%D1%80%D0%B5%D1%82%D0%B5%D0%BD-%D0%B9%D0%BE%D1%81%D0%B8%D1%87-news850598.html", "text": "Красимир Станчев-Легионера, който беше разследван от службите като физическия килър на боса на ВИС-2 Георги Илиев, е станал съдружник на топ мафиота на Балканите Сретен Йосич. Това разкриха отлично информирани източници от ъндърграунд средите, цитирани от столичен седмичник. Според мълвата в подземния свят Краси Легионера имал френски паспорт и с чуждото си име фигурирал като управител в дружество, което е собственик на казина в Сърбия и Франция. Станчев и Йосич са приятели още от 90-те години на миналия век. Оперативни данни на полицията сочат, че именно Красимир Станчев е човекът, който води у нас хърватската група, ръководена от Робърт Матанич. Бандата извършва десетки убийства на територията на България от 2001 до 2005 г. и е била на пряко подчинение на Сретен Йосич. На нея се приписват разстрелите на Илия Павлов, Филип Найденов-Фатик, Евгени Стефанов-Женята,, Поли Пантев, Степан Рибаков, Николай Христов-Данкина, Румен Маринов-Нарциса и други. Краси Легионера не поддържа никакви отношения с България, в това число и със семейството си. От 14 години бившата му съпруга Мария Александрова няма никаква вест о него. През 2005 година тя се разведе служебно с легионера, след като съдът призова чрез обява в \"Държавен вестник\" Станчев да се яви в зала и да подпише документите за развод. Това не даде ефект и тя получи решение без неговия параф. Двамата имат син. Детето нямало никакви спомени за баща си. Сподели:", "date": "2019.06.22", "title": "КЪРВАВИ СЛЕДИ: Убиецът на Жоро Илиев стана съдружник на Сретен Йосич"}
{"url": "https://pik.bg/%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BE%D1%82%D0%BA%D1%80%D0%B8%D1%85%D0%B0-%D1%87%D0%B5%D1%88%D0%BC%D0%B0-%D0%BF%D0%BE%D1%81%D0%B2%D0%B5%D1%82%D0%B5%D0%BD%D0%B0-%D0%BD%D0%B0-%D0%B4%D0%BE%D0%BD%D0%BE%D1%80%D1%81%D1%82%D0%B2%D0%BE%D1%82%D0%BE-news850866.html", "text": "Осем червени балона - колкото е броят на донорите от Пловдив, полетяха в небето при откриването на новата чешма в парка на булевард \"Освобождение” в район \"Тракия”. Тя е изградена благодарение на дарителя инж. Васил Мадански, с който стартира кампанията \"Дари живот“. Организатор е Сдружението на пациентите с дихателна недостатъчност и белодробна трансплантация, а партньор - Община Пловдив. \"Това е поредна чешма, изградена от дарители в района ни. Но тази чешма е специална, тази чешма е кауза\", заяви кметът на район \"Тракия” Костадин Димитров. От едната страна на чешмата има надпис \"Частица от теб може да бъде за някой целият свят”, а от другата - \"С признателност към донорите от Пловдив Соня, Сузана, Илия, Видол, Георги, Владимир, Красимира, Иванка”. \"Целта на инициативата е да стимулира донорството, което е висш хуманен акт, освен че е проява на милосърдие\", обясни председателят на Сдружението на пациентите с дихателна недостатъчност и белодробна трансплантация Стефан Тамбуев. Сред гостите на церемонията бяха народните представители д-р Христо Грудев и Антон Кутев, лекари, представители на неправителствени организации и институции, хора, претърпели трансплантация, приятели, граждани. Сподели:", "date": "2019.06.22", "title": "В Пловдив откриха чешма, посветена на донорството"}
{"url": "https://pik.bg/%D0%B0%D0%B2%D1%81%D1%82%D1%80%D0%B0%D0%BB%D0%B8%D0%B9%D1%86%D0%B8-%D1%81%D0%B5-%D0%B2%D0%BF%D1%83%D1%81%D0%BD%D0%B0%D1%85%D0%B0-%D0%B2-%D0%BC%D0%B0%D1%81%D0%BE%D0%B2%D0%BE-%D0%B3%D0%BE%D0%BB%D0%BE-%D0%BF%D0%BB%D1%83%D0%B2%D0%B0%D0%BD%D0%B5-%D0%BD%D0%B0-%D0%BE%D1%81%D1%82%D1%80%D0%BE%D0%B2-%D1%82%D0%B0%D1%81%D0%BC%D0%B0%D0%BD%D0%B8%D1%8F-news851009.html", "text": "Над 1900 австралийци се събудиха рано в събота, за да участват в леденото плуване на остров Тасмания, с което се отбелязва зимното слънцестоене, предаде Ройтерс. Чрез плуването участниците приветстват най-късия ден в Южното полукълбо. Тази година рекорден брой голи плувци, които носеха само червени плувни шапки, се потопиха в тасманийската река Деруент, съобщава БТА. Джой Уолтър /91 г./ от източната част на острова бе най-възрастната участничка, която не се стресна от ниската температура на въздуха - 5 градуса по Целзий. Това е седмото поред голо плуване, което е част от 3-седмичния музикален и арт фестивал \"Дарк Мофо\", който се чества в столицата на Тасмания Хобарт. Сподели:", "date": "2019.06.22", "title": "Австралийци се впуснаха в масово голо плуване на остров Тасмания"}
{"url": "https://pik.bg/%D0%BF%D0%BE%D0%B2%D0%B5%D1%87%D0%B5-%D0%BE%D1%82-4000-%D0%B4%D1%83%D1%88%D0%B8-%D1%81%D0%B5-%D1%81%D1%8A%D0%B1%D1%80%D0%B0%D1%85%D0%B0-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D1%81%D1%8A%D0%B1%D0%BE%D1%80-%D0%BA%D1%80%D0%B0%D0%B9-%D0%BB%D1%8F%D1%81%D0%BA%D0%BE%D0%B2%D0%B5%D1%86-news850977.html", "text": "Над 4000 души се събраха на национален събор в околностите на манастира „Св. св. Петър и Павел” край Лясковец, предава Би Ти Ви. Той включва всенародни игри и надпявания и повече от две десетилетия заема значимо място в духовния живот на хората от региона. Събитието ще се състои пред каменната сцена под манастира и беше открито от президента Румен Радев. Сподели:", "date": "2019.06.22", "title": "Повече от 4000 души се събраха на националния събор край Лясковец"}
{"url": "https://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BD%D0%B5-%D1%81%D0%B5-%D1%81%D1%82%D1%80%D0%B5%D0%BC%D1%8F-%D0%BA%D1%8A%D0%BC-%D0%B2%D0%BE%D0%B9%D0%BD%D0%B0-%D1%81-%D0%B8%D1%80%D0%B0%D0%BD-news850978.html", "text": "Президентът на САЩ Доналд Тръмп заяви, че не се стреми към война с Иран, но предупреди, че ако се стигне до сблъсък, той ще доведе до „унищожение”, съобщи агенция „Ройтерс”, цитирана от БТА и Нова телевизия. „Аз не се стремя към война и ако се стигне до война, това ще бъде унищожение, каквото не сте виждали преди. Но аз не се стремя да направя това”,  заяви Тръмп, след като отмени планиран въздушен удар срещу ирански цели в отговор на свалянето на американски дрон от Иран. Иран ще отговори твърдо на всяка заплаха на САЩ срещу него, съобщи информационна агенция „Тасним”, като се позова на говорителя на външното министерство Абас Мусави. „Няма да позволим никакво нарушение на иранските граници. Иран твърдо ще се противопостави на всяка агресия или заплаха от Америка”, каза говорителят. Напрежението между Техеран и Вашингтон рязко се покачи от четвъртък насам, когато иранска ракета унищожи американски военен дрон.  Техеран каза, че дронът е бил свален над иранска територия, а Вашингтон изтъква, че безпилотният самолет е бил в международното въздушно пространство. Тръмп разпоредил военни удари срещу Иран, но после оттеглил заповедта си. Президентът на САЩ Доналд Тръмп каза, че в последния момент е отменил военен удар в отговор за свалянето на дрона, защото при удара е можело да загинат 150 души и даде сигнал, че е готов на преговори с Техеран. „Независимо от решението, което американските официални лица ще вземат, няма да позволим да бъде нарушена която и да е от границите на Иран”, увери Мусави. Сподели:", "date": "2019.06.22", "title": "Доналд Тръмп: Не се стремя към война с Иран"}
{"url": "https://pik.bg/%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8-%D0%B3%D0%BE%D0%BD%D0%BA%D0%B8-%D1%83%D0%B4%D0%B0%D1%80%D0%B5%D0%BD%D0%B8-%D0%BA%D0%BE%D0%BB%D0%B8-%D0%B8-%D1%8F%D0%BA-%D0%B2%D1%8A%D1%80%D0%B3%D0%B0%D0%BB-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE-%D1%81%D0%B5%D0%BB%D0%BE-news851057.html", "text": "Незаконни гонки, ударени коли и побой в пловдивско село. Екшънът се разиграл в Динк, съобщава \"Трафик нюз\", позовавайки се на сочевидци. На входа на селото има три блъснати коли, на около 200 метра една от друга. Полицейски служители са пристигнали в участъка и заедно с кмета на селото издирват участниците в гонките. Според очевидци на мястото са се събрали около 150-200 човека, като това не се случва за първи път. Сподели:", "date": "2019.06.22", "title": "Незаконни гонки, ударени коли и як въргал в пловдивско село"}
{"url": "https://pik.bg/%D0%B6%D0%B0%D0%BD%D0%B4%D0%B0%D1%80%D0%BC%D0%B5%D1%80%D0%B8%D1%8F%D1%82%D0%B0-%D0%BD%D0%B0%D1%85%D0%BB%D1%83-%D0%B2-%D1%80%D0%BE%D0%B7%D0%B8%D0%BD%D0%BE-%D1%81%D0%BB%D0%B5%D0%B4-%D0%BC%D0%B0%D1%81%D0%BE%D0%B2%D0%B8%D1%8F-%D0%B2%D1%8A%D1%80%D0%B3%D0%B0%D0%BB-%D1%82%D0%B0%D1%80%D0%B0%D1%88%D0%B8-%D1%86%D0%B8%D0%B3%D0%B0%D0%BD%D1%81%D0%BA%D0%B8-%D0%BA%D1%8A%D1%89%D0%B8-%D0%B7%D0%B0-%D0%BE%D1%80%D1%8A%D0%B6%D0%B8%D0%B5-news851058.html", "text": "Полицията и жандармерията започна проверка на документите за самоличност на жителите на циганската махала в Розино. Местни хора твърдят, че униформените проверяват и за оръжие, а около къщите на Искендерови и Сребреви и в по-широк периметър, има два жандармерийска буса и няколко полицейски леки коли. На десетина места са се събрали цигани на групи от по двадесетина човека и оживено и уплашено обсъждат положението. Те избягват контакти с външни хора, разказва \"Марица\".. Припомняме, че Розино стана арена на масов цигански въргал. В резултат от внезапно нападение на група от един клан в къщите на друга фамилия, са ранени четирима или повече човека. Розино е най-голямото село в България и наброява 5000 жители. Повечето от половината от местното население са цигани, турската общност е втора по брой на хората, българите са под една четвърт от общия брой на жителите на Розино. Сподели:", "date": "2019.06.22", "title": "Жандармерията нахлу в Розино след масовия въргал, тараши цигански къщи за оръжие"}
{"url": "https://pik.bg/haca-%D0%BFo%C4%B8a%D0%B7a-%D0%BFpo%D1%82o%D1%82%D0%B8%D0%BF-%D0%BDa-e%D0%BBe%C4%B8%D1%82p%D0%B8%D1%87ec%C4%B8%D0%B8%D1%8F-ca%D0%BCo%D0%BBe%D1%82-%D1%85-57-c%D0%BBe%D0%B4-yc%D0%BFe%D1%88e%D0%BD-%D1%82ec%D1%82-%D0%B2%D0%B8%D0%B4%D0%B5%D0%BE-news850974.html", "text": "Eднa oт мaлĸoтo yпopни тoчĸи cpeщy aвиaциoнния тpaнcпopт e, чe тoй дoпpинacя знaчитeлнo зa глoбaлнoтo зaтoплянe. Aвиaциятa ĸъм мoмeнтa пpичинявa 3.5% oт нeгo, нo ce oчaĸвa cлeд 50 гoдини пpoцeнтът дa cтигнe дo 15. Πopaди тaзи пpичинa HACA paбoти въpxy eлeĸтpичecĸи caмoлeт, ĸoйтo дa пpeдлoжи eĸoлoгичeн вapиaнт зa бъpз тpaнcпopт пo въздyx. Cтава ясно, че Aгeнциятa e пocтигнaлa eднa oт цeлитe cи в paзpaбoтвaнeтo нa зaxpaнвaния oт бaтepия caмoлeт Х-57, съобщават световните агенции, цитирани от „Калдата”. Извъpшили ca тecт, пpи ĸoйтo двигaтeли ca зaĸaчeни ĸъм eднo oт ĸpилaтa нa caмoлeтa и e нaблюдaвaнa тяxнaтa paбoтa „Toвa бe гoлямo пocтижeниe. Гoлям тecт нa cиcтeмитe, пpи ĸoйтo ycпяxмe дa пycнeм двaтa двигaтeля нa caмoлeтa в eднo и cъщo вpeмe. Mнoгo e вълнyвaщo, чe ycпяxмe дa интeгpиpaмe вcичĸи cиcтeми, зa дa зapaбoти caмoлeтa, ĸoйтo пpaвим зa тecтoвeтe нa ĸoнцeпциятa. Toвa e гoлямa възмoжнocт“, ĸоментират oт HACA. Tecтът e пpoвeдeн в Ѕсаlеd Соmроѕіtеѕ, Moxaвe, Kaлифopния.  Bитлaтa paбoтят ĸopeĸтнo, ycпявaйĸи дa взeмaт eнepгия oт мoтopa, c ĸoятo дa зaдвижaт caмoлeтa. Baжeн дeтaйл e, чe тecтът нe e извъpшeн c бaтepиитe, ĸoитo щe зaxpaнвaт caмoлeтa във въздyxa. Изпoлзвaнa e cтaндapтнaтa eлeĸтpичecĸa мpeжa. „Bce пoвeчe caмoлeти ce пoявявaт в нeбeтo c вcяĸa cлeдвaщa гoдинa. Bpeмe e дa ce изпpaвим пpeд пpeдизвиĸaтeлcтвoтo дa peшим пpoблeмитe c eфeĸтивнocттa, шyмa и зaмъpcявaнeтo.“, пишaт oт NАЅА Сподели:", "date": "2019.06.22", "title": "HACA пoĸaзa пpoтoтип нa eлeĸтpичecĸия caмoлeт Х-57 cлeд ycпeшeн тecт (ВИДЕО)"}
{"url": "https://pik.bg/%D1%81%D0%B0%D1%89-%D0%BD%D0%B5-%D1%81%D0%B0-%D0%B2%D1%8A%D0%B2%D0%B5%D0%BB%D0%B8-%D0%BD%D0%BE%D0%B2%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D0%B8%D1%80%D0%B0%D0%BD-%D0%B2%D1%8A%D0%BF%D1%80%D0%B5%D0%BA%D0%B8-%D1%82%D0%B2%D1%8A%D1%80%D0%B4%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news850962.html", "text": "Американската администрация не е въвела нови ограничителни мерки срещу Иран в отговор на свалянето на безпилотен самолет, въпреки съответните изявления на държавния глава Доналд Тръмп в социалната мрежа \"Туитър\", съобщава вестник The Washington Post, цитирани от „Фокус”. По-рано Тръмп заяви, че в четвъртък вечерта САЩ са наложили нови едностранни санкции срещу Иран. Той обаче не поясни какви са те. \"Не бързам. Въоръжените ни сили са готови да действат, те нямат абсолютно никой равен в света. Санкциите са хапещи, а снощи бяха добавени нови към тях\", написа лидерът на Белия дом. Като доказателство за липсата на нови санкции срещу Техеран изданието цитира министъра на финансите на САЩ Стивън Мнучин, който заяви, че \"нови мерки срещу Иран могат да бъдат разгледани, ако страната не положи усилия за борба с изпирането на пари и финансирането на тероризма\". Той не каза нищо за ограничителни мерки в случай на ескалация на напрежението между страните, подчертава изданието. Белият дом отказа да коментира ситуацията. Това не е първото погрешно изявление на американския лидер относно ограничителните мерки на САЩ срещу други страни. На 22 март американският президент съобщи, че е разпоредил отмяна на допълнителните санкции срещу КНДР. Министерството на финансите на САЩ не направи никакви изявления относно санкциите срещу Пхенян този ден. На 23 март журналистът Джон Хътсън написа в \"Туитър\", че Тръмп всъщност е отменил въвеждането на все още необявени санкции срещу КНДР и не е отменил вече одобрените ограничения. Сподели:", "date": "2019.06.22", "title": "САЩ не са въвели нови санкции срещу Иран, въпреки твърдението на Доналд Тръмп"}
{"url": "https://pik.bg/%D1%81%D1%82%D0%B8%D1%85%D0%B8%D1%8F-%D0%B3%D1%80%D0%B0%D0%B4%D1%83%D1%88%D0%BA%D0%B0-%D0%B8-%D0%BF%D0%BE%D1%80%D0%BE%D0%B9-%D0%BF%D0%BE%D1%82%D0%BE%D0%BF%D0%B8%D1%85%D0%B0-%D1%81%D0%BB%D0%B8%D0%B2%D0%B5%D0%BD%D1%81%D0%BA%D0%BE-news851045.html", "text": "Град удари село Калояново. Дъждът продължи близо час и наводни улиците, а колите спираха заради опасното време. Кметът на селото каза пред Би Ти Ви, че все още не е ясно какви щети е нанесла градушката. В Сливен порой превърна възлови кръстовища във водоеми. Задават се и още градушки, предупреждават синоптиците. Утре вечер започват валежи. В първите дни от новата седмица ще паднат значителни количества дъжд и ще има условия за нови градушки. И утре, както и днес, ще бъде горещо. Сподели:", "date": "2019.06.22", "title": "СТИХИЯ: Градушка и порой потопиха Сливенско"}
{"url": "https://pik.bg/%D1%81%D0%BF%D0%BE%D1%80%D0%B5%D0%B4-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0%D1%82%D0%B0-12-%D0%BC%D0%BB%D0%BD-%D1%81%D0%B0-%D0%BD%D0%B5%D0%BE%D0%B1%D0%B8%D1%82%D0%B0%D0%B5%D0%BC%D0%B8-%D0%B6%D0%B8%D0%BB%D0%B8%D1%89%D0%B0-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news850921.html", "text": "На фона на растящите от 15 години цени на имотите, според  данни на националната статистика, 1,2 млн. са необитаеми жилища в страната.  В България 82,9 процента от хората обаче притежават жилище, съобщава Нова телевизия. Освен това всеки седми у нас дели покрив с близки от друго поколение, най-често – родители. Причините за това, според експертите, са липса на средства или финансова култура. Има и такива обаче,който искат  собствен дом. „Първото предаване , което снимахме беше с едно младо семейство и мъжа постоянно казваше: „Само да не живея повече с тъщата, само да не живея повече с тъщата”.  Те искат да живеят отделно и да са свободни 24/7, но в същото време да използват комфорта и някой да им помага”, обяснява Пепи Димитрова от предаването “Нов дом”. На фона на това, че под един покрив  живеят няколко поколения, то други жилища остават необитаеми. „Недоверието към банките, ниската доходност,която те предлагат -  това са основните причини, които създадоха бум в строителството в последните години и съответно празни жилища”, уточнява брокерът Анастас Георгиев. „Хората, които работим на пазара, се опитваме да мотивираме собствениците на такива имоти да направят нещо с тях - било да ги реновират, отдават под наем или продават на някой друг, защото тези имоти създават проблеми за цялата сграда”, посочва Пепи Димитрова. Това, че има необитаеми жилища, обаче  не спира хората да продължават да купуват жилища, като за последните 8 години продажбите в ЕС са скочили с 15%, а най-голям скок на цените в този период се наблюдава в Естония , Латвия , Австрия, Швеция и Люксембург . Спад на цените има в Италия, Испания и Кипър. България не прави изключение. У нас също се наблюдава скок на цените заради ниските лихвени проценти, които предлагат банките. „Има ръст след кризата през 2005 г.,2006 г.имаше известен спад за няколко години и сега отново се наблюдава, но тази тенденция не е само в България , тя е световна”, казва още Анастас Георгиев. Сподели:", "date": "2019.06.22", "title": "Според статистиката: 1,2 млн. са необитаеми жилища в страната"}
{"url": "https://pik.bg/%D1%80%D0%B5%D0%BC%D0%BE%D0%BD%D1%82%D0%B8%D1%80%D0%B0%D1%82-%D0%BC%D0%B0%D0%BD%D0%B0%D1%81%D1%82%D0%B8%D1%80%D0%B0-%E2%80%9E%D1%81%D0%B2%D0%B5%D1%82%D0%B8-%D0%B0%D0%BF%D0%BE%D1%81%D1%82%D0%BE%D0%BB%D0%B8-%D0%BF%D0%B5%D1%82%D1%8A%D1%80-%D0%B8-%D0%BF%D0%B0%D0%B2%D0%B5%D0%BB%E2%80%9C-%D0%B2-%D1%81%D0%B2%D0%B8%D1%89%D0%BE%D0%B2-news850964.html", "text": "По инициатива на община Свищов и архиерейското наместничество в града започна ремонт на най-старата историческа сграда на манастира „Свети апостоли Петър и Павел“ в града, съобщи БНР. Заедно с иконостаса и стенотиписте манастирът от 17-и век е паметник на културата. В него 23 години е живял будителят и борец за църковна независимост Неофит Бозвели. Ремонтът започна с подновяване на покрива, който беше рухнал върху историческата сграда, разказа монахинята Агнеса. „Тук е живял и работил Неофит Бозвели. Освен, че живее тук, отваря и килийно училище заедно с Петко Славейков, Драган Цанков“, допълва тя.. Монахинята споделя, че мечтата ѝ е след ремонта едно от помещенията на игуменарницата да бъде превърнато в музейна сбирка. Успоредно с ремонтите ще бъде облагороден и дворът на манастира, в който почиват тленните останки и на големите дарители на Свищов Еленка и Кирил Аврамови и Димитър Ценов.  Те даряват средства за построяването на Първото българско читалище и Висшето търговско училище в града. Сподели:", "date": "2019.06.22", "title": "Ремонтират манастира „Свети апостоли Петър и Павел“ в Свищов"}
{"url": "https://pik.bg/%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D1%81-%D1%82%D1%80%D0%B8-%D1%83%D1%81%D0%BB%D0%BE%D0%B2%D0%B8%D1%8F-%D0%BA%D1%8A%D0%BC-%D0%BD%D0%B5%D0%B9%D0%BC%D0%B0%D1%80-%D0%B7%D0%B0-%D0%B4%D0%B0-%D0%B3%D0%BE-%D0%B2%D1%8A%D1%80%D0%BD%D0%B5-%D0%BD%D0%B0-%D0%BA%D0%B0%D0%BC%D0%BF-%D0%BD%D0%BE%D1%83-news851020.html", "text": "Барселона е поставил три условия към Неймар, за да го върне обратно на \"Камп Ноу\", твърди \"A Tarde\". 27-годишният нападател трябва да намали заплатата си. В момента той взима 30 млн. евро в ПСЖ. Второто условие, което е поставено пред играча е да се откаже от 26 милиона евро, които не получи от Барселона. Третото условия на \"каталунците\" е Неймар публично да обяви, че иска да се завърне в испанския шампион. Изданието добавя, че бразилецът е готов да изпълни и трите желания на Барселона, пише \"Топспорт\". Сподели:", "date": "2019.06.22", "title": "Барселона с три условия към Неймар, за да го върне на \"Камп Ноу\""}
{"url": "https://pik.bg/%D0%B2%D1%8A%D1%80%D0%B3%D0%B0%D0%BB-%D1%86%D0%B8%D0%B3%D0%B0%D0%BD%D0%B8-%D1%81%D0%B8-%D1%81%D0%BF%D1%80%D0%B5%D1%82%D0%BD%D0%B0%D1%85%D0%B0-%D0%BC%D0%B0%D1%81%D0%BE%D0%B2-%D0%B1%D0%BE%D0%B9-%D0%B2-%D1%80%D0%BE%D0%B7%D0%B8%D0%BD%D0%BE-news851038.html", "text": "Масов бой между две враждуващи цигански фамилии в карловското село Розино. Случката е от вчера. Тогава пияна компания от едната фамилия решила да си спретне въргал с преминаващи покрай тях членове на другия цигански клан. Настанало старшно меле. Дошлите полицаи обаче успели да прекратят боя. Към момента няма данни за задържани или ранени при масовия бой. В Розино беше горещо и през пролетта на миналата година. Тогава в центъра на селото възникна скандал между две местни фамилии, които започнали да се замерват взаимно с камъни и стъклени бутилки. Впоследствие участниците в конфликта се придвижили до крайната махала на селото, където продължили физическата саморазправа помежду си. Тогава бяха изпочупени няколко къщи, а имаше и един пострадал. Сподели:", "date": "2019.06.22", "title": "ВЪРГАЛ: Цигани си спретнаха масов бой в Розино"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%BC%D1%8A%D0%BB%D0%BD%D0%B8%D1%8F-%D0%BE%D1%82-%D0%BA%D0%B0%D0%BC%D0%BF-%D0%BD%D0%BE%D1%83-%D1%81-%D1%82%D1%80%D0%B8-%D0%B2%D0%B0%D1%80%D0%B8%D0%B0%D0%BD%D1%82%D0%B0-%D0%B7%D0%B0-%D0%B3%D1%80%D1%8A%D0%BC%D0%BA%D0%BE-%D0%B7%D0%B0%D0%B2%D1%80%D1%8A%D1%89%D0%B0%D0%BD%D0%B5-%D0%BD%D0%B0-%D0%BD%D0%B5%D0%B9-news850975.html", "text": "Ръководството на Барселона е подготвено с три варианта в преговорите с Пари Сен Жермен за трансфера на Неймар, акцентира \"Гонг\", позовавайки се на информация от Пиренеите. Каталунците са готови да лавират в преговорите и именно заради това са подготвени с няколко опции. Само преди две години ПСЖ привлече Неймар именно от Барселона за сумата от 222 милиона евро. Френският клуб сега постави цена от 300 милиона евро на своята звезда. Каталунците са подготвени да продадат двама или трима играчи, за да спазят правилата на финансовия феърплей. Почти сигурно някой измежду най-скъпите покупки на \"блаугранас\" Филипе Коутиньо и Осман Дембеле ще бъде продаден, ако не и двамата. В първия вариант Барселона ще предложи 90 милиона на ПСЖ за Неймар, а в сделката ще бъдат включени и двама футболисти – Усман Дембеле или Филипе Коутиньо плюс Иван Ракитич или Самюел Умтити. Във втория план Барселона ще плати 130 милиона евро, а в сделката ще бъде включен само един измежду Филипе Коутиньо и Усман Дембеле. Има и трети вариант, който е изключително оптимистичен за Барселона, в който каталунците ще платят само 45 милиона на ПСЖ и ще пратят в посока \"Парк де Пренс\" Филипе Коутиньо и Усман Дембеле. Това ще позволи на Барселона да привлече и Антоан Гризман от Атлетико Мадрид. Наскоро се появиха мълви, че дори Гризи може да бъде част в евентуална бартерна сделка, при която Ней да се завърне на \"Камп Ноу\". Сподели:", "date": "2019.06.22", "title": "ФУТБОЛНА МЪЛНИЯ: От \"Камп Ноу\" с три варианта за гръмко завръщане на Ней"}
{"url": "https://pik.bg/%D0%B7%D0%B0%D1%80%D0%B0%D0%B4%D0%B8-%D0%B4%D0%B4%D1%81-%D0%BF%D0%BE%D1%81%D0%BA%D1%8A%D0%BF%D0%B2%D0%B0%D1%82-%D0%B4%D0%BE%D1%81%D1%82%D0%B0%D0%B2%D0%BA%D0%B8%D1%82%D0%B5-%D0%BD%D0%B0-%D1%87%D0%B0%D1%81%D1%82%D0%BD%D0%B8%D1%82%D0%B5-%D0%BA%D1%83%D1%80%D0%B8%D0%B5%D1%80%D1%81%D0%BA%D0%B8-%D1%84%D0%B8%D1%80%D0%BC%D0%B8-news851053.html", "text": "Поскъпват доставките на частните куриерски фирми. Причината са промени в закона за пощенските услуги, които ги задължават да наложат ДДС върху пратките. Единствено, освободена от данъка остава държавната фирма „Български пощи”. Решението предизвика недоволството на бранша. Промяната в закона регулира разликата между видовете пощенски дейности. „Универсалната услуга представлява пакет от дейности, които трябва да бъдат изпълнявани при определени изисквания. Тоест доставката да бъде през цялата година, до всички населени места на територията на България, цената да бъде поносима”, заяви Деян Дънешки- главен изпълнителен директор на „Български пощи” ЕАД, цитиран от Нова телевизия. Заради това, че трябва всички в страната да имат достъп до такава услуга, държавата дотира „Български пощи”. Компенсациите държавното дружество вече ще получава авансово. „До момента компенсацията се изплащаше с двегодишно закъснение. Негативите, които ни създава, са свързани с това, че голяма част от парите, които сме изхарчили ги получаваме с голямо закъснение. Това е все едно Вие да си получавате заплатата след 2 години”, каза още Дънешки. От бранша обаче реагираха остро на промените. В позиция до медиите една от куриерските фирми - „Еконт-експрес” заявяват, че се създава ситуация за нелоялна конкуренция, забавяне в развитието на пазара и негативни последици за клиентите. „Български пощи” не ще са, те са освободени и към момента от данък ДДС. Фирмите, които извършват частично универсалната пощенска услуга не са освободени, те го дължат и към момента”, каза Станислав Иванов от ГЕРБ. „Частните куриери в момента са в много изгодна ситуация. Те имат за цел да правят дъмпинг и да конкурират националния оператор”, коментира Дора Янкова от БСП. От бранша отвръщат, че третирането на една фирма със специални правила на свободен пазар е опасно явление за пазара и неговите потребители. Очаква се поскъпването на пощенските услуги при частните компании да е с 20%, каквато е и ставката на данъка добавена стойност у нас. Сподели:", "date": "2019.06.22", "title": "ЗАРАДИ ДДС: Поскъпват доставките на частните куриерски фирми"}
{"url": "https://pik.bg/%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%BF%D1%80%D0%BE%D0%B2%D0%B5%D1%80%D0%BA%D0%B8%D1%82%D0%B5-%D0%BD%D0%B0-%D0%BA%D1%8A%D1%89%D0%B8-%D0%B7%D0%B0-%D0%B3%D0%BE%D1%81%D1%82%D0%B8-%D0%B2-%D0%BE%D0%B1%D1%89%D0%B8%D0%BD%D0%B0-%D0%B1%D0%BE%D1%80%D0%B8%D0%BD%D0%BE-news850972.html", "text": "Продължават проверките на къщи за гости на експерти от Държавен фонд „Земеделие“ в смолянската община Борино, съобщи БНР. Досега инспекторите установиха нарушения в заложения бизнес план и в собствеността на къщите на бивш общински съветник и на роднина на председателя на ДПС Мустафа Карадайъ. Проверката започна в къщата, собственост на съпругата на кмета на Борино Мустафа Кара Ахмед. \"И в момента има гости, тъй, че  изобщо нямам никакви притеснения относно проверката. Собственик съм от самото кандидатстване от 2012 година до 2015. По закон за местното самоуправление и местната администрация аз нямам право да извършвам търговска дейност и затова аз съм прехвърлил моите акции на съпругата си Захрие Кара Ахмед\", коментира Мустафа Кара Ахмед. До втората къща нямаше достъп. Заместник-изпълнителният директор на ДФ \"Земеделие\" с ресор \"Програма за развитие на селските райони\" Калоян Костадинов обобщи. \"Единият проект  \"Чала инвест\" е извън мониторинг и е изтекъл през 2017 година. По бизнес план е трябвало всяка година да се извършват около 1 200 нощувки. До края на мониторинговия период общият брой нощувки са около 500. Това означава, че има неизпълнение на бизнес плана. ДФ \"Земеделие\" единствено може да представи информацията, но главна дирекция \"Национална полиция\" също извършва проверка на тези къщи. Вторият обект е с изтекъл мониторинг през 2016 година. В момента се опитваме да се свържем с настоящият собственик на обекта\", коментира Калоян Костадинов. Сподели:", "date": "2019.06.22", "title": "Продължават проверките на къщи за гости в община Борино"}
{"url": "https://pik.bg/%D0%B6%D0%B5%D1%81%D1%82%D0%BE%D0%BA%D0%BE-%D0%B4%D0%B2%D0%BE%D0%B9%D0%BD%D0%BE-%D0%BC%D0%B5%D0%BB%D0%B5-%D0%BD%D0%B0-%D0%BF%D1%8A%D1%82%D1%8F-%D0%B2%D0%B8%D0%B6%D1%82%D0%B5-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%BA%D1%8A%D1%80%D0%B2%D0%B0%D0%B2%D0%B0%D1%82%D0%B0-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0-%D0%B2-%D1%85%D0%B0%D1%81%D0%BA%D0%BE%D0%B2%D1%81%D0%BA%D0%BE-%D1%81%D1%82%D0%B0%D0%BD%D0%B0%D0%BB%D0%B0-%D0%B7-news851047.html", "text": "Две компании - 19-годишни младежи от Димитровград и село Мандра - тръгват за дискотека и не стигат. Първата кола, в която пътуват трима младежи и една девойка, катастрофира на пътя между Хасково и Димитровград. Колата с другите младежи пък се удря в стадо биволи на пътя Кърджали –Хасково. Двата инцидента завършват с двама убити и трима ранени. Малко преди полунощ кола, управлявана от 19-годишен младеж от Димитровград, при опит да изпревари камион го удря отзад, и изхвърча от платното. На място загиват шофьорът и момиче. Двамата младежи на задната седалка са невредими. Според полицията причините са висока скорост и неспазване на дистанция. Четири часа по-късно между Кърджали и Хасково, друга кола с четирима младежи, тръгнали от село Мандра, се удря в стадо биволи. В болница са шофьорът и двама от спътниците му. „Състоянието на единия е по-тежко, той е в кома, а другите двама са с повърхностни наранявания”, обясни пред Би Ти Ви д-р Никола Ганашев - МБАЛ Хасково. Андрей е леко ранен. Пътувал на предната седалка. Отрича шофьорът да е пил. Днес стопанинът на биволите дойде на пътя, за да си ги прибере. Фермата му е на 3 километра. „На електропастир са животните, животно ли е минало, човек ли е минал, скъсан е електропастирът и ги няма. Аз ги търся от 3 часа”, разказва собственикът на животните, представил се като Банко. Според сестрата на фермера не животните са виновни за катастрофата. „Явно детето е карало бързо, това са пет големи животни, не е куче, биволът е огромно животни”, обясни Белла. Андрей твърди, че шофьорът не е карал бързо. „Не, нормална скорост за тоя път, обаче няма как да реагираш, когато има такова голямо животно на пътя, и то не едно”, обясни още той. Пътят, на който е станала катастрофата, е ремонтиран и мантинелите са нови. Но на места ги няма. Пътната полиция проверява от миналата седмица предпазните огради в цялата страна. „Предприети са мерки за незабавно отстраняване и подобряване на безопасността, предотвратяването на излизането на животни на пътя”, каза гл. инсп. Калоян Драганов - \"Пътна полиция\", ГДНП. Разследването на двете катастрофи е поето от прокуратурата в Хасково. Снимки: Би Ти Ви и Хасково.нет Сподели:", "date": "2019.06.22", "title": "ЖЕСТОКО ДВОЙНО МЕЛЕ НА ПЪТЯ! Вижте подробности за кървавата касапница в Хасковско, станала заради... биволи (СНИМКИ)"}
{"url": "https://pik.bg/%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%BD%D0%BE-%D0%BF%D1%80%D0%BE%D1%8F%D0%B2%D0%B5%D0%BD-%D0%B7%D0%B0%D0%B4%D0%B8%D0%B3%D0%BD%D0%B0-%D0%BE%D1%82-%D0%BC%D0%B0%D0%B3%D0%B0%D0%B7%D0%B8%D0%BD-%D1%85%D1%80%D0%B0%D0%BD%D0%B8%D1%82%D0%B5%D0%BB%D0%BD%D0%B8-%D0%BF%D1%80%D0%BE%D0%B4%D1%83%D0%BA%D1%82%D0%B8-%D0%B7%D0%B0-500-%D0%BB%D0%B2-%D0%B2-%D0%BA%D0%BE%D0%B7%D0%BB%D0%BE%D0%B4%D1%83%D0%B9-news850967.html", "text": "Мъж задигна хранителни продукти за 4.88 лв. от магазин в  Козлодуй, съобщават от ОД на МВР-Враца, цитирани от „Конкурент”. Според информацията, на 21 юни (петък) в 10:00 часа в РУ-Козлодуй е получено съобщение от охранител в магазин, който е заявил, че на същата дата около 09.55 часа е установена кражба на хранителни продукти на обща стойност 4.88 лв. Кражбата е извършена от магазин в Козлодуй. Пристигналия на място автопатрул е установил, че извършител на кражбата е В.П. на 57 год. от Козлодуй, който е криминално проявен. Хранителните продукти са предадени с протокол за доброволно предаване и са върнати на управителя. По случая в районно управление Козлодуй е образувана преписка. Сподели:", "date": "2019.06.22", "title": "Криминално проявен задигна от магазин хранителни продукти за 5.00 лв. в Козлодуй"}
{"url": "https://pik.bg/%D0%B5%D0%B4%D0%B8-%D1%80%D0%B0%D0%BC%D0%B0-%D0%BC%D0%B5%D1%81%D1%82%D0%BD%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D1%89%D0%B5-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B0%D1%82-%D0%BD%D0%B5-%D1%81%D0%B8-%D0%B8%D0%B3%D1%80%D0%B0%D0%B9%D1%82%D0%B5-%D1%81-%D0%BE%D0%B3%D1%8A%D0%BD%D1%8F-news850872.html", "text": "МКД, цитирано от \"Фокус\". Министър-председателят на Албания Еди Рама увери, че местните избори, насрочени за 30 юни, ще се проведат в цялата страна, като предупреди онези, които дръзнат да „нарушат“ този процес, да не си „играят с огъня“, съобщава скопското електронно издание Във връзка с институционалната и политическа криза, която възникна заради разногласието между Рама и президента Илир Мета за датата на провеждане на местни избори, премиерът отбеляза, че решението е ясно и че то се подкрепя цялата международна общност . „Хората имат право да избират деня, определен от Конституцията, а законът и политиците имат задължението да излязат пред хората. Който не излезе пред хората, той е свободен да го направи, но историята показа, че не само не получава нищо, а напротив, плаща голяма политическа цена”, подчерта Рама. По повод твърденията на опозицията, че няма да има избори, Рама заяви, че това е „отчаяно усилие, което няма никакъв шанс да спре основата на правилата на демократичното съжителство\". „Не е проблем, че настоявам за избори, за спазване на Конституцията и правото на гражданите да избират\", подчерта Рама. Албанският президент Илир Мета отложи местните избори преди две седмици, обяснявайки това решение с „дълбоката политическа криза\" в страната. Албанската опозиция ще проведе деветия си протест, а лидерът на обединената опозиция Лулзим Баша от Демократическата партия заяви, че няма да се откаже от искането за оставка на Рама, съставянето на преходно правителство и обявяването на предсрочни парламентарни избори. Сподели:", "date": "2019.06.22", "title": "Еди Рама: Местните избори ще се проведат, не си играйте с огъня"}
{"url": "https://pik.bg/%D0%B8%D0%BC%D0%B0-%D0%BB%D0%B8-%D1%81%D0%BA%D0%B0%D0%BD%D0%B4%D0%B0%D0%BB-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D0%B0%D0%B4%D0%B5%D0%B2-%D0%B7%D0%B0%D1%80%D1%8F%D0%B7%D0%B0%D0%BD-%D0%BE%D1%82-%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D0%BD%D0%B0-%D0%BA%D1%83%D0%BF-%D0%B2%D0%B8%D0%B7%D0%B8%D1%82%D0%B8---%D0%BF%D1%8A%D1%80%D0%B2%D0%B0%D1%82%D0%B0-%D0%B4%D0%B0%D0%BC%D0%B0-%D1%81%D0%B5-%D0%BF%D0%BE%D0%BA%D1%80-news849935.html", "text": "Десислава Радева се скри от публичното пространство. От известно време любимата на Румен Радев се покри и не го придружава по визити в чужбина или публични събития у нас. От началото на мандата на президента, Генерал Деси не пропускаше да застане редом до съпруга си, без значение дали е нужно, важното беше да е до него. По думите й това е задължение на всяка съпруга, но явно съпружеските задължения последните седмици не са на първа линия за нея. Първият й пропуск от две години насам бе на 24 май, когато се оказа, че вместо да е до мъжа си на шествието за празника, тя чете лекция на здравен семинар в луксозен комплекс на морето. После не се похвали с тоалети на още няколко важни събития, за да покаже новите си рокли, където президентът бе гост. От своя страна Румен Радев гледа да се яви където може. Участва в тържествата и съборите по села и паланки, доста активен беше преди евровота, за да коментира случайно как върви кампанията и как управляващите са демони, виновни за всичко. Десислава Радева не бе до него и затова в президентството тръгнали слухове, че между двамата има скандал по повод публичните появи. На \"Дондуков\" 2 недоумяват каква е причината първата дама да потъне в забвение, още повече по собствена воля. Служители от президентството споделят, че това е нетипично за нея, след като отсъствието на Иво Христов, с когото тя дори публично се скара, й отваря още по-широк фронт за изяви. \"Вероятно доказва нещо на някого и се опитва да покаже, че не я блазни славата или светския живот, но е твърде късно за това\", коментират на \"Дондуков\" 2. За сметка на отсъствието си до президента на публични събития, тя редовно ходела в кабинета си в президентството и не пропускала да надзирава всичко случващо се там, както и да организира срещите и изявите на мъжа си. Затова засега е напълно необяснимо защо е решила да зареже мъжа си на визитите му. Сподели:", "date": "2019.06.22", "title": "ИМА ЛИ СКАНДАЛ: Президентът Радев зарязан от Десислава на куп визити - първата дама се покри, остави го сам по официални събития"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D1%87%D0%BE%D1%87%D0%BE-%D0%BF%D0%BE%D0%BF%D0%B9%D0%BE%D1%80%D0%B4%D0%B0%D0%BD%D0%BE%D0%B2-%D0%BF%D1%80%D0%BE%D1%84%D1%83%D0%BA%D0%B0-%D0%BF%D0%B5%D0%BD%D1%81%D0%B8%D1%8F%D1%82%D0%B0-%D0%BD%D0%B0-%D0%BC%D0%BE%D1%80%D0%B5%D1%82%D0%BE-%D1%81%D0%BD%D0%B8%D0%BC%D0%BA%D0%B8-news846955.html", "text": "Иван Попйорданов – баща на покойния актьор Чочо Попйорданов, инвестира пенсията си в неспирни ваканции и почивки, видя „Ретро“. Бившият шеф на БНТ побърза да открие летния сезон заедно с 42 години по-младата си половинка Диана още в последните дни на май месец, когато двамата отпрашиха за родното Черноморие. Все още ниските температури на водата и слабото слънце не отказаха ентусиазираните Иван и Диана да се потопят в морето на Синеморец, откъдето започна първата лятна ваканция на влюбените за 2019 г. Двамата неслучайно избрали да ваканцуват още преди сезонът да бъде официално открит, тъй като искали да избегнат нашествието от туристи от България и чужбина, както и канските жеги. Все пак 80-годишният Попйорданов, макар и младолик, имал някои проблеми с кръвното налягане и гледал да се пази от най-жаркото слънце. Събирането на тен с младата му жена Диана съчетали и с интересни разходки в околията на Синеморец. Освен че обиколили всички плажове в района, се отбили до морската ни граница с Турция, намираща се в Резово, повозили се с корабче по река Велека и посетили резервата край река Ропотамо. До края на лятото щели да направят още няколко тура до морето, но най-вероятно по северното ни Черноморие, където почиваха и миналата година. Само преди месец пък Иван Попйорданов и булката му се завърнаха от екзотично Мароко, където бяха на късен меден месец. Двамата сключиха таен брак преди няколко години, но чак сега им се удала възможност да си подарят романтично пътуване в чужбина, понеже Диана била изключително заета с преподавателската си работа в УНСС и ръководенето на Обсерваторията по икономика на културата, на която е директор. Сподели:", "date": "2019.06.22", "title": "САМО В ПИК И \"РЕТРО\": Бащата на Чочо Попйорданов профука пенсията на морето (СНИМКИ)"}
{"url": "https://pik.bg/%D0%B2-%D1%81%D0%BB%D0%B8%D0%B2%D0%B5%D0%BD%D1%81%D0%BA%D0%BE-%D1%81%D1%82%D1%8F%D0%B3%D0%B0%D1%82-%D0%B4%D0%B2%D1%83%D0%B4%D0%BD%D0%B5%D0%B2%D0%B5%D0%BD-%D0%BF%D1%80%D0%B0%D0%B7%D0%BD%D0%B8%D0%BA-%D0%BD%D0%B0-%D0%B1%D0%B8%D0%BB%D0%BA%D0%B8%D1%82%D0%B5-%D0%B7%D0%B0-%D0%B5%D0%BD%D1%8C%D0%BE%D0%B2%D0%B4%D0%B5%D0%BD-news850874.html", "text": "читалището в селото Двудневен празник на билките и лечителите „Еньовден“ ще се проведе на 23 и 24 юни в село Бяла, съобщиха организаторите на инициативата от . Празникът ще започне с лекция на тема „Здраве от природата“ на доктор Кемалова на 23 юни. По-късно ще се състои изборът на „Лична мома“ и ще бъде извършен ритуалът „Мълчана вода“. На 24 юни празникът ще продължи с посрещане на изгрева точно в 5.00 часа и бране на билки и изработване от тях на еньовски венци. Официалното откриване на празника ще се проведе от 10.00 часа пред читалището на село Бяла с ритуала „Еньова буля“. Денят ще продължи с обиколка на селото, наричане на моминските венци и преминаване под еньовския венец за здраве. Предвидени са още забавно-познавателни игри за децата, благотворителен базар, изложение на билки, мед, дегустация на чай, кулинарна изложба и музикални забави. Организатори са читалище „Христо Ботев 1936“, кметството на село Бяла и Общински съвет-Сливен. Сподели:", "date": "2019.06.22", "title": "В Сливенско стягат двудневен празник на билките за Еньовден"}
{"url": "https://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BF%D1%80%D0%BE%D1%84-%D1%82%D0%BE%D0%B4%D0%BE%D1%80-%D0%BA%D0%B0%D0%BD%D1%82%D0%B0%D1%80%D0%B4%D0%B6%D0%B8%D0%B5%D0%B2-%D1%80%D0%B0%D0%B7%D0%BA%D1%80%D0%B8%D0%B2%D0%B0-%D0%BA%D0%B0%D0%BA%D0%B2%D0%B8-%D0%BE%D0%BF%D0%B0%D1%81%D0%BD%D0%BE%D1%81%D1%82%D0%B8-%D0%BD%D0%B8-%D0%B4%D0%B5%D0%B1%D0%BD%D0%B0%D1%82-%D0%BF%D1%80%D0%B5%D0%B7-%D0%BB%D1%8F%D1%82%D0%BE%D1%82%D0%BE-%D0%B8-%D0%BA%D0%B0%D0%BA-%D0%B4%D0%B0-%D1%81%D0%B5-news850917.html", "text": "Проф. Тодор Кантарджиев от Център по заразни и паразитни болести коментира пред сутрешния блок на Нова телевизия ситуацията в страната със западнонилската треска, проблемът с кърлежите и със заболелите от морбили. Той говори за това това от какво и как да се пазим през лятото. „Западнонилската треска е най-актуалното заболяване в момента – коментира проф. Кантарджиев. - Когато става възпаление на мозъка, проблемът е сериозен. Не само в Гърция има проблем. Преди година в Гърция официално имаше 35 починали, вече чувам за 50 починали тази година там. Това са неща, които притесняват. Следим западнонилската треска много внимателно. Миналата година имаме 15 случая на доказана западнонилска треска. Тя се доказва чак когато засегне мозъка. Двама души починаха. Всяка година лятото 50 – 60 души правят вирусна инфекция на мозъка. Част от тях обаче остават неразбрани. Те са следствие от ухапване на комари. Те са носители на този вирус и за първи път е открит и доказан в Африка. Хората не трябва да допускат комарите в спалните си, да не ходсят на места, където има комари. Децата са много застрашени. Да се използват средства за предпазване е много добре и препоръчително. Това е вирус, който се пренася в Балканския регион от прелетните птици и комарите го разпространяват. Предупредени сме на световно ниво, че това лято вероятно в България ще има проблем със западнонилската треска. В Северна Гърция от години го има и там 70 - 80 процента са защитени. Тук обаче малко хора са защитени. От няколко години предупреждаваме за комарите. Най-важното за комарите е, да бъдат унищожавани във водоемите – блатата, големите локви. В София се прави още от април месец. Някъде се прави по-добре. В Бургас РЗИ-то е препоръчало сериозни мерки и там нещата са добре. Човек не трябва да се плаши чак толкова. 20 процента от хората вдигат температура и след няколко дни нищо им няма. 70 процента от хората не разбират, че са хапани от болен комар и не разбират, че вече имат имунитет. Лошото е, че от 160 ухапани един прави възпаление на мозъка – дезориентация, болки във врата. Лекарите имат опит”. Професор Тодор Кантарджиев коментира и бумът от ухапвания от кърлежи. „По 80 – 90 души носят кърлежи за изследване в Националния център – заяви той. - .  Кърлежите пренасят няколко заразни болести. Най-важното е, когато те хапе кърлеж в града, парка, междублоково пространство, след като се свали кърлежа човек трябва да вземе еднократно две таблетки доксициклин”. Експертът от Център по заразни и паразитни болести коментира и ситуацията със заразяването от морбили. „Морбилите е детска инфекция и за съжаление при нея проблемите са когато заболеят деца до 1-годишна възраст, преди да са ваксинирани – заяви професор Тодор Кантарджиев. - Защото след десетина години може да се получат усложнения. До тази сутрин регистрирани случаи от морбили в страната са над 900. В София има 306 случая регистрирани. Те намаляват благодарение на активните действия на РЗИ София. Трябва да сме наясно, че всеки сезон има своите особености”. Сподели:", "date": "2019.06.22", "title": "ВНИМАНИЕ: Проф. Тодор Кантарджиев разкрива какви опасности ни дебнат през лятото и как да се предпазим от тях"}
{"url": "https://pik.bg/%D0%BD%D0%B0-%D0%BA%D0%BE%D1%81%D1%8A%D0%BC-%D0%BE%D1%82-%D0%BD%D0%BE%D0%B2%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B1%D1%83%D1%81-%D1%81-%D0%B4%D0%B5%D1%86%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0-%D0%BA%D1%80%D0%B0%D0%B9-%D0%BB%D0%BE%D0%B2%D0%B5%D1%87-news851004.html", "text": "Катастрофа с бус, превозвал деца, е станал на пътя между ловешките села Българене и Малиново днес, съобщават от пресцентъра на МВР. Сподели:", "date": "2019.06.22", "title": "НА КОСЪМ ОТ НОВА ТРАГЕДИЯ: Бус с деца катастрофира край Ловеч"}
{"url": "https://pik.bg/%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%B0%D0%BA%D1%82%D1%8C%D0%BE%D1%80%D0%B0-%D0%BA%D0%B8%D1%80%D0%B8%D0%BB-%D0%B3%D0%BE%D1%81%D0%BF%D0%BE%D0%B4%D0%B8%D0%BD%D0%BE%D0%B2-%D1%81%D1%8A%D1%81-%D1%81%D0%BF%D0%BE%D0%BC%D0%B5%D0%BD%D0%B8-%D0%B7%D0%B0-%D0%B1%D0%B0%D1%89%D0%B0-%D1%81%D0%B8-%D0%B1%D0%B5%D1%88%D0%B5-%D0%B1%D0%BE%D0%BB%D0%B5%D0%B7%D0%BD%D0%B5%D0%BD%D0%BE-%D1%81%D0%BA%D1%80%D0%BE%D0%BC%D0%B5%D0%BD-%D0%B8-%D0%B8%D0%B7%D0%BA%D0%BB%D1%8E-news850937.html", "text": "Веселина Господинова е дъщеря на актьора Кирил Господинов. Пред сутрешния блок на Нова телевизия Веси разказа спомени за легендарния баш майстор, които е представила в последния си проект – книгата „Баш майстора завинаги”. „Хората искам да ме свървзват с една свобода и слънце – каза Веси Господинова пред Ива Софиянска-Божкова. -  За мен е чест да ме свързват с невероятния ми баща и винаги е било така. Иначе сега цялото ми време съм отделила на книгата за баща ми. Направихме една изложба, която озаглавихме също „Баш майстора завинаги”. В НАТФИЗ учих при Стефан Данаилов, след това работих с Николай Урумов. Той ме пое. Преди това обаче исках да ставам сърдечен хирург, детска филология да уча, за да съм учителка. В крайна сметка не останах и в театъра, а и баща ми казваше, че с театър трябва да се занимавам когато стане ясно, че не мога с нищо друг. Защото това е един много тежък труд, в който трябва да даваш всичко от себе си”. Веси Господинов описва своя баща като изключително свободолюбив човек, който обича селото, морето, земята, рода си, майка си. Истински българин. „Имаше една сериозна бездна между нас, тъй като аз бях в пубертета, а той вече пенсонер -  разказва дъщерята на Кирил Господинов. - Давам си сметка, че наистина не е имал личен живот. Цяло лято е обикалял. Супер готин, супер искрен, истински мъж и човек. Никога не се е изживявал обаче като звезда и известен. Иначе, с когото трябва, винаги е бил твърд. Открих едни документи,  от които става дума, че директорът на теаръта във Варна е бил критикуван от баща ми. Абсолютно непокорство от страна на баща ми и то в онези години. Открих и молбата му за напускане на театъра във Варна. В нея направо си пише,  че не иска да работи под ръководството на въпросния директор. Иначе беше болезнено скромен. Ненужно скромен човек. Пикът при него и онова поколение бе през 70-те и 80-те години на миналия век. 90-те години цялата държава и цялото онова поколение бе пълен крах. Всичко рухна. В един момент спря да помни текстове и това го съсипа. Заедно учихме текстовете накрая и го мъчеше, че не може да партнира на колегите си. И го притесняваше, че като излезе и забрави, хората ще се разсмеят и ще кажат: „Ее, баш майстора”. Як, голям красавец, две хубави деца и накрая не може да ходи и да помни текстове. За какво му е този живот? Това много го тормозеше в последните му години.  Той сам си бе избрал и искаше да си води този начин на живот. Да е достоен, да не тежи на някои хора, да не ги занимава със себе си. Последното, което ми каза е че много ме обича. След снимките на „Другия наш възможен живот” с Иван Иванов, той дойде на село при баба ми и дядо ми и ми каза къде иска да бъде погребан. На мен лично. Мъчно и тъжно му беше, че не може да е с приятелите си, че няма как с тях да прави пиесите, които иска. Последните пет-шест години от живота му не можеше да ходи. Мъчно му бе, че здравоеопзването ни е на такова ниво. Никога не е ходил да се моли за пенсия или за пари. Много му бе мъчно, че хора, които нямат възможности, са по-успяващи от неговите приятели, които са починали по най-нелеп начин. Лъчо Стоянов бе пребит пред театър „София”, Милен Пенев бе открит мъртъв на една пейка във Варна”. Веселина Господинова казва, че не е научила от баща си да бъде търпелива и смирена, но да не търпи неправдите. „Ако мога сега да му кажа нещо, е да се връща веднага и да ми помага, че вече не издържам. Бих искала да си види внуците и да им се радва”, казва дъщерята на актьора Кирил Господинов. Сподели:", "date": "2019.06.22", "title": "Дъщерята на актьора Кирил Господинов със спомени за баща си: Беше болезнено скромен и изключително свободолюбив човек"}
{"url": "https://pik.bg/%D0%BD%D0%BE%D0%B2-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D1%81%D0%B5-%D1%81%D0%B4%D0%BE%D0%B1%D0%B8%D0%B2%D0%B0-%D1%81-%D0%BF%D0%BE%D0%BB%D1%81%D0%BA%D0%B8-%D0%BF%D0%B0%D1%81%D0%BF%D0%BE%D1%80%D1%82-news850940.html", "text": "Франко Мазурек може да освободи място за чужденец извън ЕС на \"Герена\". Това ще стане, ако успее да се уреди с паспорт от Полша. Халфът може да кандидатства за такъв, защото дядо му е поляк. Именно такъв коз са хвърлили пред него от Шльонск. Тимът от Вроцлав е бил сред най-настоятелните за подписа му, пише \"Меридиан Мач\" Мазурек е бил ухажван още от гръцките Панатинайкос, Атромитос, АЕЛ (Лариса), кипърските Омония, АЕК (Ларнака), Аполон (Лимасол) и Анортозис. А както и Ал Хата. Клубът от Дубай обаче е бил най-близо до него, освен Левски, акцентират още от вестника. Сподели:", "date": "2019.06.22", "title": "Нов на \"Герена\" се сдобива с полски паспорт?"}
{"url": "https://pik.bg/%D0%B2%D0%B0%D0%B6%D0%BD%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%BE%D0%BB%D0%B4-%D1%82%D1%80%D0%B0%D1%84%D0%BE%D1%80%D0%B4-news850965.html", "text": "Медии на Острова съобщават, че Давид Де Хеа и ръководството на Манчестър Юнайтед са подновили преговорите си за нов контракт на испанеца. Визира се, че \"червените дяволи\" са готови да увеличат офертата и да предложат на вратаря заплата от 350 000 паунда на седмица. Тя ще бъде за 4-годишен договор с опция за още една година. През последните години интерес към Де Хеа имаше от страна на Реал (Мадрид). Всичко това приключи, след като \"кралете\" привлякоха друг топ страж - Тибо Куртоа от Челси. Сподели:", "date": "2019.06.22", "title": "Важни преговори на \"Олд Трафорд\""}
{"url": "https://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D0%BE%D0%B1%D1%80%D0%B0%D1%82---%D0%BD%D1%8F%D0%BC%D0%B0-%D0%B4%D0%B0-%D0%B1%D1%83%D1%82%D0%B0%D1%82-%D0%B1%D0%B5%D1%82%D0%BE%D0%BD%D0%BD%D0%B8%D1%8F-%D0%BC%D0%BE%D1%81%D1%82-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news850843.html", "text": "Здравко Димитров По инициатива на областния управител на Пловдив бяха проведени срещи със специалисти, за да бъдат обсъдени проекти, които предизвикват сериозен обществен интерес. На първата работна среща беше обсъден проектът за пробив под Централна гара, бъдещето на Бетонния мост и \"Модър-Царевец\". Проектът \"Развитие на железопътен възел Пловдив“ е на обща стойност 103 477 234 евро, от тях 87 955 649 евро са по линия на Механизма на свързване на Европа (МСЕ) и 15 521 585 евро национално съфинансиране. Дейностите по проекта включват мoдepнизaция нa жeлeзния път, ĸoнтaĸтнaта мpeжa и cиcтeмите зa cигнaлизaция и тeлeĸoмyниĸaции в жeлeзoпътни yчacтъци Πлoвдив-Kpyмoвo и Πлoвдив–Cĸyтape, вĸлючитeлнo в гapитe Πлoвдив paзпpeдeлитeлнa, Kpyмoвo, Cĸyтape и paздeлeн пocт \"Tpaĸия\". По искане на представителите на сдружение \"Бизнесът за Пловдив“ и експертите, които участваха в срещата, бяха обсъдени възможностите за запазване на пътната връзка на район \"Южен\" чрез Бетонния мост, както и осъществяване на пътната връзка \"Модър-Царевец\". Всички се обединиха около идеята, че съществуващият Бетонен мост е съоръжение, което е от изключителна важност за транспортния трафик в града, защото квартал \"Южен\" се разраства с голяма скорост и е най-гъсто населеният район в момента. Експертите бяха категорични, че и двете съоръжения са от изключително важно значение, защото обслужват различни транспортни посоки и имат различни характеристики. Архитектите подчертаха, че има възможност за различни технически решения за повдигането на Бетонния мост до необходимото ниво и дори би могло да се изгради още една транспортна рампа. Генералният директор на НКЖИ се съгласи с идеята да се работи в посока на запазване на Бетонния мост, но след като бъде изготвен идейният проект и станат ясни техническите параметри на пробива под Централна гара. След това ще бъде дадено задание за изготвяне и на идеен проект, който да намери най-удачното техническо решение за запазване на Бетонния мост, защото той е важно пътно съоръжение в града. Сподели:", "date": "2019.06.22", "title": "Пореден обрат - няма да бутат Бетонния мост в Пловдив"}
{"url": "https://pik.bg/%D0%BC%D1%8A%D0%B6-%D0%B5-%D1%81-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D1%81%D0%BB%D0%B5%D0%B4-%D0%BF%D0%BE%D0%B1%D0%BE%D0%B9-%D0%B2-%D1%81%D0%B5%D0%BB%D0%BE-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news850941.html", "text": "Мъж е с временна опасност за живота след побой, информираха от ОД на МВР-Враца, цитирани от „Конкурент”. На 21 юни (петък) в 20:29 часа е получен сигнал от жител на село Алтимир, че в същото село е възникнал скандал, прераснал в побой между О.И. на 46 год., А.И. на 37 год. и двамата от Алтимир  от една страна и С. И. на 44 год. от същото село, и Е.С. на 34 год., от с. Старо Оряхово, обл. Варна от друга страна. А. И. нанася удар в главата с метална тръба на Е. С. Той е транспортиран до спешния център в Бяла Слатина, оказана му е медицинска помощ, след което е транспортиран до спешен център на МБАЛ „Г.Странски“ в Плевен. Пострадалият е настанен е в \"Невро-хирургично отделение\" с фрактура на черепа и временна опасност за живота. Посетен е от служители на районно управление Бяла Слатина и е уведомен дежуреният прокурор. Започнато е досъдебно производство по описа на РУ-Бяла Слатина, допълниха от полицията. Сподели:", "date": "2019.06.22", "title": "Мъж е с опасност за живота след побой в село във Врачанско"}
{"url": "https://pik.bg/%D1%81%D0%B0%D1%89-%D1%81-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%B1%D0%B5%D0%BB%D0%B3%D1%80%D0%B0%D0%B4-%D0%B8-%D0%BF%D1%80%D0%B8%D1%89%D0%B8%D0%BD%D0%B0-%D0%B4%D0%B0-%D0%B8%D0%B7%D0%B1%D1%8F%D0%B3%D0%B2%D0%B0%D1%82-%D0%BF%D1%80%D0%BE%D0%B2%D0%BE%D0%BA%D0%B0%D1%86%D0%B8%D0%B8%D1%82%D0%B5-%D0%B8-%D0%B4%D0%B0-%D1%81%D0%B5-%D0%B2%D1%8A%D1%80%D0%BD%D0%B0%D1%82-%D0%BA%D1%8A%D0%BC-%D0%B4%D0%B8%D0%B0%D0%BB%D0%BE%D0%B3%D0%B0-news850943.html", "text": "Белград и Прищина трябва да премахнат пречките, да избегнат провокациите и да се върнат към преговорите. Такова предупреждение отправиха от Държавния департамент на САЩ по повод отмяната на среща на лидерите на Сърбия и Косово в Париж на 1 юли, съобщава електронното издание на македонския вестник \"Независен\", цитирани от „Фокус”. В изявлението на външнополитическото ведомство се посочва, че САЩ продължават да подкрепят диалога под егидата на Европейския съюз и нормализира отношенията между Белград и Прищина. След седмици на заплахи за провеждането на Парижката среща, в петък както от Берлин, така и от Париж потвърдиха, че тя няма да се състои. Сподели:", "date": "2019.06.22", "title": "САЩ с предупреждение: Белград и Прищина да избягват провокациите и да се върнат към диалога"}
{"url": "https://pik.bg/%D0%BF%D0%BB%D0%B0%D0%BC%D1%8A%D1%86%D0%B8-%D0%BF%D0%BE%D0%B6%D0%B0%D1%80-%D0%B8%D0%B7%D0%B1%D1%83%D1%85%D0%BD%D0%B0-%D0%B1%D0%BB%D0%B8%D0%B7%D0%BE-%D0%B4%D0%BE-%D0%B0%D1%82%D0%B8%D0%BD%D0%B0-%D1%81%D0%BD%D0%B8%D0%BC%D0%BA%D0%B8%D0%B2%D0%B8%D0%B4%D0%B5%D0%BE-news851011.html", "text": "Близо до гръцката столица Атина бушува пожар, съобщи скопската електронна медия \"Плюс Инфо\", цитирана от Фокус. Пламъците са избухнали в района Лагониси, Атика, на около 40 км от центъра на Атина. Гръцката противопожарна служба увери, че няма опасност за домовете в близост до стихията. Пожарът е пламнал в сухата трева. На място работят 30 пожарникари, 11 превозни средства. За потушаването му са задействани два самолета и един хеликоптер. Сподели:", "date": "2019.06.22", "title": "ПЛАМЪЦИ: Пожар избухна близо до Атина (СНИМКИ/ВИДЕО)"}
{"url": "https://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D1%80%D0%BE%D0%B4%D0%B8%D1%82%D0%B5%D0%BB%D0%B8-%D0%BD%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%B4%D0%B6%D0%B8%D1%85%D0%B0%D0%B4%D0%B8%D1%81%D1%82-%D0%B7%D0%B0-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0%D0%BD%D0%B5-%D0%BD%D0%B0-%D1%82%D0%B5%D1%80%D0%BE%D1%80%D0%B8%D0%B7%D0%BC%D0%B0-news850857.html", "text": "The Times, цитиран от \"Фокус\". Родителите на приелия исляма британски тийнейджър, известен като Джихади Джак, бяха осъдени за финансиране на тероризма, съобщава британският национален ежедневник Джон Летс, 58-годишен земеделски производител, и Сали Лейн, 57-годишен издател на книги, получиха 15-месечна условна присъда за предоставяне на пари на сина си Джак, въпреки предупрежденията, че по този начин финансират близкоизточната радикална групировка „Ислямска държава“. Двойката се опитала да изпрати парите, когато синът им е казал, че иска да избяга от Сирия. Страховете им са, че с блокирането на средствата, полицията е „осъдила“ сина им на смърт. Джак Летс напуска семейния дом в Оксфорд през май 2014 г., за да се впусне в това, което родителите му виждат като неговото „велико приключение“ – изучаването на арабски в Йордания. По-късно обаче той се присъединява към джихадистите от „Ислямска държава“. Сподели:", "date": "2019.06.22", "title": "Осъдиха родители на британски джихадист за финансиране на тероризма"}
{"url": "https://pik.bg/%D0%BC%D0%B0%D0%BA%D1%80%D0%BE%D0%BD-%D0%BE%D1%82%D0%BF%D0%B8%D1%81%D0%B0-%D0%BA%D0%B0%D1%82%D0%BE-%D0%BC%D0%B5%D1%82%D0%BE%D0%B4-%D0%B7%D0%B0-%D0%B8%D0%B7%D0%B1%D0%B8%D1%80%D0%B0%D0%BD%D0%B5-%D0%BD%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D0%B5%D0%BA-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-%D1%88%D0%BF%D0%B8%D1%86%D0%B5%D0%BD%D0%BA%D0%B0%D0%BD%D0%B4%D0%B8%D0%B4%D0%B0%D1%82-news850875.html", "text": "\"Нито един от тримата кандидати, определени с тази процедура, не се очерта като консенсусна фигура. Удостоверихме невъзможността тримата да изпълняват функциите на председател на Комисията\", заяви Макрон след двудневната среща на върха на ЕС, която не успя да постигне съгласие по ключовите европейски постове. Председателят на Европейския съвет Доналд Туск \"установи, че няма категорично мнозинство, с блокиращи малцинства или повече (гласове) за кандидати, излъчени по системата шпиценкандидат, като цяло, така че системата не бе сметната за валидна\", каза той. С това кандидатите на Европейската народна партия Манфред Вебер, на социалистите Франс Тимерманс и на либералите Маргрете Вестагер - окончателно отпаднаха като претенденти за председател на ЕК. В отговор на журналистически въпрос френският президент каза: \"Председателят Туск ясно установи, че няма мнозинство за тримата кандидати и че логично ще са нужни други имена\". Макрон защити съпротивата си срещу избора на Вебер, който според него не отговаря на изискването към председателя на ЕК да притежава опит. \"Ако Манфред Вебер се беше представил пред европейския народ, няма проблем, но той се представи като водач на листа в Германия. Президентът отхвърли идеята, че договорките между европейските ръководители за ключовите постове не са много демократични. \"Държавните и правителствените ръководители са избрани демократично, те не са по-малко легитимни от европейските парламентаристи\", заяви той. Макрон каза, че му се иска до 30 юни европейските лидери да се споразумеят за екип, в който има баланс между мъже и жени и на географски принцип, както и компетентност на най-високо равнище в света, в който Европа трябва да има силен глас. Той обаче не назова име. Париж би искал за председател на ЕК французина Мишел Барние, който представлява ЕС в преговорите за Брекзит, отбелязва АФП. Френският президент Еманюел Макрон \"отписа\" като метод за избиране на председател на ЕК системата \"шпиценкандидат\", която изисква основните политически семейства в ЕС да изберат свой кандидат, предаде БТА, цитирайки АФП. Сподели:", "date": "2019.06.22", "title": "Макрон отписа като метод за избиране на председател на ЕК системата \"шпиценкандидат\""}
{"url": "https://pik.bg/%E2%80%9E%D1%85%D1%83%D0%B0%D1%83%D0%B5%D0%B9%E2%80%9D-%D0%BF%D0%BE%D0%B3%D0%B2%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%BE%D1%82%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%BD%D0%B0-%D1%81%D0%B0%D1%89-news850946.html", "text": "Китайската компания „Хуауей” заведе дело в американския съд срещу Министерството на търговията на страната, като поиска връщането на конфискуваното телекомуникационно оборудване, което се намира в Аляска. В продължение на две години американските служители не могат да решат дали да издадат отделен лиценз за износ на тази партида оборудване, която беше изпратена през юли 2017 г. за тестване в лаборатория в щата Калифорния, но в последствие беше изтеглена в Аляска. Според „Хуауей” дружеството е предало на американската страна цялата поискана информация за продуктите, за които по това време не се е изисквал отделен лиценз. Въпреки това, Министерството на търговията в продължение на 20 месеца не е взело решение. Във връзка с това „Хуауей” моли съдът да признае, че администрацията на САЩ „незаконно се е въздържала или неоснователно е отложила действията си” по отношение на конфискуваното оборудване, съобщи РИА Новости. В средата на май Министерството на търговията на САЩ включи „Хуауей” в черен списък, което блокира пътя за компанията да купува компоненти и технологии от американски производители. „Хуауей” е в списъка на компаниите, на които е забранено да извършват бизнес с американски фирми без нужния лиценз. „Гугъл” вече прекрати сътрудничеството с „Хуауей” в области, които изискват прехвърляне на оборудване, софтуер и технически услуги, с изключение на тези, които са публично достъпни при отворен лиценз. По-специално, американската компания е лишила „Хуауей” от достъп до актуализации на „Android OS”, с които са оборудвани смартфоните на китайската компания. Сподели:", "date": "2019.06.22", "title": "„Хуауей” погва търговското министерство на САЩ"}
{"url": "https://pik.bg/%D0%B1%D1%80%D0%B0%D0%BA%D0%BE%D0%BD%D0%B8%D0%B5%D1%80%D0%B8-%D0%BE%D1%82%D1%80%D0%BE%D0%B2%D0%B8%D1%85%D0%B0-%D0%BD%D0%B0%D0%B4-500-%D0%BB%D0%B5%D1%88%D0%BE%D1%8F%D0%B4%D0%B0-%D0%B2-%D0%B1%D0%BE%D1%82%D1%81%D0%B2%D0%B0%D0%BD%D0%B0-news850945.html", "text": "537 лешояда и два бледи орела са били открити мъртви в защитена зона в Ботсвана, съобщиха властите в африканската република. На този етап се предполага, че птиците са яли отровено месо от слонове, убити от бракониери. Инцидентът е сред най-масовите избивания на защитени видове в историята, коментират природозащитници. По-голямата част от загиналите са белогръби лешояди, които са критично застрашени. Освен тях има още 17 белоглави и 28 качулати лешояда. Според природозащитни организации популацията е под сериозна заплаха за оцеляването си след загубата на толкова много птици. Лешоядите са на прицел от бракониерите, тъй като често издават местата, където бандите убиват слонове. Птиците кръжат високо над труповете и показват от километри локацията на незаконния лов. 130 000 са слоновете в Ботсвана, а през май тази година правителството вдигна забраната за лов на големите бозайници. Аргументът за тази мярка е бумът на популацията и честите случай на унищожена реколта. Сподели:", "date": "2019.06.22", "title": "Бракониери отровиха над 500 лешояда в Ботсвана"}
{"url": "https://pik.bg/%D0%BF%D0%B0%D1%80%D0%B0%D0%BB%D0%B5%D0%BB%D0%BD%D0%B8%D1%82%D0%B5-%D0%B2%D1%81%D0%B5%D0%BB%D0%B5%D0%BD%D0%B8---%D0%B8%D0%B7%D0%BC%D0%B8%D1%81%D0%BB%D0%B8%D1%86%D0%B0-%D0%B8%D0%BB%D0%B8-%D1%80%D0%B5%D0%B0%D0%BB%D0%BD%D0%BE%D1%81%D1%82-news850973.html", "text": "Идеята за съществуването на две паралелни вселени, различни една от друга, не е нова. В последния си научен труд Стивън Хокинг стига до извода за съществуването на паралелни вселени, подобни на нашата. В своята теория покойният учен провокира астрономите да търсят доказателства за съществуването им. Теорията за паралелните вселени е тясно застъпена и подробно описана в уеб сериала Килерът. В него можете да разберете повече за паранормалните явления, пише \"Дарик\". В много древни култури има доказателства, които свидетелстват за знанието и вярата на човечеството в съществуването на точно определени места по нашата земя, които отвеждат към други светове и измерения. Но дали това са само митове и легенди, които се предават през поколенията? В последните години зачестиха публикациите по доклади на ФБР и НАСА, в които открито се говори, че т.нар. \"портали\" са \"скрити\" в магнитното поле на Земята. С тези предположения идват и много въпроси. Тези паралелни реалности водят ли на някъде, могат да се свързват една с друга, могат ли да разменят информация помежду си и способни ли сме свободно да преминаваме през тях? Има интересни теории, според които понякога всеки от нас сменя реалностите, дори без да разбере. Защо не разбираме? Защото преминаването става за миг и промените са толкова малки и незначителни, че много трудно бихме ги забелязали. Тъмна и неизяснена част от паранормалните явления е полтъргайстът. Проявява се във всички култури по света. Полтъргайстът е неволеви и повтарящ се феномен, свързан със създаването на различни шумове, появяване, изчезване или преместване на предмети. Подобно на полтъргайста, духовете или призраците също представляват изображения без носител, които олицетворяват душата на починал човек. Интересното при тях е, че те не са подвластни на физичните закони. Това е и причината за възможността им да се телепортират. Има теории, че призраците могат без затруднения да преминават през предмети. Масово теориите подкрепят твърдението, че духът и тялото заедно съставят нашата същност. И тук е важно да споменем, че според някои учения има разлика между дух и призрак. Когато тялото престане да функционира, духът е този, който преминава на друго ниво на съзнанието. А призраците всъщност са неспокойни духове, чието преминаване в друг свят е било възпрепятствано. Интересен факт е, че горите винаги са били считани за места на магията. Много хора твърдят, че съществува невидима сила, която кара дърветата да оживяват. Дали тази сила всъщност са духовете? Сподели:", "date": "2019.06.22", "title": "Паралелните вселени - измислица или реалност?"}
{"url": "https://pik.bg/%D0%B1%D0%B5%D0%B7-%D0%BF%D1%80%D0%BE%D1%88%D0%BA%D0%B0-%D0%BB%D0%B8%D1%85%D0%B2%D0%B0%D1%80%D0%B8%D1%82%D0%B5-%D0%BE%D1%82-%D1%86%D0%B8%D0%B3%D0%B0%D0%BD%D1%81%D0%BA%D0%B0%D1%82%D0%B0-%D0%B1%D0%B0%D0%BD%D0%B4%D0%B0-%D0%BE%D1%82-%D0%B1%D0%B5%D1%80%D0%BA%D0%BE%D0%B2%D0%B8%D1%86%D0%B0-%D0%BE%D1%81%D1%82%D0%B0%D0%B2%D0%B0%D1%82-%D0%B2-%D0%B0%D1%80%D0%B5%D1%81%D1%82%D0%B0-news851015.html", "text": "Специализираната прокуратура остави в ареста петимата мъже, обвинени в лихварство и задържани след акция на ГДБОП. Защитата на обвиняемите поиска мярка за неотклонение \"подписка\" или \"парична гаранция\", но съдът постанови най-тежката такава - \"задържане под стража”. Петимата бяха задържани в четвъртък при операция на ГДБОП и спецпрокуратурата в Берковица и видинското село Арчар. При извършените претърсвания и изземвания в къщи и автомобили на ръководителя и членовете на престъпното сдружение са намерени и иззети около 2 кг златни накити, тефтери със списъци и данни на длъжници, мастербокс с цигари без акцизен бандерол, луксозни автомобили. Петимата участници в групата са в роднинска връзка и носят една и съща фамилия, отбелязва Нова телевизия. Събраните до момента доказателства сочат, че групата е действала от 2016 г. Занимавала се е основно с лихварска дейност, като е предоставяла на нуждаещи се кредити в различни размери срещу високи лихви - обикновено 30% месечно. В много случаи заемодателите искали лихвите да се възстановяват с по 100 лв. седмично. При забавяне на вноска следвало рязко увеличаване на дълга, заплахи, физическа разправа, искания за прехвърляне на къщи и автомобили. Има и данни, че участници в групата са принуждавали длъжниците си да извършват против волята им незаконни действия, докато намерят начин да се издължат. Сподели:", "date": "2019.06.22", "title": "БЕЗ ПРОШКА: Лихварите от циганската банда от Берковица остават в ареста"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D1%80%D0%B0%D1%87%D0%BA%D0%BE%D0%B2-%D0%B6%D0%B8%D0%B2%D0%B5%D0%B5-%D0%BA%D0%B0%D1%82%D0%BE-%D0%B1%D0%BE%D1%85%D0%B5%D0%BC-%D0%B0-%D0%BC%D0%B0%D1%80%D0%B8%D1%8F-%D1%86%D0%B5%D0%BF%D0%B8-%D1%81%D1%82%D0%BE%D1%82%D0%B8%D0%BD%D0%BA%D0%B0%D1%82%D0%B0-%D0%BD%D0%B0-%D0%B4%D0%B2%D0%B5---%D0%B5%D1%82%D0%BE-%D0%BA%D0%BE%D0%B9-%D0%B8%D0%B7%D0%B4%D1%8A%D1%80%D0%B6%D0%B0-%D0%B8%D0%B7%D0%BE-news850979.html", "text": "Докато братя Халваджиян глезят \"златната си кокошка\" Димитър Рачков с почивки на Малдивите и в съседна Гърция, бившата изгора на комика Мария Игнатова пести всеки лев и е ограничила до максимум харчовете си. Сподели:", "date": "2019.06.22", "title": "САМО В ПИК TV: Рачков живее като бохем, а Мария цепи стотинката на две - ето кой издържа изоставената водеща"}
{"url": "https://pik.bg/%D0%BF%D1%80%D0%B8%D0%BD%D1%86%D0%BE%D0%B2%D0%B5%D1%82%D0%B5-%D0%B8-%D0%B1%D0%B8%D0%B0%D0%BD%D0%BA%D0%BE%D0%BD%D0%B5%D1%80%D0%B8%D1%82%D0%B5-%D1%81%D0%B5-%D0%BD%D0%B0%D0%B4%D1%86%D0%B0%D0%BA%D0%B2%D0%B0%D1%82-%D0%B7%D0%B0-%D0%BC%D0%B8%D0%BB%D0%B8%D0%BD%D0%BA%D0%BE%D0%B2%D0%B8%D1%87-%D1%81%D0%B0%D0%B2%D0%B8%D1%87-news850938.html", "text": "Пари Сен Жермен има сериозен интерес към халфа на Лацио Сергей Милинкович-Савич. Новият спортен директор на френския действащ шампион Леонардо отдавна харесва сърбина и преди време опита да го доведе в Милан. Сега бразилецът не се е отказал от Савич и е готов да го вземе на \"Парк де Пренс\". Дори според последните информации, от ПСЖ вече са пратили оферта за халфа на стойност 45 милиона евро, плюс още 10 милиона под формата на бонуси. Парижани обаче не са единственият клуб, който се интересува от Милинкович-Савич. Той е основна трансферна цел и на Ювентус, който подготвя сериозна реорганизация в халфовата си линия за новия сезон. Визира се, че от \"Старата госпожа\" се готови с контраоферта за сърбина, която ще бъде на стойност 60 милиона евро, акцентира \"Новспорт\", позовавайки се на информация от Апенините. Сподели:", "date": "2019.06.22", "title": "\"Принцовете\" и \"бианконерите\" се надцакват за Милинкович-Савич"}
{"url": "https://pik.bg/%D0%B8%D0%B4%D0%B5%D0%B0%D0%BB%D0%BD%D0%B8-%D1%83%D1%81%D0%BB%D0%BE%D0%B2%D0%B8%D1%8F-%D0%B7%D0%B0-%D1%80%D0%B0%D0%B7%D1%85%D0%BE%D0%B4%D0%BA%D0%B8-%D0%B2-%D0%BF%D0%BB%D0%B0%D0%BD%D0%B8%D0%BD%D0%B8%D1%82%D0%B5-news850931.html", "text": "Добри са условията за туризъм в планините. Това съобщиха от Планинска спасителна служба (ПСС) към Българския червен кръст. Температурите се движат от 10 до 17 градуса. Днес ще има динамика във времето, очаква се на места да има гръмотевични бури и превалявания. От ПСС препоръчват на туристите да са подготвени за тези условия в планините. Съоръженията работят на Боровец, Добринище и на Пампорово. Няма инциденти през изминалото денонощие. Сподели:", "date": "2019.06.22", "title": "Идеални условия за разходки в планините"}
{"url": "https://pik.bg/%D0%B4%D0%B5%D0%B2%D0%B5%D1%82-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D1%81%D0%B0%D0%BC%D0%BE%D0%BB%D0%B5%D1%82%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D1%85%D0%B0%D0%B2%D0%B0%D0%B8%D1%82%D0%B5-news850939.html", "text": "Девет души загинаха при катастрофа на двумоторен самолет в петък вечерта на един от Хавайските острови, съобщи „Асошиейтед Прес”, цитирана от „Дарик”. Агенцията се позовава на информация на местните власти. \"Няма оцелели при разбиването на самолета \"Кинг еър\" близо до малко летище\" на остров Оаху, третият по площ от Хавайските острови и най-населеният в щата Хавай”, заяви говорителят на транспортния департамент Тим Сакахара. Подробности за катастрофата, включително дали самолетът е излитал или се е приземявал когато се е разбил, не са известни, добави говорителят. Сподели:", "date": "2019.06.22", "title": "Девет загинали при самолетна катастрофа на Хаваите"}
{"url": "https://pik.bg/%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D0%B2-%D0%BB%D0%B0%D0%B3%D0%B5%D1%80%D0%B0-%D0%BD%D0%B0-%D1%81%D0%B8%D0%BD%D0%B8%D1%82%D0%B5-news850934.html", "text": "Нападателят на Левски Станислав Костов ще пропусне първата контрола на тима. Тя е утре от 18:00 часа срещу Ред Бул Бразил (бившия Брагантино). И вчера голмайсторът на \"сините\" продължи да тренира индивидуално. В края на миналия сезон той играеше на инжекции, защото имаше травми в коляното и областта на адукторите. Явно е, че те не са напълно отшумели, пише \"Тема Спорт\". Костов е наказан и за двата мача с Ружомберок от Лига Европа. Вчерашното сутрешно занимание пропуснаха и юношеските национали Мартин П. Петков и Мартин Д. Петков. Младоците бяха оставени в хотела да почиват. Същото се случи и с халфа Мартин Райнов, който чувства леки болки. Травма, макар и не толкова сериозна, има и нападателят Станислав Иванов. След тренировката глезенът на младока бе превързан и му бе поставен лед. Бразилецът Паулиньо пък вдигна настроението на съотборниците си, като се появи на занимание с нова прическа - той бе \"нула номер\". Сподели:", "date": "2019.06.22", "title": "Ето какво се случва в лагера на \"сините\""}
{"url": "https://pik.bg/%D0%BC%D0%B0%D1%8F-%E2%80%93-%D0%BA%D0%B0%D0%BD%D0%B4%D0%B8%D0%B4%D0%B0%D1%82-%D0%B7%D0%B0-%D0%BA%D0%BC%D0%B5%D1%82-%D0%B3%D0%B5%D1%80%D0%B1-%D0%BF%D0%B0%D0%BA-%D1%89%D0%B5-%D0%BF%D0%BE%D0%B1%D0%B5%D0%B4%D0%B8-news850160.html", "text": "Последният „червен“ градоначалник на София в съвременната ни история беше Стефан Нинов. Не избран, а назначен лично от др. Тодор Живков. Поради което почти веднага след избухването на демокрацията и той беше отнесен от вихъра ѝ. И се заредиха едни вече близо 30 години, в които столичани неизменно гласуваха да ги управлява „дясното“. И пак толкова, в които „лявото“ всеки път отчаяно драпаше за реванш. При това не се спираше пред всякакви измислици. То не беше „партийната книжка на Софиянски“, не бяха и кандидатури като „граждански квоти“, не бяха и какви ли не други чудеса. Ама всеки път – напразно. Както напразно ще стане и сега. След фарсовия ѝ конгрес в неделя, свикан, за да научи, че другарката Нинова всъщност не си е подала оставката, а само се е пошегувала, БСП е изправена пред тежкия избор да загуби местните избори катастрофално или с някакъв все пак почетен резултат. И май столетницата се опитва да се хване за поредната сламка, която да измъкне удавника. „Сламката“ сега е Мая Манолова. Не само теорията обаче, а и живият живот показват, че в 100 процента от случаите сламката потъва в ръцете на удавника. В интерес на истината, на мен ми е все едно от каква боя е кметът ми. И дали ще си наричам дупките по столичните улици „янчулевки“ или „софиянки“. Както и дали ще гледам как току-що ремонтираният булевард „Цариградско шосе“ се превръща в „Цариградско море“, а още по-прясно „оправената“ улица „Граф Игнатиев“ в „Гаф Игнатиев“. Нещата обаче са много по-дълбоки от дупките. Столицата е едно много сложно и много етажно явление. Оставям настрана факта, че никой не знае колко реално са жителите ѝ извън официално регистрираните малко над 1,2 милиона. Оставям настрана и другия факт – че ежедневно приходящите от провинцията са поне още половин милион. Тази маса от хора, която ежедневно прави задръствания, бълва боклуци и все за нещо има претенции, не се управлява лесно. Или по-скоро си е направо неуправляема. В „епохата на демокрацията“ София се и „бетонира“ в най-мрачния смисъл на това понятие. Живял съм 20 години в „Младост“ – 10 преди и 10 след 1989-а. И към жив свидетел как от онзи прекрасен квартал с много зеленина, градинки, че даже и футболни игрища в т.нар. „междублокови пространства“ не остана ни пространство, камо ли пък междублоково – всичко се сля в безкраен низ от бетон. И се оказа, че целият квартал всъщност бил „земеделски земи“, които си имали собственици (или техни наследници), пък после общината трансформирала тези „ниви“ в терени, годни за застрояване, пък после се появили и съответните фирми и ето го резултата – един студен, а понякога и направо кичозен „миниград“. Аналогично е положението и в „Лозенец“, а напоследък и в „Манастирски ливади“, където един юнак дори си загради улица, защото била в „неговата частна собственост“. Да не говоря пък за Бояна, Драгалевци, Симеоново и Бистрица, където алчни строители отхапват все по-големи парчета от иначе националния парк „Витоша“. Зад всичката тази реституционна вакханалия стои една желязна гвардия от подкупни бюрократи, които и с топ не можеш да помръднеш. Защото за нея „бронебойни патрони няма открити“. И ето срещу всичкото това на „градската организация на БСП“ ѝ хрумнало, че ако на Мая Манолова евентуално ѝ се прище да се кандидатира за градоначалник, тя щяла да срещне нейната пълна подкрепа. Даже за по-голяма убедителност вкараха в боя и тежката артилерия – Стефан Данаилов, който също да я поощри в това безумно начинание. Казвам „безумно“, защото на този етап не братята Галеви да докараш (нали уж ѝ били близки), не „сичкото кюстендилско сигане“ (нали е оттам) да регистрираш в София, не Слави Трифонов да пее от зори до мрак в твоя прослава, пак битката е загубена. Или, по-точно казано, от нея ще спечелят други двама души. Борисов, който за пореден път ще победи БСП в битката за столицата. И Нинова, която пак ще каже на другарите си – „така ви се пада, като не ме слушате“. И току-виж, те започнали да я слушат все повече и повече... Сподели:", "date": "2019.06.22", "title": "Мая – кандидат за кмет? ГЕРБ пак ще победи"}
{"url": "https://pik.bg/%D0%BC%D0%B2%D1%80-%D0%B0%D1%82%D0%B5%D0%BD%D1%82%D0%B0%D1%82%D1%8A%D1%82-%D1%81%D1%80%D0%B5%D1%89%D1%83-%D0%B1%D1%81%D0%BF---%D0%B8%D0%B7%D0%B2%D1%8A%D1%80%D1%88%D0%B5%D0%BD-%D1%81%D1%8A%D1%81-%D1%81%D0%B0%D0%BA%D1%81%D0%B8%D1%8F-%D0%BF%D0%B8%D1%8F%D0%BD%D0%B8%D1%8F%D1%82-%D1%82%D0%B5%D1%80%D0%BE%D1%80%D0%B8%D1%81%D1%82-%D1%81%D1%80%D0%B5%D1%89%D1%83-%D1%87%D0%B5%D1%80%D0%B2%D0%B5%D0%BD%D0%BE%D1%82%D0%BE-%D1%81%D0%B2%D0%BE%D0%B1%D0%BE%D0%B4%D0%BD%D0%BE-%D1%81%D0%BB-news851006.html", "text": "Пияният нападател на редакцията на в. \"Дума\" е бил задържан от полицията за 24 часа. Това става ясно от официално съобщение на МВР. Както ПИК съобщи, пиян мъж е разбил посред нощ стъклената врата на офиса на изданието, който се намира на \"Позитано\", но не е в централата на партията, а кликата на Корнелия Нинова нелепо обяви това за посегателство върху свободните медии. Оказа се, че става дума за пиянски изпълнения на среднощен посетител на заведение, който излязъл навън, а когато поискал да се върне обратно, объркал вратата и тъй като тя се оказала заключена, а той много държал да продължи веселбата си, но никой не му отварял, грабнал близката саксия и строшил стъклото на вратата. Бдителни граждани веднага подали сигнал до полицията, а те ня мига пристигнала и арестувала пияния хулиган. Събитията се раизграли в 2.30 през нощнта. Макар в съобщението на МВР да не се уточнява, \"атентаторът\" срещу свободните медии всъщност е строшил вратата на редакцията на в. \"Дума\". Ето и пълния текст на информацията от МВР: \"Сигнал за мъж, във видимо нетрезво състояние, който е счупил  входна стъклена врата на офис, е получен  около 2.30 часа тази нощ. Пристигналият незабавно на адреса полицейски патрул е установил, че клиент на нощно заведение, обърквайки вратите на бара с  вход  на съседен  офис, не успял да влезе и в афекта си е счупил  стъклената врата на офиса с  намираща се наблизо саксия. Той е задържан с полицейска мярка до 24 часа.\" Сподели:", "date": "2019.06.22", "title": "МВР: \"Атентатът\" срещу БСП - извършен със саксия. Пияният \"терорист\" срещу червеното свободно слово задържан за 24 часа"}
{"url": "https://pik.bg/%D0%BF%D0%B8%D1%81%D1%8A%D1%86%D0%B8-%D0%B2%D0%B8%D0%BA%D0%BE%D0%B2%D0%B5-%D0%B8-%D0%B1%D0%BB%D1%8A%D1%81%D0%BA%D0%B0%D0%BD%D0%B5-%D0%B2-%D0%B4%D0%BE%D0%BC%D0%B0-%D0%BD%D0%B0-%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD---%D1%81%D1%8A%D1%81%D0%B5%D0%B4%D0%B8-%D0%B2%D0%B8%D0%BA%D0%B0%D1%82-%D0%BF%D0%BE%D0%BB%D0%B8%D1%86%D0%B8%D1%8F-news850902.html", "text": "Британската полиция е била повикана да провери сигнал от съсед на кандидата за лидер на Консервативната партия и претендент за премиерския пост Борис Джонсън, предаде Ройтерс. Съседът е съобщил, че е чул спор на висок глас. Малко след полунощ в петък полицията е посетила адрес в южен Лондон, където Джонсън живее заедно с приятелката си. \"Подалият сигнала е бил разтревожен дали негова съседка е добре. Полицията посети адреса и говори с всички обитатели, които бяха в безопасност и добре\", съобщи полицията в изявление. \"Не са били установени нарушения или опасения, видими за служителите, и не е имало причина за полицейски действия\", се казва още в съобщението. Според \"Гардиън\", цитиран от Асошиейтед прес, съседите са чули писъци, викове и блъскане. Сподели:", "date": "2019.06.22", "title": "Писъци, викове и блъскане в дома на Борис Джонсън - съседи викат полиция"}
{"url": "https://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-%D0%B2-%D0%BF%D0%B0%D1%80%D0%B8%D0%B6---%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8-%D1%80%D0%B0%D0%BD%D0%B5%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news850951.html", "text": "Трима души загинаха и един беше тежко ранен при пожар в центъра на Париж днес сутринта, предаде БТА. 28 души, сред които един пожарникар, са леко пострадали след вдишване на дим. Пожарът е избухнал в шестетажна сграда, в която имало ресторант, хамам и апартаменти. Двеста огнеборци са участвали в гасенето на пламъците. През февруари десет души загинаха при пожар в жилищен блок в Париж. Сподели:", "date": "2019.06.22", "title": "Огнен ад в Париж - има загинали и ранени (СНИМКИ)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BC%D0%B0-%D0%B1%D0%B8%D0%BA%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D0%B7%D0%B0-%D0%BF%D0%B0%D1%80%D1%82%D0%B8%D0%B9%D0%BD%D0%B8%D1%82%D0%B5-%D1%81%D1%83%D0%B1%D1%81%D0%B8%D0%B4%D0%B8%D0%B8-%D0%B8-%D0%BF%D1%80%D0%B5%D0%B4%D1%81%D1%82%D0%BE%D1%8F%D1%89%D0%B8-news850952.html", "text": "- -Позицията ни около партийните субсидии сме я заявили ясно. Въпросът сега е да мине и Коалиционният съвет, на който ще я обсъдим с партньорите. Все пак наистина въпросът трябва да бъде обсъден с коалиционните партньори. Това, което сме обявили обаче, остава валидно. Ние сме 95 депутати и така или иначе сами не можем да приемем каквото и да било. - До отлагането на решението се стигна по искане на коалиционните ни партньори. Те си го потвърдиха и публично. На мнение съм, че наистина е добре такива предложения, а то не е само това, да бъдат обсъдени на Коалиционен съвет и управляващото мнозинство да вземе общо решение по тези въпроси. - Има предложение от страна на опозицията за ДДС и всякакви други промени в бюджета. Те също е нормално да бъдат обсъдени на Коалиционен съвет. -Няма как да очаквам нещо от предстоящия Коалиционен съвет. Нека да мине и ще можем да коментираме решенията. Колкото до позицията на ГЕРБ, тя вече е представена и дори е внесено предложение. Това, което сме предложили – субсидия от 1 лв., е политическо решение и то остава валидно към този момент. Но, все пак трябва да се съберем на Коалиционен съвет и да го обясним на партньорите, след като те настояха за това. Сподели:", "date": "2019.06.22", "title": "САМО В ПИК: Тома Биков с горещ коментар пред медията ни за партийните субсидии и предстоящия коалиционен съвет"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D0%B4%D0%BD%D0%B5%D1%81-%D0%B5-%D0%B4%D0%B5%D0%BD-%D0%BD%D0%B0-%D0%BD%D0%B0%D1%88%D0%B8%D1%82%D0%B5-%D0%B7%D0%B0%D0%B1%D0%BB%D1%83%D0%B6%D0%B4%D0%B5%D0%BD%D0%B8%D1%8F-%D0%B8-%D0%B3%D1%80%D0%B5%D1%88%D0%BA%D0%B8-news850899.html", "text": "В този лунен ден небесата ни проверяват за гордост и отмъстителност. Луната е в знак Водолей до 17:03 часа. Това пише във фейсбук страницата си астроложката Ивелина Пенчева. Нуждаем се от повече свобода и нови неща. Силно се усещат ограниченията, тежестта на работата, рутината на ежедневието, скучните отношения. Емоциите са променливи и непредвидими. Чести са проявите на нервност, внезапни емоционални кризи. Стават много съвпадения и случайности. Любовта е разкрепостена, активират се приятелските отношения. Уязвими са сухожилията, вените, глезените. Да не се натоварват очите и ставите. Чувствителна е нервната система. Луната се движи на празен ход до 17:03ч. Нищо важно да не се предприема. Луната преминава в знак Риби в 17:03ч. Доминиращ 19 лунен ден от 00:14ч на 22юни до 00:44ч на 23 юни Ден на нашите заблуждения и грешки. Сега сме най-податливи и възприемчиви на всякакви внушения. Внимавайте и се пазете да не изпаднете под чуждо влияние. Хубаво е първо много добре да обмислите нещата и тогава чак да действате. Доверявайте се само на проверени източници, към които обикновено се обръщате или сте уверени в тях. Бъдете внимателни към отправените ви предложения, не се поддавайте на провокации и внушения. Отнасяйте се много предпазливо към новите идеи и тенденции, за които узнавате. Често това са провокации на тъмните сили. Добре е да се ядат кръгли плодове и зеленчуци и да се откажете от продълговатите (моркови, краставици). Всяка болест проявена днес, се нуждае от бърза реакция и като правило медикаментозно лечение. Тези болести не са тежки, но са продължителни. Уязвими са апендикса и червата. В този лунен ден биваме „проверявани” за гордост и отмъстителност. Неблагоприятно за общуване. Не трябва да се спори и да се изясняват отношения, тъй като това ще доведе до още по-голямо объркване. Това, през което преминете в този ден, ще е точен показател на вашите истински отношения един към друг и проверка за здравината на връзката ви. Не е подходящо за нови запознанства, които могат да донесат тежки последствия в бъдеще. Препоръките на всички астрологични школи е в 19-ти лунен ден - никакъв секс! Дори от еротичен масаж е добре да се откажете. Най-удобното време за избавяне от всичко старо и излишно, от разчистване на вехтории и ненужни вещи. Не бива да се стригат коси и да се режат нокти. 4 слънчев ден - Ден на активните занимания и за поемане на премерен риск. Ден на борбата за правото, за милосърдие и защита на слабите и беззащитните. Трябва да се застъпвате за тези, които са онеправдани и унижени. Борете се за правдата, защитавайте честа и достойнството на другите хора, оказвайте помощ на близки, приятели или просто познати. Не трябва днес да изпадате в униние, да се разстройвате и да бъдете тъжни. Не се поддавайте на емоциите и гнева. Сподели:", "date": "2019.06.22", "title": "ЗВЕЗДИТЕ ГОВОРЯТ: Днес е ден на нашите заблуждения и грешки"}
{"url": "https://pik.bg/%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%B0%D0%BA%D0%BE-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D0%BE%D0%BA%D1%82%D0%BE%D0%BC%D0%B2%D1%80%D0%B8-%D0%BC%D0%BE%D0%BD%D0%B8%D0%B3%D0%BE%D1%80%D0%B8%D0%BD%D0%B3%D1%8A%D1%82-%D0%BD%D0%B5-%D0%BF%D0%B0%D0%B4%D0%BD%D0%B5-%D0%BF%D0%BE%D0%B4%D0%B0%D0%B2%D0%B0%D0%BC-%D0%BE%D1%81%D1%82%D0%B0%D0%B2-news850955.html", "text": "Не би следвало да се преекспонира тази тема, но потвърждавам, че ще подам оставка, ако след 31 октомври продължи мониторингът на страната. Това потвърди пред „Дарик” правосъдният министър Данаил Кирилов. Той арзясни, че преди повече от седмица е заявил тази готовност пред еврокомисаря Вера Йоурова след разговор с нея във връзка с готвения от него проект за разследвания на председателите на ВКС, ВАС и главния прокурор. Министър Кирилов обясни, че основният проблем, за да продължава мониторингът, е доверието и затова падането на механизма е най-важната задача. \"Ние следва да дадем максимум гаранции пред другите държави за това, че имаме утвърден принцип за върховенство на правото и че се борим с корупцията\", отбеляза министърът. Според него, скандалите около \"Апартаментгейт\" са показали вътрешната чувствителност на обществото към корупцията. \"Ние се гневим към корупцията, но не правим следващата стъпка, да повишим изискванията към самите себе си за спазването на правилата\", подчерта Кирилов. Сподели:", "date": "2019.06.22", "title": "Правосъдният министър потвърди: Ако до края на октомври монигорингът не падне, подавам оставка"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%B8%D1%8F%D1%82-%D0%BA%D0%BE%D0%BD%D0%B3%D1%80%D0%B5%D1%81-%D0%BD%D0%B0-%D1%81%D1%82%D0%BE%D0%BC%D0%B0%D1%82%D0%BE%D0%BB%D0%BE%D0%B7%D0%B8%D1%82%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D1%80%D0%B0%D0%B1%D0%BE%D1%82%D0%B0-news850906.html", "text": "Продължава извънредният конгрес на стоматолозите. Той е свикан заради притесненията, че стотици хиляди българи може да останат без достъп до зъболечение заради нови правила за добра медицинска практика и опасенията, че ако бъдат приети, голяма част от стоматолозите няма да могат да извършват редица дейности, които сега са ежедневие в зъболекарските кабинети, съобщава Нова телевизия. Причината беше идея за разделение на дейностите, които могат да се извършват от лекари по дентална медицина без специалност и такива със специалност.  Така стоматолозите без допълнителна специалност биха били силно ограничени в работата си. В същото време, придобилите специалност са малцина, защото достъпът до специализации е труден. Отпусканите годишно места са малко. От ръководството на Зъболекарския съюз обясниха, че предложените текстове нямат рестриктивен характер. Стана ясно и че в последните дни проектоправилата все пак са коригирани. Междувременно, тече и подписка с искане за смяна на ръководството на браншовия съюз. Сподели:", "date": "2019.06.22", "title": "Извънредният конгрес на стоматолозите продължава работа"}
{"url": "https://pik.bg/%D0%B5%D1%82%D0%BE-%D0%BA%D0%BE%D0%B8-%D0%B7%D0%B2%D0%B5%D0%B7%D0%B4%D0%B8-%D1%81%D0%B0-%D0%B1%D0%BB%D0%B8%D0%B7%D0%BE-%D0%B4%D0%BE-%D0%B8%D0%B7%D1%85%D0%BE%D0%B4%D0%B0-%D0%BD%D0%B0-%D0%BE%D0%BB%D0%B4-%D1%82%D1%80%D0%B0%D1%84%D0%BE%D1%80%D0%B4-news850942.html", "text": "Мениджърът на Манчестър Юнайтед Оле Гунар Солскяер е решен да се раздели с две от големите звезди на тима. Като норвежецът ще използва набраните средства за привличането на нови играчи, акцентира \"Топспорт\", позовавайки се на пикантна информация от Острова. Твърди се, че близо до изходящ трансфер на \"Олд Трафорд\" са Пол Погба и Ромелу Лукаку. Белгийският таран е много близко до италианския Интер. Французинът пък е желан от Реал (Мадрид), като и неговото желание е да премине в испанската столица. Събраните средства от двамата се очаква да са около 200 милиона евро. Те най-вероятно ще бъдат добавени към сумата, която ръководството на \"червените дяволи\" е отделило за летни трансфери. Доскоро се твърдеше, че Оле иска задължително Погба в състава на Юнайтед, но е възможно вижданията на Солскяер да са претърпели промяна. Сподели:", "date": "2019.06.22", "title": "Ето кои звезди са близо до изхода на \"Олд Трафорд\""}
{"url": "https://pik.bg/%D0%BE%D1%82%D1%87%D0%B5%D1%82%D0%B8%D1%82%D0%B5-%D0%BF%D0%BE%D0%BA%D0%B0%D0%B7%D0%B0%D1%85%D0%B0---%D0%BE%D0%B1%D1%89%D0%B8%D0%BD%D1%81%D0%BA%D0%B0%D1%82%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D1%81%D0%B5-%D1%80%D0%B0%D0%B7%D0%B2%D0%B8%D0%B2%D0%B0-%D1%81%D1%82%D0%B0%D0%B1%D0%B8%D0%BB%D0%BD%D0%BE-news850841.html", "text": "Общинската икономика във Варна се развива стабилно. Това показват отчетите на дружествата с общинско участие за 2018 г., които бяха разгледани на заседание на ПК \"Собственост и стопанство“. На печалба са почти всички активно работещи дружества. Устойчиви финансови резултати продължават да показват \"Пазари“ и \"Обреди“. Те са приключили 2018 г. с по около 300 хил. лева печалба. Дружеството \"Ученическо и столово хранене“, което предходната година имаше отрицателен резултат, отчита 14 хил. лева печалба. Добро развитие показва и \"Дворецът на културата и спорта“. Дружеството има натрупани загуби от минали години в размер на 2,5 млн. лева, но през 2018 г. отчита печалба в размер на 53 хил. лева и положителни парични потоци от оперативна дейност в размер на 83 хил. лева, предава \"Варна24\". Единственото работещо дружество, което е на минус, е \"Градски транспорт“. През миналата година то е реализирало загуба в размер на 3,098 млн. лева, като една от причините за отрицателния резултат е остарелият парк на градския транспорт. Председателят на Общинския съвет Тодор Балабанов, който присъства на заседанието, използва повода да съобщи, че Община Варна ще получи безвъзмездна финансова помощ по ОП \"Околна среда“ в размер на 70 млн. лева. Със средствата ще бъдат купени около 77 електрически автобуси и тролейбуси. Съветниците приеха отчетите и на дружествата \"Стадион Спартак“ и \"Централен универсален магазин“, чиито капитал миналата година стана 100% общинска собственост. И двете дружества почти не развиват дейност и ще бъдат ликвидирани. Ликвидация ще бъде направена и на \"Жилфонд“, стана ясно на днешното заседание. Дружеството трупа загуби, а отдавна е изчерпало своето съдържание. Съветниците гласуваха също да се прекрати чрез ликвидация \"КОТ-Варна“ – наследник на дружеството за улично видеонаблюдение \"Варна-Ефкон“. Всички активи ще бъдат прехвърлени на Община Варна, бе изтъкнато на заседанието. Сподели:", "date": "2019.06.22", "title": "Отчетите показаха - общинската икономика във Варна се развива стабилно"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B1%D1%81%D0%BF-%D0%BF%D0%B0%D0%BA-%D1%81%D0%B5-%D0%BE%D0%B1%D1%8A%D1%80%D0%BA%D0%B0---%D0%B2%D0%B7%D0%B5-%D0%BF%D0%B8%D1%8F%D0%BD%D0%B8%D1%86%D0%B0-%D0%B7%D0%B0-%D0%BF%D0%BE%D1%81%D0%B5%D0%B3%D0%B0%D1%82%D0%B5%D0%BB-%D0%B2%D1%8A%D1%80%D1%85%D1%83-%D1%81%D0%B2%D0%BE%D0%B1%D0%BE%D0%B4%D0%B0%D1%82%D0%B0-%D0%BD%D0%B0-%D1%81%D0%BB%D0%BE%D0%B2%D0%BE%D1%82%D0%BE-news850950.html", "text": "В БСП отново се объркаха с прибързаните си обвинения срещу мнимите посегатели на тяхната партия. По повод на разбитата пред тази нощ врата на редакцията на в. \"Дума\" от \"Позитано\" 20 се възмутиха, че \"осъждат този вандалски акт. Това е поредното посегателство върху свободните медии у нас\". Както винаги, откакто столетницата е в ръцете на Корнелия Нинова и кликата, окупирала централата ѝ, истината се оказа съвсем различна. Вратата на в. \"Дума\" наистина е била разбита през нощта, но не от сатрапи, мразещи свободните медии, а от клет пияница, който яко се начерпил в съседно заведение, в някакъв момент излязъл навън, а когато поискал да се върне, за да продължи приятните си занимания, объркал вратата, налетял на вратата на в. \"Дума\" и, разлютен, че не може да продължи с пиячката, разбил стъклото ѝ, думкайки по нея, за да му отворят. Скоро обаче установил грешката си и се върнал да потърси утеха там, където бил преди да излезе. Лошите поличби, откакто Нинова с манипулации и лъжи се спаси на лидерския пост на БСП, продължават, а пияниците започват да изпитват все по-силно влечение към централата на партията, което понякога приключва трагично. Преди дни до централата на партията се самоуби друг, изпаднал в зависимости човек, който си преряза гърлото и оплиска тротоара на \"Позитано\" 20 с кръв. Бързата намеса на \"Смешна помощ\" и полицията, уви, не можа да го спаси и мъжът почина от кръвозагуба. Кликата на Нинова не за пръв път изпада в конфузни ситуации, заради това че чула, но недоразбрала заема бойки позиции в желанието си да нагнетява обстановката. Заради това безумно се издъни по време на предизборната кампания за Европарламент, тъй като лидерката и острието ѝ Елена Йончева, които обвиняваха управляващите, че са затънали в корупция, се оказаха замесени в крайно осъдителни сделки с приватизация на пари от фалиралата банка КТБ и къщи за гости на свои роднини. Сподели:", "date": "2019.06.22", "title": "САМО В ПИК: БСП пак се обърка - взе пияница за посегател върху свободата на словото"}
{"url": "https://pik.bg/%D0%BF%D1%80%D0%BE%D1%84-%D1%80%D0%B0%D1%87%D0%B5%D0%B2-%D1%81%D1%8A%D1%81-%D1%81%D1%83%D0%BF%D0%B5%D1%80-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B7%D0%B0-%D0%BB%D1%8F%D1%82%D0%BE%D1%82%D0%BE---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BD%D0%B8-%D1%87%D0%B0%D0%BA%D0%B0-%D0%BF%D0%BE-%D1%87%D0%B5%D1%80%D0%BD%D0%BE%D0%BC%D0%BE%D1%80%D0%B8%D0%B5%D1%82%D0%BE-news850916.html", "text": "Лятото ще бъде нормално и малко по-топло от обичайното от гледна точка на температурите, но с повече валежи. Това съобщи пред \"Дарик\" климатологът и преподавател в СУ „Св. Климент Охридски“ проф. Георги Рачев. В момента температурата на морето е почти рекордно висока за този период, отбеляза той. По думите му засега само Американската агенция за изследване на океаните и атмосферата NOA дава прогноза за малко по-хладно време в Северна България през месеците юли, август и септември. „Ние още от месец май по някои показатели сме си в лятото. Често журналистите ме питат къде изчезнаха преходните сезони и защо от зима направо минаваме на лято. Преходните сезони не са изчезнали. Лятото в България по принцип е доста продължително, защото ние сме в най-южната крайнина на умерения климатичен пояс и по много показатели се доближаваме до Средиземноморието“, обясни Георги Рачев. Той съобщи, че лятото се очертава да бъде нормално и малко по-топло по отношение на температурите, очакват се и повече валежи. Като преваляванията ще бъдат предимно в западната половина - в Централна и Западна България, а малко по-сухо ще е по морето. „Засега тази прогноза се оправдава абсолютно точно, защото юни месец дотук сме между градус и половина и два над нормата, която е установена за 30-годишен период. Морето е топло, на изток остана топло и има един непрекъснат източен и североизточен пренос, което кара топлата вода да се събира близко до брега“, обясни климатологът. Проф. Рачев отбеляза, че тази неделя се очаква да нахлуе малко по-хладен въздух от северозапад, но морето ще остане топло. „Тогава, когато този въздух стигне морето и вятърът се обърне от брега навътре, тогава ще се отнесе този повърхностен слой от топла вода и на негово място от по-дълбокото ще излезе по-хладка вода. Това обаче не означава, че температурата на морската вода ще падне под 20 градуса“, добави той. По думите на климатолога ни чака нормално, топло и дъждовно лято в района на Балканския полуостров, като за Черноморското крайбрежие се дават по-високи от нормалните за сезона температури. Проф. Рачев определи времето като перфектно за реколтата. „Топло и влажно време е перфектно за това“, обобщи той. Сподели:", "date": "2019.06.22", "title": "Проф. Рачев със супер прогноза за лятото - ето какво ни чака по Черноморието"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B7%D0%B0%D1%80%D0%B0%D0%B4%D0%B8-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D0%B1%D1%83%D0%BB%E2%80%9E%D0%B0%D1%81%D0%B5%D0%BD-%D0%B9%D0%BE%D1%80%D0%B4%D0%B0%D0%BD%D0%BE%D0%B2%E2%80%9D-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-news850909.html", "text": "Въвежда се временна организация на движението за ремонт на бул.„Асен Йорданов” от бул. „Шипченски проход“ до бул. „Христофор Колумб“ и на ул. „Искърско шосе“ от бул. „Христофор Колумб“ до ул. „Димитър Пешев”. Това съобщиха от пресцентъра на Столична община, цитирани от „Фокус”. - по южното пътно платно на бул. „Асен Йорданов“ в участъка от ул. „Кап. Д. Списаревски“ до бул. „Христофор Колумб“ и по южното пътно платно на ул. „Искърско шосе“ в участъка от бул. „Христофор Колумб“ до ул. „Туше Делииванов“, като движението се извършва двупосочно по северното пътно платно на булеварда и улицата в същия участък; - по северното пътно платно на ул. „Искърско шосе“ в участъка от ул. „Илия Бешков“ до ул. „Димитър Пешев“, като движението се извършва еднопосочно по южното пътно платно на улицата в същия участък с посока към ул. „Илия Бешков“; от кв. Бусманци по маршрута си до кръстовище ул. “Искърско шосе” - ул. “Илия Бешков”, по ул. “Илия Бешков”, по ул. “Мюнхен”, по ул. “Димитър Пешев” и от гара Искър от спирка с код 0825 “Гара Искър” по маршрута. от Зоопарка по маршрута си до кръстовище ул. “Искърско шосе” - ул. “Илия Бешков”, надясно по ул. “Илия Бешков”, по ул. “Мюнхен” и по ул. “Димитър Пешев” по маршрута. от УМБАЛСМ “Пирогов” по маршрута си до кръстовище ул. “Илия Бешков” - ул. Мюнхен”, надясно по ул. “Мюнхен” и наляво по ул. “Димитър Пешев” по маршрута. - на ул. “Мюнхен“ на 40.00 метра след продължението на бул. “Копенхаген” (трамвайно трасе линия № 23) в посока ул. “Димитър Пешев” - на ул. “Мюнхен” на 100.00 метра преди ул. “Димитър Пешев” Сподели:", "date": "2019.06.22", "title": "Важно: Промени в движението заради ремонт на бул.„Асен Йорданов” в столицата"}
{"url": "https://pik.bg/%D0%B5%D0%BA%D1%81%D0%BF%D0%BB%D0%BE%D0%B7%D0%B8%D0%B8-%D0%B8-%D0%B3%D0%BE%D0%BB%D1%8F%D0%BC-%D0%BF%D0%BE%D0%B6%D0%B0%D1%80-%D0%B2-%D1%80%D0%B0%D1%84%D0%B8%D0%BD%D0%B5%D1%80%D0%B8%D1%8F-%D0%B2-%D1%81%D0%B0%D1%89-%D0%B2%D0%B8%D0%B4%D0%B5%D0%BE-news850960.html", "text": "Няколко експлозии и голям пожар са избухнали в най-голямата рафинерия на Източния бряг на САЩ, съобщават световните агенции,  цитирани от Нова телевизия. Според информацията, най-мощният взрив събудил стотици хора в съседните квартали. Взривили са се тонове пропан-бутан . Около 05:00 часа сутринта местно време в южните квартали на Филаделфия прозвучали сирени за опасност, при която хората трябва да потърсят убежище. Малко след това тревогата била отменена. Рафинерията е близо до международното летище във Филаделфия, но не се е наложила промяна в графика на полетите. Не се съобщава за жертви на взрива. Четирима работници са пострадали леко, но нито един не е хоспитализиран. Сподели:", "date": "2019.06.22", "title": "Експлозии и голям пожар в рафинерия в САЩ (ВИДЕО)"}
{"url": "https://pik.bg/%D0%B1%D0%B5%D1%80%D0%B1%D0%B0%D1%82%D0%BE%D0%B2-%D1%81%D0%BF%D0%BE%D1%80%D1%82%D0%B5%D0%BD-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D0%BC%D0%B0%D0%BD-%D1%8E%D0%BD%D0%B0%D0%B9%D1%82%D0%B5%D0%B4-%D1%81%D0%B0%D0%BC-%D0%B0%D0%BB%D1%8A%D1%80%D0%B4%D0%B0%D0%B9%D1%81-%D1%81%D1%8A%D1%81-%D1%81%D0%B8%D0%BB%D0%BD%D0%B0-%D1%84%D1%80%D0%B0%D0%B7%D0%B0-%D0%B7%D0%B0-%D0%B1%D0%B5%D1%80%D0%B1%D0%BE-news850961.html", "text": "\"На този етап не виждам как това може да стане факт, но ако и като шеф притежава финеса и интелекта си като футболист, може би след няколко години ще получи поста\", заявява един от емблематичните футболни мениджъри Сам Алърдайс в разговор с известния привърженик на спорта от България Кирил Евтимов. Любопитната фраза е цитирана от \"Меридиан мач\". Думите на Алърдайс са относно възможността един ден Димитър Бербатов да стане спортен директор на Манчестър Юнайтед. Както е известно Бербо е бивш футболист на \"червените дяволи\" като има редица постижения с фланелката на гранда. Наскоро Сам Алърдайс беше треньор във футболен спектакъл с благотворителна насоченост. В звездния мач от благороден характер, проведен на \"Стамфорд Бридж\", класа показаха редица спортни звезди, сред които Юсейн Болт, Ерик Кантона, Дидие Дрогба и прочие. Кирил Евтимов, популярен и като Човека в кадър, беше сред ВИП гостите на въпросното звездно благотворително събитие. Бургазлията Евтимов получи ценна покана за участие в спектакъла от добрия си приятел  - Робер Пирес. Инициативата е на \"Сокър ейд\". Евтимов ни предоставя и ексклузивно фото с Алърдайс: Сподели:", "date": "2019.06.22", "title": "Бербатов спортен директор на Ман Юнайтед? Сам Алърдайс със силна фраза за Бербо"}
{"url": "https://pik.bg/%D0%BC%D0%B5%D1%81%D0%B8-%D1%81-%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89-%D1%85%D0%BE%D0%B4---%D0%BE%D0%B1%D1%8F%D1%81%D0%BD%D0%B8-%D1%81%D0%B5-%D0%BF%D1%80%D0%B5%D0%B4-%D1%86%D1%8F%D0%BB-%D1%81%D0%B2%D1%8F%D1%82-%D0%B2-%D0%BB%D1%8E%D0%B1%D0%BE%D0%B2-%D0%BD%D0%B0-news850911.html", "text": "Звездата на Аржентина Лионел Меси изрази пред цял свят любовта си към своята половинка Антонела. Той изпрати сърца и целувки от терена към трибуните след попадението си във вратата на Парагвай (1:1) от турнира Копа Америка. Меси призна, че се мотивира от жена си. Сподели:", "date": "2019.06.22", "title": "Меси с изненадващ ход - обясни се пред цял свят в любов на..."}
{"url": "https://pik.bg/%D0%B4%D0%B8%D0%B0%D0%B1%D0%B5%D1%82%D0%B8%D0%BA-%D1%81%D1%8A%D1%81-%D1%81%D0%BF%D1%83%D0%BA%D0%B0%D0%BD%D0%B0-%D1%8F%D0%B7%D0%B2%D0%B0-%D0%BF%D0%BE%D1%87%D0%B8%D0%BD%D0%B0-%D0%BE%D1%82-%D0%B8%D0%BD%D1%84%D0%B0%D1%80%D0%BA%D1%82-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news850959.html", "text": "Смъртта на пациент в болница предизвика съмнение у близките за лекарска небрежност. Диабетик със спукана язва е починал от инфаркт в лечебно заведение във Варна, предава Би Ти Ви. Миналия четвъртък 68-годишният Тодор Тодоров е приет по спешност в болница „Света Анна” с кръвоизлив от язва. През почивните дни състоянието на мъжа се влошава, разказва семейството му. „Не може ръководителят на клиниката или лекуващият лекар да не снемат анамнеза на болния и да разберат, че е с диабет, инсуинозависим, че три пъти на ден му се прави инсулин”, казва Янка Павлова, братовчедка на Тодор Тодоров. От болницата отричат да има грешка в лечението. И изтъкват множеството заболявания на пациента. Интензивна инсулинова терапия е предприета в реанимацията. Но пациентът получава масивен инфаркт, довел до летален край 6 дни след постъпването в болница. Семейството ще поиска проверка от Министерството на здравеопазването. Сподели:", "date": "2019.06.22", "title": "Диабетик със спукана язва почина от инфаркт в болница във Варна"}
{"url": "https://pik.bg/%D0%BF%D0%BE%D1%87%D0%B5%D1%82%D0%B5%D0%BD-%D0%B7%D0%BD%D0%B0%D0%BA-%D0%BD%D0%B0-%D0%BB%D1%8E%D0%B1%D0%B8%D0%BC%D0%B0%D1%82%D0%B0-%D0%BF%D0%B5%D0%B9%D0%BA%D0%B0-%D0%BD%D0%B0-%D0%BD%D0%B5%D0%B2%D0%B5%D0%BD%D0%B0-%D0%BA%D0%BE%D0%BA%D0%B0%D0%BD%D0%BE%D0%B2%D0%B0-%D0%BD%D0%B8-%D0%BD%D0%B0%D0%BF%D0%BE%D0%BC%D0%BD%D1%8F-%D0%B7%D0%B0-%D0%BD%D0%B5%D1%8F-%D1%81%D0%BD%D0%B8%D0%BC%D0%BA%D0%B0-news850810.html", "text": "Почетен знак на любимата пейка на Невена Коканова от днес ще ни напомня за нея. Тя се намира в градинката на \"Свети Седмочисленици\" в София. Именно там след репетиции в Сатиричния театър първата дама на българското кино е обичала да сяда. Сподели:", "date": "2019.06.22", "title": "Почетен знак на любимата пейка на Невена Коканова ни напомня за нея (СНИМКА)"}
{"url": "https://pik.bg/%D0%B3%D0%BE%D0%B4%D0%B8%D0%BD%D0%B0-%D0%BF%D0%BE-%D0%BA%D1%8A%D1%81%D0%BD%D0%BE-%D0%B0%D0%BD%D1%82%D0%BE%D0%BD%D0%B8%D1%8F-%D0%BF%D0%B5%D1%82%D1%80%D0%BE%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D0%BD%D0%BE%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%82%D1%80%D0%B8%D1%82%D0%B5-%D1%81%D0%B8-%D1%81%D0%B2%D0%B0%D1%82%D0%B1%D0%B8---%D0%B5%D1%82%D0%BE-%D0%BA%D0%BE%D0%B9-%D1%83%D0%B7%D0%B0%D0%BA%D0%BE-news850698.html", "text": "Някои хора бягат като дявол от тамян от сватба, а Антония Петрова си направи 3 и то в рамките на една календарна година. На 17 юни \"Мис България\" отбеляза първата годишнина от брака си с Ивайло Батинков. За пръв път блондинката показа снимки от подписването в Солун. \"Сключихме брак в българското посолство, съгласно всички български и международни закони. Благодарим изключително на генералния ни консул за цяла Гърция г-н Писанчев, че ни ожени. Веднага след това се оженихме и със сватбена, официална, тържествена церемония на брега на морето, където всички сватбени ритуали бяха спазени, заедно с гости и роднини, с шумно, гръцко, плажно тържество, което всички сте виждали и което бе обявено за \"сватба на годината\" в престижна класация. След което узаконихме официално сватбените документи и в България. Така сбъднахме мечтата си да имаме 3 сватби и 3 ритуала\", отбеляза миската. Антония отправи и послание към младите хора, които предпочитат да живеят на семейни начала, без да сключват брак. \"От него има смисъл. По този начин се официализира и узаконява любовта пред нас самите, пред Господ, пред държавата, пред ценните за нас хора и пред обществото! А и какво по-хубаво от това децата да се раждат в брак! Законни съпруг и съпруга до края!!! Нека любовта да възтържествува завинаги!\", написа Антония във \"Фейсбук\". Сподели:", "date": "2019.06.22", "title": "ГОДИНА ПО-КЪСНО: Антония Петрова разкри нови подробности за трите си сватби - ето кой узаконил брака й в Солун... (СНИМКИ)"}
{"url": "https://pik.bg/%D0%B8%D1%80%D0%B0%D0%BD-%D0%BC%D0%BE%D0%B6%D0%B5%D1%85%D0%BC%D0%B5-%D0%B4%D0%B0-%D1%81%D0%B2%D0%B0%D0%BB%D0%B8%D0%BC-%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D1%81-%D1%85%D0%BE%D1%80%D0%B0-%D0%BD%D0%BE-%D0%BD%D0%B5-%D0%B3%D0%BE-%D0%BD%D0%B0%D0%BF%D1%80%D0%B0%D0%B2%D0%B8%D1%85%D0%BC%D0%B5-news850815.html", "text": "Това заяви днес командир от елитната иранска Революционна гвардия, предаде БТА, цитирайки Ройтерс. Амир Али Хаджизадех, командир на военновъздушното подразделение на гвардията, бе цитиран от иранската агенция Тасним да казва: \"Заедно с дрона на САЩ в региона имаше и един американски Боинг \"P-8\" (латински букви - бел.ред.) с 35 човека на борда. Този самолет също навлезе в нашето въздушно пространство и ние можехме да го свалим, но не го направихме\". Иран се е въздържал да свали американски самолет с 35 човека на борда, който е придружавал сваления дрон на Ормузкия проток. Сподели:", "date": "2019.06.22", "title": "Иран: Можехме да свалим и американски самолет с хора, но не го направихме"}
{"url": "https://pik.bg/%D0%BD%D0%BE%D0%B2%D0%B8-%D0%BF%D0%BE%D0%B4%D0%B7%D0%B5%D0%BC%D0%BD%D0%B8-%D0%BA%D0%BE%D0%BD%D1%82%D0%B5%D0%B9%D0%BD%D0%B5%D1%80%D0%B8-%D0%B7%D0%B0-%D0%BE%D1%82%D0%BF%D0%B0%D0%B4%D1%8A%D1%86%D0%B8-%D0%BC%D0%BE%D0%BD%D1%82%D0%B8%D1%80%D0%B0%D1%85%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news850816.html", "text": "Нови подземни контейнери за отпадъци са монтирани в Пловдив. По два броя са поставени в обновената зона до  Понеделник пазара на улица \"Патриарх Евтимий“ до кръстовището с булевард \"Цар Борис III Обединител“, на  улица \"Христо Г. Данов“ и при кръстовището с улица \"Бетовен“ и на  улица \"Филип Македонски“ до Цар Симеоновата градина. Първите осем подземни съоръжения бяха монтирани в центъра на града преди година. Обслужването на контейнерите се извършва всекидневно по график, съобщиха от комуналното дружество под тепетата. Освен че са по-дискретни  и естетични на вид, подземните контейнери пречат на  изваждането и разпиляването на отпадъците, затова от фирма \"Чистота\" предвиждат броят им да расте, каза директорът на фирма \"Чистота“ Иван Стянов. Сподели:", "date": "2019.06.22", "title": "Нови подземни контейнери за отпадъци монтираха в Пловдив"}
{"url": "https://pik.bg/%D0%BC%D0%B0%D1%81%D0%BE%D0%B2-%D0%BC%D0%BE%D1%80-%D0%BD%D0%B0%D0%B4-500-%D0%B7%D0%B0%D1%81%D1%82%D1%80%D0%B0%D1%88%D0%B5%D0%BD%D0%B8-%D0%BB%D0%B5%D1%88%D0%BE%D1%8F%D0%B4%D0%B8-%D1%81%D0%B0-%D1%83%D0%BC%D1%80%D0%B5%D0%BB%D0%B8-%D0%BE%D1%82-%D0%BE%D1%82%D1%80%D0%B0%D0%B2%D1%8F%D0%BD%D0%B5-%D0%B2-%D0%B1%D0%BE%D1%82%D1%81%D0%B2%D0%B0%D0%BD%D0%B0-news850813.html", "text": "537 лешояди и два бледи орела са открити мъртви в североизточната част на Ботсвана, съобщава Би Би Си. Предполага се, че те са яли отровена мърша на слонове, убити от бракониери. През май месец южноафриканската държава си навлече критики от природозащитници, след като отмени забраната за лов на слонове. Повечето от отровените птици са белогръди лешояди. 17 от тях са белоглави, а 28 - качулати лешояди, които са критично застрашени от изчезване, отбелязва БНТ. Според експерти, това е едно от най-големите документирани масови избивания на застрашени видове в историята. През май месец Ботсвана вдигна забраната за лов на слонове, въведена през 2014 година от бившия президент Ян Кама. Общият брой слонове на целия континент Африка е 415 хиляди. В Ботсвана популацията им е около 130 хиляди, което я превръща в страната с най-много слонове. Отмяната на забраната беше аргументирана от правителството с зачестелите случаи на унищожаване на земеделски площи от големите бозайници, включително и убийство на хора. Очевидци алармират, че кръжащите около трупове лешояди могат да бъдат видени от километри и по тази причина бракониери често ги отравят, за да не бъде проследена дейността им. Сподели:", "date": "2019.06.22", "title": "МАСОВ МОР: Над 500 застрашени лешояди са умрели от отравяне в Ботсвана"}
{"url": "https://pik.bg/%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B8-%D0%BF%D1%80%D0%B5%D0%B3%D0%BB%D0%B5%D0%B4%D0%B8-%D0%B7%D0%B0-%D1%82%D1%83%D0%B1%D0%B5%D1%80%D0%BA%D1%83%D0%BB%D0%BE%D0%B7%D0%B0-%D0%B2-%D1%86%D1%8F%D0%BB%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-news850812.html", "text": "Кампанията „Седмица на отворените врати” се осъществява по Националната програма за превенция и контрол на туберкулозата в Република България към Министерството на здравеопазването. Тази ежегодна проява е доказала своята ефективност за повишаване на обществената информираност по отношение на заболяването и за предоставяне на безплатен достъп до медицински услуги. По време на „Седмицата на отворените врати“ на всеки желаещ се предлага скрининг за риска от туберкулоза чрез анкета и консултации. На лицата, които са в риск, се провеждат допълнителни прегледи и изследвания. При откриването на случаи на туберкулоза своевременно се предприемат мерки за хоспитализация и лечение, в резултат на което се прекъсва веригата за предаване на инфекцията. По време на проведената през месец март 2019 година кампания анкетирани за туберкулоза са 2 952 лица, а на 1 792 в риск от туберкулоза са извършени медицински прегледи и допълнителни изследвания. Открити са 24 лица с туберкулоза и 82 лица с латентна туберкулозна инфекция, на които е започнато лечение. Инициативата се провежда от 2009 г. и е допринесла за по-добра разкриваемост на случаите на туберкулоза и латентна туберкулозна инфекция, ефективна превенция на туберкулозата в страната и осигуряване на достъп до здравни грижи. По време на проведените за периода 2009 г. – 2018 г. „Седмици на отворени врати” анкетирани за туберкулоза са 114 730 лица, открити и насочени за лечение са 1242 лица с туберкулоза, открити с латентна туберкулозна инфекция и обхванати с химиопрофилактика са 4351 души. За втори път през 2019 година ще се проведат безплатни прегледи за туберкулоза в лечебни заведения за диагностика и лечение на туберкулозата в страната, съобщиха от здравното министерство. Сподели:", "date": "2019.06.22", "title": "Безплатни прегледи за туберкулоза в цялата страна"}
{"url": "https://pik.bg/%D1%81%D0%BC%D1%8F%D1%85-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D1%82%D0%B5-%D0%BD%D0%B0-%D0%BA%D0%B0%D0%BC%D0%B5%D1%80%D1%83%D0%BD-%D1%81%D0%B5-%D1%81%D0%BA%D0%B0%D1%80%D0%B0%D1%85%D0%B0-%D0%B7%D0%B0-%D0%BF%D0%B0%D1%80%D0%B8---%D0%BD%D0%B5-%D0%B7%D0%B0%D0%BC%D0%B8%D0%BD%D0%B0%D1%85%D0%B0-%D0%B7%D0%B0-%D0%BA%D1%83%D0%BF%D0%B0%D1%82%D0%B0-%D0%BD%D0%B0-%D0%B0%D1%84%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%BD%D0%B0%D1%86-news850853.html", "text": "Играчите от националния отбор на Камерун по футбол са отказали да се качат на самолета за Исмаилия. Така стартиращата тази вечер в Египет Купа на африканските нации засега е без действащия шампион. Причината - спорове за премии. \"Неукротимите лъвове\" започват участието си в 32-ото издание на турнира във вторник, когато техен съперник ще бъде Гвинея-Бисау. \"Останали са в Яунде. Не са се разбрали с федерацията за бонусите, които ще получат по време на и след края на турнира\", коментира Габриел Нлога - говорител на камерунското министерство на спорта. Камерун е в група 6 на турнира, където освен Гвинея-Бисау са още Гана и Бенин. Той добави, че на футболните национали било предложено по 30 хиляди евро на човек, но отборът поискал двойно повече, предава Би Ти Ви. Сподели:", "date": "2019.06.22", "title": "СМЯХ: Националите на Камерун се скараха за пари - не заминаха за Купата на африканските нации"}
{"url": "https://pik.bg/%D1%82%D1%80%D1%8A%D0%BC%D0%BF-%D0%BF%D0%BB%D0%B0%D1%88%D0%B8-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-%D1%81%D1%8A%D1%81-%D0%B7%D0%B0%D1%82%D0%B2%D0%BE%D1%80---%D0%BF%D1%83%D1%81%D0%BD%D0%B0%D0%BB-%D1%81%D0%BD%D0%B8%D0%BC%D0%BA%D0%B0-%D0%BD%D0%B0-%D0%BF%D0%B8%D1%81%D0%BC%D0%BE-%D0%BD%D0%B0-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-news850820.html", "text": "Американският президент Доналд , че е направил , съобщава БиБиСи. т, след като е предупреден от негов помощник да не прави снимка, предава засегнатото списание. . \"Вместо това, може да отидеш в затвора\", казва президентът. Интервюто е проведено в Овалния кабинет на Белия дом в понеделник, два дни преди Тръмп да пътува до Флорида, за да започне официално кампанията си за преизбиране през 2020 г. , след като на журналистите на \"Тайм\" е показано писмото от лидера на Северна Корея. \"Ето писмото, добре, \", уточнява Тръмп. Докато на изборите през следващата година, прес-секретарят на Белия дом Сара \". \"Какво беше това?!\", възкликва уплашен Тръмп. Тръмп заплаши журналист и фотограф от списание \"Тайм\" със затвор снимка на писмо от Ким Чен-ун Тръмп се скара на фотографа в Овалния кабине Интервюто продължава, но се нажежава след споменаване на разследването на специалните разследвания за Тръмп По време на интервюто, Тръмп иска няколко пъти да говори извън протокола и без да се записва, включително в момента сега ще ви покажа това писмо. Значи това е написано от Ким Чен Ун. Беше ми доставено вчера. На ръка разговорът се обръща към потенциалните претенденти на демократите Сандърс казва на журналистите: \"Не можете да снимате това, съжалявам Сподели:", "date": "2019.06.22", "title": "Тръмп плаши журналист със затвор - пуснал снимка на писмо на Ким Чен-ун"}
{"url": "https://pik.bg/%D0%BF%D0%B0%D0%BF%D0%B0%D1%82%D0%B0-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D1%80%D0%B8%D0%B5%D0%BC%D0%B0%D0%BC%D0%B5-%D0%BC%D1%8E%D1%81%D1%8E%D0%BB%D0%BC%D0%B0%D0%BD%D0%B8%D1%82%D0%B5-%D0%BA%D0%B0%D1%82%D0%BE-%D0%BF%D0%B0%D1%80%D1%82%D0%BD%D1%8C%D0%BE%D1%80%D0%B8-news850825.html", "text": "Светият отец каза това на среща, организирана в Неапол от Папския богословски факултет на Южна Италия. \"Студентите по теология трябва да бъдат възпитавани на диалог с юдаизма и исляма, за да познават общите корени и различията на нашите религиозни идентичности и така да съдействат по-ефикасно за изграждането на общество, което цени многообразието и благоприятства уважението, братството и мирното съжителство\", заяви Светият отец. \"Призвани сме да водим диалог с мюсюлманите, за да градим бъдещето на нашите общества и градове: призвани сме да гледаме на тях като на партньори за изграждане на мирно съжителство, дори когато се случват разтърсващи събития, дело на враждебни на диалога фанатични групи, като трагедията на Великден (атентатите) в Шри Ланка\", каза той. \"В богословските факултети и църковните университети трябва да се насърчават курсовете по езика и културата на араби и евреи, и взаимното опознаване между студентите християни, евреи и мюсюлмани\", заключи папата. Папа Франциск изказа днес мнение, че мюсюлманите трябва да бъдат приемани като партньори, заедно с които се гради мирно съжителство, за да се пресече пътя на \"фанатичните групировки - враг на диалога\", предаде БТА, позовавайки се на АФП. Сподели:", "date": "2019.06.22", "title": "Папата: Трябва да приемаме мюсюлманите като партньори"}
{"url": "https://pik.bg/%D1%81%D0%B5%D0%B4%D0%B5%D0%BC-%D0%B0%D1%80%D1%85%D0%B8%D1%82%D0%B5%D0%BA%D1%82%D1%83%D1%80%D0%BD%D0%B8-%D0%B5%D0%BA%D0%B8%D0%BF%D0%B0-%D0%B2-%D0%B1%D0%B8%D1%82%D0%BA%D0%B0-%D0%B7%D0%B0-%D0%BE%D0%B1%D0%BD%D0%BE%D0%B2%D0%BB%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BF%D0%BB%D0%BE%D1%89%D0%B0%D0%B4-%D1%81%D0%B2%D0%B5%D1%82%D0%B0-%D0%BD%D0%B5%D0%B4%D0%B5%D0%BB%D1%8F-news850912.html", "text": "Архитектурни екипи от Франция, Русия, Италия, както и един български екип, продължават във втората фаза на конкурса за идеен проект за обновяване на площад „Света Неделя“. Международното жури е търсило опит в работата с културно наследство, участие в конкурси, както и качествата на предложенията, стана ясно при обявяването на финалистите. Ако няма обжалване, до края на ноември 7-те екипа трябва да представят и конкретните си идейни проекти и да бъде избран победител. Пари за реалното изпълнение на обновяването на площад „Света Неделя“ обаче тепърва ще се търсят. Общо 14 бяха кандидатите, които се явиха на конкурса за идеен проект за площад „Света Неделя“. Осем от тях бяха чуждестранни, а шест – български. Сред българските имена бяха и проектантите на „Графа“ от студио „АДА“, но те не бяха допуснати до втория етап на конкурса. Единствени сред българските кандидати до втори кръг стигат „Конкурент 90 ООД “. Сред другите шест финалисти пък са архитектурни студиа от Франция, Русия и Италия. По какви критерии за класирани всички те за втория етап от конкурса обясни архитект Григор Дойчинов, член на журито: „Една група критерии засягат доколко екипите, които кандидатстват за втори тур, са се занимавали с обекти в сферата на културно-историческото наследство и археологията. Друг много важен фактологичен критерий е дали проектите, които кандидатите внасят, са резултат на национални, локални или друг вид конкурси. Другият много важен елемент е качествената оценка на това, което се предлага“. Некласираните участници в конкурса имат 10-дневен срок да обжалват решението на журито. След това, ако няма обжалване, в края на ноември трябва да бъде ясен и проектът победител. Той ще получи премия в размер на 70 000 лева, премирани ще бъдат и останалите четири проекта в топ 5 на конкурса. 250 000 лева пък ще бъдат отделени за изготвянето на работен проект. Сподели:", "date": "2019.06.22", "title": "Седем архитектурни екипа в битка за обновлението на площад \"Света Неделя\""}
{"url": "https://pik.bg/%D1%85%D0%B8%D0%BB%D1%8F%D0%B4%D0%B8-%D0%BF%D0%BE%D1%81%D1%80%D0%B5%D1%89%D0%BD%D0%B0%D1%85%D0%B0-%D0%BB%D1%8F%D1%82%D0%BD%D0%BE%D1%82%D0%BE-%D1%81%D0%BB%D1%8A%D0%BD%D1%86%D0%B5%D1%81%D1%82%D0%BE%D0%B5%D0%BD%D0%B5-%D0%B2-%D1%81%D1%82%D0%BE%D1%83%D0%BD%D1%85%D0%B5%D0%BD%D0%B4%D0%B6-news850830.html", "text": "В 4:52 часа местно време в събота - точно в толкова настъпи изгревът в най-дългия ден от годината. 10 000 души се събраха около Стоунхендж, за да посрещнат Слънцето. Датира от повече от 4500 години, но и до днес мястото е обвито в мистерия. Каменният кръг обикновено е недостъпен за туристи, затова и сега мнозина се възползваха от възможността да го видят отблизо, предава БНТ. Хиляди хора се събраха в древния мегаелитен комплекс Стоунхендж, за да посрещнат лятното слънцестоене. Във Великобритания най-дългият ден в годината започна на фона на песни и танци. Сподели:", "date": "2019.06.22", "title": "Хиляди посрещнаха лятното слънцестоене в Стоунхендж"}
{"url": "https://pik.bg/%D0%B2%D1%80%D0%B5%D0%BC%D0%B5%D1%82%D0%BE-%D0%BF%D0%BE%D0%BB%D1%83%D0%B4%D1%8F-%D1%80%D0%B5%D0%B4%D1%83%D0%B2%D0%B0%D1%82-%D1%81%D0%B5-%D1%81%D0%BB%D1%8A%D0%BD%D1%86%D0%B5-%D0%B6%D0%B5%D0%B3%D0%B0-%D0%B8-%D0%B4%D1%8A%D0%B6%D0%B4-news850854.html", "text": "През нощта времето се изясни и днес ще е предимно слънчево и горещо с максимални температури в повечето места между 30° и 35°. В следобедните часове обаче ще се развива купеста облачност и на места, главно в източната половина на страната и в планинските райони ще превали и прегърми. Ще духа слаб север-северозападен вятър. Такава е прогнозата на НИМХ за днешната събота. Над Черноморието ще преобладава слънчево време. Следобед ще се развива купеста облачност, но само на отделни места по северното крайбрежие ще превали краткотрайно. Ще духа слаб северозападен вятър. Максимални температури 30°-32°. Температурата на морската вода е от 24 до 27°. Вълнението на морето ще бъде 2 бала. Над планините преди обед ще бъде предимно слънчево. Следобед ще се развива купеста и купесто-дъждовна облачност и до вечерта на места ще превали и прегърми. Ще духа слаб северозападен вятър. Максимална температура на 1200 метра около 24°, на 2000 метра около 17°. Сподели:", "date": "2019.06.22", "title": "ВРЕМЕТО ПОЛУДЯ: Редуват се слънце, жега и дъжд"}
{"url": "https://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%BF%D1%80%D0%B8-%D0%BA%D0%BE%D0%BD%D1%84%D0%BB%D0%B8%D0%BA%D1%82-%D0%BC%D0%B5%D0%B6%D0%B4%D1%83-%D1%81%D0%B0%D1%89-%D0%B8-%D0%B8%D1%80%D0%B0%D0%BD-%D1%89%D0%B5-%D0%B8%D0%BC%D0%B0-%D0%B7%D0%B0%D0%BB%D0%B8%D1%87%D0%B0%D0%B2%D0%B0%D0%BD%D0%B5-%D0%B2-%D0%BD%D0%B5%D0%BF%D0%BE%D0%B7%D0%BD%D0%B0%D1%82%D0%B8-%D1%80%D0%B0%D0%B7%D0%BC%D0%B5%D1%80-news850907.html", "text": "При конфликт между САЩ и Иран ще последва \"заличаване\" с непознати размери. Това каза в интервю за „Ен Би Си”, цитирано от БНР, американският президент Доналд Тръмп. Той обясни решението си да спре планирани въздушни удари срещу 3 ирански цели заради прогнозата, че те ще доведат до 150 човешки жертви. Ударите е трябвало да бъдат отговор на свалянето на американски дрон над Ормузкия проток от иранска ракета. Според Тръмп, наличието на евентуални жертви е направило американските действия неправомерни. Иран твърди, че американският дрон е бил над въздушното пространство на Ислямската република и отговори на твърденията на Тръмп със заплахи към американските военни, разположени в района на Персийския залив. Нарастващото напрежение между Вашингтон и Техеран доведе до поскъпване с 10 процента на петрола. Сподели:", "date": "2019.06.22", "title": "Доналд Тръмп предупреди: При конфликт между САЩ и Иран ще има \"заличаване в непознати размери\""}
{"url": "https://pik.bg/%D1%82%D1%83%D1%80%D1%86%D0%B8%D1%8F-%D1%81%D1%8A%D1%81-%D0%B7%D0%B0%D0%BF%D0%BB%D0%B0%D1%85%D0%B0-%D0%BA%D1%8A%D0%BC-%D0%B3%D1%8A%D1%80%D1%86%D0%B8%D1%8F-news850829.html", "text": "Kathimerini, цитиран от \"Фокус\". Министър-председателят на Гърция Алексис Ципрас предупреди, че Турция може да се сблъска с последици от Европа, ако продължи с действията си, които оспорват правото на Кипър да извършва сондажи за петрол и природен газ, съобщава електронното издание на атинския ежедневник „Налице е възход на турската агресия, нещо, което не наблюдаваме само в отношенията на Турция с Гърция и Кипър, но също така с важни държави като САЩ или с Европа\", заяви Ципрас пред репортери в края на срещата на ЕС в Брюксел. В четвъртък Турция пусна в експлоатация втори сондажен кораб в ИИЗ на Кипър, което рискува усложняване на спора с Никозия за правата за проучвания за нефт и газ. На срещата на върха на ЕС в Брюксел лидерите издадоха изявление, в което се казва, че действията на Турция са „незаконни“ и че Общността „е готова да реагира по подходящ начин“. Сподели:", "date": "2019.06.22", "title": "Турция със заплаха към Гърция"}
{"url": "https://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B9%D0%BE%D0%B0%D0%BD-%D1%83%D0%B1%D0%B8%D0%BB-%D0%B3%D0%B5%D0%BE%D1%80%D0%B3%D0%B8-%D0%B2-%D0%B1%D0%BE%D1%80%D0%B8%D1%81%D0%BE%D0%B2%D0%B0%D1%82%D0%B0-%D0%B3%D1%80%D0%B0%D0%B4%D0%B8%D0%BD%D0%B0-%D0%B7%D0%B0%D1%80%D0%B0%D0%B4%D0%B8-50-%D0%BB%D0%B5%D0%B2%D0%B0-news850592.html", "text": "Деветокласникът от Софийската математическа гимназия Георги Игнатов е бил наръган смъртоносно с 12-сантиметрово острие от Йоан Матев заради 50 лева, които криел в портмонето си. Това е причината за бруталното убийство в Борисовата градина, случило се на 2 юни 2015 г. Разкритието направи в Софийския градски съд психоложката от МВР Мария Раданова, пред която по-малкият брат на Йона - Марсел, споделил подробности за зверството на батко си, пише столичен седмичник. Във фаталния за 15-годишния Георги ден, той имал среща със свои съученици в Борисовата градина. Чакал и приятелката си на пейка в близост до тенис кортовете \"Малееви\", когато върху него връхлетял по-големият Йоан. 17-годишният агресор му поискал джобните. Момчето обаче се възпротивило и отказало да даде портмонето си, в което държало 50 лева, с които да се черпи с гаджето си. След кратка свада Йоан извадил ножа и с него наръгал няколко пъти отличника от Математическата гимназия Георги. Само минута по-късно агонизиращият тийнейджър бил открит в безпомощно състояние от своята приятелка, както и от съученици. Децата паникьосано започнали да подават сигнали на телефон 112. Това малко объркало екипите на Спешна помощ и МВР, тъй като имало над 15 постъпили сигнала за 3 минути, които съдържали противоречива информация. Нито едно от децата не е дало описание на убиеца на Георги и така била пропусната възможността Йоан да бъде заловен веднага от полицейски патрул. Сподели:", "date": "2019.06.22", "title": "ШОКИРАЩИ ПОДРОБНОСТИ: Йоан убил Георги в Борисовата градина заради 50 лева"}
{"url": "https://pik.bg/%D1%81%D0%B3%D1%80%D0%B0%D0%B4%D0%B0-%D1%81%D0%B5-%D1%81%D1%80%D1%83%D1%82%D0%B8-%D0%B2-%D0%BA%D0%B0%D0%BC%D0%B1%D0%BE%D0%B4%D0%B6%D0%B0-%D0%B4%D0%B5%D1%81%D0%B5%D1%82%D0%BA%D0%B8-%D1%81%D0%B0-%D0%BF%D0%BE%D0%B4-%D1%80%D0%B0%D0%B7%D0%B2%D0%B0%D0%BB%D0%B8%D0%BD%D0%B8%D1%82%D0%B5-news850910.html", "text": "Седеметажна сграда в процес на изграждане се е срутила в крайбрежния град Сиануквил в Камбоджа в събота сутринта, съобщават световните агенции, цитирани от БТА и Нова телевизия. Според полицията трима работници са загинали, а още около 30 са затрупани под развалините. Засега причината за срутването е неизвестна. Според началника на полицията в града, 10 работници са били спасени след срутването, което е станало около 05:00 часа сутринта местно време. В ход е спасителна операция. Министърът на информацията Кхиеу Канхярит съобщи на официалната си страница във „Фейсбук”, че 30 души са в неизвестност. Според информациите, сградата е била финансирана от Китай, но Канхярит уточни, че работниците са камбоджанци, които използвали недовършената сграда като място за преспиване. Сподели:", "date": "2019.06.22", "title": "Сграда се срути в Камбоджа, десетки са под развалините"}
{"url": "https://pik.bg/%D0%BA%D0%BB%D0%B8%D0%BC%D0%B0%D1%82%D0%B8%D0%BA-%D1%87%D1%83%D0%BF%D0%B8-%D0%B3%D0%BB%D0%B0%D0%B2%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BD%D0%B8%D0%BC%D0%BA%D0%B0-news850809.html", "text": "Ниско монтиран климатик в Пловдив чупи глави наред. Външното тяло на уреда е монтирано над тротоара и често минувачите си удрят темето в металните му части. За да избегне неприятности, собственикът на охладителя е закачил предупредителен надпис, оцветен в оранжево. Това се вижда от кадър в групата \"Забелязано в Пловдив“. От него не става ясно на коя улица точно се намира опасният климатик. Факт е обаче, че на много места в града има подобни творения на инженерната мисъл, застрашаващи здравето и живота на пловдивчани, а няма кой да санкционира виновниците. Сподели:", "date": "2019.06.22", "title": "Климатик чупи глави в Пловдив (СНИМКА)"}
{"url": "https://pik.bg/%D0%BA%D0%B0%D0%BD%D0%B4%D0%B8%D0%B4%D0%B0%D1%82-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8-%D1%81%D0%B5-%D1%8F%D0%B2%D1%8F%D0%B2%D0%B0%D1%82-%D0%B4%D0%BD%D0%B5%D1%81-%D0%BD%D0%B0-%D1%83%D1%81%D1%82%D0%B5%D0%BD-%D0%B8%D0%B7%D0%BF%D0%B8%D1%82-%D0%B2-%D1%81%D1%83-news850901.html", "text": "Устният изпит по журналистика за кандидат-студенти в Софийския университет \"Св. Климент Охридски\" е днес от 9.00 часа. Това съобщи пресцентърът на висшето училище. Изпитът е под формата на събеседване на изпитните комисии с кандидат-студентите. За обективност на оценките и за съпоставимост на знанията на кандидатите се задават на всички едни и същи въпроси, които се определят от изпитната комисия в деня на изпита. За оформяне на общото представяне на кандидат-студента е допустимо комисиите да задават допълнителни, изясняващи въпроси към основните теми. Комисиите ще оценяват общата култура и осведомеността на кандидат-студентите по актуални събития, комуникативните им умения и информираността и мотивацията им за журналистическата професия. Ако кандидат-студентът представи свои авторски материали, комисиите могат да зададат и въпроси, свързани с тях. До устен изпит по журналистика в Софийския университет се допускат кандидат-студентите, получили оценка на писмения изпит по журналистика не по-ниска от среден. Сподели:", "date": "2019.06.22", "title": "Кандидат-журналисти се явяват днес на устен изпит в СУ"}
{"url": "https://pik.bg/%D0%BF%D1%80%D0%B0%D0%B7%D0%BD%D0%B8%D0%BA-%D1%82%D0%BE%D0%B7%D0%B8-%D0%B2%D0%B5%D0%BB%D0%B8%D0%BA-%D1%81%D0%B2%D0%B5%D1%82%D0%B5%D1%86-%D0%B4%D1%80%D1%8A%D0%B7%D0%BD%D0%B0%D0%BB-%D0%B4%D0%B0-%D1%81%D0%B5-%D0%BE%D0%BF%D1%8A%D0%BB%D1%87%D0%B8-%D0%BD%D0%B0-%D0%B4%D0%B2%D0%B0%D0%BC%D0%B0-%D0%B2%D1%81%D0%B5%D1%81%D0%B8%D0%BB%D0%BD%D0%B8-%D0%B8%D0%BC%D0%BF%D0%B5%D1%80%D0%B0%D1%82%D0%BE%D1%80%D0%B8-%D0%B8-%D0%B1%D0%B8%D0%BB-%D1%83%D0%B1%D0%B8%D1%82-%D0%B7%D0%B0%D1%80-news850863.html", "text": "При император Констанций, покровител на арианите, той претърпял много скърби и гонения, но останал постоянен, мъжествен и непоколебим в изповядването на православната вяра. Когато овдовяла Антиохийската епархия, понеже антиохийският епископ Евдоксий (арианин) бил преместен в Цариград, то Евсевий много допринесъл да бъде избран на негово място св. Мелетий. Арианите, силни при царския двор, се съгласили на това, понеже считали, че Мелетий е техен съмишленик. Но още от първите думи на новия епископ към антиохийския народ всички узнали, че той ще бъде твърде ревностен защитник на православието. Тогава арианите започнали да го преследват и скоро убедили царя да го свали и прати на заточение. А при Евсевий се пазел актът за избирането на Мелетий, подписан от всички участници в избора. Арианите поискали да им се предаде този акт, който свидетелсвал против тях. Евсевий отказал това. Те го заплашвали, че ще му отсекат дясната ръка. Евсевий им протегнал и двете ръце, като казал: ‘‘Отсечете и двете, но общото решение, доказващо законността на Мелетиевия избор и беззаконието на арианите, няма да ви предам, освен по решение на събора’‘. Арианите се върнали празни и сам царят похвалил твърдия дух на достойния самосатски епископ. В царуването на Юлиан Отстъпник, когато Христовата църква се подложила на нови гонения, св. Евсевий продължавал твърдо и неуклонно да служи на Господа, като подкрепял слабите и се стараел да усмири вълненията, навсякъде причинявани от гонението и от еретическото учение. Такава също дейност му предстояла и при император Валент - новия покровител на арианството. Тогава всички православни епископи се сдружили и с общи сили се стремели да противодействат на злото, което бързо се разпространило. Името на Евсевий Самосатски се споменава наред с твърдите защитници на истината. Както много епископи - защитници на истинската вяра, така и Евсевий бил подложен на гонение и пратен на заточение. На негово място бил назначен арианин. Новият император Грациан върнал на катедрите всички православни епископи. Тогава и св. Евсевий се върнал в Самосат, но скоро умрял от раната, която една жена - арианка му нанесла по главата. - този свят мъж бил епископ в град Самосат, който принадлежи към Антиохийската митрополия и живял в тежкото време на арианската ерес. Сподели:", "date": "2019.06.22", "title": "ПРАЗНИК: Този велик светец дръзнал да се опълчи на двама всесилни императори и бил убит заради вярата си"}
{"url": "https://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80-%D0%B1%D0%B5%D1%80%D0%BE%D0%B5-%D0%B2%D0%B7%D0%B5-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB-%D0%BE%D1%82-%D1%88%D0%B2%D0%B5%D0%B9%D1%86%D0%B0%D1%80%D0%B8%D1%8F-news850846.html", "text": "Берое взе трето ново попълнение през лятото. Това е швейцарският нападател Зоран Йосипович. Той идва при заралии като свободен агент, за последно е играл в швейцарския Киасо. Футболистът вече се присъедини към новия си отбор на лагера в Банско. Той вече тренира с новите си съотборници в следобедното занимание на тима вчера. Йосипович е на 23 години. Играе като централен нападател. Той е юноша на Ювентус. Започва своята професионална кариера в Новара, а след това е част от швейцарските Лугано и Аарау. През изминалия сезон има 30 мача и 11 гола. Нападателят е бивш младежки национал на Швейцария. Сподели:", "date": "2019.06.22", "title": "ТРАНСФЕР: Берое взе нападател от Швейцария"}
{"url": "https://pik.bg/%D0%B7%D0%B0%D1%81%D0%B8%D0%BB%D0%B5%D0%BD-%D0%BA%D0%BE%D0%BD%D1%82%D1%80%D0%BE%D0%BB-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-%D0%B8-%D0%B2-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D1%83%D0%B8%D0%BA%D0%B5%D0%BD%D0%B4%D0%B0-news850904.html", "text": "Продължава засиленият контрол по пътищата на страната. Акцията започна още във вторник във връзка с тежките катастрофи от последните дни. Акцентът е върху скоростта и спазването на ограниченията, припомня Нова тв. Органите на реда следят за правоспособността на шофьорите и прилагането на мерките за безопасност при пътуване – за колани и детски столчета. Особено внимание ще се обръща на мотористите - тяхната правоспособност, видимостта и състоянието на регистрационните табели, използването на защитни каски. Полицейски екипи ще има в участъците с въведена временна организация на пътя, както и на местата със засилен трафик. При предишната операция - в началото на юни, само за седем дни при проверени 20 хиляди водачи, 200 се оказаха с положителни проби за алкохол, 50 - за наркотици. Резултатът е 500 отнети книжки, 3100 електронни фиша. Продължава и операцията на Пътна полиция, която е в ход за летния сезон, свързана с транзитно преминаващите през страната превозни средства. Сподели:", "date": "2019.06.22", "title": "Засилен контрол по пътищата и в началото на уикенда"}
{"url": "https://pik.bg/%D0%B4%D0%B5%D0%BB%D0%B5%D0%B3%D0%B0%D1%86%D0%B8%D0%B8-%D0%BD%D0%B0-%D0%B1%D0%B5%D0%BB%D0%B3%D1%80%D0%B0%D0%B4-%D0%B8-%D0%BF%D1%80%D0%B8%D1%89%D0%B8%D0%BD%D0%B0-%D1%81%D0%B0-%D0%BF%D1%80%D0%BE%D0%B2%D0%B5%D0%BB%D0%B8-%D1%82%D0%B0%D0%B9%D0%BD%D0%B0-%D1%81%D1%80%D0%B5%D1%89%D0%B0-%D0%B2-%D0%B1%D0%B5%D1%80%D0%BB%D0%B8%D0%BD-news850803.html", "text": "„Локално“ Представители на Белград и Прищина са провели среща в Берлин с посредничеството на Германия, съобщава скопското електронно издание , като уточнява, че тя се е състояла в сряда вечер, пише \"Фокус\". В Берлин Сърбия е била представена от ръководителя на Канцеларията за Косово и Метохия Марко Джурич, а Прищина – от Авни Арифи и началника на кабинета на премиера Рамуш Харадинай – Селим Селими. Според прищинските медии нито преговарящият екип на Косово, нито Министерството на външните работи на най-младата държава на Балканите са били информирани за срещата във федералната германска столица. За нея не е разбрал и ръководителят на делегацията на Прищина за преговорите с Белград Шпенд Ахмети. Според вестник , на срещата са присъствали представители на Европейския съюз, Франция, Германия и САЩ. Целта на тайното заседание е обсъждане на проект за създаване на Общността на сръбските общини. Източници твърдят, че Харадинай е приел предложението на Германия за учредяването на органа, който ще има изпълнителна власт. Самият Арифи казва, че в Берлин не са обсъждани политически въпроси. Сподели:", "date": "2019.06.22", "title": "Делегации на Белград и Прищина са провели тайна среща в Берлин"}
{"url": "https://pik.bg/%D0%BF%D0%BE%D1%87%D0%B8%D0%BD%D0%B0-%D0%B1%D0%B8%D0%B2%D1%88%D0%B8%D1%8F%D1%82-%D0%BA%D0%B8%D0%BF%D1%8A%D1%80%D1%81%D0%BA%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B4%D0%B8%D0%BC%D0%B8%D1%82%D1%80%D0%B8%D1%81-%D1%85%D1%80%D0%B8%D1%81%D1%82%D0%BE%D1%84%D0%B8%D0%B0%D1%81-news850890.html", "text": "Президентът Никос Анастасиадис заяви, че е бил информиран днес за смъртта на Христофиас и е изпитал дълбока печал, предава БТА. Анастасиадис каза, че той и Христофиас може да са имали политически различия, но добави, че Христофиас е правил това, което е смятал за най-добро за страната. Кипърският президент поднесе съболезнования на семейството на Христофиас. Димитрис Христофиас бе в критично състояние, след като бе приет в болница през май. Израелски лекари помагаха на кипърските си колеги за лечението на бившия президент. Получилият образование в Съветския съюз Христофиас бе повече от две десетилетия начело на партията АКЕЛ, която е с комунистически корени. През 2008 г. той бе избран за президент с мандат от пет години. Бившият кипърски президент Димитрис Христофиас е починал на 72 години, предаде Асошиейтед прес. Сподели:", "date": "2019.06.22", "title": "Почина бившият кипърски президент Димитрис Христофиас"}
{"url": "https://pik.bg/%D0%BB%D0%BE%D1%88%D0%BE-%D0%B1%D0%B5%D0%B7%D0%BF%D0%B0%D1%80%D0%B8%D1%87%D0%B8%D0%B5%D1%82%D0%BE-%D0%BF%D1%80%D0%B8%D1%87%D0%B8%D0%BD%D1%8F%D0%B2%D0%B0-%D0%BC%D0%B8%D0%B3%D1%80%D0%B5%D0%BD%D0%B0-%D0%B8-%D1%8F%D0%B7%D0%B2%D0%B0-%D0%BD%D0%B0-%D1%81%D1%82%D0%BE%D0%BC%D0%B0%D1%85%D0%B0-news850807.html", "text": "Независимо дали сте материалист или не, липсата на пари със сигурност ще ви засегне здравословно. Независимо дали сте материалист или не, липсата на пари със сигурност ще ви засегне здравословно, казват експерти от университета в Бостън. На базата на проведено проучване, те стигнали до заключението, че финансовите проблеми са причина за стрес, който пък е причина за здравословни проблеми. Те често могат да бъдат много сериозни. Хората, които ги мъчи безпаричие, са по-склонни да преживеят сърдечен и мозъчен удар, показва проучването. Така например 65% от хората с финансови затруднения имат проблеми с мускулите на гърба. Близо 30% от анкетираните казват, че са \"се сдобили\" със стомашна язва поради финансови проблеми, докато само 8% от тези, които нямат проблем с парите, имат идентични здравословни проблеми. 44% от хората, които са под стрес поради липса на пари, страдат от мигрена при само 4% от хората без такива притеснения с тежки главоболия. Сподели:", "date": "2019.06.22", "title": "ЛОШО: Безпаричието причинява мигрена и язва на стомаха"}
{"url": "https://pik.bg/%D1%80%D1%83%D0%BC%D1%8A%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BA%D0%BB%D0%B0%D1%83%D1%81-%D0%B9%D0%BE%D1%85%D0%B0%D0%BD%D0%B8%D1%81-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BF%D0%BE%D1%81%D1%82%D0%B8%D0%B3%D0%BD%D0%B0-%D0%BC%D0%BD%D0%BE%D0%B3%D0%BE-%D0%BF%D0%BE-%D0%B4%D0%BE%D0%B1%D1%80%D0%B8-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8-news850805.html", "text": "\"Не зная дали е добре да говорим за наследство, не можем да създадем наследство за шест месеца, но може да се свърши добра работа. (...) Малцина имаха големи очаквания, когато започнахме председателството, мнозина очакваха да бъдем посредствени (...). Румънското председателство приключи 90 досиета, което показва не само интензитета и количеството на нашата работа, но и качеството, защото сме добри партньори, преговарящи и институции с високи стандарти, а румънският екип постигна нещо неочаквано\", заяви Клаус Йоханис в отговор на въпрос на съвместна пресконференция с председателя на Европейския съвет Доналд Туск и с председателя на Европейската комисия Жан-Клод Юнкер. Йоханис допълни, че румънското председателство е било изненадващо, защото са били постигнати много по-добри резултати отколкото са очаквали всички. Румънският президент  представи резултатите, постигнати по време на румънското председателство на Съвета на ЕС. Йоханис открои Стратегическия дневен ред на ЕС за следващия петгодишен период, одобрените законодателни инициативи, които касаят Банковия съюз, подобренията в сферата на труда и социалните права, задълбочаването на единния пазар, консолидацията на дигитална Европа и други. Румънският президент изрази обаче съжаление, че не е бил постигнат консенсус за нулеви въглеродни емисии до 2050 г. Йоханис каза още, че по негово искане лидерите на ЕС са включили Република Молдова в текста на заключенията от срещата. Румънският президент благодари на Доналд Туск и Жан-Клод Юнкер за оценките, които дадоха на румънското председателство на ЕС, като посочи, че това е много важно за Букурещ, защото страната е била за първи път председател на съюза. Румънският президент Клаус Йоханис заяви днес в Брюксел, че румънското председателство на Съвета на ЕС е завършило 90 законодателни досиета и допълни, че мнозина са били изненадани, защото са очаквали мандатът на Румъния да бъде посредствен, предаде агенция Аджерпрес. Сподели:", "date": "2019.06.22", "title": "Румънският президент Клаус Йоханис: Европредседателството постигна много по-добри резултати, отколкото очакваха всички"}
{"url": "https://pik.bg/%D0%B2%D0%B0%D0%B6%D0%BD%D0%BE-%D1%86%D1%81%D0%BA%D0%B0-%D0%B7%D0%B0%D1%82%D0%B2%D0%BE%D1%80%D0%B8-%D1%81%D0%B5%D0%BA%D1%82%D0%BE%D1%80-%D0%B3-%D0%B7%D0%B0-%D0%BB%D0%B8%D0%B3%D0%B0-%D0%B5%D0%B2%D1%80%D0%BE%D0%BF%D0%B0-news850821.html", "text": "ЦСКА официално пусна в продажба билетите за първия си домакински двубой от Лига Европа, който ще ги противопостави срещу Титоград. \"Червените\" обявиха още, че сектор \"Г\" ще бъде затворен за срещите от европейските клубни турнири. Реваншът с черногорците е седмица по-късно. Ето какво пише сайтът на ЦСКА: \"Армейци, билетите за двубоя от първия квалификационен кръг на Лига Европа между ЦСКА и Титоград вече са в продажба. Срещата ще се играе на 9 юли (вторник) от 20:30 часа на стадион \"Българска армия\". Феновете ще заемат своите места в секторите \"А\" и \"В\", а сектор\"Г\" ще бъда затворен за мачовете от Лига Европа. Цените на билетите са: - Сектор А - 20 лева - Сектор В - 15 лева - ВИП ложа - 150 лева Деца до 7 години влизат на стадиона безплатно. Билети могат да бъдат закупени от мрежата на БестТикетс - бензиностанциите на OMV, магазините на Office 1 и Orange и касите на \"Арена Армеец\". По-късно днес билети ще се продават и във фен магазина на \"Армията\". Картодържателите ще имат възможност да закупят билет с 10% за отстъпка за мястото, описано на картата им, до 7 юли (включително). Притежателите на карта за сектор \"Г\" ще могат да се възползват от отстъпка на билет за сектор \"В\". Хора с инвалидност над 49% получават 20% отстъпка от билета за двубоя. За използването й се предоставя решение на ТЕЛК. Сподели:", "date": "2019.06.22", "title": "ВАЖНО: ЦСКА затвори сектор \"Г\" за Лига Европа"}
{"url": "https://pik.bg/%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%BD%D0%BE%D0%B2%D0%BE-%D1%81%D0%B5%D0%BB%D0%BE-%D0%BF%D0%BB%D0%B0%D1%88%D0%B0%D1%82-%D1%81-%D0%B1%D1%83%D0%BD%D1%82-%D0%B7%D0%B0%D1%80%D0%B0%D0%B4%D0%B8-%D0%B7%D0%B0%D0%BC%D1%8A%D1%80%D1%81%D1%8F%D0%B2%D0%B0%D0%BD%D0%B5-%D0%BD%D0%B0-%D1%81%D1%82%D0%B0%D1%80%D0%B0-%D1%80%D0%B5%D0%BA%D0%B0-news850802.html", "text": "Жители на пловдивското Ново село плашат да излязат на бунт заради периодично замърсяване на Стара река, която минава през селото. При последното изпускане на химически вещества във водата са отровени тонове риба, засегнати са и зеленчукови насаждения. Преди дни водата в рибарниците на Асен Георгиев се оцветила в синьо, а голяма част от рибата измряла. Стопанинът разказва, че това се случва често, от доста време. \"Доста време става тия мръсотии текат, но от време на време идва вода, която се изпускат някакви химикали, всичко се изхвърля в реката, пречиствателната не хваща нищо. И цялото село е в някакви миризми. Просто е ужасно“, каза той пред БНР. Кметът на Ново село Тодор Атанасов многократно е сезирал контролните органи, но проблемите продължават. \"За мен някой институции не искат да си свършат работата. Тази вода, която трови и мирише страшно, се замърсява от 2-3 предприятия по-нагоре. Цялата флора и фауна край реката е отровена. Мирише страшно. Това става всяка седмица, през седмица“. Жителите на селото са готови да се вдигнат на бунт. Твърдят, че замърсяването е заради неработещата пречиствателна станция в Кричим. Кметът Атанас Калчев призна, че проблем има. \"Пречиствателната станция е била, меко казано, затруднена да поема количеството вода, която навлиза в нея\". Пречиствателната станция се стопанисва от ВиК Пловдив. От районната екоинспекция са констатирали, че тя работи с нарушен технологичен режим, а в точката на заустване водата е видимо непречистена и с неприятна миризма. На община Кричим и ВиК са издадени предписания до един месец нередностите да бъдат отстранени. Срокът изтича в края на следващата седмица. Сподели:", "date": "2019.06.22", "title": "Жители на Ново село плашат с бунт заради замърсяване на Стара река"}
{"url": "https://pik.bg/%D0%B8%D0%BD%D1%82%D1%80%D0%B8%D0%B3%D0%B0-%D1%80%D0%B0%D0%B4%D0%B8%D0%BE%D0%B2%D0%BE%D0%B4%D0%B5%D1%89-%D1%81%D0%B5-%D0%B3%D0%B0%D0%B2%D1%80%D0%B8-%D1%81-%D0%BF%D1%80%D0%B5%D1%81%D0%BB%D0%B0%D0%B2%D0%B0---%D0%B4%D1%80%D0%B0%D0%B3%D0%BE-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B7%D0%B0%D1%85%D0%B0%D0%BF%D0%B0-%D1%87%D0%B0%D0%BB%D0%B3%D0%B0-%D0%B4%D0%B8%D0%B2%D0%B0%D1%82%D0%B0-%D0%B7%D0%B0-%D0%BD%D0%BE%D0%B2%D0%B8%D1%8F-%D0%B9-%D0%BD%D0%BE%D1%81-news850882.html", "text": "Цялата държава се надпреварва да коментира новия нос на Преслава. Радио водещият Драго Симеонов също се включи към критиците, неодобряващи корекцията, на която чалга дивата се подложи. В началото на месеца Преслава претърпя ринопластика в елитна турска клиника, но обонятелният й орган никак не се харесва на фен армията й. \"Сменя си името от Петя на Преслава - ОК! Слага си силикон - ОК! Оперира си носа - О, неее, ужас... Което само още веднъж доказва, че чалгата не вижда по-далеч от носа си...\", написа Драго във \"Фейсбук\". Откакто е с нов фейс, чалга дивата е сравнявана с колежката си в \"Пайнер\" Галена и с Майкъл Джексън. Сподели:", "date": "2019.06.22", "title": "ИНТРИГА: Радиоводещ се гаври с Преслава - Драго Симеонов захапа чалга дивата за новия й нос"}
{"url": "https://pik.bg/%D0%BB%D1%8A%D0%B2%D0%BE%D0%B2%D0%B5%D1%82%D0%B5-%D1%81-%D0%BD%D0%BE%D0%B2%D0%B0-%D0%B7%D0%B0%D0%B3%D1%83%D0%B1%D0%B0-%D0%B2-%D0%BB%D0%B8%D0%B3%D0%B0%D1%82%D0%B0-%D0%BD%D0%B0-%D0%BD%D0%B0%D1%86%D0%B8%D0%B8%D1%82%D0%B5---%D0%B2%D0%B7%D0%B5%D1%85%D0%B0-%D1%81%D0%B0%D0%BC%D0%BE-%D0%B3%D0%B5%D0%B9%D0%BC-%D0%BD%D0%B0-%D0%B1%D1%80%D0%B0%D0%B7%D0%B8%D0%BB%D0%B8%D1%8F-news850905.html", "text": "Волейболистите от националния отбор на България допуснаха трета поредна и общо 7-а загуба в Лигата на нациите. Момчетата на Силвано Пранди се бореха много, но взе само гейм на олимпийския шампион Бразилия и отстъпи с 1:3 (20:25, 25:21, 19:25, 14:25) в първия си мач от турнира в Група 16 от 4-ия уикенд в Лигата, игран тази нощ в пълната с над 3600 зрители зала \"Аецин Токантинс\" в Куяба. Така българските \"лъвове\" остават на 12-о място във временното общо класиране с 3 победи, 7 загуби и 8 точки. Бразилия пък е на втора позиция с 9 победи, 1 загуба и 25 точки. Утре (23 юни) България ще играе срещу Русия, която по-рано тази нощ надигра Германия с 3:1 гейма, докато олимпийските шампиони ще спорят с Бундестима. Срещите са съответно от 00,00 и 03,00 часа българско време през нощта. В началото на първия гейм играта беше напълно равностойна до 6:6, след което България поведе с 8:6 след силна атака на Цветан Соколов и ас на разпределителя Георги Сеганов. \"Селесао\" успя да изравни при 9:9 след грешка от сервис на Мартин Атанасов и мощна контраа от втора линия на Уолъс Де Соуса. Олимпийските шампиони дори дръпнаха с 11:9 след два силни аса на Рикардо Лукарели. Въпреки тайм-аута за Силвано Пранди, разликата нарасна до 13:10 след контра през центъра на Лукаш Сааткамп, а след това на 15:11 след отличен блок на Уолъс. Второто техническо прекъсване пък дойде при 16:12 за Бразилия след грешка от сервис на Розалин Пенчев. Играта продължи точка за точка до 20:16, след което преднината на домакините стана 23:17. В крайна сметка Бразилия спокойно взе гейма при 25:20 след успешна атака на Лукарели. България дръпна и на старта на втората част с 5:2 след две грешки на бразилците и ас на Розалин Пенчев. Независимо от прекъсването за селекционера на \"Селесао\" Ренан Дал Зото, разликата в полза на \"лъвовете\" стана 8:4 след атака в аут на Уолъс Де Соуса. Играта отново продължи точка за точка до 12:8 благодарение на отличната българска блокада. Втората техническа пауза пък дойде при 16:12 след атака през центъра на Светослав Гоцев. При последвалото разиграване и спорна ситуация при мрежата, точката бе дадена за Бразилия, но въпреки това разликата набъбна до 19:13 след ас на Мартин Атанасов и страхотна блокада на Розалин Пенчев. Последваха силни минути за Рикардо Лукарели, след което домакините намалиха пасива си до 19:16. След прекъсването за Силвано Пранди, последва контра на Маурисио Боржеш, който влезе в игра по-рано през гейма, и мощна атака през центъра на другата резерва Маурисио Соуса и 19:18. България успя да удържи предимството си до 23:21 след блок-аут на Цецо Соколов, след което последваха две успешни блокади на Гоцев и 25:21. В началото на третия гейм Бразилия бързо поведе с 3:0, а след това с 8:4 след атака в аут на Цецо Соколов. Играта продължи равностойно и точка за точка до 13:9, след което последва атака и ас на Розалин Пенчев за 13:11. Нова игра точка за точка и 16:13 за \"Селесао\" след успешна атака на Рикардо Лукарели. Постепенно преднината на олимпийските шампиони нарасна до 22:17 след ас на Йоанди Леал, което накара Силвано Пранди да вземе тайм-аут. Независимо от това, Бразилия без проблеми спечели гейма с 25:19 след атака в аут на Мартин Атанасов и поведе с 2:1. А междувременно при резултат 23:19 дебют за България направи Радослав Парапунов. Четвъртата част тръгна с атака и блокада на Йоанди Леал и 2:0 за Бразилия. Разликата нарасна до 6:2 след грешка в атака на Цецо Соколов и технично отиграване на Уолъс Де Соуса. Въпреки тайм-аута за Силвано Пранди, преднината на \"Селесао\" стана 8:3 след ас на Лукаш Сааткамп. Резултатът стана 14:7 след блокада на Лукаш Сааткамп срещу Цецо Соколов и контраатака-пайп на Рикардо Лукарели. Второто техническо прекъсване пък дойде при 16:9 за бразилците след блок-аут на Леал. При резултат 18:10 дебют за българския тим направи и Пламен Шекерджиев, който веднага направи успешна атака. Бразилия запази предимството си до 20:11 след блок-аут наа Лукарели, след което спечели гейма с разгромното 25:14 след нова мощна атака и силен ас на Лукарели, а с това и мача с 3:1. Най-резултатни за българския тим бяха Цветан Соколов (48% ефективност в атака) и Розалин Пенчев (2 блока, 3 аса и 32% ефективност в атака) с 14 и 12 точки. За \"Селесао\" Йоанди Леал заби 15 точки (2 блока, 2 аса и 85% ефективност в атака) за победата. Рикардо Лукарели (3 аса и 53% ефективност в атака) и Уолъс Де Соуса (3 блока и 43% ефективност в атака) добавиха 13 и 12 точки за успеха, съобщава спортал.бг. Сподели:", "date": "2019.06.22", "title": "\"Лъвовете\" с нова загуба в Лигата на нациите - взеха само гейм на Бразилия"}
{"url": "https://pik.bg/%D1%83%D0%B6%D0%B0%D1%81-%D0%BD%D0%B0-%D0%BF%D1%8A%D1%82%D1%8F-%D0%B4%D0%B2%D0%B5-%D1%82%D0%B5%D0%B6%D0%BA%D0%B8-%D0%BC%D0%B5%D0%BB%D0%B5%D1%82%D0%B0-%D0%B2-%D1%85%D0%B0%D1%81%D0%BA%D0%BE%D0%B2%D1%81%D0%BA%D0%BE---%D0%B4%D0%B2%D0%B0%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%B0-%D1%82%D1%80%D0%B8%D0%BC%D0%B0-%D1%81%D0%B0-%D1%80%D0%B0%D0%BD%D0%B5%D0%BD%D0%B8-news850924.html", "text": "Две тежки катастрофи с двама загинали и трима ранени станаха за една нощ в Хасково, съобщава Би Ти Ви. Мъж и жена загинаха при пътен инцидент на пътя Хасково – Димитровград снощи малко след 23 ч . Колата, с четирима пътници, се удря в движещ се пред нея камион. В следствие на удара на място загиват шофьорът и една от пътничките. Причините за катастрофата са несъобразена скорост и неспазване на дистанция. Автомобила е бил с десен волан, уточняват от пътна полицията. При друга катастрофа станала на пътя Хасково – Кърджали, преди входа на Хасково, кола се врязва в стадо биволи. Инцидентът е станал около 4 ч. тази сутрин. В следствие на удара 20- годишният шофьор на колата е тежко ранен. Откаран е в болница с опасност за живота. Други двама пътници също са ранени. Причините за катастрофата са комплексни – висока скорост и животни на пътя, съобщиха от Пътната полиция. Сподели:", "date": "2019.06.22", "title": "УЖАС НА ПЪТЯ: Две тежки мелета в Хасковско - двама загинаха, а трима са ранени"}
{"url": "https://pik.bg/%D1%88%D0%BE%D0%BA-%D0%BC%D0%B0%D0%B9%D0%BA%D0%B0-%D0%BA%D1%8A%D0%BC-%D1%83%D0%B1%D0%B8%D0%B5%D1%86%D0%B0-%D0%BD%D0%B0-%D1%81%D0%B8%D0%BD%D0%B0-%D1%9D-%D0%B2%D1%81%D0%B8%D1%87%D0%BA%D0%BE-%D0%B5-%D0%BD%D0%B0%D1%80%D0%B5%D0%B4-%D0%BF%D1%80%D0%BE%D1%89%D0%B0%D0%B2%D0%B0%D0%BC-%D1%82%D0%B8-news850845.html", "text": ",,Прощавам ти като майка на сина ми. Само ти и той знаете какво се е случило'', промълвила жената. ,,Съжалявам! Но за нищо не съм излъгал. Казал съм цялата истина'', бил отговорът от страна на убиеца. ,,Всичко е наред'', отвърнала покрусената майка, след което двамата се прегърнали. За необичайната сцена сподели съдията на делото, който разпространи кадър от емоционалния момент в една от социалните мрежи. Фабиан Дос Сантос е обвинен в това, че през 2018 г. е убил Сантиаго Витале с два изстрела в тялото, след което захвърлил трупа му в близка канавка. Заради престъплението прокуратурата е поискала затвор от 25 години за Сантос. Очаква се присъдата да бъде произнесена следващият вторник. Като изненадващ и същевременно трогателен жест описаха медиите в Аржентина случай от съдебната зала, където майка на убито момче е поискала от съда да се приближи към убиеца на детето ѝ, за да го прегърне и да даде прошка на злодеянието му. Сподели:", "date": "2019.06.22", "title": "ШОК! Майка към убиеца на сина ѝ: Всичко е наред, прощавам ти"}
{"url": "https://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%B0-%D0%B7%D0%B0%D0%BA%D0%B0%D1%87%D0%BA%D0%B0---%D1%83%D0%B2%D0%B8%D1%85%D0%B0-%D0%B2%D1%8A%D0%B2-%D1%84%D0%BE%D0%BB%D0%B8%D0%BE-%D0%BA%D0%BE%D0%BB%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news850818.html", "text": "Брутална закачка направиха приятели на варненски шофьор. Автомобилът му беше обвит във фолио, като колетна пратка. Снимки на нестандартната акция пусна в групата \"Виждам те КАТ-Варна\" Радослав Костов. Кратък текст, оставен на \"местопрестъплението\", гласи: \"Когато отказваш бира, колата ти във фолио се пакетира\". Сподели:", "date": "2019.06.22", "title": "Брутална закачка - увиха във фолио кола във Варна (СНИМКИ)"}
{"url": "https://pik.bg/%D0%B1%D0%B0%D1%80%D0%BE%D0%B2%D0%BA%D0%B0-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D1%81%D0%B5-%D0%B4%D1%83%D0%BF%D0%B8-%D0%BE%D1%82-%D0%BC%D0%B0%D1%80%D0%BC%D0%B0%D1%80%D0%B8%D1%81-%D0%B7%D0%B0-450-%D0%B5%D0%B2%D1%80%D0%BE-%D0%BD%D0%B0-%D0%BD%D0%BE%D1%89-%D1%81%D0%BD%D0%B8%D0%BC%D0%BA%D0%B8-news850767.html", "text": "Плеймейтката Николета Лозанова изкара кратка почивка с приятеля си Ники Михайлов в Турция. Двамата са отседнали в един от най-луксозните хотели в курорта Мармарис, където нощувката е 450 евро. Типично в неин стил, едрогърдата брюнетка не пропуска да споделя с последователите си в социалната мрежа как си прекарва на плажа. Тя публикува серия от снимки по бански, с които зарадва мъжката аудитория. Ники и Николета прекараха в южната ни съседка едва няколко дни, тъй като Михайлов-младши трябва да се връща на тренировки. Вратарят на \"Левски\" почти няма почивка през лятото покрай ангажиментите си със сините и националния отбор. Сподели:", "date": "2019.06.22", "title": "БАРОВКА: Николета се дупи от Мармарис за 450 евро на нощ (СНИМКИ)"}
{"url": "https://pik.bg/%D1%81%D0%BF%D0%BE%D1%80%D1%82-%D0%B8%D0%BB%D0%B8-%D1%81%D1%82%D1%80%D0%B8%D0%BF%D1%82%D0%B8%D0%B9%D0%B7-%D0%B5%D1%80%D0%BE%D1%82%D0%B8%D1%87%D0%BD%D0%B8-%D1%82%D0%B0%D0%BD%D1%86%D0%B8-%D0%BD%D0%B0-%D0%BF%D0%B8%D0%BB%D0%BE%D0%BD-%D0%B2-%D0%B1%D0%B8-%D1%82%D0%B8-%D0%B2%D0%B8-%D0%B7%D0%B0-%D0%B4%D0%BE%D0%B1%D1%80%D0%BE-%D1%83%D1%82%D1%80%D0%BE-%D0%B3%D0%BE%D1%80%D0%B5%D1%89%D0%B8-%D1%81%D0%BD%D0%B8%D0%BC%D0%BA%D0%B8-news850918.html", "text": "Еротични танци завладяха ефира на Би Ти Ви в събота сутрин. Две млади момичета показаха завидни умения на пилон и докато за повечето мъже това прилича на стриптийз, оказа се, че девойките са инструктори по пол денс. Момичетата, облечени с оскъдни дрехи, обясниха, че това, което правят, няма нищо общо със стриптийза, а е спорт, който дори е трениран от мъже. Двете дами споделиха, че не се притесняват от хорските предразсъдъци, а пък приятелите им нямали нищо против, че те се занимават с пол денс. Едно е сигурно - не са един или двама мъжете, които биха определили танца на двете като стриптийз. Особено ако са гледали достатъчно американски филми. Сподели:", "date": "2019.06.22", "title": "СПОРТ ИЛИ СТРИПТИЙЗ? Еротични танци на пилон в Би Ти Ви за добро утро (ГОРЕЩИ СНИМКИ)"}
{"url": "https://pik.bg/%D0%BF%D1%80%D0%B0%D0%B7%D0%BD%D0%B8%D0%BA%D0%B0-%D0%BD%D0%B0-%D1%87%D0%B5%D1%80%D0%B5%D1%88%D0%B0%D1%82%D0%B0-%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D1%82-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-news850920.html", "text": "В Кюстендил отбелязват празника на черешата. Денят се празнува от 1896 г., когато се провежда Първата национална овощарска изложба. Тогава градът получава званието Майка на българското овощарство. Днес Кюстендил ще бъде сцена на концерти на музикални и танцови формации. В Градската градина ще бъдат изложени различни сортове череши от производители от цялата страна, предаде Нова. Разбира се, предстоят и традиционните конкурси - за най-голяма череша, оригинално пано, за най-добре подреден черешов щанд. Празникът продължава и утре, когато са кулинарните демонстрации и състезанията с череши. Сподели:", "date": "2019.06.22", "title": "Празника на черешата отбелязват в Кюстендил"}
{"url": "https://pik.bg/%D1%82%D1%80%D1%8A%D0%BC%D0%BF-%D0%B8-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B8%D1%8F%D1%82-%D0%BF%D1%80%D0%B5%D1%81%D1%82%D0%BE%D0%BB%D0%BE%D0%BD%D0%B0%D1%81%D0%BB%D0%B5%D0%B4%D0%BD%D0%B8%D0%BA-%D1%81%D0%B0-%D0%BE%D0%B1%D1%81%D1%8A%D0%B4%D0%B8%D0%BB%D0%B8-%D0%B8%D1%80%D0%B0%D0%BD%D1%81%D0%BA%D0%B0%D1%82%D0%B0-%D0%B7%D0%B0%D0%BF%D0%BB%D0%B0%D1%85%D0%B0-news850889.html", "text": "AFP Американският президент Доналд Тръмп и престолонаследникът на Саудитска Арабия Мохамед бин Салман са обсъдили заплахата от Иран, предава , като се позовава на изявление от Белия дом, пише \"Фокус\". „Двамата лидери обсъдиха решаващата роля на Саудитска Арабия за осигуряване на стабилност в Близкия изток и на световния петролен пазар. Те също така обсъдиха заплахата от ескалиращото поведение на иранския режим\", се казва в изявление на Белия дом. Призивът на Тръмп към близкия му, но спорен съюзник дойде скоро след като американският президент призна, че „не бърза\" да атакува Иран. Сподели:", "date": "2019.06.22", "title": "Тръмп и саудитският престолонаследник са обсъдили иранската \"заплаха\""}
{"url": "https://pik.bg/%D0%BC%D0%B5%D1%80%D0%BA%D0%B5%D0%BB-%D1%89%D0%B5-%D0%BD%D0%B0%D0%BF%D1%80%D0%B0%D0%B2%D1%8F-%D0%B2%D1%81%D0%B8%D1%87%D0%BA%D0%BE-%D0%B2%D1%8A%D0%B7%D0%BC%D0%BE%D0%B6%D0%BD%D0%BE-%D0%B7%D0%B0-%D0%BE%D0%BF%D1%80%D0%B5%D0%B4%D0%B5%D0%BB%D1%8F%D0%BD%D0%B5-%D0%BD%D0%B0-%D0%B4%D0%B0%D1%82%D0%B0-%D0%B7%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F--news850867.html", "text": "Меркел добави, че е въпрос на няколко седмици и че ще използва цялата си политическа тежест за решаване на този въпрос. Датата за започване на преговори за членство на Северна Македония и Албания в Европейския съюз трябваше да бъде определена на среща на лидерите на ЕС тази седмица, но решението бе отложено \"по технически причини\", тъй като германският Бундестаг не успя да одобри такова решение. Много депутати от Бундестага, както и управляващият Християндемократически съюз съобщиха, че няма причина за безпокойство и Северна Македония със сигурност ще получи дата, само че след два месеца. Германският канцлер Ангела Меркел заяви днес, че ще направи всичко възможно през октомври да се определи дата за преговори на Северна Македония с Европейския съюз, предаде Танюг. Сподели:", "date": "2019.06.22", "title": "Меркел: Ще направя всичко възможно за определяне на дата за преговори на Северна Македония с ЕС"}
{"url": "https://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%BE%D0%BC%D0%B8%D0%BD%D0%B8%D1%80%D0%B0-%D0%BC%D0%B0%D1%80%D0%BA-%D0%B5%D1%81%D0%BF%D1%8A%D1%80-%D0%B7%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-news850913.html", "text": "Американският президент Доналд Тръмп заяви, че ще предложи Марк Еспър за министър на отбраната на САЩ, съобщи „Асошиейтед Прес”, цитирана от БТВ. Еспър, който в момента е министър на сухопътните сили, ще стане и.д. министър на отбраната в неделя. Предшественикът му Патрик Шанахан напусна Пентагона в петък. Той оттегли кандидатурата си за титулярен министър на отбраната във вторник, преди още тя да бъде разгледана от Сената. Еспър е ветеран от армията, който е служил в първата война в Ирак. Той има опит и като съветник по националната сигурност на Капитолия, както и като лобист на отбранителната индустрия. Тръмп номинира за министър на сухопътните сили досегашния заместник-министър Райън Маккарти. Кандидатурата на президента за министър на отбраната трябва да бъде утвърдена от Сената. Постът е вакантен от началото на годината след оставката на Джеймс Матис. В „Туитър” Тръмп коментира кандидатурата на Еспър, като заяви:  „Познавам Марк и нямам никакви съмнения, че той ще свърши фантастична работа!\" По-късно пред журналисти той определи Еспър като много опитен и запознат с нещата, „за които ние говорим от много дълго време\". Работата на Еспър като лобист обаче предизвика и критики към номинацията му. Той има седемгодишен стаж като вицепрезидент по връзките с правителството в отбранителната компания „Рейтиън”. Организацията „Граждани за отговорност и етика във Вашингтон\" изрази опасенията си, като припомни, че „Рейтиън” наскоро е спечелила държавни поръчки на стойност стотици милиони долари. Сподели:", "date": "2019.06.22", "title": "Американският президент номинира Марк Еспър за министър на отбраната"}
{"url": "https://pik.bg/%D0%B7%D0%B0-%D0%B4%D0%B0-%D0%BD%D1%8F%D0%BC%D0%B0-%D1%85%D1%8A%D1%80-%D0%BC%D1%8A%D1%80-%D0%B8%D1%81%D0%BA%D0%B0%D1%82%D0%B5-%D0%B5%D0%B2%D1%82%D0%B8%D0%BD%D0%B0-%D0%BF%D0%BE%D1%87%D0%B8%D0%B2%D0%BA%D0%B0-%D0%B2-%D0%B3%D1%8A%D1%80%D1%86%D0%B8%D1%8F---%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%BA%D1%8A%D0%B4%D0%B5-%D0%BF%D0%B0%D1%80%D0%BA%D0%B8%D1%80%D0%B0%D1%82%D0%B5-news850869.html", "text": "За неправилно паркиране гръцката полиция масово сваля номерата на сгазилите лука автомобили. Акцията се провежда в цялата страна и ще продължи до края на туристическия сезон, предупреждават гръцките полицаи, съобщава БНР. Глоби се налагат, акто на коли с гръцка регистрация, така и с чуждестранни номера. Чужденците получават номерата на колата си след плащане на глобата в размер от 40 до 80 евро, докато гърците остават без кола за три месеца. Властите съветват нарушителите задължително за подписват наказателния фиш, независимо дали са съгласни с глобата или не, защото само при подписан фиш имат право на обжалване. Увеличени са полицейските екипи по контрол на трафика. Налагат се високи глоби за всякакъв вид нарушения. Българите трябва да внимават да не оставят след себе си на плажа  боклуци, защото това може да им донесе колосалната глоба от 400 евро. Ако пък ловят риба, трябва да си извадят разрешително при положение, че решат да мятат въдици, влизайки с лодка в морето. Сподели:", "date": "2019.06.22", "title": "ЗА ДА НЯМА ХЪР-МЪР: Искате евтина почивка в Гърция - внимавайте къде паркирате"}
{"url": "https://pik.bg/%D0%BE%D0%BF%D0%B0%D1%81%D0%BD%D0%BE-%D0%B1%D1%83%D0%BC-%D0%BD%D0%B0-%D0%B3%D0%BB%D0%B8%D1%81%D1%82%D0%B8-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%B8-%D0%BA%D1%8A%D1%80%D0%B4%D0%B6%D0%B0%D0%BB%D0%B8-news850926.html", "text": "Бум на Аскаридоза – по-известна като глисти, се отбелязва в Благоевград и Кърджали, сочат данни на Националния център по обществено здраве и анализи, цитирани от БГНЕС и Нова телевизия. Само в седмицата от 10 до 16 юни в Благоевград са регистрирани 9 случая, като в цялата страна няма нито един друг регистриран случай. Тенденцията по заразяване с глисти в Благоевград отбелязва пик за страната не само в средата на юни, но и изобщо от началото на годината. Така през февруари в областта е имало 10 случая на заразени с аскаридоза, докато през март бройката им рязко скача до 26 човека. За сравнение, другото огнище на глисти е в Кърджали, където през февруари са регистрирани 12 случая на заразени, а през март – 17. През април в Благоевградско у нови 32-ма души са открити паразитите, а в Кърджали 24 човека са били заразени. В нито една област в страната няма заразени с аскаридоза хора, сочат още данните за април. През миналия месец 18 благоевградчани са опаразитени, а в Кърджали случаите са 19. И двете области са рекордьори по брой заразени в страната. От Регионалния здравен инспекторат – Благоевград съобщиха, че в констатираните девет случая на глисти на територията на областта няма нищо тревожно. „В момента се изследват деца за прием в детските заведения на територията на областта, констатираните случаи са от Благоевград, Банско, Кресна, Разлог, с. Долно Краище - община Белица, и Ново Делчево - община Сандански”, каза д-р Янита Стоева от Дирекция „Надзор на заразните болести“ в РЗИ-Благоевград. Тя добави, че заболяването при децата не се предава от човек на човек, яйцата на паразита се намират в почвата, при консумация на приземно растящи плодове и зеленчуци те се поглъщат и така става заразяването. Самите яйца на паразита стават активни в почвата при определени условия като температура, влажност и най-вече дълъг период от време. „За да не се получи заразяване, плодовете и зеленчуците трябва да се измиват с обилно течаща вода, а преди ядене и ръцете“, добави д-р Стоева. Сподели:", "date": "2019.06.22", "title": "Опасно: Бум на глисти в Благоевград и Кърджали"}
{"url": "https://pik.bg/%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D1%85%D0%B0-%D0%BD%D0%B0%D0%B4-20-000-%D0%BD%D0%B0%D1%80%D1%83%D1%88%D0%B5%D0%BD%D0%B8%D1%8F-%D0%B4%D0%BE%D1%81%D0%B5%D0%B3%D0%B0-%D0%BF%D1%80%D0%B8-%D0%B0%D0%BA%D1%86%D0%B8%D1%8F%D1%82%D0%B0-%D0%BD%D0%B0-%D0%BA%D0%B0%D1%82-news850963.html", "text": "Над 20 000 са установените нарушения само за 4 дни при акцията на КАТ. Повече от половината са за превишена скорост.Увеличили са се и случаите на шофиране след употреба на алкохол и наркотици, предава Би Ти Ви. Различни са причините за катастрофите през последните дни. Сред загиналите има и полицаи. „Прави впечатление, че имаме много младежи - жертви на пътни инциденти, за което съжаляваме. Явно трябва да се наблегне на квалификацията на водачите по някакъв начин. Че не трябва да бързат, че не са още подготвени, че нямат нужните знания, за да излязат в този трафик”, казва гл. инсп. Калоян Драганов от „Пътна полиция\". Акцията продължава до края на деня. След това данните от нея ще се анализират и ще се вземе решение какво и кога да бъде нейното продължение. Сподели:", "date": "2019.06.22", "title": "Регистрираха над 20 000 нарушения досега при акцията на КАТ"}
{"url": "https://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BD%D0%B0-%D0%B3%D0%B5%D1%80%D0%B5%D0%BD%D0%B0---%D0%BD%D0%B5%D0%B4%D0%BE%D0%B1%D1%80%D0%BE%D0%B6%D0%B5%D0%BB%D0%B0%D1%82%D0%B5%D0%BB%D0%B8-%D1%81%D0%B0%D0%B1%D0%BE%D1%82%D0%B8%D1%80%D0%B0%D1%82-%D1%81%D0%B5%D0%BB%D0%B5%D0%BA%D1%86%D0%B8%D1%8F%D1%82%D0%B0-news850908.html", "text": "Недоброжелатели от България са опитали да сложат прът в селекцията на Левски. Родни агенти са пробвали да провалят трансфера на Франко Мазурек на “Герена”. Те са му звъняли по телефона да не идва в София, защото “сините” не плащали редовно, пише \"Меридиан мач\". Освен това някои от тях се представяли за служители на клуба и започвали директно да водят “преговори” с него. Плановете им обаче се провалили, след като от Левски са успели да ги хванат навреме. Запознати обаче твърдят, че това не е първи подобен случай и тази схема вече е проработила няколко пъти досега. Така “сините” са се разминали с поне две от набелязаните от тях цели. В единия случай комисионер уж бил предал условията на Левски на играча, но се оказало точно обратното. Футболистът през това време подписал с друг отбор, а след това съжалявал, защото реалната оферта от Левски била с доста по-добри условия. Сподели:", "date": "2019.06.22", "title": "Напрежение на \"Герена\" - недоброжелатели саботират селекцията"}
{"url": "https://pik.bg/%D0%BE%D1%82%D1%87%D0%B5%D1%82%D0%BE%D1%85%D0%B0-%D1%82%D1%80%D0%B8-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%BD%D0%B8-%D1%80%D0%B5%D0%BA%D0%BE%D1%80%D0%B4%D0%B0-%D0%BF%D0%BE-%D1%81%D0%B5%D0%B2%D0%B5%D1%80%D0%BD%D0%BE%D1%82%D0%BE-%D1%87%D0%B5%D1%80%D0%BD%D0%BE%D0%BC%D0%BE%D1%80%D0%B8%D0%B5-news850982.html", "text": "Три температурни рекорда по Северното Черноморие са регистрирани от варненския филиал на Националния институт по метеорология, съобщава БНР. Дежурният синоптик Вяра Рафаилова уточнява, че те са били отчетени във Варна, Шабла и Калиакра. \"Максималната температура към момента, достигната във Варна, е 32.4 градуса. Предишният максимум е само с две десети по малък през 2002 година – коментира Рафаилова. - Максимума в Шабла е бил 30.8 градуса, а днес вече температурата там достигна 32.8 градуса. В Калиакра максимумът е бил през 2012 година 29.2 градуса, а днес достигнатата към момента максимална температура е 32.8 градуса\". Сподели:", "date": "2019.06.22", "title": "Отчетоха три температурни рекорда по Северното Черноморие"}
{"url": "https://pik.bg/%D0%B8%D0%B7%D0%B2%D1%8A%D0%BD-%D0%B7%D0%B0%D0%BA%D0%BE%D0%BD%D0%B0-%D0%B1%D1%80%D0%B5%D0%BD%D0%B4%D0%BE-%D1%81%D0%B5-%D0%BA%D1%80%D0%B8%D0%B5-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D1%81-%D0%BC%D0%B0%D1%84%D0%B8%D0%BE%D1%82-%D0%BE%D1%82-%D0%B1%D1%83%D0%BA%D1%83%D1%80%D0%B5%D1%89-news850527.html", "text": "Евелин Банев-Брендо се укрива във Венецуела заедно с румънския мафиотски бос от Букурещ Йонел Теа. Тополовградският Пабло Ескобар си е партнирал с Теа в трафик и продажба на 300 килограма кокаин, като за същото предстои да бъде съден задочно в Румъния. Брендо вече има една осъдителна присъда в Букурещ за доставка на кока през пристанището в Костанца. Ортакът на Банев е в неизвестност от септември 2008 г., като Интерпол го издирва вече 11 години, но без успех. Според румънските служби за сигурност Йонел Теа първоначално е бил укриван от Брендо в баровския хотел \"Ле Фльор\" в центъра на София. Румънецът е бил изведен от България с венецуелски паспорт от съратници на Банев. В следващите години съвместно с Брендо Теа организира поне три доставки на кокаин от Колумбия, Перу и Венецуела за Румъния, твърди седмичник. Новото обвинение срещу Евелин Банев в Букурещ ще бъде за кокаин, доставен в периода 2012-2015 г. По това дело основен обвиняем е Йонел Теа, а Брендо се води част от организираната престъпна група на мафиота. С помощта на румънеца родният кокаинов крал отворил верига от бутици за скъпи часовници в столицата на Румъния. През тях организацията препирала парите от дрогата. Смята се, че към момента двамата ортаци пребивават на територията на Венецуела. Сподели:", "date": "2019.06.22", "title": "ИЗВЪН ЗАКОНА: Брендо се крие във Венецуела с мафиот от Букурещ"}
{"url": "https://pik.bg/%D1%81%D0%BC%D1%8F%D1%85-%D0%B2-%D0%B7%D0%B0%D0%BB%D0%B0%D1%82%D0%B0-%D0%B2%D0%BB%D0%B0%D0%B4%D0%B8-%D0%B2%D1%8A%D1%80%D0%B3%D0%B0%D0%BB%D0%B0-%D0%B2%D1%8A%D0%B2%D0%B5%D0%B4%D0%B5-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B8-%D0%BF%D1%80%D0%B0%D0%B2%D0%B8%D0%BB%D0%B0-%D0%B7%D0%B0-%D0%BF%D0%B5%D1%80%D0%BD%D0%B8%D1%88%D0%BA%D0%B8%D1%82%D0%B5-%D1%81%D0%B8-%D0%B7%D1%80%D0%B8%D1%82%D0%B5%D0%BB%D0%B8-news850852.html", "text": "Специални изисквания към пернишките си зрители въведе Влади Въргала. Дари на шега, или на сериозно популярният комик въведе изискванията и те се отнасят само към жителите на миньорския град. Правилата се отнасят за представлението \"Мемоарите на Един Въргал\", което ще се играе на 27 юни в театър \"Сълза и смях\". \" Възможно ли е, животът на един човек да е по-интересен от сценарий за филм? Бива ли, да се заливаш от смях час и половина без да има потърпевши...? Когато се казваш Владо, а всички те знаят като Въргала, всичко е възможно\", казва актьорът за представлението си. А ето какви са правилата за пернишките зрителите на спектакъла: Сподели:", "date": "2019.06.22", "title": "СМЯХ В ЗАЛАТА! Влади Въргала въведе специални правила за пернишките си зрители"}
{"url": "https://pik.bg/%D0%BE%D0%B3%D0%BD%D0%B5%D0%B1%D0%BE%D1%80%D1%86%D0%B8-%D0%BF%D0%BE%D1%82%D1%83%D1%88%D0%B8%D1%85%D0%B0-%D0%BF%D0%BE%D0%B6%D0%B0%D1%80%D0%B0-%D0%B2-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BD%D0%B8%D0%BC%D0%BA%D0%B0-news850980.html", "text": "Два екипа пожарникари потушиха пожара в апартамент в центъра на Пловдив, съобщава „Трафикнюз”. Според информацията ,огънят лумнла в жилище на третия етаж на кооперация на улица „Васил Левски“12. Запалила се  е сушилня за дрехи, която се намира на терасата на апартамента и огънят бързо обхванал и съседните вещи. Пламъците стопили и дограмата към вътрешното помещение. За щастие пожарникарите се намесили бързо и огънят не е нанесъл щети в жилището. Най-вероятно причината за пожара е късо съединения. Снимка: Трафикнюз.бг Сподели:", "date": "2019.06.22", "title": "Огнеборци потушиха пожара в апартамент в центъра на Пловдив (СНИМКА)"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B8-%D1%81%D1%80%D1%8A%D0%B1%D1%81%D0%BA%D0%B8-%D1%82%D1%83%D1%80%D0%B8%D1%81%D1%82%D0%B8-%D0%B8%D0%B7%D0%BA%D0%B0%D1%87%D0%B2%D0%B0%D1%82-%D0%BC%D0%B0%D1%81%D0%BE%D0%B2%D0%BE-%D0%B2%D1%80%D1%8A%D1%85-%D1%80%D1%83%D0%B9-%D0%B7%D0%B0-%D0%B4%D0%B5%D1%81%D0%B5%D1%82%D0%B8-%D0%BF%D1%8A%D1%82-news850932.html", "text": "Под мотото \"Десетилетие приятелство\" сръбски и български туристи ще изкачват днес връх Руй, съобщават от община Трън. Походът е юбилеен, десети поред, а изкачването ще е от двете страни на границата. Предвижда се срещата на върха да бъде около 14.00- 14.30 часа. Маршрутът, по който община Трън организира изкачването, е село Забел - връх Руй - хижа Руй - село Забел, или село Ломница, като във времето от 10 до 13 часа се забранява движението по него на превозни средства. По информация на туристическото дружество в Трън, по-добре подготвените туристи ще тръгнат през Зелениград, откъдето маршрутът е по-кратък, но по- труден. Пътеките са почистени, поставени са и указателни табели. Изкачването се организира от туристическата организация на сръбската община Бабушница, туристически клубове от Сърбия и България, както и от общинските администрации на Бабушница и Трън и е на база меморандум за дългосрочно сътрудничество между Трън и Бабушница, подписан през 2014 година. Очаква се в него да се да се включат туристи от цялата страна, както и от Република Северна Македония. Сподели:", "date": "2019.06.22", "title": "Български и сръбски туристи изкачват масово връх Руй за десети път"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B9%D0%BE%D1%80%D0%B4%D0%B0%D0%BD%D0%BA%D0%B0-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D0%B2%D0%B0%D0%B6%D0%BD%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%B1%D0%BE%D1%80%D0%B8%D1%81%D0%BE%D0%B2%D0%B0%D1%82%D0%B0-%D0%B3%D1%80%D0%B0%D0%B4%D0%B8%D0%BD%D0%B0---%D0%BC%D0%B0%D1%85%D0%B0%D1%82-%D0%BA%D0%B0%D0%BF%D0%B8-news850923.html", "text": "Лятото ще бъде много работно. Когато времето е хубаво, човек може да се разхожда и в парковете в София. Това заяви пред Би Ти Ви кметът на столицата Йорданка Фандъкова на въпрос дали ще намери време за почивка това лято. \"Поискахме да бъде изработен подробен устройствен план за \"Борисовата градина\" с цел да запазим парка и да не допускаме ново строителство\", коментира тя на въпрос за проекта за \"Борисовата градина\". \"Между 1997 г. и 2005 г. части от \"Борисовата градина\" са били или продадени, или са включени в някакви смесени дружества. Големи безобразия са правени в първите години на прехода в София\", негодува кметът на София. \"Продължавам да се боря, за да върнем едни пространства в \"Борисовата градина\", които са отдадени под наем. Става дума за автокъщата \"Капитолия\", за \"Маймунарника\" и още няколко обекта. Специално за \"Капитолия\", миналата седмица спечелихме делото на първа инстанция\", разкри Йорданка Фандъкова. \"Стадионите и спортните съоръжения имат своето място в \"Борисовата градина\", но не трябва да се разширяват. Те трябва да се реконструират, но без 1 сантиметър встрани\", отсече тя на въпрос подкрепя ли Гриша Ганчев за строежа за нов стадион на ЦСКА. \"Когато наближат изборите, ще взема своето решение и ще го обявя публично\", заяви столичният градоначалник на въпрос дали ще се кандидатира отново за кмет на София. Сподели:", "date": "2019.06.22", "title": "ЕКСКЛУЗИВНО: Йорданка Фандъкова разкри важни подробности за \"Борисовата градина\" - махат \"Капитолия\" и \"Маймунарника\""}
{"url": "https://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D0%B7%D0%B0%D0%B1%D1%80%D0%B0%D0%BD%D0%B8-%D0%BF%D0%BE%D0%BB%D0%B5%D1%82%D0%B8%D1%82%D0%B5-%D0%B4%D0%BE-%D0%B3%D1%80%D1%83%D0%B7%D0%B8%D1%8F-news850903.html", "text": "Владимир Путин временно забрани пътническите полети от Русия за Грузия, считано от 8 юли, съобщава БНР. Това показва официален декрет, публикуван на уебсайта на Кремъл. Решението на руският президент идва след сблъсъци и стотици ранени по време на антируски протести в Тбилиси.  Протестите бяха предизвикани от изказване на руски депутат в грузинския парламент от стола на председателя му. Грузинският президент Саломе Зурабишвили обвини Русия за напрежението, докато Москва нарече случилото се \"антируска провокация\". Демонстрациите продължиха и вчера, като най-малко 15 000 души се събраха пред сградата на парламента. Исканията са за предсрочни парламентарни избори и оттегляне от властта на партията \"Грузинска мечта\" на милиардера Бидзина Иванишвили, обвиняван за връзки с Кремъл. Сподели:", "date": "2019.06.22", "title": "Напрежение: Владимир Путин временно забрани полетите до Грузия"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D0%B8%D0%B6%D1%82%D0%B5-e%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%BA%D0%B0%D1%82%D0%BE-%D0%B1%D1%80%D1%8E%D0%BD%D0%B5%D1%82%D0%BA%D0%B0-%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D1%81%D0%BD%D0%B8%D0%BC%D0%BA%D0%B0-news841558.html", "text": "Русата коса е сред запазените марки на Елена Йончева, която дори роднините ѝ не са виждали с различна от стандартната за нея прическа. Напоследък депутатката от БСП умишлено се стреми към скромен и обикновен външен вид, но докато все още е била жената до бившия премиер Сергей Станишев, си е позволявала далеч по-смели експерименти. Преди години Елена се впуснала в нестандартен проект на популярно модно списание, чиято идея била да преобрази някои от най-знаковите блондинки у нас в брюнетки, като ги накара да се замислят доколко цветът на косата ги изгражда като личности. В предизвикателството се включили още актрисата Емануела Шкодрева, певицата Преслава Пейчева и чалга звездата Камелия. За фотосесията стилистите нахлупили на Йончева черна перука с бретон и я облекли в рокля на точки, крещящ червен чорапогащник и червени обувки на висок ток, вдъхновени от френския шик. Оказало се, че на Йончева ѝ се харесала ролята на модел и от уж скромна журналистка тя набързо придобила характерната за моделките суетност. В свое интервю преди години самата Елена признава, че „всички жени, свързани с телевизията, сме суетни кучки. Харесвам красивите неща, харесвам и се лаская, когато съм харесвана от мъже“. „За да съм във форма и привлекателна (както аз го разбирам), не правя колосални усилия. Смятам се за спортна натура - плувам по два пъти седмично, играя тенис, когато мога, зимата карам ски. Тренирала съм като дете спортна гимнастика и тогава за пръв път ме показаха заедно с отбора по телевизията“, откровеничи социалистката. „Тежък грим, наплескани лица не мога да понасям. Ползвам козметиката на Сlinique, скъпа е, но си заслужава. Обичам спортния стил - най-често може да ме видиш с черен панталон тип цигара и пуловер или тениска. Много трудно си намирам дрехи в България, всичко ми е широко и голямо. Избирала съм си чудесни дрехи във Франция“, обяснява още Йончева. Сподели:", "date": "2019.06.22", "title": "САМО В ПИК И \"РЕТРО\": Вижте Eлена Йончева като брюнетка (УНИКАЛНА СНИМКА)"}
{"url": "https://pik.bg/%D0%BF%D0%BE%D0%B4%D0%BD%D0%BE%D0%B2%D0%B5%D0%BD%D0%BE-%D0%B5-%D0%B8%D0%B7%D0%B3%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B3%D0%B8%D0%B3%D0%B0%D0%BD%D1%82%D1%81%D0%BA%D0%B8%D1%8F-%D1%82%D0%B5%D0%BB%D0%B5%D1%81%D0%BA%D0%BE%D0%BF-%D0%BD%D0%B0-%D0%BC%D0%B0%D1%83%D0%BD%D0%B0-%D0%BA%D0%B5%D0%B0-%D0%BD%D0%B0-%D1%85%D0%B0%D0%B2%D0%B0%D0%B8%D1%82%D0%B5-news850915.html", "text": "След дългогодишните протести и проточилия се съдебен спор, хавайските власти обявиха подновяването на строителните работи за 30-метровия телескоп на Мауна Кеа, съобщи \"Асошиейтед Прес\", цитирана от БНР. През октомври миналата година Върховният съд потвърди, че строежът на телескопа е законен. Строителните работи ще започнат през лятото. Според специалистите, Мауна Кеа е едно от най-подходящите места на Земята за наблюдаване на космоса. Върхът беше избран след петгодишна кампания, набрала кандидати от цял свят. Церемонията за първата копка през 2014 г. обаче беше прекъсната от протести, които прераснаха в съдебно дело. В изграждането на телескопа участват САЩ, Канада, Китай, Индия и Япония. Основното му огледало е 30 м. Той е три пъти по-голям от съществуващите подобни инструменти за видимата светлина и ще позволи на астрономите да се върнат назад във времето 13 милиарда години. Докато продължаваха споровете, частите за телескопа се произвеждаха в Калифорния и страните партньори в проекта. Сподели:", "date": "2019.06.22", "title": "Подновено е изграждането на гигантския телескоп на Мауна Кеа на Хаваите"}
{"url": "https://pik.bg/%D0%B1%D1%80%D0%B0%D0%B2%D0%BE-%D0%BF%D1%8A%D1%80%D0%B2%D0%B8-%D0%BC%D0%B5%D0%B4%D0%B0%D0%BB-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%82%D0%B5-%D0%B8%D0%B3%D1%80%D0%B8-%D0%B2-%D0%BC%D0%B8%D0%BD%D1%81%D0%BA-%D1%81%D0%BD%D0%B8%D0%BC%D0%BA%D0%B8-news851022.html", "text": "Първо българско отличие на европейските игри в Минск, Беларус! Цветелина Цветанова спечели бронз в категория до 48 кг на турнира по самбо. В битката за третото място тя се наложи с 3-1 точки над румънката Даниела-Михаела Кис. По-късно днес Мартин Иванов пък ще спори за бронз при до 68-килограмовите. България завоюва 10 медала на предишните европейски игри в Баку, Азербайджан. Тогава страната ни спечели един златен, четири сребърни и пет бронзови. Снимки: БОК, Костадин Андонов Сподели:", "date": "2019.06.22", "title": "БРАВО: Първи медал за България на европейските игри в Минск (СНИМКИ)"}
{"url": "https://pik.bg/%D0%BE%D0%BA%D1%8A%D1%80%D0%B2%D0%B0%D0%B2%D0%B5%D0%BD-%D0%BF%D1%80%D0%BE%D1%82%D0%B5%D1%81%D1%82-%D0%BF%D1%8A%D1%80%D0%B2%D0%B0-%D0%B6%D0%B5%D1%80%D1%82%D0%B2%D0%B0-%D0%BD%D0%B0-%D1%80%D0%B0%D0%B7%D0%BC%D0%B8%D1%80%D0%B8%D1%86%D0%B8%D1%82%D0%B5-%D0%B2-%D1%82%D0%B1%D0%B8%D0%BB%D0%B8%D1%81%D0%B8-news850998.html", "text": "Първа жертва на размириците в Грузия. Един от протестиращите, който е бил тежко ранен, е починал в болница, съобщава РЕН.тв. Според данни на Министерството на здравеопазването в Грузия, в резултат на безредиците в столицата Тбилиси са пострадали 240 участници в протестите, ранени са и 80 полицаи. Близо 10 хиляди се събраха снощи по улиците на грузинската столица Тбилиси за втора вечер на протести в отговор на призив на лидери на опозицията да продължат демонстрациите пред парламента на страната. Председателят на грузинския парламент Иракли Кобахидзе подаде оставка вчера, след като тя му беше поискана от демонстрантите. Опозиционни лидери поискаха на протеста предсрочни парламентарни избори и оставката на вътрешния министър Гиорги Гахария заради насилието от страна на полицията на вчерашния протест. Протестите бяха предизвикани от визита на руска делегация, при която се твърди, че член на руската Дума е заел председателското място на среща в пленарната зала, посветена на религиозни и политически въпроси, и е направил обръщение на руски. Сподели:", "date": "2019.06.22", "title": "ОКЪРВАВЕН ПРОТЕСТ: Първа жертва на размириците в Тбилиси"}
{"url": "https://pik.bg/%D0%B3%D1%80%D1%8A%D1%86%D0%BA%D0%B0%D1%82%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D1%8F-%D0%BD%D0%BE%D0%B2%D0%B0-%D0%B4%D0%B5%D0%BC%D0%BE%D0%BA%D1%80%D0%B0%D1%86%D0%B8%D1%8F-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%BF%D1%80%D0%BE%D0%B3%D1%80%D0%B0%D0%BC%D0%B0%D1%82%D0%B0-%D1%81%D0%B8-news850864.html", "text": "ANA-MPA, цитирана от \"Фокус\". Председателят на опозиционната „Нова демокрация“ Кириакос Мицотакис представи програмата на партията си, предава гръцката държавна информационна агенция Тя предвижда икономически растеж чрез данъчни облекчения. Обещавайки „намаляване на данъците за всички граждани“, Мицотакис добави, че ще има две ставки на ДДС - 11% и 22% - докато данъкът за собственост ще бъде намален с 30% за период от две години. Мицотакис обеща, че ако „Нова демокрация“ дойде на власт, ще намали нивата на безработицата и ще ограничи бюрокрацията. Съгласно думите му, след четири години от 850 000 безработните в Гърция ще са по-малко от 500 000. Мицотакис също така подчерта, че партията му подкрепя средната класа и семействата. По-конкретно, той обяви помощ от 2000 евро за всяко дете, родено в Гърция, докато безвъзмездната помощ за доходи ще се увеличи с 1000 евро за всяко дете. Ще бъдат върнати и обезщетенията за големи (четири плюс деца) семейства. Сподели:", "date": "2019.06.22", "title": "Гръцката опозиция \"Нова демокрация\" представи програмата си"}
{"url": "https://pik.bg/%D0%BA%D0%B0%D0%BD%D0%B0%D1%80%D1%87%D0%B5%D1%82%D0%B0%D1%82%D0%B0-%D1%81%D0%BF%D0%B5%D1%87%D0%B5%D0%BB%D0%B8%D1%85%D0%B0-%D0%BF%D1%8A%D1%80%D0%B2%D0%B0%D1%82%D0%B0-%D1%81%D0%B8-%D0%BB%D1%8F%D1%82%D0%BD%D0%B0-%D0%BA%D0%BE%D0%BD%D1%82%D1%80%D0%BE%D0%BB%D0%B0-news850966.html", "text": "Ботев (Пловдив) се наложи с 1:0 над Ботев (Гълъбово) в контролна среща. Спарингът се игра под жаркото слънце на централния терен на \"Футболен комплекс Ботев 1912\". Мачът бе неофициален дебют за новия наставник на \"канарчетата\" Желко Петрович. Единственото попадение реализира Кристиан Добрев в средата на второто полувреме. \"Жълто-черните\" имаха превес по отношение владение на топката, но като цяло мачът не бе изпълнен с много голови положения. В 7-ата минута Антон Карачанаков преодоля защитник и стреля от ъгъла на наказателното поле, а топката мина над гредата. В 12-ата минута пловдивчани стигнаха до отличен шанс за гол. Александър Тонев проби отляво и извади към Антон Карачанаков, който стреля на 10 метра от вратата, но кълбото мина встрани от целта. В 33-ата минута гостите отправиха първия си удар към вратата на \"канарчетата\", минал покрай страничната греда. В 43-ата минута Александър Тонев стреля неточно от границата на наказателното поле, а в ответната атака това стори и нападател на гостите. През второто полувреме наставникът на пловдивчани извърши 10 промени в състава си, като единствено Антон Карачанаков остана в игра. В 60-ата минута Карачанаков бе заменен от Кристиан Добрев, който за втори път се появи на терена. Именно Добрев откри резултата в 68-ата минута. Талантливият футболист получи прострелно подаване в наказателното поле и на шпагат прати топката в мрежата за 1:0. В самия край на срещата гостите изпълниха статично положение и последва удар към вратата, но той мина над гредата, пишат от официалния сайт на Ботев (Пловдив). СТАРТОВИЯТ СЪСТАВ НА БОТЕВ (ПД): Георги Аргилашки, Филип Филипов, Димитър Пиргов, Кристиан Димитров, Еберт Кардосо, Лъчезар Балтанов, Филип ван Арнем, Тодор Неделев, Кристиан Добрев, Александър Тонев, Антон Карачанаков НА ПОЛУВРЕМЕТО В ИГРА СЕ ПОЯВИХА: Янко Георгиев, Родни Клустър, Костадин Ничев, Радослав Терзиев, Лазар Марин, Атанас Чернев, Станислав Шопов, Димитър Тонев, Запро Динев, Иво Казаков Сподели:", "date": "2019.06.22", "title": "\"Канарчетата\" спечелиха първата си лятна контрола"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B8%D0%B2%D0%B0%D0%BD-%D0%BA%D0%BE%D1%81%D1%82%D0%BE%D0%B2-%D0%B7%D0%B0%D0%B3%D1%8A%D1%80%D0%B1%D0%B8-%D0%B2%D0%BD%D1%83%D0%BA%D0%B0-%D1%81%D0%B8-%D1%81%D0%BD%D0%B8%D0%BC%D0%BA%D0%B0-news846957.html", "text": "Иван Костов не присъствал на завършването на своя първороден внук, който е кръстен на него. Преди дни младежът бе абитуриент във финландския град Тампере, където живее с майка си Мина, по-малкия си брат и втория си баща. Скандинавската традиция за дипломирането от училище не включва пищни софри, тъпани и фанфари, но въпреки това е празник за всеки дванайсетокласник и семейството му. За специалния повод Иван-младши се изтупал със стилен костюм, а майка му Мина била негова дама. На тържеството не присъствал и родният баща на Костовия внук, който живее в България и има фирма, занимаваща се с чистене. По-малката от двете дъщери на Костов се разведе с първия си съпруг Георги през 2010 г. след повече от 10 години брачно съжителство. От него Мина има двама синове – абитуриентът Иван и по-малкото му братче Виктор. Почти веднага след раздялата с баща им икономистката срещнала по-младия от нея Асен Величков, който също имал син от предишна своя връзка. Двамата се събрали да живеят заедно с децата си на семейни начала, но работата на Асен била свързана с чести пътувания до Скандинавия. За да облекчат ежедневието си, Мина и мъжът ѝ решили да се преместят и установят във Финландия, където Иван току-що завърши средното си образование. Емигриралата Мина в момента управлявала тукашния си бизнес дистанционно, а зад граница нямала конкретна работна позиция. Синът ѝ най-вероятно щял да се насочи също към сферата на икономиката, за да може да бъде полезен на семейния бизнес. Свободното си време зад граница малката дъщеря на Костов, половинката ѝ и децата ѝ запълват с разходки из природата и пътешествия до далечни страни, докато сестра ѝ Яна е неотлъчно до родителите си. По-голямата щерка на бившия лидер на ДСБ избра не само да живее в България, но и отказа да си купи собствено жилище и се нанесе в прословутото имение на Костови в баровския столичен квартал „Драгалевци“. Там в момента съжителстват политикът, жена му Елена, щерка му Яна, зет му Алесандро, внучка му Емма и двата му булдога, които охраняват палата от нежелани гости. Сподели:", "date": "2019.06.22", "title": "САМО В ПИК И \"РЕТРО\": Иван Костов загърби внука си (СНИМКА)"}
{"url": "https://pik.bg/%D1%81%D1%82%D0%B0%D0%BD%D0%B8%D1%81%D0%BB%D0%B0%D0%B2%D0%B0-%D0%B0%D1%80%D0%BC%D1%83%D1%82%D0%BB%D0%B8%D0%B5%D0%B2%D0%B0-%D1%80%D0%B0%D0%B7%D0%BA%D0%B0%D0%B7%D0%B2%D0%B0-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D0%BD%D0%BE%D0%BE%D0%B2%D0%BE%D1%82%D0%BA%D1%80%D0%B8%D1%82%D0%B0%D1%82%D0%B0-%D0%BF%D0%B5%D1%81%D0%B5%D0%BD-%D0%BD%D0%B0-%D1%84%D1%80%D0%B5%D0%B4%D0%B8-%D0%BC%D0%B5%D1%80%D0%BA%D1%8E%D1%80%D0%B8-%D0%B2%D0%B8%D0%B4%D0%B5%D0%BE-news850954.html", "text": "Само преди няколко дни на бял свят се появи неизвестно досега парче на легендарния Фреди Меркюри. Пред сутрешния блок на Нова телевизия музикалният продуцент Станислава Армутлиева разказа историята на създаването на песента  „Time waits for no one”. „Парчето е написано от двама автори – разказа Армутлиева. - Единият е Дейв Кларк, който е автор на мюзикъл, който има премиера през 1986 г. и се казва „Time”. Въпреки че критиката го неглижира, той се играе две години, продадени са над 1 млн. билета.  Дейв кларк създава  концептуален албум към този мюзикъл и решава, че едно от парчетата е много подходящо за Фреди Меркюри. Всички му казват,  че той няма да се навие да го запише. Фреди обаче взима самолета и отива в студиото през есента на 1985 г. , за да запише песента „In my defense”.  Малко преди да си тръгне, музикантът пита Кларк дали няма и друга песен. Тогава той му предлага тази песен, която се казва „Time” по това време. През януари 1986 г. Фреди записва песента. Първоначално песента е записана с още 46 трака с беквокали. Дейв Кларк обаче две години се рови в аналоговите записи на парчето, за да изтръгне самия глас. Същият пианист Майк Моран записва отново пред 2018 г. и така тази песен се показва на публиката”. Сподели:", "date": "2019.06.22", "title": "Станислава Армутлиева разказва историята на ноовоткритата песен на Фреди Меркюри (ВИДЕО)"}
{"url": "https://pik.bg/%D0%BF%D1%80%D0%BE%D1%84-%D0%B0%D0%BD%D1%82%D0%BE%D0%B0%D0%BD%D0%B5%D1%82%D0%B0-%D1%85%D1%80%D0%B8%D1%81%D1%82%D0%BE%D0%B2%D0%B0-%D0%BF%D0%B0%D1%80%D1%82%D0%B8%D0%B9%D0%BD%D0%B0%D1%82%D0%B0-%D1%81%D1%83%D0%B1%D1%81%D0%B8%D0%B4%D0%B8%D1%8F-%D1%89%D0%B5-%D1%81%D1%82%D0%B0%D0%BD%D0%B5-1-%D0%BB%D0%B5%D0%B2-news851024.html", "text": "Останах изненадана от вчерашното негласуване за партийните субсидии. Според мен предложението за 1 лев ще мине. Аз не вярвам управляващата партия да се отметне на този етап. Това е част от новата политика на Бойко Борисов и ГЕРБ. Все пак чухме изказването и на Валери Симеонов. Той е част от голямата коалиция и не може да бъде заобиколен лесно. Това е причината премиерът да свика коалиционен съвет във вторник. Това заяви пред Канал 3 политическият психолог проф. Антоанета Христова. \"Валери Симеонов не каза категорично, че е против субсидията да стане 1 лев. Той каза, че темата трябва да се постави на масата за преговори. Не смятам, че ще има трусове в голямата коалиция. Говореното в малката коалиция се случва, защото там искат да получат нужното уважение от ГЕРБ и да бъдат забелязани. Аз мисля, че предложението за 1 лев ще мине на този съвет. За мен партиите и бизнеса винаги са вървели ръка за ръка. При отворените дарения източниците трябва да бъдат изсветлени на максимум. Тези неща трябва да се изговарят и да се помислят. Трябва да има разумен баланс. Аз най-много подкрепям идеята за дарения от физически лица. Ясно е, че политическите партии трябва да развиват политическа дейност. Вече чух предложения, че офисите на партиите трябва да станат безплатни. Партиите, които искат да водят активен политически живот, трябва да имат много пера в бюджетите си. Факт е обаче, че обществото е настроено негативно към политическите партии. Малките партии не работят достатъчно върху себе си\", каза още проф. Христов. \"БСП е голяма тема. Те са вложили адски много пари за партийната си телевизия и предизборната си кампания. Те имат само 400 000 лева в партийната каса, а тези средства не са достъчни за една предизборна кампания за местните избори. На тяхно място аз щях да съм много притеснена. Някои партии се грижат по-добре за финансите си от други. БСП могат да се сърдят само на себе си. В момента те нямат полезен ход\", прогнозира политическият психолог. Сподели:", "date": "2019.06.22", "title": "Проф. Антоанета Христова: Партийната субсидия ще стане 1 лев"}
{"url": "https://pik.bg/%D1%84%D0%B1%D1%80-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%BD%D0%B0-%D1%81%D0%BC%D1%8A%D1%80%D1%82-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8-%D0%B2-%D0%B4%D0%BE%D0%BC%D0%B8%D0%BD%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0-news850958.html", "text": "ФБР изпрати екип следователи заради мистериозната смърт на американци в Доминиканската република. От миналото лято 11 американски туристи са починали при съмнителни или неизяснени обстоятелства в карибската страна. Десетки публикации, включително в най-тиражните американски медии, твърдят, че има някаква мистерия около смъртта на туристите. Други пишат, че обикновени инциденти или естествена смърт се представят като сензация от недобросъвестни журналисти. Намесата на ФБР до голяма степен легитимира подозренията, че в поредицата смъртни случаи може да има нещо необичайно. Засега Съединените щати не са променили статута на Доминиканската република в класацията им за безопасност на туристическите дестинации. Сподели:", "date": "2019.06.22", "title": "ФБР разследва мистериозна смърт на американци в Доминиканската република"}
{"url": "https://pik.bg/%D1%85%D0%B0%D0%BA%D0%B5%D1%80%D1%81%D0%BA%D0%B0-%D0%B0%D1%82%D0%B0%D0%BA%D0%B0-%D1%81%D1%80%D0%B5%D1%89%D1%83-%D0%BD%D1%8F%D0%BA%D0%BE%D0%BB%D0%BA%D0%BE-%D1%80%D1%83%D0%BC%D1%8A%D0%BD%D1%81%D0%BA%D0%B8-%D0%B1%D0%BE%D0%BB%D0%BD%D0%B8%D1%86%D0%B8-news850834.html", "text": "\"Във връзка с кибератаките в болници, Националният кибернетичен център на Румънската разузнавателна служба подозира, че нападателите са от китайски произход. Били са взети предвид часовете, в които са активни китайските хакери, и индикациите, оставени в съобщенията за откуп\", информира Румънската разузнавателна служба. Няколко болници в Румъния - \"Виктор Бабеш\" в Букурещ и болници в Хуш, Дорохой и Алба, бяха атакувани с вирусната програма за откуп BadRabbit 4. Министърът на здравеопазването Сорина Пинтя призна вчера, че кибератаките са затруднили работата на болниците. Румънската разузнавателна служба съобщи днес, че няколко болници са станали мишена на кибератака през последните дни, а авторите й са от китайски произход, предаде агенция Аджерпрес, цитирана от БТА. Сподели:", "date": "2019.06.22", "title": "Хакерска атака срещу няколко румънски болници"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-tv-%D0%BB%D1%8A%D1%81%D0%BD%D0%B0%D1%85%D0%B0-%D1%82%D0%B0%D0%B9%D0%BD%D0%B8%D1%82%D0%B5-%D0%BD%D0%B0-%D0%BC%D0%B8%D1%85%D0%B0%D0%B5%D0%BB%D0%B0-%D1%84%D0%B8%D0%BB%D0%B5%D0%B2%D0%B0---%D0%BF%D0%BE%D0%BF-%D0%B4%D0%B8%D0%B2%D0%B0%D1%82%D0%B0-%D0%B2%D1%8A%D1%80%D1%82%D0%B8-%D0%BB%D1%8E%D0%B1%D0%BE%D0%B2-%D1%81-%D0%B2%D0%B0%D0%B6%D0%BD%D0%B0-%D0%BA%D0%BB%D0%B5%D1%87%D0%BA%D0%B0--news851007.html", "text": "Взела си урок от публичността на връзката си с рапъра Павел Николов, Михаела Филева упорито крие новия властелин на сърцето си. За Елза Парини обаче няма тайни! Най-личната Драг кралица на републиката спретна собствено разследване и установи самоличността на мистериозния млад мъж. \"Михаела има връзка с млад мъж, който е свързан с компанията за безалкохолни напитки, които тя рекламира. След като тя съобщи, че малкото му име е Стефан, пуснах големите пипала на \"Гугъл Парини\" и открих, че най-много съвпадения има с един младеж - Стефан Радов. Той е дигитал мениджър във въпросната компания. Публикувал си е снимки от същите дестинации, на които беше и тя - Куба, Израел... Попитах запознати това ли е човекът, сондирах от две места мнения и получих потвърждение, че Стефан Радов е гаджето на Михаела. Симпатично и образовано момче\", разкри Елза Парини в месечната коментарна рубрика на \"Жълтите новини\" - \"Да начешем езиците\". Още за новия любим на Михаела Филева и как плеймейтката Нора Недкова върти двама баровци на шиша - гледайте сега в \"Жълтите новини\": Сподели:", "date": "2019.06.22", "title": "ГОРЕЩО В ПИК TV: Лъснаха тайните на Михаела Филева - поп дивата върти любов с важна клечка в американска компания"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D0%BA%D0%BE%D1%83%D1%82%D0%B8%D0%BD%D1%8C%D0%BE-%D1%81%D1%8A%D0%B3%D0%BB%D0%B0%D1%81%D0%B5%D0%BD-%D0%B4%D0%B0-%D0%BF%D0%BE%D0%B4%D0%BF%D0%B8%D1%88%D0%B5-%D1%81-news850944.html", "text": "Офанзивният футболист на Барселона Фелипе Коутиньо може да напусне клуба през лятото. 27-годишният Коу е готов да стане играч на Пари Сен Жермен, акцентира \"Гонг\", позовавайки се на информация от Пиренеите. Коутиньо също има редица оферти от Англия. Бразилецът може да акостира в Манчестър Юнайтед и Челси. Твърди се, че Коутиньо не иска да отиде в Манчестър Юнайтед от уважение към Ливърпул, за който игра от 2013 до 2018 г., а също и заради отсъствието на отбора воден от Оле Гунар Солскяер от Шампионската лига през следващия сезон. В същото време бразилецът не е против присъединяването си към Челси, но преместването в Лондон се усложнява от забраната за трансфери. Сподели:", "date": "2019.06.22", "title": "ФУТБОЛНА БОМБА: Коутиньо съгласен да подпише с..."}
{"url": "https://pik.bg/%D0%B4%D0%B8%D0%BC%D0%B8%D1%82%D1%8A%D1%80-%D0%B3%D0%BB%D0%B0%D0%B2%D1%87%D0%B5%D0%B2-%D1%81%D1%83%D0%B1%D1%81%D0%B8%D0%B4%D0%B8%D1%8F%D1%82%D0%B0-%D0%BE%D1%82-1-%D0%BB%D0%B5%D0%B2-%D1%81%D0%B5-%D0%BD%D0%B0%D0%BB%D0%BE%D0%B6%D0%B8-%D0%B7%D0%B0%D1%80%D0%B0%D0%B4%D0%B8-%D1%82%D0%B5%D0%B0%D1%82%D1%8A%D1%80%D0%B0-%D0%BA%D0%BE%D0%B9%D1%82%D0%BE-%D1%80%D0%B0%D0%B7%D0%B8%D0%B3%D1%80%D0%B0-%D0%B1%D1%81%D0%BF-%D1%81-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-news851032.html", "text": "Нашата позиция е ясна и трайна още от 2016 година. Тогава на референдума над 2,5 млн. души се произнесоха по темата. Това са адски много гласове. Ние ще се съобразим с волята на нашите работодатели - гражданите. Аз съм на мнение, че ако сега се проведе същия референдум, още повече хора ще гласуват за партийна субсидия от 1 лев. Това се дължи на театъра, който се разигра при БСП. Хората се дразнят на тази неща. Това заяви пред Канал 3 депутатът от ГЕРБ Димитър Главчев. \"Може да има финансиране на партиите от юридически лица, но то трябва да бъде при изключително строги правила и напълно изсветлено. Процесът трябва да бъде изключително прозрачен. Абсурдно е да се твърди, че сме се съюзили с ДПС. Те направиха смислени предложения за субсидиите и няма нищо лошо те да се подкрепят. Не разбирам защо всички в последните дни ни пришиват към ДПС. Ние имаме коалиционно споразумение и го спазваме на 100%. За мен по-сериозните проблеми са в малката коалиция. Сега обвиняват премиера Бойко Борисов, че не се е явявал на коалиционен съвет. За мен първо в Обединени патриоти трябва да се съберат тримата и тогава да се осъществи голям коалиционен съвет\", разкри бившият председател на парламента. \"За мен не трябва да се правят промени в данъчната система. Не трябва да се пипа нещо, което работи. Все пак тези промени са предмет на политически разговори и ако се постигне политически консенсус, ще трябва да се мисли по тази тема. В бюджета са заложени приходи от тези данъци. Едва ли някой ще иска да не се изпълни бюджета. За това ще се вземе и този заем за изтребителите, за да не пострадат други политики от липсата на средства. Искам да уточня, че този заем ще бъде взет при много добри условия\", каза още Главчев. Сподели:", "date": "2019.06.22", "title": "Димитър Главчев: Субсидията от 1 лев се наложи заради театъра, който разигра БСП с оставката на Корнелия Нинова"}
{"url": "https://pik.bg/%D0%BB%D0%B5%D0%BA%D0%B0%D1%80%D0%B8-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B0%D0%B2%D0%B0%D1%82-%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D1%81-%D0%BB%D0%B0%D0%BA%D0%B0-%D0%B7%D0%B0-%D0%BD%D0%BE%D0%BA%D1%82%D0%B8-news850976.html", "text": "За много жени лакът за нокти се е превърнал в нещо задължително, но не е за пренебрегване фактът, че той съдържа доказано вредни за здравето съставки. Потенциалните вреди варират от хормонални нарушения до безплодие и повишен риск от рак. За това предупреждава д-р Ту Куач от Стандфордския университет, цитиран от „Дейли Мейл” и „Обекти” – разтворител, който придава гладко покритие и запазва пигмента. Може да засегне централната нервна система и да причини репродуктивни нарушения. Главоболие, слабост, припадане и гадене са само някои възможни последствия от лаковете, които не отговарят на стандартите. – безцветен газ, който помага да се увеличи срокът на годност на лака. Ако страдате от алергия, контактът с формалдехид може да причини дерматити и дори химически изгаряния. В най-тежките случаи може да предизвика нарушения на сърдечния ритъм, конвулсии и дори рак. – използва се като ароматизатор. Може да причини ендокринни разстройства, гинекологични проблеми и заболявания на дихателните пътища. Учени провеждат изследване с участието на 24 жени. 6 часа след като се лакират, при повечето участнички се наблюдават повишени равнища на дифенил фосфат – производно на трифенил фосфат, който се формира в процеса на метаболизма. 10 часа след началото на експеримента, нивата на дифенил фосфат в организма на всички участнички скача до седем пъти над нормата. Преди да купите лак, първо обърнете внимание на съставките, пише Bright Side. Някои лакове имат специални обозначения: „5-Free“ – означава, че продуктът не съдържа формалдехид, производните му смоли (формалдехидни смоли), толуен, дибутил фталати или камфор. „3-Free“ – означава, че не съдържа формалдехид, дибутил фталат и толуен. Или просто оставете ноктите да дишат и се радвайте на естествената си красота. Сподели:", "date": "2019.06.22", "title": "Лекари предупреждават: Внимавайте с лака за нокти"}
{"url": "https://pik.bg/%D1%81%D0%BB%D0%B5%D0%B4-%D0%BF%D0%BE%D1%80%D0%B0%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BB%D1%8A%D0%B2%D0%BE%D0%B2%D0%B5%D1%82%D0%B5-%D0%BE%D1%82-%D0%B1%D1%80%D0%B0%D0%B7%D0%B8%D0%BB%D0%B8%D1%8F---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BA%D0%B0%D0%B7%D0%B0-%D1%86%D0%B5%D1%86%D0%BE-%D1%81%D0%BE%D0%BA%D0%BE%D0%BB%D0%BE%D0%B2-news850947.html", "text": "Звездата на мъжкия ни национален тим по волейбол - Цветан Соколов призна превъзходството на Бразилия в мач от Лигата \"Трикольорите\" загубиха с 1:3 гейма от Селесао в двубой от волейболната Лига на нациите. \"Беше труден мач, пристигнахме тук с различен отбор. Опитахме се да направим всичко възможно, но Бразилия има страхотен тим. Поздравления за тях, направихме всичко възможно и сега трябва да мислим за напред и мислим за следващия двубой\", заяви Цветан Соколов, цитиран от \"Топспорт\". Сподели:", "date": "2019.06.22", "title": "След поражението на \"лъвовете\" от Бразилия - ето какво каза Цецо Соколов"}
{"url": "https://pik.bg/%D0%B3%D0%BE%D0%BB%D1%8F%D0%BC-%D0%BF%D0%BE%D0%B6%D0%B0%D1%80-%D0%B1%D1%83%D1%88%D1%83%D0%B2%D0%B0-%D0%B2-%D0%B7%D0%B0%D0%B2%D0%BE%D0%B4-%D0%B7%D0%B0-%D0%BF%D1%80%D0%B5%D1%80%D0%B0%D0%B1%D0%BE%D1%82%D0%BA%D0%B0-%D0%BD%D0%B0-%D1%85%D0%B8%D0%BC%D0%B8%D0%BA%D0%B0%D0%BB%D0%B8-%D0%B2-%D1%85%D1%8A%D1%80%D0%B2%D0%B0%D1%82%D0%B8%D1%8F-news851059.html", "text": "Голям пожар избухна в завод \"Загребепетрола\" в Грубишно поле край хърватския град Вировитица. Пламъците се появили около 14:00 ч. В района незабавно са мобилизирани множество пожарни бригади. Няма жертви и пострадали, съобщават хърватските медии, като цитират местните власти. \"Голям облак от дим се издига над Грубишно поле, където пожарникарите се борят с пламъците. В късния следобед те са успели да локализират пожара. В съседство с горящия завод има асфалтова база\", заяви един от ръководителите на пожарната команда Михаил Палижан . Местни жители разказват, че димът се вижда от повече от 20 километра, а в целия район се носи миризма на изгоряла нафта. По първоначална информация се е запалил склад, в който са се съхранявали лесно запалими отпадъчни течности. Сподели:", "date": "2019.06.22", "title": "Голям пожар бушува в завод за преработка на химикали в Хърватия"}
{"url": "https://pik.bg/%D1%81%D0%B0%D1%89-%D0%B2%D0%BA%D0%B0%D1%80%D0%B2%D0%B0%D1%82-%D0%B2-%D1%87%D0%B5%D1%80%D0%BD%D0%B8%D1%8F-%D1%81%D0%BF%D0%B8%D1%81%D1%8A%D0%BA-%D0%BF%D0%B5%D1%82-%D0%BA%D0%B8%D1%82%D0%B0%D0%B9%D1%81%D0%BA%D0%B8-%D1%84%D0%B8%D1%80%D0%BC%D0%B8-%D0%B7%D0%B0-%D1%81%D1%83%D0%BF%D0%B5%D1%80%D0%BA%D0%BE%D0%BC%D0%BF%D1%8E%D1%82%D1%80%D0%B8-news850851.html", "text": "Министерството на търговията на САЩ постави пет китайски суперкомпютърни разработчици в своя \"черен списък\", което им забранява да внасят американски технологии без одобрението на Вашингтон поради опасенията за националната сигурност, съобщиха от министерството. Компаниите, които ще бъдат включени в \"черния списък\", са Sugon, Wuxi Jiangnan Institute Of Computing Technology, Higon, Chengdu Haiguang Integrated Circuit and Chengdu Haiguang Microelectronics. Американското министерство на търговията заяви, че има притеснения относно военните приложения на техните суперкомпютърни технологии. Последният път, когато Вашингтон включи в черния си списък китайска компания по същата причина, беше през месец май, когато на \"Хуауей\" да купува американска технология, включително софтуер, припомня БНР. Друга китайска технологична компания ZTE Corp. пък трябваше временно да закрие операциите си и да плати глоба от над 1 млрд. долара поради наложена наказателна мярка за предполагаеми нарушения на санкциите на САЩ срещу Иран. Сподели:", "date": "2019.06.22", "title": "САЩ вкарват в \"черния списък\" пет китайски фирми за суперкомпютри"}
