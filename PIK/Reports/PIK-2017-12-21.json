{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%BF%D0%BE%D0%BB%D1%88%D0%B0-%D1%81%D1%80%D0%B5%D1%89%D1%83-%D0%B5%D0%BA-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D1%8F%D1%82%D0%B0-%D0%B2%D0%B8-%D1%81%D0%B8-%D0%B5-%D0%B2%D0%B0%D1%88-%D0%B2%D1%8A%D0%BF%D1%80%D0%BE%D1%81-news714035.html", "text": "Британският премиер Тереза Мей даде на Полша рядко срещана много мощна подкрепа, изтъквайки, че нейната конституция е нейна собствена работа, което е рязко по-различен тон от този на Европейския съюз, който смъмри Варшава заради реформите в съдебната система, съобщава \"Ройтерс\". Вчера Европейската комисия предприе безпрецедентни действия срещу Полша, призовавайки другите страни членки да се подготвят да санкционират Варшава, ако тя не ревизира съдебните реформи, които според Брюксел представляват заплаха за демокрацията. Запитана за решението на Брюксел да използва \"ядрената опция\" съгласно чл. 7 от основополагащия за ЕС Лисабонски договор, Тереза Мей изтъкнала: \"Тези конституционни въпроси обикновено са и трябва да бъдат преди всичко въпрос на съответната отделна страна.\" Говорейки заедно с полския премиер Матеуш Моравиецки във Варшава, Мей заяви: \"В Европа имаме колективна вяра във върховенството на закона.\" \"Приветствам факта, че премиерът Моравиецки даде индикации, че ще разговаря с Европейската комисия и се надявам, че това ще доведе до задоволително решение\", допълни британският премиер.", "date": "2017.12.21", "title": "Тереза Мей подкрепи Полша срещу ЕК: Конституцията ви си е ваш въпрос"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%B4%D0%BA%D0%BE%D0%BB%D0%B5%D0%B4%D0%BD%D0%B0-%D1%80%D0%B0%D0%B7%D0%BB%D1%8A%D0%BA%D0%B0-%D1%81%D0%B2%D0%B5%D1%82%D0%BB%D0%B0%D0%BD%D0%B0-%D0%B2%D0%B0%D1%81%D0%B8%D0%BB%D0%B5%D0%B2%D0%B0-%D0%BF%D0%BE%D0%BB%D0%B8%D0%B2%D0%B0-%D1%8E%D0%B1%D0%B8%D0%BB%D0%B5%D0%B9-%D0%B1%D0%B5%D0%B7-%D0%B3%D1%83%D1%89%D0%B5%D1%80%D0%BE%D0%B2-%D1%81%D0%BD%D0%B8%D0%BC%D0%BA%D0%B8-news714034.html", "text": "Светлана Василева празнува днес юбилей! В този момент участничката в \"Биг Брадър Most Wanted\" полива рожден ден №30 в столичен ресторант в полите на Витоша. От партито обаче отсъства Християн Гущеров. През седмицата се разбра, че плеймейтката е прекратила връзката си с милионера, в чийто дом живееше от август до тези дни. Отсъствието на Гущеров е знак, че отношенията им категорично са приключили и няма връщане назад. Около Светлана обаче се най-близките й приятели, както и редица муцуни от светския елит. На партито наздравици за рожденичката вдигат плеймейтката Златка Райкова, главният редактор на сп. \"Хелоу\" Станислав Дочев, певецът Константин, Зорница Линдарева и др.", "date": "2017.12.21", "title": "ЕКСКЛУЗИВНО В ПИК! Предколедна разлъка: Светлана Василева полива юбилей без Гущеров (СНИМКИ)"}
{"url": "http://pik.bg/%D0%BB%D0%B8%D0%BB%D0%B8-%D0%B0%D0%BD%D0%B3%D0%B5%D0%BB%D0%BE%D0%B2%D0%B0-%D1%87%D0%B0%D0%BA%D0%B0-%D0%B1%D0%B5%D0%B1%D0%B5-%D1%80%D0%B8%D0%B0%D0%BB%D0%B8%D1%82%D0%B8-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D1%80%D0%B0%D0%B6%D0%B4%D0%B0-%D0%BE%D1%82-%D1%80%D0%B5%D1%81%D1%82%D0%BE%D1%80%D0%B0%D0%BD%D1%82%D1%8C%D0%BE%D1%80-news713942.html", "text": "Бившата репортерка и риалити звезда Лили Ангелова е бременна на 100%. Брюнетката, чиято слава започна от първия сезон на \"Биг Брадър\", е в очакване на първата си рожба, но пази новината в тайна или поне до момента, в който не започне да й личи и няма как да го скрие. Лили ще дари с дете ресторантьора Станислав Костов, който има и друго семейство, но е разведен. Двамата с Ангелова са заедно от три години, но не са предвиждали брак до момента, макар и да са сгодени. Бизнесменът й подари годежен пръстен миналата година около Коледа. Близки до двойката издават, че това не е първият им опит за наследник. Лили се е подлагала два пъти на ин витро процедури, като най-после е забременяла успешно. Напоследък пловдивчанката видимо не е във форма, което предизвика коментари, че си похапва в повече. Истината обаче е съвсем друга и въпреки, че плейбойката се опитваше да прикрие коремчето си с широки дрехи, новината че ще става майка е факт, пише \"Хотнюз\".", "date": "2017.12.21", "title": "Лили Ангелова чака бебе! Риалити звездата ражда от ресторантьор "}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%B5%D1%82%D0%BE-%D0%BA%D0%B0%D0%BA%D0%B2%D0%B0-%D0%B5-%D0%B2%D1%80%D0%B5%D0%B4%D0%B0%D1%82%D0%B0-%D0%BE%D1%82-%D0%B4%D0%B8%D1%81%D0%BF%D0%BB%D0%B5%D0%B8%D1%82%D0%B5-news713960.html", "text": "На всички ни се налага ежедневно да се взираме в мониторите на компютрите, най-често по работа. Но го правим и на мобилните си устройства, когато работният ден свърши. Добре известно е, че дисплеите вредят доста сериозно на зрението ни, но го правят и по друг начин. Прекомерното стоене пред екрана води до пристрастяване. Това най-често се улавя, когато останем повече време без компютър и телефон. В тази графа спада и зависимостта от социалните мрежи. В стремежа си да сме постоянно онлайн дори и не усещаме как ставаме зависими от тях. Не е добре преди лягане да прекарваме дълго време пред екран, защото това разстройва съня ни. Не сме устроени да седим седнали постоянно, но когато се налага го правим - отново защото работим на компютър. Това обаче се отразява негативно на физиката ни, като най-често започваме да изпитваме болка във врата, кръста или раменете. Дългите часове, прекарани в работа пред компютъра или във взиране в телефона, водят до увреждане на ретината. Може да използваме очила за компютър, за да намалим вредното влияние.", "date": "2017.12.21", "title": "ШОКИРАЩО! Ето каква е вредата от дисплеите"}
{"url": "http://pik.bg/%D0%BC%D0%B2%D1%80-%D0%BF%D1%83%D1%81%D0%BD%D0%B0-%D1%81%D0%B2%D0%BE%D0%B9-%D1%84%D0%B8%D0%BB%D0%BC-%D0%B7%D0%B0-%D0%BE%D0%B3%D1%80%D0%B0%D0%B4%D0%B0%D1%82%D0%B0-%D0%BF%D0%BE-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%BA%D0%BE%D0%BD%D1%82%D1%80%D0%B8%D1%80%D0%B0-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%B2%D0%B8%D0%B4%D0%B5%D0%BE-news714070.html", "text": "МВР пусна свой филм за оградата на границата с Турция, след като депутатът и говорител на парламентарната група на „БСП за България“ Елена Йончева пусна свой филм за оградата. Филмът на МВР обаче хвали съоръжението. Според 10-минутното видео през 2017 г. са регистрирани 7392 опита за преминаване на границата - с 81% по-малко от 2016 г. Причините за това са няколко, като една от тях е завършването на оградата, обяснява МВР. Преди 4 години се започна с участък от 30 км, но без прилежащ път, на най-чувствителните тогава участъци на границата, като след това МВР отчита близо 7 пъти намаляване на опитите за незаконно преминаване на границата в този участък. Във филма се изреждат и случаи на опити на бежанци да преминат границата, в един от тях успешно с помощта на стълба. В друг от случаите пък за залавяне на бежанци е използван хеликоптер. Хвалбите за оградата продължават с това, че тя е била оценена от бившия британски премиер Дейвид Камерън и унгарския премиер Виктор Орбан, като от МВР уточняват, че тогава съоръжението дори не е било завършено. От МВР допълват, че за намаляване на бежанския поток през страната са оказали влияние и спецакциите, при които са задържани каналджии. За намаляването на бежанския поток през България роля има още отношенията на страната с европейските страни и Турция, отбелязват още във филма. 20-минутният филм на Йончева разкрива неефективността на оградата по българо-турската граница, която би трябвало да спира бежанците от Близкия Изток. Според разкритията България е построила двойно по-скъпо съоръжение в сравнение с Гърция, което обаче не спира трафика на мигранти, като бежанци прескачат оградата и със стълба. Дължината на оградата по границата с Турция е 235, 6 км. 20-минутният филм на Йончева разкрива неефективността на оградата по българо-турската граница, която би трябвало да спира бежанците от Близкия Изток. Според разкритията България е построила двойно по-скъпо съоръжение в сравнение с Гърция, което обаче не спира трафика на мигранти, като бежанци прескачат оградата и със стълба.", "date": "2017.12.21", "title": "МВР пусна свой филм за оградата по границата, контрира Елена Йончева (ВИДЕО)"}
{"url": "http://pik.bg/%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD-%D0%B3%D0%BE%D1%81%D1%82-%D1%82%D0%B8%D0%B3%D1%8A%D1%80-%D0%B8%D0%B7%D0%BA%D0%B0%D1%80%D0%B0-%D0%B0%D0%BA%D1%8A%D0%BB%D0%B0-%D0%BD%D0%B0-%D1%81%D0%B2%D0%B0%D1%82%D0%B1%D0%B0%D1%80%D0%B8-%D1%81%D0%BF%D0%B0%D1%81%D0%B8%D1%85%D0%B0-%D1%81%D0%B5-%D0%BD%D0%B0-%D0%BF%D0%BE%D0%BA%D1%80%D0%B8%D0%B2%D0%B0-%D0%B2%D0%B8%D0%B4%D0%B5%D0%BE-news713938.html", "text": "Жителите на индийското село Масулхапа, разположено на границата между щатите Мадхя Прадеш и Махараштра, празнували сватбено тържество, когато неочаквано към веселбата се присъединил още един \"гост\". От гората изневиделица се появил тигър. Хищникът се държал съвсем приветливо и вежливо, минал спокойно покрай гостите. Но те не оценили миролюбивата му визита и с писък хукнали да се спасяват. В резултат- сватбарите се покатерили на покрива на сградата, в която се провеждала сватбата, за да не може тигърът да ги достигне. Но той очевидно не бил настроен да плаши никого, камо ли да го напада. След кратка обиколка той се върнал в гората, а сватбарите се отървали само с уплаха.", "date": "2017.12.21", "title": "НЕОЧАКВАН ГОСТ! Тигър изкара акъла на сватбари, спасиха се на покрива (ВИДЕО)"}
{"url": "http://pik.bg/%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D1%81%D1%8A%D1%80%D0%B1%D0%B8%D0%BD-%D0%B8-%D0%BA%D0%BE%D1%81%D0%BE%D0%B2%D0%B0%D1%80-%D1%81%D0%BF%D0%B8%D0%BF%D0%B0%D0%BD%D0%B8-%D1%81-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0-%D0%BD%D0%B0-%D0%B3%D1%8E%D0%B5%D1%88%D0%B5%D0%B2%D0%BE-news714025.html", "text": "Софийския апелативен съд е потвърдил мерки за неотклонение „задържане под стража“ за Елвис Ш. от Косово и Севки К. от Сърбия, обвинени за незаконно пренасяне през границата на страната на високорискови наркотични вещества – престъпление по чл. 242, ал.2, предл.1, във вр.с чл. 20, ал.2 от НК. Двамата чужденци са били задържани на 13.12.2017 г., след проверка на лек автомобил „Ситроен“, извършена от служителите на Митнически пункт Гюешево. Мъжете се предвижвали от Македония към България, като колата била управлявана от Елвис Ш. Под предните седалки, в облегалките на задните седалки и в резервната гума, митническите служители открили 84 пакета с жълто-зелена тревиста маса, която при извършения полеви тест е реагирала на марихуана. Теглото на укритото наркотично вещество е 20.674 кг, на обща стойност 82 696 лева (определена съгласно приложение 1 към член единствен от ПМС № 23/29.01.1998 г. на МС). Досъдебното производство по случая се наблюдава от Окръжна прокуратура –Кюстендил.", "date": "2017.12.21", "title": "Оставиха в ареста сърбин и косовар, спипани с марихуана на Гюешево "}
{"url": "http://pik.bg/%D0%B3%D1%80%D1%83%D0%BF%D0%B0%D1%82%D0%B0-%D0%BD%D0%B0-%D0%BF%D1%80%D0%BE%D1%84%D0%B5%D1%81%D0%BE%D1%80-%D0%BF%D0%B8%D0%BC%D0%BF%D0%B8%D1%80%D0%B5%D0%B2-%D0%B4%D0%BE%D1%81%D1%82%D0%B8%D0%B3%D0%BD%D0%B0-%D0%B0%D0%BD%D1%82%D0%B0%D1%80%D0%BA%D1%82%D0%B8%D0%B4%D0%B0-news714069.html", "text": "След шест дневно очакване в най-южния чилийски град Пунта Аренас на прозорец хубаво време, днес групата на проф. Христо Пимпирев достигна Антарктида. Бразилският военен самолет Херкулес С130 кацна на макадамовата писта на о-в Кинг Джордж и българските антарктици очакват утре или вдругиден малкото ветроходно корабче”Аустралис” да ги отведе на базата ни „Св. Климент Охридски” на о-в Ливингстън. Там те ще се присъединят към останалите българи, които са раззимили и подготвили базата за работа през настоящия астрален сезон.", "date": "2017.12.21", "title": "Групата на професор Пимпирев достигна Антарктида"}
{"url": "http://pik.bg/%D0%BF%D1%80%D0%B8-15-%D0%BE%D0%B1%D1%80%D0%B0%D0%B1%D0%BE%D1%82%D0%B5%D0%BD%D0%B8-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8-%D1%8E%D0%BD%D0%B8%D1%81%D1%82%D0%BA%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-%E2%80%9E%D0%B3%D1%80%D0%B0%D0%B6%D0%B4%D0%B0%D0%BD%D0%B8%E2%80%9C-%D0%B2%D0%BE%D0%B4%D0%B8-%D1%81-%D0%B4%D0%B5%D0%B2%D0%B5%D1%82-%D1%85%D0%B8%D0%BB%D1%8F%D0%B4%D0%B8-%D0%B3%D0%BB%D0%B0%D1%81%D0%B0-%D0%BD%D0%B0-%D0%B8%D0%B7%D0%B1%D0%BE%D1%80-news714071.html", "text": "El Pais., цитиран от Фокус. При 15% обработени резултати в Каталуния, партията „Граждани“, която се обяви против отделяне на Каталуния от Испания, има 165,289 хил. гласа, което е с около девет хиляди повече от „Заедно за ДА“, която иска обявяване на независима република, пише Това не означава автоматично повече места в Женералитета обаче, тъй като за едно депутатско място от Барселона, където „Граждани“ има по-голяма подкрепа, се изискват повече гласове отколкото в останалата част на областта.", "date": "2017.12.21", "title": "При 15% обработени резултати, юнистката партия „Граждани“ води с девет хиляди гласа на изборите в Каталуния"}
{"url": "http://pik.bg/%D1%84%D0%B0%D1%80%D0%BC%D0%B0%D1%86%D0%B5%D0%B2%D1%82%D0%B8-%D0%B0%D0%BB%D0%B0%D1%80%D0%BC%D0%B8%D1%80%D0%B0%D1%82-%D0%B8%D0%BC%D0%B0-%D1%80%D0%B8%D1%81%D0%BA-%D0%BF%D0%B0%D1%86%D0%B8%D0%B5%D0%BD%D1%82%D0%B8-%D0%B4%D0%B0-%D0%BE%D1%81%D1%82%D0%B0%D0%BD%D0%B0%D1%82-%D0%B1%D0%B5%D0%B7-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0-%D0%BF%D0%BE-%D0%BF%D1%80%D0%B0%D0%B7%D0%BD%D0%B8%D1%86%D0%B8%D1%82%D0%B5-news714026.html", "text": "Има риск пациенти да останат без лекарства по празниците, предупредиха фармацевти. Причината е, че Здравната каса (НЗОК) не е изплатила дължимите близо 70 млн. лева на аптеките за ноември и е отложила плащането за догодина, предава Би Ти Ви.  Неизплащането на средствата ще постави в риск много аптеки, работещи по договор с НЗОК, да не могат да закупят лекарства, което ще доведе до невъзможност на пациентите да си ги получат, особено скъпоструващите, които се отпускат по протокол, каза Светослав Крумов, главен секретар на Българския фармацевтичен съюз (БФС). Крумов припомни, че пациентите могат да получат лекарствата си само на територията на съответната районна здравноосигурителна каса, което означава, че те няма да могат да ги купят от друга област в страната. От Фармацевтичния съюз съобщиха, че това е системен проблем и затова прекратяват преговорите с Касата за новия рамков договор за 2018 г.", "date": "2017.12.21", "title": "Фармацевти алармират: Има риск пациенти да останат без лекарства по празниците"}
{"url": "http://pik.bg/%D0%BF%D1%80%D0%B8-34-%D0%BE%D0%B1%D1%80%D0%B0%D0%B1%D0%BE%D1%82%D0%B5%D0%BD%D0%B8-%D0%B1%D1%8E%D0%BB%D0%B5%D1%82%D0%B8%D0%BD%D0%B8-%D0%B2-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BD%D0%B0-%D0%BA%D0%B0%D1%80%D0%BB%D0%B5%D1%81-%D0%BF%D1%83%D1%87%D0%B4%D0%B5%D0%BC%D0%BE%D0%BD-%D1%89%D0%B5-%D0%B2%D0%B7%D0%B5%D0%BC%D0%B5-%D0%BF%D0%BE%D0%B2%D0%B5%D1%87%D0%B5-%D0%BC%D0%B5%D1%81%D1%82%D0%B0-%D1%81-news714072.html", "text": "El Pais, цитиран от Фокус. 34% обработени гласове в Каталуния, партията на Карлес Пучдемон ще вземе повече места в Женералитета с 36 000 гласа по-малко, пише Причината за разликата е, че в столицата на областта Каталуния, където най-силната юнионистка партия „Граждани“ има по-голяма подкрепа, се изискват повече гласове за едно депутатстко място.", "date": "2017.12.21", "title": "При 34% обработени бюлетини в Каталуния: Партията на Карлес Пучдемон ще вземе повече места с 36 000 гласа по-малко"}
{"url": "http://pik.bg/81-%D0%B8%D0%B7%D0%B1%D0%B8%D1%80%D0%B0%D1%82%D0%B5%D0%BB%D0%BD%D0%B0-%D0%B0%D0%BA%D1%82%D0%B8%D0%B2%D0%BD%D0%BE%D1%81%D1%82-%D0%B2-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%E2%80%9E%D0%B3%D1%80%D0%B0%D0%B6%D0%B4%D0%B0%D0%BD%D0%B8%E2%80%9C-%D0%B8%D0%BC%D0%B0-%D0%BC%D0%B8%D0%BD%D0%B8%D0%BC%D0%B0%D0%BB%D0%BD%D0%B0-%D0%BF%D1%80%D0%B5%D0%B4%D0%BD%D0%B8%D0%BD%D0%B0-%D0%BF%D1%80%D0%B8-523--news714075.html", "text": "El Pais, цитиран от Фокус. Рекордна избирателна активност в Каталуния на предсрочните парламентарни избори, пише 81% от гражданите са упражнили правото си на глас, като при 52,3% преброени бюлетини, движението „Граждани“, което се е обявило против отделяне на областта от Испания, има минимална преднина от едно място в Женералитета. По петите на „Граждани“ върви „Заедно за ДА“, която за сега има 34 места в местния парламент, въпреки няколкодесетки гласа по-малко. Разликата се дължи на факта, че в столицата на областта се изискват повече гласове за едно депутатстко място, отколкото в останалите части на Каталуния", "date": "2017.12.21", "title": "81% избирателна активност в Каталуния: Движението „Граждани“ има минимална преднина при 52,3% преброени бюлетини"}
{"url": "http://pik.bg/refan-%E2%80%93--%D0%BF%D0%BE%D1%87%D0%B5%D1%82%D0%B5%D0%BD-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D1%86%D0%B5%D1%80%D0%B5%D0%BC%D0%BE%D0%BD%D0%B8%D1%8F-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%BA%D1%83%D0%BB%D1%82%D1%83%D1%80%D0%B5%D0%BD-%D0%B8-%D0%BD%D0%B0%D1%83%D1%87%D0%B5%D0%BD-%D0%B5%D0%BB%D0%B8%D1%82-news714065.html", "text": "Отличието се връчва на козметичния бранд поради факта, че обществеността оценява високо постиженията в Иновативността на , в налагането на предимствата на съвременни модели в българския бизнес за изпреварващо развитие на сектора и за утвърждаване на националния просперитет Лидерите на научната и културната интелигенция, обединени в Клуба на българския културен и научен елит, на специална церемония направиха  официално заявление, че през идващата 2018 година ще работят под мотото “Аплодисменти за България”. Тържеството бе посветено на конкретни постижения на учените от Българска академия на науките, на Съюза на учените в България, на българските университети и на културните институции, заслужили най-много обществено признание за постиженията си.  То се състоя в залата на Нов театър в НДК. На церемонията, под почетното председателство на ,  от Съвета на Европейската научна и културна общност и Клуба на българския културен и научен елит връчиха отличия на авторитетни представители на българската интелигенция. Номинациите за отличията се правят от 180 известни български учени и творци с международно признание, които вече притежават отличия.  На базата на тяхното гласуване, управителят на Ангел Попов получи отличието за ПОЧЕТЕН ПОСЛАНИК на иновативния бизнес заедно със МОНЕТА. Призът бе връчен от режисьора в Българска национална телевизия Боян Даскалов.  ЗЛАТНАТА МОНЕТА е изработена в Монетния двор на България и има двустранно златно покритие. На  лицевата страна е изобразена отворената книга - символ на прогреса, а на обратната са подредени красивите букви на Глаголицата. Представителката на Велина Евтимова връчи наградата за култура на журналистката и писателка Ирина Александрова. Сред отличените бяха още директорът на Музикалния театър \"Стефан Македонски\" - Марияна Арсенова и журналистът в Българска национална телевизия Георги Любенов…. Акцент в тържественото награждаване бе и специалния спектакъл на ансамбъл “Средец”.", "date": "2017.12.21", "title": "REFAN –- почетен председател на церемония на българския културен и научен елит"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%BA%D0%B0%D1%82-%D0%BF%D0%B8%D1%88%D0%B5-%D0%B3%D0%BB%D0%BE%D0%B1%D0%B8-%D0%B2-%D0%BF%D0%BE%D0%B4%D0%B7%D0%B5%D0%BC%D0%BD%D0%B8%D1%82%D0%B5-%D0%BF%D0%B0%D1%80%D0%BA%D0%B8%D0%BD%D0%B3%D0%B8-%D0%BD%D0%B0-%D0%BC%D0%BE%D0%BB%D0%BE%D0%B2%D0%B5%D1%82%D0%B5-news713975.html", "text": "Подземните и откритите паркинги на моловете в Пловдив ще бъдат едни от най-следените от КАТ по празниците. Обект на засилен контрол ще са и местата за спиране пред хипермаркетите и другите търговски вериги в града. „За почивните дни по Коледа и Нова година ще извадим допълнителни сили на пътя, за да се осигури по празниците нормална проходимост и да се облекчи трафикът. Ще обърнем внимание и на всички неправилно паркирали, дори в подземните паркинги на моловете, където се очаква голям наплив“, съобщи за „Марица“ шефът на КАТ- Пловдив Димитър Димитров. Униформените ще следят за неправомерно спиране на инвалидните места, по алеите, тревните площи и активните ленти за движение. „Паркингите са отворени за обществено ползване. Те са собственост на търговските обекти, но в тях също важат правилата за движение по пътищата, а нарушителите се санкционират по правилата, които важат и на улицата. Нека водачите да се съобразяват, за да не си развалят празниците“, посъветва Димитров. Той предупреди, че в почивните дни патрули на КАТ ще следят и край големите заведения в града, както и по основните пътни артерии.", "date": "2017.12.21", "title": "ВНИМАВАЙТЕ! КАТ пише глоби в подземните паркинги на моловете"}
{"url": "http://pik.bg/%D0%BF%D1%83%D1%87%D0%B4%D0%B5%D0%BC%D0%BE%D0%BD-%D0%B3%D0%BE%D1%82%D0%B2%D0%B8-%D1%80%D0%B5%D1%87-%D1%81%D0%BB%D0%B5%D0%B4-%D0%B8%D0%B7%D0%B1%D0%BE%D1%80%D0%BD%D0%B8%D1%8F-%D0%B4%D0%B5%D0%BD-news714063.html", "text": "Бившият каталунски лидер Карлес Пучдемон ще направи изявление два часа след края на предсрочните избори в областта, пише испанското издание Ел Паис. Пучдемон е кандидат за народен представител на неговата партия „Да за Каталуния“, но тъй като срещу него има повдигнати обвинения за държавна измяна и злоупотреба с публични средства, бившият председател на Женералитета все още се намира в Брюксел, където избяга малко след неуспешния опит за обявяване на независима каталунска република. По-рано стана ясно, че на предсрочните парламентарни избори в областта рекорден брой хора искат да упражнят правото си на глас, като пред урните има опашки, а към 18:00 часа местно време избирателната активност е почти 68%. Гласуването в Каталуния приключва в 20:00 часа местно време. Вотът бе организиран от Мадрид, след като централното правителство задейства чл. 155 от Конституцията на Испания, за да суспендира автономните правомощия на Каталуния, чиито парламент обяви едностранна независимост на 1 октомври тази година. Някои от кандидатите за изборите - включително и отстраненият от длъжност председател на Женералитата Карлес Пучдемон, са изправени пред обвинения за организиране на бунт за ролята им в обявяване на независимостта, което допълнително повишава градуса на напрежението.", "date": "2017.12.21", "title": "Пучдемон готви реч след изборния ден"}
{"url": "http://pik.bg/%D0%BE%D0%B1%D0%B2%D0%B8%D0%BD%D1%8F%D0%B5%D0%BC%D0%B8-%D0%B7%D0%B0-%D0%B3%D1%80%D0%B0%D0%B1%D0%B5%D0%B6-%D0%B2-%D0%B6%D0%BA-%E2%80%9E%D0%BB%D1%8E%D0%BB%D0%B8%D0%BD%E2%80%9C-%D0%BE%D1%81%D1%82%D0%B0%D0%B2%D0%B0%D1%82-%D0%B2-%D0%B0%D1%80%D0%B5%D1%81%D1%82%D0%B0-news714018.html", "text": "Потвърдена е мярката за неотклонение „Задържане под стража“ на Стоян И. и Николай А., обвинени за грабеж, вещно укривателство и държане на наркотици с цел разпространение. На 11.12.2017 г. двамата обвиняеми се качили със стълба на втори етаж и проникнали в офис, намиращ се в търговски център в жк. „Люлин“. За да не бъдат разпознати, криминално проявените мъже били маскирани по време на извършване на престъплението. След като заплашили пазача, те изхвърлили навън касата с намиращите се в нея 10 000 лева. С лек автомобил марка BMW, който се водел като откраднат, двамата се придвижили до подземен гараж в същия жилищния район и го укрили там. През цялото време обвиняемите не знаели, че били следени от полицейските служители, които след извършената операция са ги задържали, като към онзи момент металната каса била в автомобила, но празна. В хода на образуваното досъдебно производство били извършени няколко експертизи, които установили наличие на ДНК на Стоян И. на място в офиса и трасологична следа от подметката на обувка на Николай А. При претърсване в обитаваните от тях домове са били намерени множество вещи, заявени като откраднати от различни граждани. Към настоящия момент е направен оглед на веществените доказателства и са разпитани свидетели за установяване принадлежността на вещите. В днешното съдебно заседание състав на Апелативен съд - София прие доводите на прокурора от Софийската апелативна прокуратура, че е налице обосновано предположение, че обвиняемите са извършителите на престъпленията и съществува реална опасност от извършване на друго престъпление.", "date": "2017.12.21", "title": "Обвиняеми за грабеж в жк. „Люлин“ остават в ареста"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BA%D0%B0%D0%B7%D0%B0-%D0%BD%D0%B0-%D1%81%D0%B2%D0%BE%D0%B8%D1%82%D0%B5-%D0%B0%D1%85%D0%BC%D0%B5%D0%B4-%D0%B4%D0%BE%D0%B3%D0%B0%D0%BD-%D0%BD%D0%B0-%D1%81%D0%B1%D0%B8%D1%80%D0%BA%D0%B0%D1%82%D0%B0-%D0%B2-%D1%81%D0%B0%D1%80%D0%B0%D0%B8%D1%82%D0%B5-news714064.html", "text": "Ахмед Доган направи обръщение пред елита на партията в т.нар. Сараите в Бояна. Експозе от словото на почетния председател на ДПС Ахмед Доганбе публикувано на сайта на партията. Доган се обявява срещу предсрочни избори у нас и за доброосъседски отношения с Турция. Отцепните от ДПС, които отидоха в ДОСТ, могат да се върнат след разкаяние и спазвайки устава на Движението, посочва той. Доган се възпротивява на външна намеса в нов процес на обединяване, наричайки го \"нездравословен\". Почетният председател на ДПС подчертава, че големият проблем на правителството на Борисов е включването на отявлени националисти във властта. Ето какво казва той:", "date": "2017.12.21", "title": "ИЗВЪНРЕДНО В ПИК! Ето какво каза на своите Ахмед Доган на сбирката в Сараите"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B7%D0%B0-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D0%B8%D1%81%D0%BA%D0%B0%D1%82-%D0%BF%D0%BE-%D1%81%D1%82%D1%80%D0%BE%D0%B3%D0%B8-%D1%82%D0%B5%D1%85%D0%BD%D0%B8%D1%87%D0%B5%D1%81%D0%BA%D0%B8-%D0%BF%D1%80%D0%B5%D0%B3%D0%BB%D0%B5%D0%B4%D0%B8-news713971.html", "text": "По-строги правила за техническите прегледи на автомобилите предлага държавата. Това стана ясно от коментар в кулоарите на парламента на Дамян Войновски, главен секретар на ИА \"Автомобилна администрация\". Променяме някои изисквания, които в процеса на работа сме установили, че пречат на качеството на извършване на технически прегледи, подчерта той. Разширяват се правомощията на агенция \"Автомобилна администрация\". . Завишават се изискванията към самите пунктове, но се намалява административната тежест при разрешителните за пунктовете. 5 000 лева е глобата за пункт, който осъществява фиктивни технически прегледи. Войновски заяви, че до момента над 10 пункта са затворени заради фиктивни прегледи. Ще има строги санкции за манипулации на километража. Като се установи фалшив технически преглед на автомобил, този преглед ще се прекратява", "date": "2017.12.21", "title": "ВАЖНО ЗА ШОФЬОРИТЕ! Искат по-строги технически прегледи"}
{"url": "http://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BC%D0%BB%D0%B0%D0%B4-%D0%BC%D1%8A%D0%B6-%D1%81%D0%B5-%D1%85%D0%B2%D1%8A%D1%80%D0%BB%D0%B8-%D0%BE%D1%82-%D1%81%D0%B5%D0%B4%D0%BC%D0%B8%D1%8F-%D0%B5%D1%82%D0%B0%D0%B6-%D1%82%D1%80%D1%83%D0%BF%D1%8A%D1%82-%D0%BC%D1%83-%D0%BB%D0%B5%D0%B6%D0%B8-%D0%BD%D0%B0-%D1%82%D1%80%D0%BE%D1%82%D0%BE%D0%B0%D1%80%D0%B0-%D1%81%D0%BD%D0%B8%D0%BC%D0%BA%D0%B8-18-news714062.html", "text": "Ужасен инцидент стана тази вечер в благоевградския квартал \"Еленово\". От седмия етаж на блок падна млад мъж и загина на място, информира струма.ком. 30-годишният мъж  е загинал на място. Инцидентът стана около 19 часа. Обстоятелствата около инцидента се изясняват. Според съседи и познати младият мъж е страдал от тежка депресия и психични проблеми. Касае се за самоубийство, категорични са от полицията.", "date": "2017.12.21", "title": "УЖАСЯВАЩ ИНЦИДЕНТ! Млад мъж се хвърли от седмия етаж, трупът му лежи на тротоара (СНИМКИ 18+)"}
{"url": "http://pik.bg/%D0%B3%D0%BB%D0%BE%D0%B1%D0%B0%D0%BB%D0%BD%D0%B8%D1%82%D0%B5-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8-%D1%89%D0%B5-%D1%81%D0%B5-%D0%BF%D0%BE%D0%B2%D0%B8%D1%88%D0%B0%D1%82-%D0%B4%D0%BE%D0%B3%D0%BE%D0%B4%D0%B8%D0%BD%D0%B0-news714066.html", "text": "Средните температури в света ще се повишат следващата година, но без да отбелязват нови рекорди, благодарение на охлаждащия ефект на явлението Ла Ниня в Тихия океан, съобщи Националната метеорологична служба на Великобритания, цитирана от Ройтерс. Покачването на средната температура в световен мащаб през 2018 г. ще бъде между 0,88 градуса Целзий и 1,12 градуса Целзий над дългосрочната средна стойност от 14,3 градуса Целзий в периода 1981-2010 г. \"2018 г. ще бъде много гореща в света, но е малко вероятно да надмине скорошния рекорд, поставен през 2016 г.\", каза проф. Адам Склейф. Миналия месец Световната метеорологична организация към ООН обяви, че настоящата година е сред трите най-горещи, откакто се водят наблюдения за времето и климата, като е с малко по-ниски температури от 2016 г., допълва БТА. \"През 2018 г. глобалните температури ще останат високи, но явлението Ла Ниня обуславя средните температури да бъдат около 0,1 градуса Целзий по-ниски, отколкото без съществуването му\", добави изследователят Дъг Смит. От Националната метеорологична служба на Великобритания казаха, че 16 от 17-те най-топли регистрирани години са след 2000 г.", "date": "2017.12.21", "title": "Глобалните температури ще се повишат догодина"}
{"url": "http://pik.bg/%D1%8F%D0%BD%D0%B8-%D0%BE%D1%82-%D1%84%D0%B5%D1%80%D0%BC%D0%B0%D1%82%D0%B0-%D0%BF%D0%BE%D0%BB%D1%8F-%D0%BF%D0%BE%D0%B1%D0%B5%D0%B4%D0%B0%D1%82%D0%B0-%D1%81-%D0%B3%D1%80%D1%8A%D1%86%D0%BA%D0%BE-%D0%BF%D0%B0%D1%80%D1%82%D0%B8-%D1%81%D0%BD%D0%B8%D0%BC%D0%BA%D0%B8-news714029.html", "text": "Яни Андреев, големият победител от \"Фермата\", който в неделя си тръгна с чек за 100 000 лева от предаването, изхарчи част от тях, за да полее успеха си на гръцко парти. Той се забавляваше в компанията на още един \"фермер\" Станислав Ласкин. Двамата се радваха на вниманието на красивите момичета, които бяха препълнили клуба. Към тях се присъединиха и А Яни отговаряше на погледи, които, като ново лице в публичното пространство, любопитно го следяха какво прави. Макар да твърди, че е непретенциозен ерген, той най-вероятно се оглежда за девойка, която да удовлетвори изискванията му: хубаво тяло, сини очи, да не мисли за пари и да няма дете, защото майка му не иска такава снаха. стопаните на фермата – Благовеста и Николай Василеви.", "date": "2017.12.21", "title": "Яни от \"Фермата\" поля победата с гръцко парти (СНИМКИ)"}
{"url": "http://pik.bg/%D0%BE%D0%BF%D0%B0%D1%81%D0%BD%D0%B8-%D0%B2%D1%80%D1%8A%D0%B7%D0%BA%D0%B8-%D0%BB%D1%83%D0%BD%D0%B0-%D0%B7%D0%B0%D0%B1%D0%B8-%D0%B1%D0%BE%D0%B1%D0%B8-%D0%B2%D0%B0%D0%BA%D0%BB%D0%B8%D0%BD%D0%BE%D0%B2-%D1%87%D0%B0%D0%BB%D0%B3%D0%B0%D0%B4%D0%B6%D0%B8%D0%B9%D0%BA%D0%B0%D1%82%D0%B0-%D0%BA%D0%B0%D0%BD%D0%B8-%D1%80%D0%B5%D0%BF%D0%BE%D1%80%D1%82%D0%B5%D1%80%D0%B0-%D0%BD%D0%B0-%D0%BA%D0%B0%D1%84%D0%B5-%D1%81-%D1%80%D0%B0%D0%B9%D0%B1%D0%B5%D1%80-news713139.html", "text": "Луна е успяла да свали близо 20 лета по-младия репортер на \"Господари на ефира\" Боби Ваклинов, шушукат из коридорите на Нова телевизия. Заварката е станала в деня на нейното натирване от \"Биг Брадър\". Докато чалгаджийката ръсела бисери в компанията на Ники Кънчев и Алекс Сърчаджиева след изгонването си 5 дни преди големия финал, пред студиото на Нова телевизия се появил Боби Ваклинов. Репортерът държал в ръце статуетката \"Златен скункс\", с която да дарува устатата Лухче. Боби търпеливо изчакал триото да се наприказва и при появата на Луна извън студиото, веднага я налазил. Повяхналата блондинка обаче изненадала младежа, като вместо да се нацупи на \"смрадливата\" награда, заслужена с агресивното й държане в Къщата, се усмихнала кокетно, приела \"наградата\" и веднага започнала агресивно да сваля напетия мачо. \"Той се беше подготвил с каска за челния сблъсък с чалга звездата, за да иронизира агресивното й поведение в риалити шоуто. Вместо да се ядоса, Луна оправи накривената \"консерва\" и я постави на мястото й. Накрая излезе, че вместо каска, май ще му трябва презерватив! За да не остане и капчица съмнение относно порно намеренията й към Боби, Луна сръчно му драсна телефонния си номер и го покани да пият кафе на \"райбер\" в дома й, за да обсъдят това-онова от живота”, подсмихва се двама независими един от друг информатори, очевидци на гаджосването. От кухнята на шоуто, което изобличава гафовете в българската журналистика, издадоха, че певачката, макар и близо четири петилетки по-дърта от левента Ваклинов, се заканила да го вкара в леглото си, за да му покаже някои хватки, които може и да е пропуснал в сексуалното си обучение. Вътрешнотелевизионната мълва носи, че отраканият репотер от Благоевград наскоро се е разделил с гаджето си и в момента нямал дама до себе си. Затова и в Нова са убедени, че Боби е вече е навестил покоите на Луна", "date": "2017.12.21", "title": "ОПАСНИ ВРЪЗКИ! Луна заби Боби Ваклинов? Чалгаджийката кани репортера на \"кафе с райбер\""}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B8%D0%BC%D0%B0-%D0%B2-%D1%80%D1%83%D1%81%D0%BA%D0%B0%D1%82%D0%B0-%D0%B8-%D1%81%D0%BD%D0%B5%D0%B6%D0%B0%D0%BD%D0%BA%D0%B0%D1%82%D0%B0-%D0%BF%D0%BE-%D0%BC%D0%B0%D0%B3%D0%B0%D0%B7%D0%B8%D0%BD%D0%B8%D1%82%D0%B5-news714028.html", "text": "„Активни потребители“ са проучили съдържанието на 13 „Руски“ салати и 14 салати „Снежанка“. Изводът им е, че в някои липсват традиционните съставки като яйца и кисело мляко, но има много консерванти, предава Би Ти Ви. Според данните индустриално произведените и пакетирани „Руски“ салати изобилстват от технологични добавки като: - добавени въглехидрати – средно във всяка марка има 7,5 добавени източника на въглехидрати (минимум 5, максимум 9). Във всички изследвани марки има захар, нишесте и полизахаридни сгъстители – т.нар. гуми (карегенан, гума ксантан и/или гума гуар). - нетрадиционни суровини – в търговските марки присъстват средно 3,8 нетрадиционни суровини. Освен вече споменатото нишесте, във всички продукти се открива соев протеин. В мнозинството (9 от 13) се влагат и свински протеин и/или колаген. - консерванти – готовите руски салати съдържат средно по три консерванта – калиев метабисулфит/сорбинова киселина/калиев сорбат, натриев нитрит и/или натриев бензоат. Само в 3 от 13 има по-малко от три консерванта. - други технологични добавки – азиатската добавка глутамат и фосфатни соли присъстват в 11 от 13 марки. Без никаква нужда се влагат между един и три вида от тези съединения, се казва в изследването. От 13 марки, само в една не е открит оцветител. Предпочитаните оцветители са кармин и каротен. В две търговски марки на добавен силиций, което по същество е фин пясък или пепел. Що се отнася до салатите „Снежанка“, само в три от 14 марки е открито кисело мляко. Отсъствието му е „компенсирано“ с множество от технологични добавки, превръщайки готовата салата „по-скоро коктейл от химикали“, посочват от „Активни потребители“: - добавени въглехидрати – всяка изследвана салата „Снежанка“ съдържа средно по три допълнителни източника на въглехидрати – захар, царевично нишесте, гума гуар и гума касантан. - нетрадиционни суровини – отсъствието на основна суровина като киселото мляко е компенсирано с множество необичайни съставки (средно 5,2) – нишесте, сухо мляко, млечен протеин, хидрогенирана палмова или друга растителна мазнина, майонеза и дори желатин. - консерванти – открито е средно по едно съединение, обикновено това е сорбинова киселина. „Повече не е и нужно, използваните заводски рецепти не са по вкуса дори на напретенциозните бактерии“, коментират от организацията - други технологични добавки – от неспоменатите досега добавки основните са подкиселители – лимонена и оцетна киселина, които производителите използват в ролята на консерванти. В седем от 14 търговски марки се установява прибавяне на пектин. Той се използва като сгъстител, допълвайки или замествайки гума гуар, гума ксантан и желатина. „Активни потребители“ обобщава, че в „Руските“ салати се откриват шест (от седем) традиционни суровини, плюс още около 20 „нетрадиционни“. При „Снежанките“ ситуацията е аналогична – една (краставица) от двете традиционни суровини, допълнени от 11 други. Повечето нетрадиционни компоненти не са естествено получени храни, а представляват индустриално произведени хранителни/технологични добавки и/или химикали, отбелязват от организацията. Нито една от тях не подобрява качеството на продуктите и не носи каквато и да е полза за здравословното състояние на консуматорите, а само намалява себестойността и удължават трайността на продукта. От „Активни потребители“ припомнят и традиционните продукти, използвани в рецептите на двата вида салати: „Снежанка“: - цедено кисело мляко - краставици (пресни или кисели) - подправки: копър, чесън, орехи, олио (зехтин) и сол на вкус „Руска“ салата: - зеленчуци (картофи, моркови, грах, кисели краставички) - колбас (шунка или салам) - варени яйца - майонеза - подправки: сол, черен пипер, лимонов сок, магданоз. ", "date": "2017.12.21", "title": "Ето какво има в \"Руската\" и \"Снежанката\" по магазините! "}
{"url": "http://pik.bg/%D0%BF%D1%80%D0%B8-42-%D0%BE%D0%B1%D1%80%D0%B0%D0%B1%D0%BE%D1%82%D0%B5%D0%BD%D0%B8-%D0%B3%D0%BB%D0%B0%D1%81%D0%BE%D0%B2%D0%B5-%D0%B2-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-%E2%80%9E%D0%B7%D0%B0%D0%B5%D0%B4%D0%BD%D0%BE-%D0%B7%D0%B0-%D0%B4%D0%B0%E2%80%9C-%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D1%81-%D0%BF%D0%BE-34-%D0%BC%D0%B5%D1%81%D1%82%D0%B0-%D0%B2-%D0%B6%D0%B5%D0%BD%D0%B5%D1%80%D0%B0%D0%BB%D0%B8%D1%82%D0%B5-news714073.html", "text": "При почти 42% обработени гласове в Каталуния – искащата каталунска независимост партия „Заедно за ДА“ и юнионисткото движение „Граждани“ разполагат с равен брой места в Женералитета - по 34, въпреки че „Граждани“ има около 50 хил. гласа повече. Разликата се дължи на факта, че в столицата на областта се изискват повече гласове за едно депутатстко място, отколкото в останалите части на Каталуния. Фокус", "date": "2017.12.21", "title": "При 42% обработени гласове в Каталуния: „Заедно за ДА“ и \"Граждани\" с по 34 места в Женералитета"}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D1%83%D0%BB%D0%B8%D1%87%D0%B8-%D1%80%D1%83%D1%81%D0%B8%D1%8F-%D1%87%D0%B5-%D0%BE%D0%BF%D0%B8%D1%82%D0%B2%D0%B0-%D0%B4%D0%B0-%D0%BF%D1%80%D0%B5%D0%B2%D1%8A%D1%80%D0%BD%D0%B5-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F%D1%82%D0%B0-%D0%B2-%D0%BE%D1%80%D1%8A%D0%B6%D0%B8%D0%B5-news714020.html", "text": "Reuters, цитирана от Фокус. Британският премиер Тереза Мей заяви в четвъртък, по време на посещението си в Полша, че Русия се опитва да превърне информацията в оръжие, съобщава Министър-председателят е на посещение във Варшава, където се очаква да подпише с Полша споразумение засягащо сферата на отбраната и сигурността. По нейните думи „съгласихме се да подсилим нашето сътрудничество за да противодействаме на руската дезинформационна кампания в региона“. Мей разкри притеснението на Лондон и Варшава от „опитите на Русия да превърне информация в оръжие“. „Кремъл се опитва да подкопае международната базирана на правила система, няма да успее“, добави още премиера.", "date": "2017.12.21", "title": "Тереза Мей уличи Русия, че опитва да превърне информацията в оръжие"}
{"url": "http://pik.bg/%D0%BD%D0%BE%D0%B2%D0%BE-%D0%B1%D0%B5%D0%B1%D0%B5-%D0%B2-%D0%BA%D0%BB%D0%B0%D0%BD%D0%B0-%D0%BA%D0%B0%D1%80%D0%B4%D0%B0%D1%88%D0%B8%D1%8F%D0%BD-%D0%B1%D1%80%D0%B5%D0%BC%D0%B5%D0%BD%D0%BD%D0%B0-%D0%B5-news713949.html", "text": "Клои, която е на 33 години, написа, че е едновременно благодарна, развълнувана, нервна, нетърпелива, преизпъленена с радост и изплашена. Тя нарече бременността си \"най-голямата си осъществена мечта\". Риалити звездата Клои Кардашиян потвърди в Инстаграм, че очаква първото си дете от приятеля си Тристан Томпсън. Клои е най-малката сестра на Ким Кардашиян Уест. За бременността на Клои се говори от няколко месеца. Тя обясни, че съзнателно са мълчали по въпроса, за да могат да радват в тесен кръг възможно най-дълго. Клои, която е на 33 години, написа, че е едновременно благодарна, развълнувана, нервна, нетърпелива, преизпъленена с радост и изплашена. Тя нарече бременността си \"най-голямата си осъществена мечта\".", "date": "2017.12.21", "title": "Ново бебе в клана Кардашиян! Бременна е..."}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8-%D0%B2-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-%D1%89%D0%B5-%D1%81%D1%82%D0%B0%D0%BD%D0%B5-%D1%81%D1%82%D1%80%D0%B0%D1%88%D0%BD%D0%BE-%D0%B1%D0%B5%D0%B7-%D0%B8%D1%81%D0%BF%D0%B0%D0%BD%D0%B8%D1%8F-news714019.html", "text": "Сепаратизъм или единство с Испания – това е въпросът на днешните предсрочни избори в Каталуния. Социологическите проучвания от навечерието на вота показват обаче, че ясен отговор едва ли ще има, тъй като подкрепата за двата лагера е равна. Разделението сред каталунците е факт, дори в семейства и сред приятели, заяви за „Дарик” Стоянка Колева, директор на българското училище „Св. Св. Кирил и Методий” към асоциация „Св. Георги” в Барселона. По думите й жителите на града са спокойни и гласуването преминава мирно за разлика от референдума за независимост на 1 октомври. Избирателната активност е висока, посочи Таня Солер, художничка, писателка и журналистка, която живее над 22 години в Испания. Отделянето на Каталуния от Испания носи твърде много несигурност, каза тя и добави, че хората се тревожат какво ще се случи с пенсиите им, ако регионът се отцепи. Предсрочните избори в Каталуния са част от мерките, предприети от испанското правителство, след като регионалните лидери проведоха референдум и обявиха независимост. Мадрид пое директен контрол над областта, разпусна парламента и отстрани президента Карлес Пучдемон. Социологическите проучвания в навечерието на вота показват равна подкрепа за сепаратистите и поддръжниците на съюза. Зад тези резултати прозира дълбокото разделение сред самите каталунци. Очертава се фрагментиран нов парламент и мъчително,а може би дори невъзможно формиране на управляваща коалиция. Разделение сред каталунците има, дори в семейства и сред приятели, заяви Стоянка Колева. „Различията в мисленето се отразява в отношенията им. Има една тенденция поддръжниците на независимостта да я насаждат като идея на всички останали, които не са съгласни“, коментира тя. Стоянка Колева добави, че част от каталунците са обезнадеждени, защото се опасяват, че Карлес Пучдемон ще бъде вкаран в затвора, ако партията му спечели и той се върне в Каталуния. Има отстъпление, но твърдите привърженици на независимостта ще гласуват въпреки всичко, каза тя. Друга наша сънародничка гласува на предсрочните избори в автономната област. Таня Солер, която има двойно гражданство, заяви, че според нея Каталуния трябва да остане в Испания. „Защото иначе става много страшно без Испания. Хората се безпокоят главно за пенсиите си. Не знаят какво ще стане с тях, защото досега са плащали на испанското правителство. Изплашени са за бъдещето си“, посочи българката. Седем политически партии се очаква да спечелят места в парламента в Барселона, но нито една от тях няма да е дори близо до мнозинство. Най-вероятно в бъдещето регионално правителство ще трябва да участват поне три партии - всяка от тях с различни възгледи за бъдещето на автономната област и за това кой да е следващият президент. Шансът изборите да разрешат политическата криза е малък, смятат анализатори. Гласуването в Каталуния ще приключи в четвъртък в 20 часа местно време, а ясна картина за резултатите се очаква около полунощ.", "date": "2017.12.21", "title": "Българи в Каталуния: Ще стане страшно без Испания"}
{"url": "http://pik.bg/%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B4%D0%B0%D0%B2%D0%B0-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D0%BF%D0%B8%D0%BB%D0%BE%D1%82%D0%B5%D0%BD-%D0%BF%D1%80%D0%BE%D0%B5%D0%BA%D1%82-%E2%80%9E%D1%87%D1%80%D0%B5%D0%B7-%D0%B8%D0%B7%D0%BA%D1%83%D1%81%D1%82%D0%B2%D0%BE-%D0%BA%D1%8A%D0%BC-%D0%BF%D0%B0%D1%82%D1%80%D0%B8%D0%BE%D1%82%D0%B8%D0%B7%D1%8A%D0%BC%E2%80%9C-news714009.html", "text": "Лидерът на ВМРО, заместник министър-председател по вътрешен ред и сигурност и министър на отбраната на Република България Красимир Каракачанов, изпълнявайки предизборното обещание на ВМРО – Българско национално движение и Патриотите за въвеждане на патриотично възпитание на младите българи в училище, ще даде началото на Пилотен проект „Чрез изкуство към патриотизъм“ в гр. Русе. Младежка сцена към Военен клуб Русе е пилотен проект към Военното министерство в контекста на Програмата за патриотично възпитание на младите българи. Тя има нестандартен подход, който е базиран на факта, че изкуството е най-бързият път за въздействие. Ето защо проектът залага на театралното изкуство, като най-популярно и демократично, интригуващо еднакво различни възрастови групи с различни интереси. Младежката сцена към Военния клуб ще реализира предимно български заглавия със съвременна и историческа насоченост Това е един нов път към обучението в ценности, традиции, морал и обществен дълг. Проектът е атрактивен и предизвика сериозен интерес в Русе. С осъществяването на идеята е ангажирана голямата група на театър-школа „Артистисимо“ с ръководители проф. д-р Александър Илиев и Иглика Пеева. Тя е създадена към Военен клуб Русе през декември 2009г. На пресконференция във Военния клуб на 22.12.2017 г. (петък) от 16:30 ч. министър Каракачанов, освен официалното начало на патриотичната инициатива, ще коментира и наболели и актуални за Област Русе теми. На пресконференцията ще присъства и областният управител Галин Григоров. Посещението на вицепремиера и министър на отбраната Красимир Каракачанов е по покана на областния управител на града.", "date": "2017.12.21", "title": "Каракачанов дава началото на пилотен проект „Чрез изкуство към патриотизъм“ "}
{"url": "http://pik.bg/%D0%BD%D0%BE%D0%B2-%D1%80%D0%B5%D0%B4-%D1%80%D0%B0%D1%83%D0%BB-%D0%BA%D0%B0%D1%81%D1%82%D1%80%D0%BE-%D1%81%D0%B4%D0%B0%D0%B2%D0%B0-%D0%BB%D0%B8%D0%B4%D0%B5%D1%80%D1%81%D0%BA%D0%B8%D1%8F-%D0%BF%D0%BE%D1%81%D1%82-%D0%B2-%D0%BA%D1%83%D0%B1%D0%B0-%D0%BF%D1%80%D0%B5%D0%B7-%D0%B0%D0%BF%D1%80%D0%B8%D0%BB-2018-%D0%B3-news714048.html", "text": "Президентът на Куба Раул Кастро смята да слезе от лидерския пост на държавата през април 2018 г., съобщава AFP. В четвъртък Националното събрание на страната отложи общите избори на острова за месец април, като преди това те бяха насрочени за края на февруари. Причината за отлагането е хаоса, в който се намира Куба заради нанесените от ураганите през септември щети. 86-годишният Кастро, брат на починалия бивш кубински лидер Фидел Кастро, ще предаде правомощията си на избрания нов президент непосредствено след вота.", "date": "2017.12.21", "title": "НОВ РЕД! Раул Кастро сдава лидерския пост в Куба през април 2018 г."}
{"url": "http://pik.bg/%D0%BB%D0%B5%D0%BA%D0%B0%D1%80%D1%81%D0%BA%D0%B8%D1%8F%D1%82-%D1%81%D1%8A%D1%8E%D0%B7-%D1%81-%D0%BF%D0%B5%D1%81%D0%B8%D0%BC%D0%B8%D1%81%D1%82%D0%B8%D1%87%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B7%D0%B0-%D0%B7%D0%B4%D1%80%D0%B0%D0%B2%D0%BD%D0%B0%D1%82%D0%B0-%D0%BD%D0%B8-%D1%81%D0%B8%D1%81%D1%82%D0%B5%D0%BC%D0%B0-news714023.html", "text": "Има риск здравната система да рухне до месеци, а последиците от това ще са катастрофални за обществото. Песимистичната прогноза е на Българския лекарски съюз, а основанието за нея е „мълчаливият” според лекарите отказ на Надзорния съвет на здравната каса да преговаря с тях за подписването на Националния рамков договор за 2018 година. Тази седмица от касата обявиха, че канят лекарите на преговори, но от съсловието определят въпросната покана като „симулация на желание”. От съюза отчитат като недоразумение факта, че бе отменен единствено мораториумът за нови лекарства, но не и забраната за разкриване на нови клиники и отделения в следващата година. В навечерието на коледните празници лекарите призовават за отпадане и на втория мораториум, за изплащане на всичко, изхарчено от болниците в повече от предварително планираното, както и за ускорено провеждане на преговорите за подписване на нов рамков договор.", "date": "2017.12.21", "title": "Лекарският съюз с песимистична прогноза за здравната ни система"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B5%D1%82%D0%BE-%D0%BA%D0%B0%D0%BA-%D1%81%D0%B5-%D0%B8%D0%B7%D0%B4%D0%B0%D0%B4%D0%B5-%D0%BC%D0%B5%D1%85%D0%BC%D0%B5%D0%B4-%D0%B8-%D0%BA%D0%BE%D0%B9-%D0%BF%D1%8A%D1%80%D0%B2%D0%B8-%D1%80%D0%B0%D0%B7%D0%B1%D1%80%D0%B0-%D1%87%D0%B5-%D1%81%D1%80%D0%B5%D1%89%D1%83-%D0%BD%D0%B5%D0%B3%D0%BE-%D0%B5-%D1%83%D0%B1%D0%B8%D0%B5%D1%86%D1%8A%D1%82-%D0%BD%D0%B0-%D0%B4%D0%B0%D0%BC%D0%BB%D0%B0-news714049.html", "text": "„Аз не съм убиец! Защо ме вземате? Аз не съм я убил“ , това повтарял нервно в полицейската кола вчера 25-годишният Мехмед Хасан и кършел пръсти. Дори не бил с белезници. Трябвало да бъде откаран в Кърджали за снемане на показания, предава Родопи24.", "date": "2017.12.21", "title": "ЕКСКЛУЗИВНО! Ето как се издаде Мехмед и кой първи разбра, че срещу него е убиецът на Дамла! "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D1%84-%D1%80%D1%83%D0%BC%D0%B5%D0%BD-%D0%B3%D0%B5%D1%87%D0%B5%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D0%BC%D0%BE%D1%80%D0%B0%D1%82%D0%BE%D1%80%D0%B8%D1%83%D0%BC%D0%B0-%D0%B2%D1%8A%D1%80%D1%85%D1%83-%D0%BB%D0%B5%D0%BA%D0%B0%D1%80%D1%81%D1%82-news713634.html", "text": "- Това беше продукт на необяснимия инат на управляващите. Винаги можеха да намерят 20 млн. лв. за лекарства. Като икономист мога да кажа, че България не може да си позволи здравеопазване като в Швейцария. ГЕРБ направиха груба грешка и по морални, и по политически съображения. БСП пък засили подкрепата си в обществото. Хората проявиха своята хубава черта, каквато е чувството за съпричастност. Човешкият живот е над всичко. - Парите винаги са от значение. За 2018 г. средствата за здравеопазване са с около 400 млн. лв. повече. Но трагедията е, че то става все по-лошо. Предстои закриването на регионални болници. Това е сериозен проблем. Не ми е известно в друга европейска държава да се случват такива абсурди. - Не съм съгласен. Важен е крайният резултат, а той е позитивен. От самото начало БСП беше на правилната позиция. В крайна сметка не бива да се играе със здравето на хората. - Това е неприемливо. Работата на депутатите е да защитават интересите на хората. Особено когато става дума за здраве. Въпросът тогава не подлежи на отлагане. - Не знам каква е истината. Добре е, че политиците се срещат и решават проблемите на хората. Иначе една партия си отива и на нейно място идва друга.", "date": "2017.12.21", "title": "САМО В ПИК! Проф. Румен Гечев с ексклузивен коментар за скандала с мораториума върху лекарствата и как се постигна единомислие между БСП и ГЕРБ"}
{"url": "http://pik.bg/%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-%D0%BF%D0%B0%D0%BA-%D0%B8%D0%B7%D0%B1%D1%80%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82%D1%82%D0%B0-news714067.html", "text": "Испанската сепаратистка област Каталуния пак избра независимостта. Това сочат данни от паралелното преброяване след днешните избори. Ройтерс посочва, че сепаратистките партии са на път да запазят крехка преднина. АП залага на абсолютното мнозинство на отделянето от Мадрид. Това става на фона на рекордна изборна активност от 68,3 % към 18 часа местно време. Това е 5 процента повече от активността на миналите избори през 2015-а година. Това не е изненада, след като всички партии в предизборната кампания призоваваха привържениците си да участват в изборите. Изборните секции в Каталуния бяха отворени от 9 до 20 часа местно време.", "date": "2017.12.21", "title": "Каталуния пак избра независимостта!"}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D0%BA%D1%80%D0%B0%D0%B9-%D0%BD%D0%B0-%D1%81%D0%B0%D0%B3%D0%B0%D1%82%D0%B0-%D1%81-%D0%B1%D0%B0%D0%B7%D0%B8%D1%82%D0%B5-%D0%BD%D0%B0-%D1%86%D1%81%D0%BA%D0%B0-%D0%BA%D1%80%D0%B0%D0%BB%D0%B5%D0%B2-%D0%BF%D0%BE%D0%B4%D0%BF%D0%B8%D1%81%D0%B2%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D0%B4%D0%BE-10-%D1%8F%D0%BD%D1%83%D0%B0%D1%80%D0%B8-news713957.html", "text": "Спортният министър обяви, че договорът за базите на ЦСКА може да бъде сключен още до края на тази година. Вече стана ясно, че \"армейците\" отговарят на всички условия по конкурса, като до 10 януари трябва да се подпише дългоочакваният контракт, което е само формалност. \" . Всички документи са изрядни, дружеството отговаря на критериите. Цената е ясна - предложени са 62 000 лева за наем, а минималната инвестиция е от 1 100 000 лева. Всичко е наред и за мен процесът е приключен. Подписването на договора трябва да стане най-късно до 10 януари. Но в най-кратки срокове ще се консултирам с юристите дали можем да направим формалното подписване на контракта в рамките още на тази календарна година. Аз лично не виждам пречка. \", каза Кралев пред БНТ. \"Никакви съмнения за нищо няма. Омръзна ми да отговарям на едни и същи въпроси - за какви дискриминационни условия можем да говорим?! Държавата е собственик на тези съоръжения. Ние търсим най-добрия стопанин и инвеститор. Аз съм горд с това, което направи моят екип, въпреки че бе поставен под огромен обществен натиск през последните три години. Издържахме на напрежението и си удържахме на думата. Доволен съм, защото Този казус 15 години не беше решен. Никой не смееше да пипне базите на ЦСКА\", добави Кралев. Красен Кралев Сагата с базите приключи Ще опитаме сключването на договора да стане факт през 2017 година Всички са доволни и се успокоиха. Ние си свършихме дълга. хората го оценяват и казват: \"Браво, постъпихте като мъже\".", "date": "2017.12.21", "title": "ФУТБОЛНА БОМБА! Край на сагата с базите на ЦСКА! Кралев подписва договора до 10 януари"}
{"url": "http://pik.bg/%D0%B8%D0%B7%D0%B2%D0%B5%D1%80%D0%B3-26-%D0%B3%D0%BE%D0%B4%D0%B8%D1%88%D0%B5%D0%BD-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D1%87-%D0%BD%D0%B0-%D1%81%D1%8A%D0%B4-%D0%B7%D0%B0-%D0%B1%D0%BB%D1%83%D0%B4%D1%81%D1%82%D0%B2%D0%BE-%D1%81-%D0%B4%D0%B5%D1%82%D0%B5-news714007.html", "text": "Окръжната прокуратура във Варна предаде на съд мъж за блудство със сила и заплашване на малолетно дете, представляващо опасен рецидив. На съд с обвинителен акт на Окръжната прокуратура във Варна е предаден 26-годишният Димитър Б., който ще отговаря за блудство с малолетно момиченце, представляващо опасен рецидив, като престъплението по член 149, ал. 5, т. 3 от НК е извършено със сила и заплаха с нож. Престъплението се наказва с лишаване от свобода от 5 до 20 години. На 17 август 2017 г. около 18 часа подсъдимият седял на пейка пред входа, където живее в центъра на Варна. Забелязал, че 10-годишното дете на съседите му влиза във входа, и го последвал. Под претекст че има нужда от помощ, Димитър помолил момиченцето да отиде в апартамента му. Там блудствал с детето, като го заплашил с нож. 26-годишният Димитър Б., който е с основно образование, има две предходни присъди също за блудствени действия. През 2010 г. мъжът е осъден на 11 месеца лишаване от свобода с изпитателен срок от 3 години и 11 месеца от състав на Варненския районен съд. Само 19 дни, след като условната му присъда влязла в сила, той извършил друго престъпление по член 149, ал. 3 от НК. За това престъпление е осъден на 4 години и 4 месеца лишаване от свобода при първоначален строг режим. Предстои делото срещу 26-годишният Димитър Б. да бъде насрочено за разглеждане във Варненския окръжен съд.", "date": "2017.12.21", "title": "ИЗВЕРГ! 26-годишен изнасилвач на съд за блудство с дете"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B3%D0%B5%D0%BE%D1%80%D0%B3%D0%B8-%D0%B8%D0%BB%D0%B8%D0%B5%D0%B2-%D0%BE%D0%B6%D0%B8%D0%B2%D1%8F-%D0%B2-%D0%B4%D0%BE%D0%BC%D0%B8%D0%BD%D0%B8%D0%BA%D0%B0%D0%BD%D0%B0-%D0%B2%D0%B4%D0%BE%D0%B2%D0%B8%D1%86%D0%B0%D1%82%D0%B0-%D0%BC%D1%83-%D0%BC%D0%B0%D1%8F-%D0%B8%D0%BB%D0%B8%D0%B5%D0%B2%D0%B0-%D0%B5-%D0%B7%D0%B0%D0%BC%D0%B5%D1%81%D0%B5%D0%BD%D0%B0-%D0%B2-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-news713450.html", "text": "Мая Илиева смята да увековечи лика на мъжа си с паметник в Доминикана. Скулптурата ще бъде издигната в курорта Кабарете. Точно там навремето Жоро е инвестирал 500 000 долара в имоти, които сега струват двайсетина пъти по-скъпо. Тогава това е било затънтено селце за хипари и наркомани, а сега е един от най-проспериращите курорти, като има и доста луксозни места. Сред тях са и наследените след разстрела на Главния през 2005 г. имоти от Мая Илиева. Запознати с делата на висаджийската вдовица твърдят, че паметникът ще е в цял ръст. Не се знае и в каква поза ще е статуята на Главния, но тя е била поръчана на местен художник. Според клюката в столичния ъндърграунд в статуята на Илиев ще бъде вградена урна с част от праха му, пише \"Телеграф\". Заради праха му имаше вражда между Мая и майката на Георги. Родителката искаше той да бъде погребан до убития си брат Васил в Кюстендил, а жена му пожела кремация. В крайна сметка Мая се налага и останките му бяха изпепелени и поделени на три - една част е в Софийски гробища, другата е дадена на майката, а третата вдовицата остави за себе си.", "date": "2017.12.21", "title": "БОМБА! Георги Илиев оживя в Доминикана! Вдовицата му Мая Илиева е замесена в... (ПОДРОБНОСТИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D0%B8%D1%81%D0%BE%D0%BA%D0%B0-%D0%B8%D0%B7%D0%B1%D0%B8%D1%80%D0%B0%D1%82%D0%B5%D0%BB%D0%BD%D0%B0-%D0%B0%D0%BA%D1%82%D0%B8%D0%B2%D0%BD%D0%BE%D1%81%D1%82-%D0%BD%D0%B0-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%B2-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-%E2%80%93-%D0%BE%D1%82%D1%87%D0%B8%D1%82%D0%B0%D1%82-6796-news714050.html", "text": "Избирателната активност на предсрочните избори за местен парламент в Каталуния до 18:00 часа местно време е 67,96%, съобщава Ла Вангардия, цитирана от Фокус. Това е повече отколкото съответните данни на изборите от 2015 г., когато до 18:00 часа 63,12% от имащите право на глас бяха посетили урните. Повечето екзитполове дават минимална преднина на партиите, борещи се за независмост на областта и отделянето ѝ от Испания. Урните затварят в 20:00 часа местно време. Припомняме, че вотът бе организиран от Мадрид, след като централното правителство задейства чл. 155 от Конституцията на Испания, за да суспендира автономните правомощия на Каталуния, чиито парламент обяви едностранна независимост на 1 октомври тази година. Някои от кандидатите за изборите - включително и отстраненият от длъжност председател на Женералитата Карлес Пучдемон, са изправени пред обвинения за организиране на бунт за ролята им в обявяване на независимостта, което допълнително повишава градуса на напрежението.", "date": "2017.12.21", "title": "ИЗВЪНРЕДНО! Висока избирателна активност на предсрочните избори в Каталуния – отчитат 67,96%"}
{"url": "http://pik.bg/%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%BE%D1%89%D0%B5-%D1%81%D0%B0-%D0%B2-%D0%BC%D0%B8%D0%BD%D0%B0%D0%BB%D0%B8%D1%8F-%D0%B2%D0%B5%D0%BA---%D0%BF%D1%80%D0%B5%D0%B4%D0%BF%D0%BE%D1%87%D0%B8%D1%82%D0%B0%D1%82-%D0%BB%D0%B5%D0%BB%D0%BA%D0%B8%D1%82%D0%B5-%D0%BD%D0%B0-%D0%B3%D0%B8%D1%88%D0%B5%D1%82%D0%BE-%D0%BF%D1%80%D0%B5%D0%B4-%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%B0%D1%82-news713991.html", "text": "Едва около 5 на сто от пълнолетните българи, или около 250 хиляди души, предпочитат да взаимодействат по електронен път с администрацията. Мнозинството от тях са на възраст между 25 и 36 години, с висше образование и с по-благоприятна житейска перспектива. Над 80 на сто от пълнолетните българи все още предпочитат контакт „на гише“ с различните администрации. Това сочат данните от национално-представително проучване, осъществено от „Галъп интернешънъл“ по поръчка на Държавната агенция „Електронно управление“ (ДАЕУ). Данните бяха представени на пресконференция от зам.-председателя на ДАЕУ Александър Йоловски и изпълнителния директор на „Галъп“ Първан Симеонов. Проучването на обществените нагласи обхваща приоритетни за е-управлението теми, сред които са очакваните от гражданите резултати от електронното управление в България, използването на електронни административни услуги, предпочитаните средства за електронна идентификация от потребителите на административни услуги, както и ключови приоритети и задачи на Държавната агенция „Електронно управление“ през 2018 г. Около 14 на сто (около 750 хиляди) от гражданите са ползвали електронни административни услуги с различна честота през изминалата година, като мнозинството от тях оценяват позитивно качеството на този тип услуги. Същевременно близо 70% от запитаните заявяват, че не използват или не възнамеряват да използват различни средства за електронна идентификация (вкл. ПИН, ПИК, квалифициран електронен подпис или други) за целите на административното обслужване и за лични нужди. Около една трета от българите припознават необходимостта от идентификация по електронен път. Под 4 на сто от тях обаче използват средството за е-идентификация с най-висока сигурност, каквото е квалифицираният електронен подпис. Близо 15% от запитаните предпочитат да използват едно универсално средство за електронна идентификация. През последните 12 месеца близо 80% от българите не са търсили никаква информация или административни услуги онлайн на интернет страниците на държавните институции на всички равнища, сочат още данните от проучването. Активните около 22 на сто от българите се обръщат към администрациите по-скоро по принуда и търсят информация и услуги, свързани с различни задължения към администрациите, включително към НАП, местни данъци и такси, здравни и пенсионни осигуровки, обезщетения за майчинство. Под 3% е общият дял на активните българи, които търсят информация, свързана със защита на техни права, култура, туризъм и отдих. Основните цели на електронното управление са осъзнати от обществото и то е склонно да даде кредит на доверие за реализацията на политиката за въвеждане на електронното управление. Същевременно очакванията остават умерени, констатира проучването. Мнозинството от българите отдават приоритет на облекченията за гражданите пред тези за бизнеса и за самите администрации. Близо 80 на сто от запитаните са оптимисти, че ще отпадне необходимостта от документи на хартиен носител, 75 на сто считат, че административното обслужване по-скоро ще се подобри. Около 60 на сто са оптимисти, че целта за намаляване на административната тежест за бизнеса ще бъде реализирана, а близо 50 на сто са убедени в пълното въвеждане на т.нар. „служебно начало“ от институциите. Същевременно е налице скептицизъм, че корупцията в администрацията ще намалее в резултат от реализацията на политиките за е-управление. Общественото мнение е раздвоено по отношение на вероятността от въвеждане на електронно дистанционно гласуване (по интернет) – по около 48% от запитаните. Едва 2 на сто от гражданите смятат, че финансирането е водещ фактор за реализацията на електронното управление в България, докато близо една трета от българите (29 на сто)смятат, че наличието на воля и желание от страна на държавата и политиците е ключовото условие за това. Друга една трета от запитаните обаче не могат да преценят кое е важно, за да се случи работещо електронно управление в България. Личната воля, а не наличието или липсата на ресурси и конюнктурната среда, гражданите отчитат като водещ фактор по отношение на цялостната държавна политика за е-управление. Равен дял от 7% от запитаните определят като водещи фактори цифровите умения на гражданите и на бизнеса и правната рамка. Злоупотребата с лични данни (над 44 на сто) е водещият риск за гражданите при използването на преимуществата на електронното управление, сочат още данните от изследването на „Галъп“. Близо 25 на сто се опасяват от злонамерена външна намеса и хакерски атаки. Данните от проучването потвърждават прокламирания от Държавната агенция „Електронно управление“ подход на реализация на целите, ориентиран към резултатите, а не към намеренията. От идентифицираните от Агенцията водещи приоритети оперативната съвместимост и намаляването на административната тежест и излишните регулации са посочени като темите с най-висока значимост - съответно за 78% и 50% от гражданите, сочат още данните на „Галъп интернешънъл“. Социологическото проучване с предмет „Установяване на обществени нагласи по отношение на същността, целите, основните приоритети и очаквани резултати от електронното управление в Република България“ е осъществено за целите на изработването на единна и задължителна за всички администрации архитектурна рамка на електронното управление.", "date": "2017.12.21", "title": "СТАТИСТИКА! Българите още са в миналия век - предпочитат лелките на гишето пред електронната администрация"}
{"url": "http://pik.bg/%D0%B0%D0%BD%D1%82%D0%BE%D0%BD-%D0%BA%D1%83%D1%82%D0%B5%D0%B2-%D0%BE%D1%82%D0%BC%D1%8F%D0%BD%D0%B0%D1%82%D0%B0-%D0%BD%D0%B0-%D0%BC%D0%BE%D1%80%D0%B0%D1%82%D0%BE%D1%80%D0%B8%D1%83%D0%BC%D0%B0-%D0%B2%D1%8A%D1%80%D1%85%D1%83-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0%D1%82%D0%B0-%D0%B5-%D1%82%D0%BE%D1%87%D0%BA%D0%B0-%D0%B7%D0%B0-%D0%B1%D1%81%D0%BF-news714039.html", "text": "Какво е моралното основание, с което ГЕРБ бяха преди седмица \"за\" мораториума, а сега са \"за\" отпадането му. Естествено е, че отмяната му е точка за БСП. Това коментира пред БНТ Антон Кутев от левицата. Хората искаха това да се случи, имаше обществен натиск и това се случи. Но то можеше да стане и без всички скандални разкрития. Намеси се министър-председателят. Не е сигурно дали България е парламентарна република и това е недопустимо. Хубавото е, че победи това, което хората искаха, каза Кутев. На въпрос за антикорупционния орган, който ще се избира от парламента, депутатът попита как този орган ще разследва някой, който го е избрал. Заради това този орган трябва да бъде извън парламента и правителството, трябва да е при президента, смята Кутев.", "date": "2017.12.21", "title": "Антон Кутев: Отмяната на мораториума върху лекарствата е точка за БСП"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D0%B0%D1%80%D1%82%D0%B8%D0%B9%D0%BD%D0%B8%D1%8F%D1%82-%D0%B5%D0%BB%D0%B8%D1%82-%D0%BD%D0%B0-%D0%B4%D0%BF%D1%81-%D1%81%D0%B5-%D1%81%D1%82%D0%B8%D1%87%D0%B0-%D0%B2-%D1%81%D0%B0%D1%80%D0%B0%D0%B8%D1%82%D0%B5-%D0%B0%D0%BA%D1%82%D0%B8%D0%B2%D0%B8%D1%81%D1%82%D0%B8%D1%82%D0%B5-%D1%82%D1%80%D1%8A%D0%BF%D0%BD%D0%B0%D1%82-%D0%B7%D0%B0-%D1%80%D0%B5%D1%87%D1%82-news713858.html", "text": "Ръководството, депутатите и активът на ДПС начело с лидера Мустафа Карадайъ се събира на традиционната предколедна вечеря в сараите на почетния си председател Ахмед Доган в столичния кв. \"Бояна\". Преди дни депутатът Йордан Цонев обяви пред медиите, че точно на това празненство Доган ще произнесе фундаментална реч, от която ще станат ясни много предстоящи процеси в държавата. Според предварителната информация на тържеството не са поканени гости извън партията. На партито няма да бъдат допуснати и медии. Опитът на ПИК да разбере как ще научим посланията на Доган, удариха на камък, но екипът ни е на място, за да проследи пристигането на партийния актив при Доган. Сбирката всяка година е знакова. Точно преди 2 години на нея е станало ясно, че Доган не е съгласен с посоката, в която оскандаленият предишен лидер на ДПС и днешен провален водач на ДОСТ Лютви Местан води партията, нито е доволен от политическите му прояви. Два дни по-късно - на 24 декември 2015 г., ръководството на партията се събра по спешност в сараите и отстрани Местан от поста, а той се укри в турското посолство, впоследствие разцепи ДПС и се впусна в самостоятелна политическа кариера. Макар да отцепи не малък брой избиратели от Движението, Местан се провали с гръм и трясък на предсрочните парламентарни избори. А начело на ДПС застана Мустафа Карадайъ. На място екипът на ПИК TV показа, че все още никой от активистите не е пристигнал. Автомобили и важни гости все още няма и свети само един прозорец в сградата. Няма ги и кметовете на движението от страната, които са поканени на вечерята. Час и половина преди старта на събитието през портите на сараите премина един бял бус със софийска регистрация. Малко преди 19 часа на мястото пристигна друг бус, който очевидно докара кетеринга за събитието. Преди минути пристигнаха и две луксозни коли с регистрации от провинцията, които бяха посрещнати от охраната. На място има и две патрулки с полицейски коли, които обикалят квартала. Първа на място пристигна депутатката и пиар на партията Велислава Кръстева, която пред камерата на ПИК TV заяви, че няма какво да съобщи, но пожелава на всички зрители здраве и весели празници. \"Не ви ли е студено, колеги?! Доста ще има да почакате, а и няма да има някакви извънредни случки. Няма какво интересно да се случи. Желая ви весели празници и много здраве, че само мръзнете тук\", каза Кръстева пред камерата ни. Следващите няколко гости, които пристигнаха с автомобили от Пазарджик и Разград, не бяха разговорливи и останаха безмълвни пред микрофона на ПИК TV. Охраната на събитието помоли камерата ни да се изтегли до улицата, за да могат спокойно да проверяват гостите. Пиарът Велислава Кръстева също помоли камерите да се отдръпнат от входа за колите към сараите. До момента в сараите влизат депутати от парламентарната група на ДПС, кметове и лидери по места, които охраната проверява по списък. Противно на очакванията госите пристигат със сравнително обикновени автобомили и луксозни лимузини липсват, а марките са Ситроен, Рено, Мазда и Тойота, вместо беемвета и мерцедеси. Пред камерата на ПИК TV гостите се въздържат от коментари относно очакваната реч, а пожелават здраве на зрителите ни. Депутатът от ДПС Йордан Цонев също пожела пред камерата ни весели празници. Няколко коли на НСО бяха допуснати директно да влязат в двора на сараите, без да минават проверка от охраната, но заради затъмнените стъкла, хората в тях, останаха неизвестни. 10 минути след официалния старт на събитието в 20 ч. започнаха да пристигат по-луксозни лимузини, които влизата директно в двора, без да минават проверка. Вероятн в една от тях е пристигнал и лидерът на ДПС Мустафа Карадайъ.", "date": "2017.12.21", "title": "ЕКСКЛУЗИВНО В ПИК TV! Партийният елит на ДПС се стича в Сараите! Активистите тръпнат за речта на Доган (ОБНОВЕНА/СНИМКИ)"}
{"url": "http://pik.bg/%D0%BE%D1%82%D1%81%D1%82%D1%80%D0%B0%D0%BD%D0%B8%D1%85%D0%B0-%D0%BA%D0%BC%D0%B5%D1%82%D0%B0-%D0%BD%D0%B0-%D0%BA%D1%80%D0%B8%D0%B2%D0%BE-%D0%BF%D0%BE%D0%BB%D0%B5-%D1%85%D0%B2%D0%B0%D0%BD%D0%B0%D0%BB%D0%B8-%D0%B3%D0%BE-%D0%B4%D0%B0-%D0%BA%D0%B0%D1%80%D0%B0-%D0%BF%D0%B8%D1%8F%D0%BD-news713894.html", "text": "Правомощията на кмета на хасковското село Криво поле Стойчо Стоев са прекратени. Това реши днес Общинската избирателна комисия в Хасково. Решението подлежи на обжалване в тридневен срок пред Централната избирателна комисия /ЦИК/. Управникът е отстранен от длъжност заради осъдителната си присъда за шофиране в нетрезво състояние. Той беше хванат на 16 септември 2017 г. да кара кола при наличие на 1.58 промила алкохол. Районният съд в Хасково му наложи 6 месеца условно с 3 години изпитателен срок, а окръжните магистрати потвърдиха присъдата, съобщава \"Хасково Нет\". Ако ЦИК потвърди решението на ОИК, вероятно ще се наложи провеждане на предсрочни избори в селото за избор на кмет.", "date": "2017.12.21", "title": "Отстраниха кмета на Криво поле, хванали го да кара пиян "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D0%BE%D0%BD-%D0%BF%D1%80%D0%B5%D1%86%D0%B0%D0%BA%D0%B0-%D1%82%D1%80%D1%8A%D0%BC%D0%BF-%D0%BD%D0%B5-%D0%B3%D0%BE-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D1%82-%D0%B7%D0%B0-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-news714051.html", "text": "Общото събрание на ООН гласува с 128 гласа „За“, девет „Против“ и 35 въздържали се, да осъди решението на американския президент Доналд Тръмп да признае Йерусалим за столица на Израел, съобщава AFP. По-рано държавният глава на САЩ заяви, че „ние гледаме“ като заплаши с контрамерки срещу страните, които смятат да подкрепят решението за отхвърляне на позицията на Белия дом. Американският постоянен представител в ООН Ники Хейли отбеляза малко преди вота, че решението ще определи начина, по който САЩ ще гледат на организацията в бъдеще. Гласуваното от ООН решение обаче не е юридически задължаващо спрямо САЩ.", "date": "2017.12.21", "title": "ИЗВЪНРЕДНО! ООН прецака Тръмп, не го подкрепят за Йерусалим"}
{"url": "http://pik.bg/%D0%B0%D0%BD%D0%B3%D0%B5%D0%BB-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D0%B5%D0%BA-%D0%BF%D1%80%D0%BE%D1%8F%D0%B2%D1%8F%D0%B2%D0%B0-%D0%B4%D0%B2%D0%BE%D0%B5%D0%BD-%D1%81%D1%82%D0%B0%D0%BD%D0%B4%D0%B0%D1%80%D1%82-%D0%BD%D1%8F%D0%BC%D0%B0-%D0%BF%D1%80%D0%B0%D0%B2%D0%BE-%D0%B4%D0%B0-%D0%BD%D0%B0%D1%82%D0%B8%D1%81%D0%BA%D0%B0-%D0%BF%D0%BE%D0%BB%D1%88%D0%B0-news714040.html", "text": "Полша е с нормално законодателство. Вътрешният ред и правосъдието са право на всяка страна. Европейската комисия се бърка, а няма право. Проявява се тотален двоен стандарт. Това обяви пред БНТ евродепутатът от патриотите Ангел Джамбазки. „Натискът на ЕК върху Полша показва и големият разлом, показва двете гледни точки за Европа. Едната гледна точка е на Полша, Чехия, България и др. Поляците виждат Европа като „нашето място“. Другата визия за Европа е на Германия. Натискът върху Полша да водят своя вътрешен ред по почин на ЕК е грешка. Именно заради това се случи „Брекзит“, обясни Джамбазки. „Холандия, Германия и други смятат, че са в центъра на Европа, а другите страни да се съобразяват с тях. Те показват двоен стандарт. Германия нарушава европейското право в сферата на превозвачите. Източно-европейци трудно работят на нейна територия. И делото по казуса се точи, защото това е Германия. А нас ни спират за Шенген с измислени доводи. Какво е това…“, добави Джамбазки.", "date": "2017.12.21", "title": "Ангел Джамбазки: ЕК проявява двоен стандарт, няма право да натиска Полша"}
{"url": "http://pik.bg/%D1%84%D0%B8%D0%BD%D0%B0%D0%BD%D1%81%D0%B8-%D0%B1%D0%BB%D0%B8%D0%B7%D0%BE-3-%D0%BC%D0%BB%D1%80%D0%B4-%D0%BB%D0%B2-%D0%B7%D0%B0-%D0%B3%D0%BE%D0%B4%D0%B8%D0%BD%D0%B0-%D1%81%D0%B0-%D0%B4%D0%B0%D0%B4%D0%B5%D0%BD%D0%B8-%D0%B7%D0%B0-%D0%B7%D0%B5%D0%BC%D0%B5%D0%B4%D0%B5%D0%BB%D0%B8%D0%B5-news714011.html", "text": "Плащанията за годината ще надхвърлят 2 млрд. и 800 млн. лева, като само последния месец са оторизирани и изплатени над 820 млн. лв. в сектор „Земеделие“. Mинистърът на земеделието, храните и горите Румен Порожанов и екипът му дадоха пресконференция, обобщаваща развитието и финансирането на сектора през 2017 година. Активната работа, особено през последните седмици, спомогна за извършването на последните плащания към земеделските производители за годината, подчерта министър Порожанов. От тях по-големите плащания са 636 милиона лева по Схемата за единно плащане на площ (СЕПП). Средствата са изплатени на 57 826 кандидати по схемата, като изчисленията са извършени по индикативна ставка от 194,63 лв. за хектар. За Кампания 2017 г. общият бюджет за подпомагане по СЕПП е в размер на 741 млн. лева. 73 млн. са изплатени от отстъпката от акциза на газьола за земеделски нужди, като до момента са изплатени 87 % от ставката – 0,40 лв. за литър. Останалите 13% ще бъдат изплатени в началото на 2018 година, увери още министърът. Другото голямо плащане от 93 млн. лв. е по 8-те схеми за обвързано производство, разработени през 2016 година. През годината са оторизирани 1 млрд. 280 млн. лв. по кампанията за 2016 година, а от настоящата кампания за 2017 г. са изплатени 774 млн. лева по схемите за директни плащания. Относно националните мерки и държавни помощи, включително и De minimis, са усвоени 99,99 % от ежегодния бюджет 300 млн. лева. Предоставени са и 36,9 млн. лв. като отстъпка от платения данък печалба на земеделските производители, които са ги инвестирали в материални активи. Министър Порожанов благодари за усилията на експертите в министерството и на Държавен фонд „Земеделие“ – Разплащателна агенция.", "date": "2017.12.21", "title": "ФИНАНСИ! Близо 3 млрд. лв. за година са дадени за земеделие"}
{"url": "http://pik.bg/%D1%82%D0%B5%D0%B6%D1%8A%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BA%D0%BE%D0%BB%D0%B0-%D1%81%D0%B5-%D0%B7%D0%B0%D0%B1%D0%B8-%D0%B2-%D1%82%D0%B8%D1%80-%D0%BA%D1%80%D0%B0%D0%B9-%D0%BA%D1%80%D0%B5%D1%81%D0%BD%D0%B0-news714052.html", "text": "Тежка катастрофа стана преди минути между Струмяни и Кресна. Кола се заби в ТИР, има ранени, към мястото пътуват екипи на Спешен център и полиция. При огледа на мястото на катастрофата се установи, че лекия автомобил се завъртял на пътното платно и е бил ударен от ТИР, съобщава струмаком. Пострадали са от леката кола двама души, но за щастие леко. Те са закарани за преглед в Спешен център Сандански. Движението се осъществява в едната лента ,но полицаите твърдят, че скоро ще бъде пуснато. Късмет са извадили пътувалите в колата, тъй като шофьорът на голямата машина е успял да спре и леко ги е ударил.", "date": "2017.12.21", "title": "ТЕЖЪК ИНЦИДЕНТ! Кола се заби в ТИР край Кресна!"}
{"url": "http://pik.bg/%D1%84%D0%BB%D0%B8%D1%80%D1%82-%D1%81%D0%BF%D0%BE%D1%80%D0%B5%D0%B4-%D0%B7%D0%BE%D0%B4%D0%B8%D1%8F%D1%82%D0%B0-%D1%82%D0%B0%D0%BA%D0%B0-%D0%B3%D0%BE-%D0%BF%D1%80%D0%B0%D0%B2%D1%8F%D1%82-%D0%BC%D1%8A%D0%B6%D0%B5%D1%82%D0%B5-news713877.html", "text": "Астрологията ни подсказва как флиртуват мъжете спрямо зодията. Научи тайните им номера за съблазняване на първа среща. Родените под знака на Овена са изключително открити. Те ще разкажат точно как се чувстват, ще разкрият голяма част от себе си по време на флирта, но и ще те обгърнат с внимание, за да разберат какво се крие в твоята глава. По време на флирта няма да бъдат романтични, нито особено креативни, но именно откровеността е техният най-голям коз. Телецът ще те обожава, ще те обсипе с комплименти, ще те издигне на пиедестал и ще те накара да се чувстваш единствена и много специална. Представителите на този зодиакален знак много добре знаят какво искат и няма да се откажат, докато не го получат. Те не играят игри, затова ако ти тръгнеш да се правиш на недостъпна, по-скоро ще загубят интерес. Близнаците няма да се поколебаят да флиртуват в офиса или в средата на дискотеката. Те не са срамежливи, стане ли дума за любов и емоции. Точно обратното – ще привлекат вниманието по възможно най-ексцентричния начин, така че не само ти, но и всички околни да видят какво точно правят. Проблемът при родените под тази зодия е, че губят интерес от флирта бързо, затова трябва да се постараеш и да ги впечатляваш с часове. Мъжете от зодия Рак са срамежливи, дори и да не искат да си го признаят. Във флирта обаче това се усеща, особено когато решиш да поговориш с тях на тема, от която се чувстват неудобно. Количеството думи осезаемо намалява, а руменината по бузите или зачервяването на ушите е показателно. Това обаче е изключително сладко и действа като афродизиак за много дами. Ако мъж от зодия Лъв тръгне да флиртува с теб, знай едно – няма да се откаже, докато не завоюва сърцето и мислите ти. Лъвовете обичат вниманието, дори и да не е твоето. Ето защо, ако се правиш на недостъпна, те умишлено ще тръгнат да впечатляват още поне 3 жени, дори и уж „дискретно”, за да ти покажат какво ще загубиш и колко лесно, ако не се предадеш на желанието. Девите по природа са нерешителни, но стане ли дума за флирт знаят точно какво искат и как да го получат. Мъжете от тази зодия ще бъдат нежни, ще ти споделят своите тайни и ще те накарат да поискаш да бъдеш до тях винаги. Освен това ще се опитат да ти покажат, че и те искат да бъдат верни твои спътници – хитър ход, тъй като много от необвързаните жени днес търсят именно тази стабилност и сигурност, която мъжете Деви предлагат и то на първа среща. Везните обичат да подаряват и да получават подаръци. Те ще флиртуват с теб посредством букет с цветя и много жестове. Ще ти покажат красивата страна на живота като те изведат на романтична вечеря, ще те обсипят с комплименти, ще платят сметката и няма да спрат да те докосват по ръката и косата. Скорпионите са кралете на страстта в зодиакалния знак. Те са страстни, игиви и леко завистливи. Няма да позволят друг да отнеме вниманието ти, докато се опитват да те съблазнят. Интересен метод при флирта им е, че някак накрая те получават внимание и комплименти от теб, а не ти от тях. Стрелците са забавни и много любвеобилни. Когато флиртуват с теб, ще ти дадат увереността, че си кралица на света и можеш да направиш всичко, само ако избереш тях. Те ще ти подарят сърцето си с думи и обещания или само с поглед и това е тяхното скрито оръжие – да покажат, че са повече от останалите, да те накарат да повярваш в това и то без дори да го изрекат. Ако видят, че си прекалено недостъпна мъжете от зодия Козирог ще се лепнат за теб като муха на мед. Те няма да се откажат, докато не разтопят сърцето и не проникнат в съзнанието ти. Във флирта са много смели и показват, че са пленени от теб моментално. Когато флиртуват, мъжете Водолеи се държат като деца. Често казват нещо неуместно, без дори да помислят за думите, които изричат. Това обаче е твърде симпатично и малко жени могат да устоят на наивността им. По-хитрите ще извъртят нещата така, че да те помолят за помощ или разяснение, за да те накарат да се чувстваш значима за тях. Мъжете представители на зодия Риби са креативни във флирта. Романтичната им натура ще те отведе на някое съвършено място под звездите и ще те накара да се почувстваш като в приказка. Покажи на мъжа, че оценяваш тези малки жестове и той няма да спре да ти дава това, което искаш.", "date": "2017.12.21", "title": "Флирт според зодията! Така го правят мъжете"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%BD%D0%B0-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B5%D0%BE%D0%B1%D1%85%D0%BE%D0%B4%D0%B8%D0%BC%D0%BE-%D0%B5-%D0%BF%D1%80%D0%B5%D1%81%D1%82%D1%80%D1%83%D0%BA%D1%82%D1%83%D1%80%D0%B8%D1%80%D0%B0%D0%BD%D0%B5-%D0%BD%D0%B0-%D1%83%D0%BC%D0%B1%D0%B0%D0%BB%D1%81%D0%BC-%E2%80%9E%D0%BD-%D0%B8-%D0%BF%D0%B8%D1%80%D0%BE%D0%B3%D0%BE%D0%B2%E2%80%9C-news714045.html", "text": "Извършена е проверка на УМБАЛСМ „Н. И. Пирогов“, резултатите от която показват, че е необходимо преструктуриране на болницата, каквато е и тенденцията в повечето лечебни заведения с над 50% държавно участие. Министерството на здравеопазването ще предложи подкрепа за реализацията на цялостната визия за преструктурирането на лечебното заведение. Това ще включва оптимизиране структурата на персонала и на дублиращите се дейности и звена, съобщиха от пресцентъра на министерството. Дейността на отделенията по хирургия, анестезиология, интензивно лечение, ортопедия и травматология трябва да се приведе в съответствие с медицинските стандарти при спазване на изискванията за съответните нива на компетентност и по отношение структурата на персонала. Съотношението на лекари и сестри в четирите клиники по ортопедия и травматология не отговарят на изискванията на медицинския стандарт. Редица от проблемите в работата на УМБАЛСМ „Пирогов“ се дължат на липсата на действащи медицински стандарти, например това са стандартите по хирургия и гастроентерология. При разпределение на средствата за основни заплати в лечебното заведение има диспропорции и липсват единни правила и механизми, регламентиращи принципите за разпределение на основните и допълнителни възнаграждения на персонала. В хода на проверката не е установен недостиг на медицински консумативи, необходими за работата на болницата. Със заповед на изпълнителния директор от октомври 2017 г. в болницата се осъществява медицински триаж на постъпилите пациенти, което оптимизира приема и прегледите още с влизането в болницата.", "date": "2017.12.21", "title": "Министерство на здравеопазването: Необходимо е преструктуриране на УМБАЛСМ „Н. И. Пирогов“"}
{"url": "http://pik.bg/%D0%BD%D0%B0%D0%B3%D0%BB%D0%B5%D1%86-%D0%BF%D0%B8%D0%BF%D0%BD%D0%B0%D1%85%D0%B0-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%BD%D0%B8%D0%BA-%D1%81%D0%B2%D0%B8%D0%BB-%D0%BE%D1%82-%D0%B1%D0%B0%D0%B1%D0%B0-7000-%D0%BB%D0%B2-%D0%B8-%D0%BA%D1%83%D0%BF-%D0%B7%D0%BB%D0%B0%D1%82%D0%BE-news714003.html", "text": "Районна прокуратура – Карнобат задържа за 72 часа мъж, обвинен в извършване на телефонна измама спрямо възрастна жена. Мъжът с инициали Георги Д. на е привлечен като обвиняем за това, че на 18.12.2017г. в съучастие с лица с неустановена самоличност, като съизвършител, с цел да набави за себе си и за другиго имотна облага, поддържал в заблуждение възрастна жена (на 78 год.) от град Карнобат. С това й причинил имотна вреда в размер на: 7 525 лв., три броя златни пръстена, три броя златни обеци, два броя златни халки, два броя златни синджирчета, два броя златни кръстчета, осем броя златни монети и един брой парче от златна монета – престъпление по чл. 209, ал. 1, вр.чл. 20, ал. 2 от НК. Георги Д. е задържан благодарение на отличната работа на служителите на ОД на МВР – Бургас. Предстои Районна прокуратура – Карнобат да внесе в съда искане за определяне на постоянна мярка за неотклонение „задържане под стража“ спрямо обвиняемия.", "date": "2017.12.21", "title": "НАГЛЕЦ! Пипнаха ало измамник, свил от баба 7000 лв. и куп злато"}
{"url": "http://pik.bg/%D1%86%D0%B5%D1%80%D0%B5%D0%BC%D0%BE%D0%BD%D0%B8%D1%8F-%E2%80%9E%D0%BF%D0%BE%D0%BB%D0%B8%D1%86%D0%B0%D0%B9-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0%E2%80%9D-%D1%89%D0%B5-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D0%BD%D0%B0-22-%D0%B4%D0%B5%D0%BA%D0%B5%D0%BC%D0%B2%D1%80%D0%B8-%D0%B2-%D0%BD%D0%B4%D0%BA-news714004.html", "text": "За поредна година на специална церемония ще бъдат отличени полицейски служители и колективи, доказали висок професионализъм при изпълнение на служебните си задължения. По традиция и тази година е предвидена награда за граждански принос, съобщиха от пресцентъра на МВР. В рамките на церемонията, която ще се проведе на 22 декември, петък, 11.00 часа, зала 8 на НДК, е организиран търг на детски рисунки, изработени от възпитаници на Детското полицейско управление. Идеята е събраните от него средства да бъдат предоставени на Националната благотворителна кампания за подпомагане на децата на загиналите и пострадалите при изпълнение на служебните задължения служители от системата на МВР.", "date": "2017.12.21", "title": "Церемония „Полицай на годината” ще се проведе на 22 декември в НДК"}
{"url": "http://pik.bg/%D0%B1%D0%B5%D0%BD%D1%8F%D0%BC%D0%B8%D0%BD-%D0%BD%D0%B5%D1%82%D0%B0%D0%BD%D1%8F%D1%85%D1%83-%D0%BD%D0%B5-%D0%BF%D1%80%D0%B8%D0%B5%D0%BC%D0%B0-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BE%D0%BE%D0%BD-%D0%B7%D0%B0-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-news714056.html", "text": "Израелският премиер Бенямин Нетаняху осъди решението на Общото събрание на ООН за Ерусалим, но заяви че е доволен заради големия брой страни, които не са подкрепили осъждането на действията на американския президент Доналд Тръмп да признае града за столица на Израел. Това съобщава AFP, цитирани от Фокус. Министър-председателят заяви малко след вота, че „ние няма да приемем решението на ООН, но сме доволни от големия брой държави, които избраха да не го подкрепят.“ Както е известно, на извънредна среща на Общото събрание на ООН днес 128 държави осъдиха решението на Белия дом да признае Йерусалим за столица на Израел. Девет страни се обявиха против, а 35 се въздържаха. Така ООН призова САЩ да се откаже от действията си.", "date": "2017.12.21", "title": "Бенямин Нетаняху не приема решението на ООН за Йерусалим"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BB%D0%B0%D0%B3%D0%BE-%D0%B4%D0%B6%D0%B8%D0%B7%D1%8A%D1%81%D0%B0-%D0%B2%D0%B4%D0%B8%D0%B3%D0%BD%D0%B0-%D1%8F%D0%BA%D0%BE-%D0%BF%D0%B0%D1%80%D1%82%D0%B8-%D0%B7%D0%B0-%D1%80%D0%BE%D0%B6%D0%B4%D0%B5%D0%BD%D0%B8%D1%8F-%D1%81%D0%B8-%D0%B4%D0%B5%D0%BD-%D0%B2-%D0%BA%D0%BB%D1%83%D0%B1-33-%D0%BF%D1%8F-%D0%BC%D1%83-%D0%B0%D0%B7%D0%B8%D1%81-%D0%B0-%D0%B5%D1%81%D0%BC%D0%B5%D1%80-news714021.html", "text": "С уникално парти в \"Клуб 33\" в Студентски град Благой Георгиев посрещна 36-ия си рожден ден! Миналата нощ футболистът покани близки и приятели в своето любимо заведение в София, където участие имаше Кралят на поп фолка Азис. Бившият полузащитник на националния отбор е в столицата от няколко дни. Естествено с Благо е и съпругатао му Есмер Омерова. Рускинята бе плътно да половинката си по време на партито му снощи, като не пропусна да си направи серия от селфита и видеа от \"Клуб 33\", за да има материал за споделяне в \"Инстаграм\", където е особено активна. Рожденикът, който от известно време е извън терена заради контузия, впечатли с наедряла физика и брада, с каквато се носи руската мегазвезда Тимати. Около него до сутринта кръжеше и популярния му приятел Дон Цеци, който стана национално известен покрай клипа на Валери Божинов с \"Трепни\". Георгиев получи специална торта от домакините, беше и звездата през цялата нощ и към сепарето му непрекъснато валяха поздрави. Разбира си, Благой получи специална честитка от Азис. Супер звездата на поп фолка поздрави рожденика с хита си \"Мотел\" и се раздаде за феновете си от сцената.", "date": "2017.12.21", "title": "ПЪРВО В ПИК! Благо Джизъса вдигна яко парти за рождения си ден в \"Клуб 33\"! Пя му Азис, а Есмер... (СНИМКИ)"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D1%8A%D0%B6-%D1%81%D0%B5-%D1%81%D0%B0%D0%BC%D0%BE%D0%B7%D0%B0%D0%BF%D0%B0%D0%BB%D0%B8-%D1%81-%D0%B1%D0%B5%D0%BD%D0%B7%D0%B8%D0%BD-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%BC%D1%83-%D1%81%D1%8A%D1%89%D0%BE-%D0%BF%D0%BB%D0%B0%D0%BC%D0%BD%D0%B0-%D0%BF%D1%80%D0%B8-%D0%BE%D0%BF%D0%B8%D1%82-%D0%B4%D0%B0-%D0%BC%D1%83-%D0%BF%D0%BE%D0%BC%D0%BE%D0%B3%D0%BD-news714057.html", "text": "Миньор от дупнишкото село Самораново се е самозапалил през нощта в дома си. 48-гoдишният Васил Пиперков се залял с бензин и драснал клечката. След като видяла, че гори, съпругата му Александра се опитала да му помогне, но и тя пламнала, съобщи местният в. \"Вяра\". Съпрузите са транспортирани в \"Пирогов\". Мъжът е с 60 процента изгаряния и лекарите се борят за живота му.  Жена му е с по-леки наранявания. Васил е миньор в Бобов дол, а Александра, която е с около 20 години по-млада от съпруга си, не работи. Двамата имат две деца – момиче над 2 г. и по-малко момченце. От Областната дирекция на МВР в Кюстендил заявиха, че се касае за битов инцидент и се води разследване.", "date": "2017.12.21", "title": "СТРАШНА ТРАГЕДИЯ! Мъж се самозапали с бензин, съпругата му също пламна при опит да му помогне"}
{"url": "http://pik.bg/%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BB%D0%BE%D1%81-%D0%B0%D0%BD%D0%B4%D0%B6%D0%B5%D0%BB%D0%B8%D1%81-%D0%BD%D0%B0%D0%B3%D1%80%D0%B0%D0%B4%D0%B8-%D0%BD%D0%B0%D1%88-%D0%BC%D1%83%D0%B7%D0%B8%D0%BA%D0%B0%D0%BD%D1%82-news713926.html", "text": "Фолклористът проф. д-р Тодор Киров бе отличен от екипа на кмета на Лос Анджелис Ерик Гарсети за приноса му към изкуството и превръщането на града в „по-добро място за живот, работа и творчество”.  Кметството на американския мегаполис удостои декана на факултета по Музикален фолклор и хореография на АМТИИ за две събития - проведения през есента майсторски клас  по презентация и интерпретация на българския музикален фолклор и осъществения от преподавателя голям концерт с българска музика, съобщава \"Трафик Нюз\". Проф. Киров организира подобни събития всяка година заедно със сина си д-р Милен Киров  - популярен зад океана пианист, продуцент и композитор, автор на саундтраци на големи продукции, сред които и филм за живота на Уди Алън. В майсторския си клас  проф. Тодор Киров преподава български народни инструменти и музициране в неравноделни ритми, а концертът, в който той солира, демонстрира богатството и уникалността на музикалния ни фолклор. Събитията, проведени в Herb Alpert Music Center в Лос Анджелис ежегодно се посещават от многобройна българска публика и американци, които са впечатлени от музиката ни и сами изучават български народни инструменти. Тази година концертът българска музика бе подкрепен на сцената от музиканти като Лоурен Баба - цигулка, Андрю Конрад - кларинет, Майкъл Мъл - алт саксофон и Ранди Глос - ударни, съобщават от Академията за музикално, танцово и изобразително изкуство.", "date": "2017.12.21", "title": "ПРИЗНАНИЕ! Кметът на Лос Анджелис награди наш музикант "}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%BA%D0%BB%D1%8E%D0%BA%D0%B0-%D0%B4%D0%B5%D1%81%D0%B8-%D0%B1%D0%B0%D0%BD%D0%BE%D0%B2%D0%B0-%D0%B1%D1%80%D0%B5%D0%BC%D0%B5%D0%BD%D0%BD%D0%B0-%D1%81-%D0%B1%D0%BB%D0%B8%D0%B7%D0%BD%D0%B0%D1%86%D0%B8-%D0%BE%D1%82-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-news714033.html", "text": "Връзката на Деси Банова и Росен Плевнелиев се развива по-шеметно и от най-смелите прогнози. Два месеца след телевизионното признание на бившия президент, че със синоптичката са влюбени и живеят заедно, сега дойде и още една сензационна новина за двойката - те чакат потомство, за което съобщи първо ПИК преди месец. При това бебетата им ще са не едно, а две. Самата метеороложка се похвали преди няколко дни пред хора от приятелския си антураж, че е ходила на преглед с ултразвук и той е показал, че носи в утробата си близнаци, твърди седмичник. Коремът на Деси все още не ѝ личи. Самата синоптичка много се радвала, че ще има две дечица от любимия си, но същевременно била доста притеснена за фигурата си. От свои приятелки тя знаела, че бременните с близнаци дами карат по-тежко месеците преди раждането и наедряват драстично. \"Убедена съм, че Росен ще ме обича дори да заприличам на слоница\", самоуспокоявала се тя. Новината, че звездна двойка №1 на 2017 г. ще се сдобие с общи наследници обяснява защо Плевнелиев и изгората му са толкова щастливи напоследък. Навсякъде, където се появят заедно, двамата сияят като ученички, усетили за пръв път любовните трепети.", "date": "2017.12.21", "title": "ГОРЕЩА КЛЮКА! Деси Банова бременна с близнаци от Плевнелиев"}
{"url": "http://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-%D0%B2%D0%B4%D0%B8%D0%B3%D0%B0-%D0%BF%D0%B0%D1%80%D0%B8%D1%82%D0%B5-%D0%B7%D0%B0-%D1%81%D0%BF%D0%BE%D1%80%D1%82-news714002.html", "text": "Ще внеса предложение в Общински съвет за увеличаване с 10% на субсидията за спорт. Това каза кметът на Община Кюстендил Петър Паунов по време на церемонията „Спортист на годината”, съобщава Фокус. По думите на кмета общинските съветници ще преценят къде да отидат тези средства. „Изпращаме една година, в която може да изразим огромното си възхищение от вашите резултати и от вашите усилия. Превръщате съвременния свят в нещо смислено. Няма нищо по-хубаво от това когато всички спортни терени живеят с вашите емоции и успехи”, каза Петър Паунов. По думите му тази година е имало моменти на разединение между спортните клубове. „Моля ви, никога не ме карайте да избирам между индивидуални спортове, колективни игри. За мен всички сте деца на Кюстендил”, каза Петър Паунов.", "date": "2017.12.21", "title": "Кметът на Кюстендил вдига парите за спорт"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D1%87%D0%BE%D0%B2%D0%B5%D0%BA-%D0%BE%D0%BE%D0%BD-%D0%BD%D0%B8%D0%BA%D0%B8-%D1%85%D0%B5%D0%B9%D0%BB%D0%B8-%D0%B8%D0%B7%D1%80%D0%B8%D0%B3%D0%BD%D0%B0-%D1%81%D0%B0%D1%89-%D0%BD%D0%B5-%D0%B6%D0%B5%D0%BB%D0%B0%D1%8F%D1%82-%D0%B4%D0%B0-%D1%81%D0%B8-%D0%BF%D0%BB%D0%B0%D1%89%D0%B0%D1%82-%D0%B7%D0%B0-%D0%BD%D0%B5%D1%83%D0%B2%D0%B0%D0%B6%D0%B5%D0%BD%D0%B8%D0%B5-news714054.html", "text": "Американският постоянен представител в ООН Ники Хейли заяви след като Общото събрание на ООН осъди решението на Белия дом за Йерусалим, че организацията не може да очаква САЩ „да си плащат за привилегията да не бъдат уважавани“, съобщава Вашингтон Екзаминър. Хейли отбеляза, че от страната ѝ се иска да „плаща повече, отколкото която и да е друга държава“, срещу което получава тази „съмнителна разлика“ между вложено и получено. Изданието цитира още от думите на американския постоянен представител, според който „ние имаме задължение да искаме повече от нашите инвестиции. И ако нашите инвестиции се провалят, имаме задължени да вложим парите си по по-продуктивни начини“. Хейли продължи протеста си срещу взетото решение, като отбеляза, че „САЩ ще запомнят този ден, в който бяхме атакувани в Общото събрание защото упражняваме правата си на суверенна нация“. „Ще си го спомним, когато отново бъдем призовани да дадем най-голямата вноска в бюджета на организацията, продължи Хейли. - Ще си го спомним, когато толкова много страни дойдат при нас, какъвто навик имат, за да искат от нас да плащаме повече и използваме влиянието си в тяхна полза.“ Постоянният представител напомни, че решението на Тръмп от 6 декември да признае Ерусалим за израелска столица не влиза в противоречие с възможността да бъдат водени преговори за двустранно решение на проблема между Израел и Палестинската автономия. Както е известно, изказването на Хейли идва, след като на извънредна среща на Общото събрание на ООН днес 128 държави осъдиха решението на Белия дом да признае Йерусалим за столица на Израел. Девет страни се обявиха против, докато 35 се въздържаха. Така ООН призова САЩ да се откаже от действията си, но за Вашингтон решението на организацията няма обвързващ юридически характер.", "date": "2017.12.21", "title": "Американският човек ООН Ники Хейли изригна: САЩ не желаят да си плащат за неуважение"}
{"url": "http://pik.bg/%D1%82%D1%80%D0%B8%D0%B1%D1%83%D0%BD%D0%B0%D0%BB%D1%8A%D1%82-%D0%B2-%D1%85%D0%B0%D0%B3%D0%B0-%D0%B7%D0%B0-%D0%B1%D0%B8%D0%B2%D1%88%D0%B0-%D1%8E%D0%B3%D0%BE%D1%81%D0%BB%D0%B0%D0%B2%D0%B8%D1%8F-%D1%85%D0%BB%D0%BE%D0%BF%D0%BD%D0%B0-%D0%BA%D0%B5%D0%BF%D0%B5%D0%BD%D1%86%D0%B8-%D1%81%D0%BB%D0%B5%D0%B4-%D0%BF%D0%BE%D0%B2%D0%B5%D1%87%D0%B5-%D0%BE%D1%82-%D0%B4%D0%B2%D0%B5-%D0%B4%D0%B5%D1%81%D0%B5%D1%82%D0%B8%D0%BB%D0%B5%D1%82%D0%B8%D1%8F-news714060.html", "text": "Международният наказателен съд за бивша Югославия в Хага приключи работата си и затвори врати на 21 декември, след повече от две десетилетия, съобщава Фокус, като се позовава на Ройтерс. Трибуналът бе открит през 1993 г. за да разследва престъпленията, извършени по време на разпадането на Югославия и съпътстващите процеса военни действия през 90-те години на 20-ти век. Това е първият сериозен опит на международната общност да даде под съд военни престъпници от Нюрнбергския процес насам. Сега, коментира агенцията, подобни неща ще станат общоприети. Международният трибунал в Хага излезе извън полезрението на международната общност, поне докато не осъди на доживотен затвор бившия командир на армията на босненските сърби Ратко Младич, отговорен за клането в Сребреница през 1995 г. Присъдата му бе издадена в края на ноември 2017 г. Няколко дни след това, бе потвърдена 20-годишната присъда за бившия командир на армията на босненските хървати Слободан Праляк, който извърши зрелищно самоубийство секунди след това, изпивайки отрова. Друг от подсъдимите – бившият сръбски президент Свободан Милошевич, почина от сърдечен удар преди да бъде издадена неговата присъда, а бившият президент на Република Сръбска Радован Караджич получи 40 години затвор.", "date": "2017.12.21", "title": "Трибуналът в Хага за бивша Югославия хлопна кепенци след повече от две десетилетия"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BE%D1%82%D0%B8%D0%B4%D0%B5-%D1%81%D0%B8-%D1%81%D0%B8%D0%BD%D0%B5%D0%BE%D0%BA%D0%BE%D1%82%D0%BE-%D0%B0%D0%BD%D0%B3%D0%B5%D0%BB%D1%87%D0%B5-%D0%B9%D0%BE%D0%B0%D0%BD%D0%BA%D0%B0-%D0%BD%D0%B5-%D1%83%D1%81%D0%BF%D1%8F-%D0%B4%D0%B0-%D0%BF%D1%80%D0%B5%D0%B1%D0%BE%D1%80%D0%B8-%D0%BA%D0%BE%D0%B2%D0%B0%D1%80%D0%BD%D0%B0%D1%82%D0%B0-%D0%B1%D0%BE%D0%BB%D0%B5%D1%81%D1%82-news713972.html", "text": "7-годишната Йоана Христова от Велико Търново, чиято кауза обедини хиляди хора от цялата страна и чужбина, снощи си отиде от този свят. Синеокият ангел около две години води смела битка срещу коварно онкологично заболяване. „Скъпи приятели, Бог прибра Йоанка при себе си. Преди Коледа на небето изгря нова звезда. Звезда, която ще огрява всички! Боли много, но Йони за седем години ни даряваше само усмивки и щастие и затова нека я изпратим с много целувки, изпратени към небето! Запомнете Йони с големите си сини очи и широка усмивка. И вярвайте, че още един ангел бди над всички нас! Обичаме те, Йони“, написаха близките на детето в страницата „Да помогнем на Йоанка в тежката борба с рака“ във Фейсбук. Красивото търновче страдаше от тумор в мозъка. Нейното лечение се превърна в кауза за много хора, които събираха средства за лечението й и се молеха за оздравяването на Йони, съобщава Дарик. Едно от най-трогателните дарения, беше направено от майка на починало дете, която дари 30 000 лева, за да помогне за спасяването на живота на Йоанка. Даниела от Русе изгуби сина си Дилян, който страдал от тумор на гръбначния стълб и реши да дари събраната сума, за да помогне на друго дете. Момиченцето показа невероятна сила за живот и докрай запази усмивката си за всички, които обедини и направи по-добри.", "date": "2017.12.21", "title": "ТРАГЕДИЯ! Отиде си синеокото ангелче Йоанка! Не успя да пребори коварната болест"}
{"url": "http://pik.bg/%D1%81%D1%82%D1%80%D1%8F%D1%81%D0%BA%D0%B0%D1%89%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D1%82%D1%80%D0%B5%D1%82%D0%B8-%D1%81-%D1%85%D0%B8%D0%B2-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%BE-%D1%81%D0%B0%D0%BC%D0%BE-%D0%B7%D0%B0-%D0%BC%D0%B5%D1%81%D0%B5%D1%86-news713923.html", "text": "Трети случай на ХИВ е регистриран в Бургаско само в рамките на месец. Последните два бяха оповестени в края на ноември. Предишните заразени бяха регистрирани през юли, юни и март, съобщава \"Бургас24\". 35 са заразените с варицела в дните 11 до 17 декември. От РЗИ - Бургас съобщават още за 4 случая на вирусен хепатит, по два на вирусен хепатит тип А и туберкулоза. По три пациента са регистрирани с ротавирусен гастроентерит и салмонелоза, 8 с ентероколит и 1 с колиентерит. Пациентите с остри респираторни заболявания са 257, отчита се ръст от около 50 пациенти спрямо предходната седмица.", "date": "2017.12.21", "title": "СТРЯСКАЩА СТАТИСТИКА! Трети с ХИВ в Бургаско само за месец!"}
{"url": "http://pik.bg/%D1%80%D0%B5%D1%88%D0%B5%D0%BD%D0%B8%D0%B5-%E2%80%9E%D0%B3%D1%80%D1%83%D0%BF%D0%B0%D0%BC%D0%B0%E2%80%9C-%D1%89%D0%B5-%D0%BF%D0%BB%D0%B0%D1%89%D0%B0-%D0%BE%D0%B1%D0%B5%D0%B7%D1%89%D0%B5%D1%82%D0%B5%D0%BD%D0%B8%D0%B5-%D0%BD%D0%B0-%D0%BF%D0%BE%D1%82%D1%8A%D1%80%D0%BF%D0%B5%D0%B2%D1%88%D0%B8-%D0%BE%D1%82-%D1%82%D1%83%D1%80%D0%BE%D0%BF%D0%B5%D1%80%D0%B0%D1%82%D0%BE%D1%80-%D1%84%D0%B0%D0%BD%D1%82%D0%BE%D0%BC-%E2%80%9E%D1%81%D0%BE%D1%84%D0%B8%D1%8F-%D1%82%D1%83%D1%80-%D0%B8-%D1%85%D0%BE-news714010.html", "text": "„Групама“ предостави в Министерството на туризма допълнително споразумение към договора си с изпадналия в неплатежоспособност туроператор „София тур и Холидей“, съобщават от ведомството. Информацията е постъпила днес и от нея става ясно, че лимитът по полицата не е 25 хил., а 175 хил. лв. Анексът е подписан през месец май с дъщерно дружество на застрахователя. До предоставянето на документа се стига след щателна проверка на застрахователната компания и проведена среща с министъра на туризма Николина Ангелкова ден по-рано. Министерството уверява потърпевшите от некоректните действия на туроператора, че прави всичко възможно, за да защити интересите им, и следи стриктно за спазването на законите на страната. Към момента все още продължава получаването на искове в застрахователните компании „Алианц България“ и „Групама“, както и на жалби в Министерството на туризма. По тази причина точната бройка на потърпевшите и размерът на обезщетенията все още не е окончателно изяснен. Припомняме, че на 19 декември туроператорът „София тур и Холидей“ обяви на сайта си, че прекратява дейност, след което Министерството на туризма извърши спешна проверка. Вчера министърът на туризма Николина Ангелкова проведе и среща с Орлин Пенев, изпълнителен директор на „Алианц България“ и Селин Болар, изпълнителен директор на „Групама“. При разговорите и двамата заявиха категорично, че обезщетения ще бъдат изплащани на всички засегнати потребители от фалиралия туроператор. Всички страни посочиха, че той е изключително некоректен, защото не спазва ангажиментите си, предвидени в Закона за туризма. Според текстовете, когато туроператор обяви неплатежоспособност, е длъжен незабавно да изпрати информация до министерството и до застрахователните компании за това какви сключени договори има с клиенти и с какви контрагенти работи - турагенции, хотели, авиокомпании. В уведомлението от „София тур и Холидей“ няма информация какъв е броят на пострадалите клиенти и какъв е размерът на евентуалните щети. Изплащане на обезщетенията може да започне, след като се съберат всички искове на засегнатите клиенти на туроператора.", "date": "2017.12.21", "title": "РЕШЕНИЕ! „Групама“ ще плаща обезщетение на потърпевши от туроператор-фантом „София тур и Холидей“"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D0%B0%D0%BA%D0%B0-%D0%B8%D0%B7%D0%B3%D0%BB%D0%B5%D0%B6%D0%B4%D0%B0-%D1%81%D0%B5%D1%80%D0%B8%D0%B9%D0%BD%D0%B8%D1%8F%D1%82-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D1%87-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BD%D0%B8%D0%BC%D0%BA%D0%B0-news714014.html", "text": "Разпечатки с вероятния вид на сексманиака са раздадени на тексиметровите шофьори в Пловдив. С неговия образ разполагат всички патрулни полицаи, както и служителите на гарите и автогарите. Предстои да излязат резутатите и от сравнителния анализ на ДНК пробите, взети в двата случая, съобщава трафикнюз. Първата жертва, подала жалба, е 19-годишно момиче от Пловдив. То е било изнасилено в колата си на 7 декември вечерта. Инцидентът е станал в района на Бялата воденица. Тя се е прибирала късно, когато в колата й нахлул непознат мъж. Той я e притиснал и изнасилил в автомобила. След гаврата, непознатият избягал в неизвестна посока. Жертвата на насилие веднага е подала сигнал до най-близкото районно. Тя разказала какво се е случило и описала подробно нападателя си. На колата е направен оглед, иззет е биологичен материал. Второто нападение е от снощи. Около 21 часа на кръстовището на улиците \"Поручик Въльо Стефанов\" и \"Асен Христофоров\" е нападната 21-годишна девойка. Тя спряла пред блока на приятеля си, който се качил до апартамента по лична работа. Когато се върнал от клиото нямало и следа. Докато го нямало, непознат мъж внезапно отворил вратата на автомобила , заплашил я с нож девойката и накарал да свие в безлюдна улица. Там той я насилил. Всеки, който разпознае лицето от фоторобота, може да подаде информация на тел. 112 или в най- близкото районно управление. Анонимността е гарантирана.", "date": "2017.12.21", "title": "ИЗВЪНРЕДНО! Така изглежда серийният изнасилвач в Пловдив (СНИМКА)"}
{"url": "http://pik.bg/%D0%B4%D1%8F%D0%B4%D0%BE-%D0%BA%D0%BE%D0%BB%D0%B5%D0%B4%D0%B0-%D0%B2%D0%BB%D0%B5%D0%B7%D0%B5-%D0%B2-%D1%81%D1%8E%D0%B6%D0%B5%D1%82%D0%B8%D1%82%D0%B5-%D0%BD%D0%B0-%D0%B0%D0%BB%D0%BE-%D0%BC%D0%B0%D1%84%D0%B8%D1%8F%D1%82%D0%B0-news713973.html", "text": "Нагли телефонни измамници се опитват да задигат пари като разчитат на човещината и състраданието на хората и не се посвениха да вкарат и Дядо Коледа в сценариите си. Преди няколко дни на домашния телефон на търновката Любка се обадил непознат мъжки глас, който се представил за служител на неправителствено сдружение, създадено за да помага на деца сираци, болни и със социално слаби родители. На не особено добър български език мъжът обяснил на търновката, че провеждат кампания по събирането на средства за нуждаещи се деца, като за целта тя можела да се включи като направи парично дарение в размер на поне 50 лв. Със събраните пари щели да бъдат купени играчки, дрехи и лакомства, които Дядо Коледа щял да разнесе на определени нуждаещи се бедни деца. Парите жената трябвало да даде на куриера, който щял да мине след половин час и да ги вземе, пише \"Монитор\". Болярката се усъмнила в съмнителния начин на предаване на парите и попитала не може и да ги преведе по банкова сметка. „Не, ние не работим с банки, защото там са мошеници и си удържат част от парите за такси. А ние искаме всичко до стотинка да отиде за дечицата”, обяснил и човекът от другата страна на телефонната слушалка. Това още повече навело жената на мисълта, че някой се опитва да я изработи и тя решила да подложи човека срещу себе си на изпитание. „Ами добре, щом е за кауза с деца, няма проблем. Само, че нямам в себе си в момента пари. Защо не отидете до полицията. Мъжът ми работи там, той е на смяна, тъкмо и той ще се включи в кампанията ви. Ще ви дам телефона му да се обадите и да се видите някъде пред районното”, спокойно казала Любка. Щом чул думата полицай, обаждащият се „служител” рязко сменил добрия тон и започнал да ругае и обижда жената, като сипел закани, че ако не даде парите, от този момент нататък тя ще бъде непрекъснато под денонощно наблюдение и само да си покаже носа навън, ще бъде нападната и пребита. Жената обаче изобщо не се притеснила от обидите и заканите, а най-спокойно прекъснала разговора и изключила мобилния си телефон. „Не се изплаших, защото от медиите знам, че телефонните измамници действат по такъв начин, като се опитват да сплашат жертвата си и да я накарат да им играе по свирката. Мои познати и дори хора от блока, в който живея, изгоряха по този начин, но благодарение на полицията аз вече съм информирана и никога не бих се вързала на ало измамниците”, категорична и Любка.", "date": "2017.12.21", "title": "Дядо Коледа влезе в сюжетите на ало мафията"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D1%8A%D1%82-%D0%BD%D0%B0-%D1%84%D0%B0%D0%BB%D0%B8%D1%80%D0%B0%D0%BB%D0%B8%D1%8F-%D1%82%D1%83%D1%80%D0%BE%D0%BF%D0%B5%D1%80%D0%B0%D1%82%D0%BE%D1%80---%D1%84%D0%B0%D0%BD%D1%82%D0%BE%D0%BC-%D1%89%D0%B5-%D0%BF%D0%B8%D1%8F%D1%82-%D0%BB%D0%B8-%D0%B5%D0%B4%D0%BD%D0%B0-%D1%81%D1%82%D1%83%D0%B4%D0%B5%D0%BD%D0%B0-%D0%B2%D0%BE%D0%B4%D0%B0-%D1%83%D0%B6-news713933.html", "text": "Собственикът на туристическата компания „София тур и Холидей”, която преди дни обяви фалит, е неоткриваем. Мъжът купил фирмата през октомври – само три месеца преди тя да изпадне в несъстоятелност. Преди броени дни той е сменил застрахователната компания, с която работи „София тур и Холидей”. „Разследващите органи ще си свършат работата, министерството ги е информирало, работим в сътрудничество”, коментира пред Нова телевизия Лиляна Арсова, главен директор на дирекция „Туристическа политика” в Министерството на туризма. Заради фалита на туроператора, десетки хора изгубиха пари, а почивките им се провалиха. „Застрахователните компании са две. Едната застраховка е с в лимит 25 000 лева, новата застраховка е с лимит 450 000 лева. Ние съветваме всички туристи, които по някакъв начин са засегнати от некоректното действие на туроператора да подават заявление в застрахователните компании, за да могат да стартират съответните процедури. Съветваме ги да предоставят договорите и платежните си документи”, каза още Арсова.", "date": "2017.12.21", "title": "ГОРЕЩА ТЕМА! Собственикът на фалиралия туроператор - фантом! Ще пият ли една студена вода ужилените от \"София тур и Холидей\""}
{"url": "http://pik.bg/%D1%82%D0%B5%D0%B6%D1%8A%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B2%D1%80%D0%B0%D1%87%D0%B0%D0%BD%D0%BA%D0%B0-%D1%80%D0%B0%D0%B7%D0%BC%D0%B0%D0%B7%D0%B0-%E2%80%9E%D0%BC%D0%B5%D1%80%D1%86%D0%B5%D0%B4%D0%B5%D1%81%E2%80%9C-%D0%B2-%D0%B1%D0%B5%D1%82%D0%BE%D0%BD%D0%BD%D0%B0-%D1%81%D1%82%D0%B5%D0%BD%D0%B0-%D1%81%D0%BD%D0%B8%D0%BC%D0%BA%D0%B0-news714005.html", "text": "Врачанка с лек автомобил „Мерцедес“ катастрофира в бетонна стена на пътя между Враца и Мездра, съобщава булнюзбг. Жената пътувала с автомобила си комби в посока Мездра, когато малко преди да влезе в железничарския град внезапно загубила контрол, завъртяла се и се ударила в бетонна стена край пътя. За щастие при удара няма пострадали, но щетите по колата са големи, като половината предница на немското возило е напълно смачкана. На мястото има екип на полицията, който регулира движението, докато колата бъде изтеглена от пътя.", "date": "2017.12.21", "title": "ТЕЖЪК ИНЦИДЕНТ! Врачанка размаза „Мерцедес“ в бетонна стена (СНИМКА)"}
{"url": "http://pik.bg/%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BC%D1%8A%D0%B6-%D0%B7%D0%B0-%D0%B3%D1%80%D0%B0%D0%B1%D0%B5%D0%B6-%D0%B2-%D0%BA%D0%B0%D0%B7%D0%B8%D0%BD%D0%BE-news713999.html", "text": "За два дни полицаи от Районно управление на МВР-Казанлък са разкрили грабеж, извършен в игрална зала на бул.\"23-ти пехотен шипченски полк\" в града. Това съобщиха от пресцентъра на МВР. По случая, при който маскиран мъж е заплашил с нож крупието и е отнел около 5000 лв., е било е образувано досъдебно производство. При проведените оперативно-издирвателни действия криминалистите са влезли в дирите на извършителя - 22-годишен мъж от града. Той е задържан за срок до 24 часа и е привлечен като обвиняем.", "date": "2017.12.21", "title": "БЕЛЕЗНИЦИ! Задържаха мъж за грабеж в казино"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D0%BE%D0%BB%D0%B8%D1%82%D0%BE%D0%BB%D0%BE%D0%B3%D1%8A%D1%82-%D0%B0%D0%BD%D1%82%D0%BE%D0%B0%D0%BD%D0%B5%D1%82%D0%B0-%D1%85%D1%80%D0%B8%D1%81%D1%82%D0%BE%D0%B2%D0%B0-%D1%81-%D0%BF%D1%8A%D0%BB%D0%BD%D0%B0-%D0%B4%D0%B8%D1%81%D0%B5%D0%BA%D1%86%D0%B8%D1%8F-%D0%B7%D0%B0-%D1%88%D0%B0%D0%BD%D1%81%D0%BE%D0%B2%D0%B5%D1%82%D0%B5-%D0%BD%D0%B0-%D0%BA%D0%B0%D0%B1%D0%B8%D0%BD%D0%B5-news713855.html", "text": "Политологът проф. Антоанета Христова прави пълна дисекция на управлението и шансовете му да остане във властта след серията атаки срещу ГЕРБ и патриотите в студиото на ПИК TV. Ще оцелее ли Корнелия Нинова начело на БСП и какво цели с вота на недоверие в началото на европредседателството? Има ли прегръдка между социалистите и ДПС за сваляне на правителството? Каква игра играе президентът Румен Радев в отношенията власт - опозиция? Кой как се представи през бурната политическа 2017-а, какво спечели и какво изгуби? „Окрупнява се дясното, окрупнява се и лявото. Корнелия Нинова имаше задача да тушира лявото. БСП е в доста добра кондиция в момента. ГЕРБ доминира в център-дясно. Ако там се получат отново самостоятелни играчи, това ще е разпад. Извън анти ГЕРБ послания не стиган, но това не носи. Патриотите в началото бяга големият печеливш, а сега са балансьор. При тях е интересно това, че те са приемливи и за БСП, и за ГЕРБ. Единствено ДПС няма как да приемат патриотите“, обясни Христова. „Ако се натрупа напрежение, Патриотите могат да разбутат кабинета. Те биха могли да играят ролята на „бомба със закъснител“, добави тя. Попитана за ролята на президента Радев, Христова каза: „Сложен му е образът на Румен Радев. Той бе издигнат от БСП като ново лице, като нов политик. Той тръгна от позиция, която не беше да е обединител, а като победител. В същото време премиерът направи рязък завой в дейността си към международната политика, като така навлезе явно в полето на президента. Принципно президентът е играч във външната политика, но сега Борисов е изключително силен на този фронт. И това го виждаме много ясно.“ Антоанета Христова анализира и репликата на президента Радев за войната с ГЕРБ, която той им даде вербално. „Той показа характер, но това е негов личностен стил. Радев обича да отговаря директно. Той показва, че е състезателен човек, който не обича да е втори. Реално Радев още не е напипал точния си ритъм на работа. Интересен е, но още не може да се говори ясно за него“, обясни политоложката. „ДПС бе в криза, след като се появи ДОСТ. Местан отцепи хора по места. Последва усилена работа от страна на ДПС и партията се мобилизира. Кризата за мен е преодоляна. ДПС все още не върнала кондицията си на 100%. Все още има хора,  които припознаха ДОСТ, и няма да се върнат лесно в ДПС. Не случайно на срещата довечера са поканени всички кметове. Очаквам Ахмед Доган отново да се покаже като отличен балансьор и стабилизира партията“, добави още Христова. „През 2018-а е важно да видим дали справянето на големите партии с малките ще продължи. Когато има ясно дясно и ляво, за хората е по-лесно да правят избор. Интересно е и дали партиите ще съумеят да надскочат дребнотемието, с което в момента се замерят партиите“, завърши Христова.", "date": "2017.12.21", "title": "ИЗВЪНРЕДНО В ПИК TV! Политологът Антоанета Христова с пълна дисекция за шансовете на кабинета \"Борисов\" и игрите на президента Радев (ОБНОВЕНА)"}
{"url": "http://pik.bg/%D0%BF%D1%80%D0%B5%D0%B2%D0%B5%D0%B4%D0%BE%D1%85%D0%B0-636-%D0%BC%D0%BB%D0%BD-%D0%BB%D0%B5%D0%B2%D0%B0-%D0%BD%D0%B0-%D0%B7%D0%B5%D0%BC%D0%B5%D0%B4%D0%B5%D0%BB%D1%86%D0%B8%D1%82%D0%B5-news713955.html", "text": "(СЕПП). Средствата са преведени на по схемата. Изчисленията на ДФЗ са извършени по индикативна ставка от . За Кампания 2017 г. общият бюджет за подпомагане по СЕПП е в размер на 741 млн. лева. Окончателната ставка по СЕПП за Кампания 2017 г. ще бъде определена със заповед на министъра на земеделието, храните и горите Румен  Порожанов. Тя ще бъде издадена след актуализирането на слой \"Площи, допустими за подпомагане\" на базата на подадените възражения и след изясняване принадлежността на констатираните двойно заявени площи за Кампания 2017 г. На базата на тази актуализирана информация ДФ \"Земеделие\" - РА ще извърши окончателните оторизации по Схемата за единно плащане на площ. Държавният фонд \"Земеделие\" преведе над 636 милиона лева по Схемата за единно плащане на площ 57 826 кандидати 194.63 лв. за хектар", "date": "2017.12.21", "title": "Преведоха 636 млн. лева на земеделците"}
{"url": "http://pik.bg/%D0%BF%D1%8A%D0%BB%D0%BD%D0%B0-%D0%BB%D1%83%D0%B4%D0%BE%D1%81%D1%82-%D1%85%D0%B0%D1%80%D1%87%D0%B8%D0%BC-%D0%BF%D0%BE-8-%D0%BC%D0%BB%D0%BD-%D0%BB%D0%B5%D0%B2%D0%B0-%D0%BD%D0%B0-%D1%87%D0%B0%D1%81-%D0%B7%D0%B0-%D0%BF%D1%80%D0%B0%D0%B7%D0%BD%D0%B8%D1%86%D0%B8%D1%82%D0%B5-news713911.html", "text": "Броени дни ни делят от Коледа, а истерията около пазаруването вече започна. Препълнени молове, обещания за атрактивни цени и огромни чанти с покупки са все по-честа гледка през последните дни. А пикът в пазаруването се очаква този уикенд. Тогава се очаква да изхарчим и най-много, съобщава Нова телевизия. И за да сме напълно конкретни – средно по 8 милиона в час харчим в дните преди Коледа. А очакванията са тази година да бръкнем още по-дълбоко в джоба си. Според анализатори всеки от нас ще изхарчи средно по 235 лв., за да зарадва най-близките си за празниците, което е повече от м.г. Подаръци купуваме средно за 5-6 души, като най-много разтваряме кесиите си за най-близките. За тях средно за подарък ще отделяме - 49 лв., а за колеги, например, около 18 лева. Избирането на подарък също не се оказва лесна задача. Дрехите, козметиката, играчките и книгите продължават да бъдат най-популярните изненади за Коледа. В интернет купуваме най-много дрехи, козметика, играчки и книги. Търговците очакват големи покупки и обороти и при по-скъпата техника като телевизори, смартфони и таблети.", "date": "2017.12.21", "title": "ПЪЛНА ЛУДОСТ! Харчим по 8 млн. лева на час за празниците"}
{"url": "http://pik.bg/%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%BF%D0%BE%D0%B6%D0%B0%D1%80%D0%B0-%D0%B2%D1%8A%D0%B2-%D1%84%D0%B8%D1%82%D0%BD%D0%B5%D1%81-%D0%B2-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B4%D0%BE%D1%81%D1%82%D0%B8%D0%B3%D0%BD%D0%B0%D1%85%D0%B0-29-news714017.html", "text": "Reuters. Жертвите от пожара, обхванал в четвъртък осеметажна сграда в южнокорейския град Теисен, достигнаха до 29 души, съобщава Властите се потвърдили подозренията си, че огънят е започнал от кола, паркирана на подземния паркинг на сградата. Според пожарната служба, 16 души от загиналите са намерени в разположената в сградата сауна, като те най-вероятно са починали от задушаване. Други 13 тела, намерени във фитнес центъра и останалите помещения, са неразпознаваеми заради причинени от пожара изгаряния. Очаква се броят на загиналите да се увеличи, тъй като пожарникарите все още претърсват сградата. Изясняват се причините за пожара.", "date": "2017.12.21", "title": "Жертвите на пожара във фитнес в Южна Корея достигнаха 29"}
{"url": "http://pik.bg/%D1%80%D0%B0%D0%B7%D1%81%D0%B5%D1%8F%D0%BD%D0%B0-%D0%B8%D0%BB%D0%B8-%D0%B1%D0%B5%D0%B7%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%B0-%D0%B4%D0%B8%D0%BB%D1%8F%D0%BD%D0%B0-%D0%BF%D0%BE%D0%BF%D0%BE%D0%B2%D0%B0-%D0%B2%D0%BE%D0%B7%D0%B8-%D0%B1%D0%BE%D1%80%D0%B8%D0%BB-%D0%B1%D0%B5%D0%B7-%D1%81%D1%82%D0%BE%D0%BB%D1%87%D0%B5-news713976.html", "text": "Диляна Попова го раздава доста разсеяна майка напоследък. Актрисата не обръща много внимание на мерките за безопасност и вози малкия Борил без столче. Докато развежда наляво-надясно детето, моделката е забравила да сложи малкия в специалното столче, както и да го закопчае с предпазния колан, съобщава столичен вестник. Явно красавицата е доста забързана напоследък, щом забравя да настани сина си съобразно изискванията на закона и мерките за безопасност. Щастливият Борил пък доволно се шири на задната седалка и дори се снима охотно с майка си. Момченцето, което все повече заприличва на актьора Асен Блатечки с охота си прави селфита с Диляна, които след това тя качва в интернет.", "date": "2017.12.21", "title": "РАЗСЕЯНА ИЛИ БЕЗОТГОВОРНА? Диляна Попова вози Борил без столче"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B5%D0%BA%D1%88%D1%8A%D0%BD-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%B4%D1%81%D0%BB%D1%83%D1%88%D0%B2%D0%B0%D0%BD%D0%B8%D1%8F%D1%82%D0%B0---%D0%B1%D0%BE%D0%B9%D0%BA%D0%BE-%D1%80%D0%B0%D1%88%D0%BA%D0%BE%D0%B2-%D0%BD%D0%B0-%D1%80%D0%B0%D0%B7%D0%BF%D0%B8%D1%82-%D0%BF%D1%80%D0%B5%D0%B4-%D1%86%D0%B2%D0%B5%D1%82-news713997.html", "text": "Две парламентарни комисии - на вътрешните работи и за контрол на СРС, привикват шефа на Бюрото за контрол на СРС Бойко Рашков заради твърденията му, че безразборно и незаконно се подслушват политици, бизнесмени и журналисти. Рашков не можа да представи никакви доказателства за това по време на изслушването си в парламента, след като представи доклада за работата на бюрото през годината, но взриви страшен скандал сред депутатите. Освен това, след като набеди ПИК, че получава нерегламентирани разпечатки от подслешани със СРС разговори, показвайки публикация на свален телефонен разговор, засечен със СРС, който всъщност отдавна се намира на сайта на Народното събрание и е достъпен за всеки. Той сам поиска да изясни случая пред ПИК, но след като стана ясно, че лъже, изпадна в истерия пред екипа ни, хвърли се върху камерата и го изгони навън. Депутатите заявиха, че искат повторно изслушване на Бойко Рашков още след дебатите в парламента. На изслушването са главният прокурор Сотир Цацаров, вътрешният министър Валентин Радев, шефове от МВР, ДАНС, ДАР, както и заместникът на Бойко Рашков Георги Гатев. Участват като гости и шефове на съдилища и висши магистрати. От самото начало Рашков нападна присъстващите и предизвика ожесточени дебати. \"Няма такъв прецедент от старта на работата на бюрото да се отчитаме три пъти в рамките на месец. Добре е, ако това говори за интерес, но е странно, че се правят толкова такива мероприятия. На отчета в комисията вече беше гласуван доклада на бюрото, без против и въздържали се. Тогава аз обявих, че имаме проблеми, които искам в най-сокоро време да ги разгледаме на ваше заседание. Вместо това ми казахте, че няма време и ще се отложи въпросът за след 15 януари. Сега ми прави впечатление, че главният прокурор, който тогава присъстваше, е пуснал до вас писмо, след което вие сте съкратил срока и сега ме викате отново. Когато има такъв форум е редно поне няколко дни предварително да бъдем поканени, за да може да се подготвим, а и да знаем какви са темите. Но поканите са пристигнали снощи след 17 ч. и случайно е присъствала една служителка, която ги е взела. Каква тогава е целта на срещата? Аз съм взел доста материали, но не знам дали ще са достатъчни\", попита Рашков. Председателят обяви, че целта не е изслушване по доклада, който вече е бил приет. Целта била да се уточни какво стои зад твърденията, че има незаконно масово подслушване на журналисти, политици и граждани. Цветан Цветанов заяви, че трябвало да има повече разум миналата седмица, когато е била насрочена тази среща за след Нова година. Но БСП се възползвали от правото си да внесат тази точка за тази седмица. \"БСП поиска изслушването на председателя на бюрото да бъде в дневния ред в момент, когато председателят на комисията го нямаше миналата седмица. Затова се наложи да го направим сега, за да няма съмнения, че някой нещо се опитва да прикрие\", заяви лидерът на ПГ на ГЕРБ. Той бе категоричен, че след като три пъти е обсъждан доклада, вече всички са достатъчно запознати и няма нужда от предварителна подготовка. \"Темата за СРС е чувствителна в обществото и затова решихме заседанието да е открито и хората да знаят какво се случва\", коментира още той. Цветан Цветанов заяви, че не е вярно твърдението на Бойко Рашков, че не е казвал, че има подслушвани лица пред медиите. \"Цитирам заглавия от медии, които твърдят, че вие сте информирал парламента за нерегламентирано подслушване. Затова трябва да сме много внимателни с термините, с които боравим. Затова и днес срещата е открита, за да се информира обществото и да бъдем прозрачни, за да е ясно, че се избягват всякакви възможности за нарушаване на човешките права\", каза лидерът на ПГ на ГЕРБ. Председателят на Комисията за контрол над службите Димитър Лазаров заяви, че трябва да е ясно, че законодателните промени са достатъчно ясни, за да няма възможност да се спекулира с подслушванията на граждани. \"Съдиите вече имат време да се запознават спокойно с материалите, за да се избегнат грешки. Променихме закона и за установяване на самоличността, за да не се злоупотребява и с тази възможност. Възложихме на председателя на ДАТО, когато констатира разрешение от съдия, което не отговаря на НПК, да не разпорежда прилагане на СРС, а връща писмото то съдията и във вашия доклад вече има 9 такива случая. Това значи, че законът работи в такива случаи. А някои от фактите, изнесени от г-н Рашков са в годините назад, преди да са направени тези законодателни промени. Има съдебен контрол и дори част от исканията да не отговарят на изискванията, това се установява и не се прилага СРС, така че няма никакви нарушение\", заяви още Лазаров. На свой ред Бойко Рашков се защити, че не може да отговаря за редакторските анонси и заглавията в медиите. \"Не мога да ги командвам. В моите изказвания грешки няма, а как медиите интерпретират, аз не мога да отговарям и да контролирам. Аз съм казал, че има нарушения и нищо повече. Дори при едно перфектно искане и съдебно разрешение, после при прилагането да се допуснат грешки, които да нарушат правата на човека. Аз съм длъжен да кажа това. Когато говорим за СРС, това са тайни процедури и ние акцентираме на базовите изисквания, които са много малко и ние виждаме, че не се знаят и не се спазват. Няма съмнение, че режимът в момента е съвършено различен и е преодолян определен етап на хаос. Сега обаче има и други неща, които искаме да бъдат прецизирани. Не може една институция да си позволява уж с искане за установяване на самоличност, да се събират други данни. Има такива случаи, както и просрочие извън сроковете по закон\", заяви още Рашков и каза, че иска на закрито заседание с комисията да постави проблемите си възможно по-скоро, а не на открит форум, където не може да се влиза в специфики. \"Казаха се много неистини, но няма да обсъждам всички. Ще отговоря само на една - че прокуратурата блокира работа на бюрото, като забранява достъпа на бюрото до веществени доказателства. Това е указание, а не забрана\", заяви Цацаров. Той каза, че е помолил методиката за достъп до тези доказателства да ми бъде изпратена, но това не се случило месеци след това. \"Методиката е необходима с цел съобразяването на работата на прокурорските органи с изискванията на бюрото. Ако тя и скрит документ, моля да ми се отговори. Това също не става. Наложи се по тази причина да издам това указание и няколко месеца по-късно го изпратих на г-н Рашков. До днешна дата бюрото е извършило 192 проверки във всички прокуратура на страната. Нито веднъж не е ставало дума, че това указание пречи на бюрото да работи. Едва след изявите му в парламента и пред някои медии, аз научих за това. Според указанието на членовете на бюрото е осигурен пълен достъп до прокуратурите според моето указание. Затова и досега не са се оплаквали. Изведнъж чак при представянето на доклада на Рашков в парламента, това започва да му пречи - и по-конкретно достъпа до веществени доказателства, което не е забранено от мен, а от НПК, което аз цитирам в указанието. За това е неистина и спекулация, че главният прокурор пречи на работата на бюрото. Ако искат да инициират промяна на НПК, но да не спекулират\", категоричен и твърд бе Цацаров. Министърът на вътрешните работи Валентин Радев заяви, че целта му да присъства на срещата е да се информира за спецификата на дейността. \"Не оставам с впечатление нещо особено да се е случило и не виждам причина да се занимава обществото с това, а не на закрито заседание на комисията. Запитах се защо такива неща трябва да се обсъждат на парламентарната трибуна? Бюрото не проверява ли процедурите, не е ли това работата му. Какво всъщност прави? От г-н Рашков чух, че каза, че няма особени проблеми в работата на МВР. Проверих в кои случаи сме получили отказ от СРС и видях, че най-много откази има затова, че престъпната дейност, за която има откази е затова, че се обслужва от други територии на съда, а не към този, към който е отправено искането. Какъв тогава е проблемът? Оказва се, че просто не са пратени до точния съд или пък компетентен съдия. Тогава защо се говори за нещо притеснително и се занимава обществото? От всичко казано и чуто разбрах, че няма проблеми с работата на МВР. В такъв случай това, което можем да направим е да има обучение за полицаите, за да не се стига до това да се правят искания, които да не са отправени точно на място. Но не е редно да се правят такива изказвания, които да ни притесняват и нас, а и обществото. Има само 3 сигнала от Бюрото до нас за не добро писане на исканията. Само 3 сигнала! Тези грешки с едно обучение могат да се поправят и да бъдат отстранени\", заяви още Радев. Депутатът от ГЕРБ и председател на Комисията за контрол над службите Димитър Лазаров заяви: „Това заседание не е, за да слушаме Бюрото за трети път. Докладът беше дебатиран и приет в пленарна зала. След това продължиха медийни твърдения, че има незаконно масово подслушване на журналисти, политици и граждани“. „Това впечатление остана в публичното пространство - затова е тази среща да се изясни има ли такова подслушване“, посочи той. „Имаме 3 отказа на ДАНС да ни осигури възможност да се запознаем със стартовата информация за използване на СРС“, уточни Бойко Рашков. „В писма сме кореспондирали с председателя на ДАНС, което беше абсолютно безполезно. Писахме за съдействие и до главния прокурор“, поясни той. „Изпратиха ни становище, че не можем да се запознаем с материалите, което е неприемливо. Членовете на Бюрото са избрани, за да проверяват“, заяви Рашков. \"Имаме много констатации за нарушаване на човешките права в нашата страна. Това подлежи на доказване много лесно. Тогава, когато със СРС в грубо нарушение на закон са ограничавани основни човешки права, можем да квалифицираме поведението на институциите като грубо законово нарушение“, коментира отново Бойко Рашков. „Главният прокурор каза, че парламентът е място за политика, което е така. Да се обвини един гост в това, че политиканства, когато всъщност едва ли не изтъква факти и констатации, това е или неразбиране на материята или нежелание да се разбере за какво става дума“, посочи председателят на Бюрото. „Не съм имал политически амбиции с този Доклад за дейността на Бюрото през 2016 година, ако щете за следващ мандат“, изтъкна Бойко Рашков. „Председателят на правната комисия да ми размахва пръст в парламента, това не си е позволявал никой председател на тази комисия“, коментира той. „Тези случаи останаха недовършени. До момента нямаме обратна информация какво се прави и прави ли се въобще нещо по тях“, каза още той. Славчо Велков на свой ред бе категоричен, че е удовлетворен от обясненията на Бойко Рашков.", "date": "2017.12.21", "title": "ПЪРВО В ПИК TV! Екшън в парламента заради подслушванията - Бойко Рашков на разпит пред Цветанов и Цацаров (ОБНОВЕНА)"}
{"url": "http://pik.bg/%D0%BC%D0%BE%D0%BC%D1%87%D0%B8%D0%BB%D0%B3%D1%80%D0%B0%D0%B4-%D0%BF%D1%80%D0%B8%D1%82%D0%B8%D1%85%D0%BD%D0%B0-%D0%B2-%D1%81%D0%BA%D1%80%D1%8A%D0%B1-%D0%BF%D0%BE%D0%B3%D1%80%D0%B5%D0%B1%D0%B2%D0%B0%D1%82-%D1%83%D0%B1%D0%B8%D1%82%D0%BE%D1%82%D0%BE-%D0%BC%D0%BE%D0%BC%D0%B8%D1%87%D0%B5%D0%BD%D1%86%D0%B5-%D0%B2-%D0%BF%D0%B5%D1%82%D1%8A%D0%BA-%D0%B4%D0%B5%D1%86%D0%B0-%D0%BD%D0%B0%D0%BF%D0%B8%D1%81%D0%B0%D1%85%D0%B0-%D1%81%D0%B1%D0%BE%D0%B3%D0%BE%D0%BC-%D0%B4%D0%B0%D0%BC%D0%BB%D0%B0-news714015.html", "text": "Арестуваният за убийството на 7-годишната Дамла - Мехмед Хасан, отново влезе в дома на жертвата. Първият братовчед на детето бе доведен в 14,30 часа днес с белезници и под строга охрана в апартамента на третия етаж на блок „Слава” в Момчилград за извършване на следствен експеримент. Припомняме, че майката Садет Муса напусна ареста в 12,15 часа. Погребението на Дамла ще бъде в петък, след обедната молитва, това пък разкриха близки на опечаленото семейство.", "date": "2017.12.21", "title": "Момчилград притихна в скръб! Погребват убитото момиченце в петък! Деца написаха: \"Сбогом, Дамла! Белите кокичета за тебе ще цъфтят...\""}
{"url": "http://pik.bg/21-%D0%B3%D0%BE%D0%B4%D0%B8%D0%BD%D0%B8-%D1%81%D0%BB%D0%B5%D0%B4-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D1%87%D0%B5%D1%81%D1%82%D0%BD%D0%B8%D1%8F%D1%82-%D0%B6%D0%B0%D0%BD-%D0%B7%D0%B0%D1%80%D1%8F%D0%B7%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-%D0%B8-%D1%81%D0%B5-%D0%BE%D1%82%D0%B4%D0%B0%D0%B4%D0%B5-%D0%BD%D0%B0-%D0%BD%D0%B0%D1%83%D0%BA%D0%B0%D1%82%D0%B0-news713934.html", "text": "„Честният Жан“. Така остана в историята бившият министър-председател Жан Виденов.  Точно преди 21 години на днешния ден на извънреден конгрес на БСП  пловдивчанинът подава оставка като премиер и като лидер на партията. За председател на социалистите е избран Георги Първанов, а Виденов се оттегля завинаги от политическата сцена. Историята ще го помни като най-младия министър-председател, който поема кормилото на държавата, когато е само на 35. Управлява 24 месеца и 17 дни  (25 януари 1995-11 февруари 1997 година), припомня пловдивският в. \"Марица\" за съгражданина си. Според негови противници некомпетентната финансова политика на правителството му довежда страната до тежка икономическа криза. Привърженици на Виденов обаче обясняват фалита на банките с тяхното източване по време на кабинета на Любен Беров и на лошата политика на БНБ по отношение на лева. Докато Жан Виденов е премиер, изтича отсрочката за отлагане на погасяването на лихви по външния дълг, сключена от кабинета на Филип Димитров. Пловдивчанинът не успява да договори нова, като същевременно България е неспособна да продължи плащанията по дълга. Това води до спад в кредитния рейтинг на страната. През есента на 1996-а и зимата на 1997-а България изпада в тежка политическа и финансова криза, а българите помнят времето като \"Виденовата зима“. Жан Виденов е роден е на 22 март 1959 година в Пловдив. Завършва Английската гимназия, а след това и международни икономически отношения в Московския държавен институт по международни отношения с арабски език. След дипломирането си работи в предприятието „Биотехника“ и по-късно в БССП „Автоелектроника“ (1989-1990). През 1991 година застава начело на БСП с подкрепата на неговия предшественик Александър Лилов, но след като през 1997 година напуска политиката, се отдава на научна дейност. Днес той е доктор на науките, доцент в Европейското висше училище по икономика и мениджмънт. Води лекции на студентите по „Управление на проекти и програми\", \"Международен проектен мениджмънт\", \"Корпоративен инвестиционен мениджмънт\", \"Външноикономическа политика\", \"Европейска интеграция\" и \"Международни бизнес преговори, договори и сделки\". Автор и съавтор на 7 учебника и над 20 научни публикации. Владее арабски, английски и руски език, сочи справка в биографията му във вуза, където е и главен секретар. Колеги са му Валентин Вацев и бившите зам.-кметове Анастас Бадев и Константин Писков. Доскоро там работеше и Спас Гърневски, синият градоначалник на Пловдив от времето на кабинета \"Виденов\". Макар че навремето Гърневски водеше митинги срещу правителството на Виденов, сега двамата често застават рамо до рамо и поддържат добри взаимоотношения. „Изключително сериозен преподавател, честен човек, останал верен на себе си“- така го определя Гърневски. Виденов продължава да живее със съпругата си Каталина в панелен апартамент на ул. \"Вук Караджич\" в Пловдив. Блокът е пететажен, стар и не е саниран. Баща му е на 90 години и живее на първия етаж, а майка му е починала през юни 2016-а. На входната врата е залепено възпоменание по повод на годишнината от смъртта . До него е сложено и възпоменание от кончината на нейния брат, който няколко месеца по-рано напуснал този свят. Съседите разказват, че Виденови са добро семейство и помагат на всички. Синът на Жан - Васил, е връстник на демокрацията и е архитект в София. Братът на бившия премиер - Олег, също живее в столицата. Жан Виденов кара фиат, а Каталина - пежо. Колите са втора употреба и семейството ги паркира на паркинга отпред. Днес Жан Виденов отказва да говори за политика. През 2012-а в интервю пред Кеворк Кеворкян обясни, че пътят на България е бил предопределен през 1990 година от неразумните икономически решения на Луканов - мораториум върху дълга, плаващ курс на лева и лицензиране на банките. Кризата е дошла съвсем закономерно няколко години по-късно. Виждайки хаоса в държавата, Виденов сам подал оставка. БСП  можела да сложи друга, по-компромисна фигура на негово място, но предпочела договорка със СДС. Тя включвала условието сините да вземат властта, но да опънат политически чадър над червените. Иван Костов се съгласил и след изборите спазил обещанието си. “На \"Позитано\" искаха гаранция, че няма да ги пипне, и я получиха”, каза тогава Виденов. Приятелите на Жан разказват, че дълго време е страдал за това, което се случи в неговото управление и за кризата в страната. “Стовариха цялата вина на гърба му, изкараха го по-черен от Дявола. Сега говорят за приватизацията, но истината е, че по негово време бяха направени две-три приватизационни сделки, а предприятията и досега работят и не са фалирали“, споделя негов стар другар. Съученик на Виденов, който живее през един блок на същата улица, разказва, че като деца са играли заедно в квартала. Били в един клас в ОУ „ Йордан Йовков”, а Жан бил отличник. Прекрасен човек е, много скромен, не подминава никой по улицата, не се големее. Няма такъв политик в България. Но за жалост изгоря като бушон заради другите. Спомням си 96-97 година как се редяхме на опашки от 2 часа през нощта пред Мега Марина да купим мляко на децата. Неговите съпартийци го саботираха и го принудиха да си подаде оставката”, връща се преди 21 години пловдивчанинът.", "date": "2017.12.21", "title": "21 години след оставката: \"Честният Жан\" заряза политиката и се отдаде на науката"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D1%81%D0%BF%D0%B8%D1%80%D0%B0-%D1%81%D1%82%D1%80%D0%BE%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B2-%D0%B3%D1%80%D0%B0%D0%B4%D0%B8%D0%BD%D0%BA%D0%B8%D1%82%D0%B5-%D0%BD%D0%B0-%D0%BC%D0%BB%D0%B0%D0%B4%D0%BE%D1%81%D1%82-news713920.html", "text": "Добра новина за хората в столичния квартал \"Младост\". В междублоковите пространства в квартала, на местата където имаше протести на граждани няма да се строи. \"След тежки и дълги преговори екипа ми успя да се договори с инвеститори и Столична община за преместване на строежите в междублоковото пространство, където имаше протести, влачене на хора, заложени бомби\", заяви кметът на столичния район Десислава Иванчева пред \"Офнюз\". Тя уточни, че е получила карт бланш от столичния кмет Йорданка Фандъкова да бъдат изберани подходящи имоти от Софийски имоти, който да се върнат в капитала на районната община Младост \"В навечерието на Рождество имаме една страхотна новина за „Младост”. Получих уверението на кмета на Столична община г-жа Йорданка Фандъкова, че ще съдейства на 100% за решаване на проблемите със застрояването на междублоковите пространства в нашия район. То идва, след като с моя екип изготвихме мотивирано предложение, частните имоти в кризисни точки (зад бл. 70, до бл. 11 и др.), да бъдат заменени с общински терени, разположени далече от жилищните сгради\", посочи Иванчева. Според нея това обещание отваря още една врата за по-зелено бъдеще на столичния район. \"Както знаете, хиляди граждани на „Младост” се подписаха под предложението ми за изграждане на лесопарк край бул. „Ал. Малинов” в „Младост” 4. Терените там също са собственост на „Софийски имоти” ЕАД и са предвидени за застрояване. След изваждане от капитала им ще бъдат преотредени за озеленяване и тази наша мечта ще стане факт\", доволна е Иванчева.", "date": "2017.12.21", "title": "ДОБРА НОВИНА! Спира строителството в градинките на \"Младост\""}
{"url": "http://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%B5-79-%D0%B4%D0%B6%D0%B8%D0%BF-%D1%81%D0%B5-%D0%BF%D1%80%D0%B5%D0%BE%D0%B1%D1%8A%D1%80%D0%BD%D0%B0-%D0%B2-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D0%B0%D0%BD%D1%82%D0%B5%D0%BD%D0%B8%D1%82%D0%B5-news714027.html", "text": "Джип се преобърна в района на Антените на главен път Е-79, съобщава струмабг. На място има полиция. Все още не са ясни причините за инцидента.", "date": "2017.12.21", "title": "КАТАСТРОФА НА Е-79! Джип се преобърна в района на Антените"}
{"url": "http://pik.bg/%D1%82%D0%B5%D0%B7%D0%B8-4-%D0%B7%D0%BE%D0%B4%D0%B8%D0%B8-%D1%81%D0%B0-%D1%81-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8-%D0%BF%D1%80%D0%B8%D1%89%D0%B5%D0%B2%D0%BA%D0%B8-news713929.html", "text": "Всеки човек е различен и всеки е разбран по различен начин от хората. Всичко зависи от начина, по който всеки възприема себе си и околните. Щом стане въпрос за капризи и нуждата от чуждо внимание може да се изговори много. Има много капризни и не чак толкова. Все пак, ако сме еднакви, живота ще бъде безинтересен. Зодията също влияе на това до колко сме капризни и как изразяваме своите желания. Вижте капризните зодии и как биват възприети от околните. Близнаци Капризите на Близнака са многостранни. Винаги може да се изяви в какви ли не страни. Така както си менят настроението за секунди и са с много лица, така са и изключително капризни, съобщава \"Актуално.ком\". Добре, че прищевките им бързо се изпаряват от главите им, защото в противен случай със сигурност могат да побъркат човек както с тях, така и с преиграването, което е тяхна запазена марка. Везни Везните са зодията на която няма как да не им угодите на капризите. Така правят нещата нежно и бавно, че ви се приисква чак да им свалите звездите. Хубавото и положително качество у тях е, че проявяват капризите си тогава, когато знаят, че всички около тях са добре и няма да навредят на никого с прищевките си. Скорпион Скорпионът капризничи много шумно. Той обича да го чуват всички и, ако може, всички да му угаждат на това което искат. Скорпиона иска да знае, че всеки около него е благодарен, че има в живота си такъв прекрасен човек, а доказателството за това са изпълнените капризи, които той обожава. Стрелец Стрелецаъте най-капризната зодия. Рядко му се случва наистина да прояви каприз за нещо, но когато това се случи, ситуацията се помни дълго време. Особено щом стане въпрос за жените Стрелец, които често не знаят какво точно искат, проявата на каприз е истинска бомба със закъснител. Те се превръщат в изключително силни същества, които искат да получат желаното на мига. За щастие, ако не можете да им го осигурите, няма да последва апокалипсис. Те са достатъчно самостоятелни, че просто да ви прескочат и да си го осигурят сами. А дали ще продължат да имат отношения с вас? Това вече е въпрос на настроение.", "date": "2017.12.21", "title": "Тези 4 зодии са с най-големи прищевки"}
{"url": "http://pik.bg/%D0%BF%D1%80%D0%B8%D0%B5%D1%85%D0%B0-%D0%BF%D0%BE%D0%BF%D1%80%D0%B0%D0%B2%D0%BA%D0%B0%D1%82%D0%B0-%E2%80%9E%D0%BA%D0%B0%D1%80%D0%BE%D0%BB%D0%B5%D0%B2%E2%80%9D-%E2%80%93-%D0%BD%D1%8F%D0%BC%D0%B0-%D0%B4%D0%B0-%D1%81%D0%B2%D0%B0%D0%BB%D1%8F%D1%82-%D1%82%D0%B0%D0%B1%D0%B5%D0%BB%D0%B8%D1%82%D0%B5-%D0%BF%D1%80%D0%B8-%D0%B8%D0%B7%D1%82%D0%B5%D0%BA%D0%BB%D0%B0-%D1%88%D0%BE%D1%84%D1%8C%D0%BE%D1%80%D1%81%D0%BA%D0%B0-%D0%BA%D0%BD%D0%B8%D0%B6%D0%BA%D0%B0-news714024.html", "text": "Табелите с регистрационния номер вече няма да бъдат сваляни, ако шофьор бъде заловен, че е с изтекло свидетелство за управление на моторно превозно средство. Това обяви пред „Флагман” председателят на транспортната комисия в парламента Халил Летифов по повод приетите днес промени в Закона за движението по пътищата. Поправката бе гласувана по повод скандала с икономиста и политик Владимир Каролев. Той наскоро бе заловен, че е с изтекла шофьорска книжка и заради тълкувание на закона табелите му бяха свалени моментално от проверяващите органи. Депутати обещаха да коригират недоразумението и да внесат законова поправка, която влиза в сила след днешното окончателно решение на парламента. Оттук нататък шофьорите с изтекло свидетелство за управление ще подлежат само на глоба. Регистрационните табели обаче ще се свалят, ако водачът няма изобщо такова свидетелство, коментира Халил Летифов.", "date": "2017.12.21", "title": "Приеха поправката „Каролев” – няма да свалят табелите при изтекла шофьорска книжка"}
{"url": "http://pik.bg/%D0%BE%D0%B1%D1%89%D0%B8%D0%BD%D1%81%D0%BA%D0%B8%D1%8F%D1%82-%D1%81%D1%8A%D0%B2%D0%B5%D1%82%D0%BD%D0%B8%D0%BA-%D0%BA%D0%B0%D1%80%D0%BB%D0%BE%D1%81-%D0%BA%D0%BE%D0%BD%D1%82%D1%80%D0%B5%D1%80%D0%B0-%D0%BF%D1%80%D0%B8%D0%B7%D0%BE%D0%B2%D0%B0-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%B4%D0%B0-%D0%BD%D0%B5-%D1%81%D0%B5-%D1%81%D1%8A%D0%BE%D0%B1%D1%80%D0%B0%D0%B7%D1%8F%D0%B2%D0%B0-%D1%81-%D0%B8%D0%B7%D0%BC%D0%B8%D1%81%D0%BB%D0%B5%D0%BD%D0%B8-%D0%B5%D0%BA%D0%BE%D0%B0-news714030.html", "text": "Общинският съветник от ВМРО и председател на политическа група „Патриоти за София“ в Столичния общински съвет направи изказване по време на последната сесия на СОС за 2017 г. В него той акцентира на нещата, които съветниците не са успели да разрешат през отминалата политическата година. Карлос Контрера отправя призив към кмета на столицата Йорданка Фандъкова да не се съобразява с „безпардонния натиск на шепа критикари“, които се опитват да бламират работата по инвентаризацията на Борисовата градина. В обръщението си към Общинския съвет Контрера напомня също за неприетия план за управление на Витоша, като призовава той да бъде приет час по-скоро, за да се развива туризмът и да бъде улеснен достъпът на столичани до планината. Друга тема, която през последните месеци бе и лична битка на съветника от ВМРО, е борбата със замърсяването на въздуха в София. Той е сезирал отговорните институции и е предизвиквал проверки особено за района на Виетнамските общежития, „Факултета“, „Красна поляна“. Контрера посочва, че по Закона за чистотата на атмосферния въздух СОС може да забрани отоплението на твърдо гориво в тези райони, в които за битови нужди се горят какви ли не боклуци, замърсяващи и околната среда, и въздуха. Уважаема госпожо Кмет, Уважаеми г-н Председател, Уважаеми колеги общински съветници, В началото на последната за годината сесия на Столичен общински съвет от името на „Патриоти за София – ВМРО и Атака” съм длъжен да заостря погледа Ви върху теми, факти и обстоятелства, които за съжаление не съумяхме да решим в настоящата година. Все още не е приключила инвентаризацията на „Борисовата градина”. Темата даде хранителна среда на множество и разнородни абсолютно безпочвени спекулации, развихриха се измислени скандали, дело на малката и организирана група от професионални „еколози”. С неверни внушения и безогледни лъжи беше направен опит да се очернят институции, експерти, да се бламира работата по поддръжката на Борисовата градина. А в същото време експерти, научни работници са категорични, че опасните, болните дървета трябва да се премахват за доброто на самата екосистема и, разбира се, за осигуряване сигурността на гражданите. Доразвивайки темата ще кажа, че подобна е ситуацията с уличните дървета, с тези в междублоковите пространства и в дворовете на детските градини и училища. С други думи – трябват повече инвестиции, за да поддържаме зелената система. И в този смисъл г-жо Кмет Ви призовавам да не се поддавате на безпардонния натиск на шепата вечни критикари и опозиционери по темата с инвентаризацията на Борисовата градина. Накрая сме на поредната година без актуализиран план за управление на Витоша. Поредна година, в която развитието на планината е блокирано, а достъпът до нея е труден и ограничен, въпреки усилията на общината и ЦГМ поне да осигурят повече автобуси. И пак ще повторя, казвали сме го от групата на Патриотите и преди в тази зала – като общински съвет трябва да дадем ясен знак, че настояваме актуализираният план за управление да се приеме час по-скоро, за да дадем възможност за развиване на туризма на Витоша и да улесним достъпа на столичани, както и за да гарантираме поддръжката на рушащата се там горе инфраструктура. И, разбира се, темата за качеството, за чистота на атмосферния въздух. Безспорно е вече, и няма защо да се самозалъгваме, че имаме категоричен, тежък проблем със замърсяването на въздуха. Не случайно в доста райони на столицата граждани протестираха точно по тази тема. Честно казано, това е проблем, чието решение се заключава в партньорство между общини, МОСВ, Народно събрание. Нито една община сама не може да реши проблемите със замърсения въздух. И в тази връзка МОСВ ни казва две много важни неща – основни причинители са битовото отопление и автомобилния трафик. По отношение на битовото отопление ние вече имаме своеобразен социален феномен – горене на гуми, кабели, дрехи, стари черчевата. От района на „Виетнамските общежития“ и „Факултета“ на талази се носят гъст дим и отровни пушеци. Банда пещерни типове в пристъпи на безкраен идиотизъм тровят целия град. И в този смисъл аз призовавам когато излязат данните от замерването в „Красна поляна“, да се позовем на Закона за чистотата на атмосферния въздух и с решение на СОС да им забраним отоплението на твърдо гориво там. По отношение на автомобилния трафик бих желал да Ви заостря вниманието върху факта, че София е рекордьор по регистрирани автомобили. В същото време една част от тях не отговарят на техническите изисквания, но се движат по софийските улици и бълват вредни газове. Това, разбира се, е въпрос, който само НС може да реши чрез изменения в законите. Но призовавам да поставим като политически орган ребром темата и да искаме налагане на независим надзор на техническите пунктове. Масова е практиката да се пускат автомобили, които не отговарят на минималните стандарти, които дори са опасни. Първопричината е точно в пунктовете за годишните технически прегледи, където се хитрува на едро и се извършват фиктивни прегледи. Резултатът – опасни автомобили по улиците, които всеки ден бълват дим, сажди и токсични газове.", "date": "2017.12.21", "title": "Общинският съветник Карлос Контрера призова Фандъкова да не се съобразява с измислени екоактивисти"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%83%D0%B1%D0%B8%D0%B5%D1%86%D1%8A%D1%82-%D0%BD%D0%B0-%D0%B4%D0%B0%D0%BC%D0%BB%D0%B0-%D0%BF%D0%BE%D0%BA%D0%B0%D0%B7%D0%B2%D0%B0-%D0%BF%D1%80%D0%B5%D0%B4-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BA%D0%B0%D0%BA-%D1%82%D0%BE%D1%87%D0%BD%D0%BE-%D0%BF%D0%BE%D1%81%D0%B5%D0%B3%D0%BD%D0%B0-%D0%BD%D0%B0-%D0%B4%D0%B5%D1%82%D0%B5%D1%82%D0%BE---%D0%B4%D0%BE%D0%B2%D0%B5%D0%B4%D0%BE%D1%85%D0%B0-news714016.html", "text": "Арестуваният за убийството на 7-годишната Дамла - Мехмед Хасан, отново влезе в дома на жертвата. Първият братовчед на детето бе доведен в 14,30 часа днес с белезници и под строга охрана в апартамента на третия етаж на блок „Слава” в Момчилград за извършване на следствен експеримент. Припомняме, че майката Садет Муса напусна ареста в 12,15 часа. Погребението на Дамла ще бъде в петък, след обедната молитва.", "date": "2017.12.21", "title": "ЕКСКЛУЗИВНО! Убиецът на Дамла показва пред полицията как точно посегна на детето - доведоха го зрелищно на местопрестъплението (СНИМКИ)"}
{"url": "http://pik.bg/%D0%BA%D0%B7%D0%BA-%D0%B3%D0%BB%D0%BE%D0%B1%D0%B8-%D1%81-6-%D0%BC%D0%BB%D0%BD-%D0%BB%D0%B5%D0%B2%D0%B0-%D1%87%D0%B5%D0%B7-%D0%B8-%D0%B5%D0%B2%D0%BD-news713982.html", "text": "Глоби за близо от Комисията за защита на конкуренцията (КЗК). Мотивът е открито от комисията . Според регулатора предприятията прилагат практики, с \"които дискриминират независимите търговци извън съответните групи и \". Поведението на дружествата се проявява при преминаването на стопански потребители от доставка по регулирани към доставка по свободно договорени цени и може да предотврати, ограничи или наруши конкуренцията на пазара на търговия с електроенергия по свободно договорени цени и да засегне интересите на потребителите. \"ЧЕЗ Електро България\" АД е глобена с 1 136 400 лева. Комисията счита, че нарушението е продължило две години и пет месеца и е санкционирала дружеството с осем процента от стойността на продажбите. Глобата за \"ЧЕЗ Разпределение\" АД е 1 057 140 лева за продължителност на нарушението три години и седем месеца. Наложената санкция също е 8% от продажбите за период, умножен по коефициент 4. Заради действия на дружеството по преустановяване на практиката, глобата е намалена с 10%. \"Електроразпределение Юг\" (бивше \"ЕВН България Електроразпределение\" ЕАД до май 2017 г.) е глобено с 8% от продажбите. Тук също има намаление с 10%. \"ЕВН България Електроснабдяване\" ЕАД получава санкция от 1 902 995 лева за продължителност на нарушението от една година. Компаниите имат 14 дни срок, в който могат да обжалват решението. Производството започна в края на март 2013 г. Молител е българската компания \"Енерджи МТ\" ЕАД. 6 милиона лева получиха дружества ЧЕЗ и ЕВН злоупотреба с господстващо положение ограничават търговията с електрическа енергия по свободно договорени цени", "date": "2017.12.21", "title": "КЗК глоби с 6 млн. лева ЧЕЗ и ЕВН"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%82%D0%BE%D0%BF%D0%BB%D0%BE%D1%84%D0%B8%D0%BA%D0%B0%D1%86%D0%B8%D1%8F-%D1%81-%D0%BD%D0%BE%D0%B2-%D1%83%D0%B4%D0%B0%D1%80-%D0%BF%D0%BE-%D1%81%D1%82%D0%BE%D0%BB%D0%B8%D1%87%D0%B0%D0%BD%D0%B8-20-%D1%85%D0%B8%D0%BB%D1%8F%D0%B4%D0%B8-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%B0-%D0%BE%D1%82-8-%D0%BA%D0%B2%D0%B0%D1%80%D1%82%D0%B0%D0%BB-news714022.html", "text": "20 хиляди семейства останаха без парно и топла вода в София. Сред кварталите са \"Белите брези\",  \"Красно село\", \"Лозенец\", Център, \"Борово\", \"Гоце Делчев\" и \"Стрелбище\", \"Мотописта\". Аварията е на същото място, където преди около седмица-две изби тръба и от дружеството с дни не можеха да отстранят дефекта. От там съобщават, че повредата е поради пробив на главен топлопровод и посочват, че е прекъснато топлоподаването към Незабавно е създадена необходимата организация за работа като са осигурени тежки машини и резервни части. Авариралият участък от топлопреносната мрежа беше наблюдаван след пробива в началото на месец декември и беше установена значителна амортизация  на тръбите, която е предпоставка за повишената аварийност в тази част от мрежата, допълват от \"Топлофикация\"-София. По тази причина и с оглед да се избегнат последващи пробиви по същото трасе се налага да бъде подменен изцяло по-голям участък от авариралия топлопровод. Четири екипа на дружеството ще работят непрекъснато до възстановяване на топлоснабдяването в рамките на законово определения 48 часов срок. Поднасяме извинения на засегнатите клиенти!, се казва в съобщение от \"Топлофикация\"! кварталите „Красно село“, „Гоце Делчев“, „Стрелбище“ и към част от кв. „Борово“ между ул. „Ястребец“, ул. „Солун“, ул. „Борово“  и ул. „Пирински проход“.", "date": "2017.12.21", "title": "ОТ ПОСЛЕДНИТЕ МИНУТИ! \"Топлофикация\" с нов удар по столичани!  20 хиляди семейства от 8 квартала останаха без парно и топла вода"}
{"url": "http://pik.bg/%D0%B4%D1%83%D0%B1%D0%B0%D0%B9%D1%81%D0%BA%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D1%81%D1%82%D0%B0%D0%B2%D0%B0-%D0%B3%D0%B5%D0%BD%D0%B5%D1%80%D0%B0%D0%BB%D0%B5%D0%BD-%D1%81%D0%BF%D0%BE%D0%BD%D1%81%D0%BE%D1%80-%D0%BD%D0%B0-%D1%82%D0%B5%D0%BD%D0%B8%D1%81-%D1%82%D1%83%D1%80%D0%BD%D0%B8%D1%80%D0%B0-%D1%81%D0%BE%D1%84%D0%B8%D1%8F-%D0%BE%D1%83%D0%BF%D1%8A%D0%BD-news713965.html", "text": "Тенис турнирът в София от категорията АТР 250 вече има ново име и нов генерален спонсор в лицето на дубайска компания. \"В качеството си на компанията, която представлява собствениците на АТР събитието от категория 250, започващо на 4 февруари 2018 г., ние от Бранд плюс потвърждаваме, че събитието ще се състои в гр. София и представяме името на турнира – \"София Оупън 2018\", заяви директорът на компанията Барат Годхинди. \"Изказваме цялата си благодарност на досегашния генерален спонсор \"Гаранти Коза\" и партньор \"Коза Уърлд оф Спортс\". Ние ще организираме събитие от най-високо ниво с ръководството на изключително опитния и уважаван турнирен директор Пол Макнами и неговия международен утвърден екип. Събитието разполага с финансовата подкрепа на няколко сериозни, значими и големи партньора, с които ще се гарантира успеха на спортното събитие на 2018 г. в София. Очакваме да видим всички с зала \"Арена Армеец София\" от 4 до 11 февруари 2018 г. и да станем свидетели на страхотни емоции на Централния корт\", добави Годхинди.", "date": "2017.12.21", "title": "Дубайска компания става генерален спонсор на тенис турнира \"София Оупън\""}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%B0%D0%BD%D1%82%D0%BE%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D0%B2-%D0%B0%D1%82%D0%B0%D0%BA%D0%B0---%D0%B2%D0%B0%D0%B4%D0%B8-%D0%BD%D0%BE%D0%B2%D0%B0-%D0%BF%D0%BE%D1%80%D1%86%D0%B8%D1%8F-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%BF%D1%80%D0%B8%D0%B2%D0%B0%D1%82%D0%B8%D0%B7%D0%B0%D1%86%D0%B8%D0%B8%D1%82%D0%B5--news713854.html", "text": "Бившият депутат от ГЕРБ Антон Тодоров, който разкрива приватизаторските действия на лидерката на БСП Корнелия Нинова прави нови разкрития за действията ѝ във външнотърговските дружества \"Техноимпекс\" и \"Техноимпортекспорт\". Тодоров показа нови документи, от които става ясно как е разпределена печалбата на дружествата, вместо да се платят на държавата нейните дивиденти. \"Директорският съвет, в който е Корнелия Нинова, решава да не плати парите на държавата от приватизацията, а да ги остави в касата за разходи като инвестиции. Държавата, която има представител във фонда, гласува против. Корнелия Нинова обаче прави мили очи и отлага нещата, след което РМД-то просто прибира дивидента на държавата. Другото решение е да се изплатят средства от печалбата, която е 22 млн. лв. на управителния съвет. Представителят на държавата се въздържа, но останалите трима членове гласуват \"за\" и така решението е прието. За фонд \"Резервен\" остават 6,5 млн. лв. Допълнително годишно на членовете на УС дават 4 млн. лв., а на изпълнителния директор - за година над 2 млн. лв. Ето така се разпределя печалбата на дружеството, вместо да се изплати дивидента на държавата за 1998 г. Така парите минават от държавата в частните джобове на членовете на съвета и на директора. Ето така действа Корнелия Нинова. Част от парите отиват директно при нея. Тя ще каже, че не е незаконно, защото е гласувано от Управителния съвет, но морално ли е? Да не се платят парите на държавата, а да се преразпределят между тях, само защото имат мнозинство в УС\", заяви Антон Тодоров. Той поиска прокуратурата и звеното за антикорупция да работят по случая и да падне давността. \"Как може да платиш 70 хил. лв., ако въобще и те са платени, и да получиш само в кеш 1,8 млн. лв., а в активи още поне толкова. Ето сега се вижда и как са си разпределили парите на държавата - тези 22 млн. лв. печалба от 1998 г. на \"Техноимпекс\", каза още Тодоров и заяви, че това е чутовен скандал, който не може да не бъде разследван. \"Всеки ден трябва да бъде питана за обяснения. Вярвам, че в БСП са останали честни хора и те ще искат отговори. Ето още една справка от 1996 г., в която се вижда, че по сметките на \"Техноимпекс\" за година са постъпили близо 1 млн. лв. Това е било печелившо дружество, което тя е приватизирала. Същото е и с \"Минералимпекс\", където е бил съпругът на Нинова и то е приватизирано по същата скандална схема чрез РМД. Във времето, в което ние си брояхме стотинките, семейство Импексови са били сред бившия елит на СДС и са имали писта да приватизират дружества с огромни печалби. Вчера Славчо Босилков, който по това време беше в службите, каза по една телевизия, че хората, които са влизали в тези дружества, са били секретни сътрудници. Вярно ли или не? Ако излезе, че Корнелия Нинова е била стипендиант на службите? Славчо Босилков каза, че тези дружества са били платформа, чрез която били изпращани секретни сътрудници в резидентурите зад граница. Той каза, че хората оглавявали \"Техноимпекс\", включително Корнелия Нинова, били близки на службите. Този въпрос трябва да получи отговор. Защото и след това тя изведнъж става зам.-министър на Румен Овчаров и отговаря за оръжейния бизнес. Как става това? Била ли е стипендиант на службите\", попита Тодоров. Той заяви, че документите, които Нинова показва за проверки от прокуратурата са от 1998 г., а приватизацията е извършена едва 1999 г. \"Как е проверявано нещо, което още не е случило? Да отговори, а не да размахва папки отдалеч. Да седне и с документи да спори и да докаже. Поредната й лъжа е, че не е придобила апартамент. Ето още един документ. На 4 юли 2001 г. капиталът на \"Техноимпекс\" се увеличава от 50 хил. лв. деноминирани, нови пари, на 150 хилв. лв. На същата дата акционерното участие си увеличава двойно Корнелия Нинова. Откъде идват тези десетки хиляди левове?\", попита още бившият депутат от ГЕРБ Антон Тодоров. Той загатна, че след Нова година ще има нови разкрития за това какво е участието на Корнелия Нинова в регистриране на юридически лица в чужбина, от които са плащани огромни суми за хонорари на либийски и други чужди адвокати.", "date": "2017.12.21", "title": "ЕКСКЛУЗИВНО В ПИК TV! Антон Тодоров в атака - вади нова порция разкрития за приватизациите на Корнелия Нинова: Била ли е секретен агент и стипендиант на службите (ОБНОВЕНА)"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B3%D0%BE%D0%BB%D1%8F%D0%BC%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D1%85%D0%B5%D0%BC%D1%83%D1%81---%D0%BA%D0%BE%D0%BB%D0%B0-%D1%81%D0%B5-%D0%BC%D0%B5%D1%82%D0%BD%D0%B0-%D0%B2%D1%8A%D1%80%D1%85%D1%83-%D0%BC%D0%B0%D0%BD%D1%82%D0%B8%D0%BD%D0%B5%D0%BB%D0%B0%D1%82%D0%B0-%D0%BD%D0%B0-%D0%BC%D1%8F%D1%81%D1%82%D0%BE-news714012.html", "text": "Зверска катастрофа е станала на автомагистрала \"Хемус\" преди минути. Кола се е качила върху мантинелата, която разделя платната. Наоколо се забелязват служители на пътна полиция и на пожарната. Не е ясно има ли пострадали. Клипът с видео от мястото изпрати читател на ПИК.", "date": "2017.12.21", "title": "ОТ ПОСЛЕДНИТЕ МИНУТИ! Голяма катастрофа на \"Хемус\" - кола се метна върху мантинелата! На мястото има полиция и пожарна (СНИМКИ)"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%81%D0%BF%D0%B8%D1%80%D0%B0%D1%82-%D1%82%D0%B5%D0%B6%D0%BA%D0%B8%D1%82%D0%B5-%D0%BA%D0%B0%D0%BC%D0%B8%D0%BE%D0%BD%D0%B8-%D0%B7%D0%B0-%D0%BF%D1%80%D0%B0%D0%B7%D0%BD%D0%B8%D1%86%D0%B8%D1%82%D0%B5-news713918.html", "text": "На 22 декември в последния работен ден от 16.00-20.00 ч. ще има забрана за движение на тежкотоварни автомобили над 12 тона. Същата мярка ще важи и на 27 декември, 29 и 1 януари. Забраната важи за всички автомагистрали и някои по-натоварени пътни артерии. През цялата зима проходите \"Петрохан\" и \"Троянски\" остават затворени за автомобили над 12 тона, както и вископланинските. В момента пътните настилки в страната са предимно сухи, на места влажни, а по усойните и планински райони - частично заледени и обработени. Температурите са в интервала от минус 15 до 2 градуса. Слаб вятър духа в областите Добрич, Кюстендил, Русе, Смолян и Шумен. Движението при км 195 в посока Бургас на магистрала \"Тракия\" е възстановено. Трафикът временно се осъществяваше само в изпреварващата лента, поради пътнотранспортно произшествие, съобщават от Агенция \"Пътна инфраструктура\". Шофьорите да карат внимателно, да се съобразяват с пътниците знаци, организацията, която е поставена на пътищата, сигналите и указанията, които ще дава и Пътна полиция, както и колите да бъдат пригодени със зимните условия. 0700 130 20 е дежурният телефон на ситуационният център в АПИ, на който винаги може да бъде получена информация за всеки един участък от републиканската пътна мрежа.", "date": "2017.12.21", "title": "ВАЖНО! Спират тежките камиони за празниците"}
{"url": "http://pik.bg/%D1%89%D0%B5-%D0%B8%D0%BC%D0%B0-%D0%BB%D0%B8-%D0%B2%D1%81%D0%B5-%D0%BF%D0%B0%D0%BA-%D0%BD%D0%B0%D0%BA%D0%B0%D0%B7%D0%B0%D0%BD%D0%B8-300-%D1%85%D0%B8%D0%BB%D1%8F%D0%B4%D0%B8-%D0%B4%D0%B0%D0%B4%D0%B5%D0%BD%D0%B8-%D0%B7%D0%B0-%D1%86%D1%8A%D1%80%D0%BA%D0%BE%D0%B2%D0%B5%D0%BD-%D1%80%D0%B5%D0%BC%D0%BE%D0%BD%D1%82-%D0%BD%D0%BE-%D1%82%D0%B0%D0%BA%D1%8A%D0%B2-%D0%BD%D1%8F%D0%BC%D0%B0-news713959.html", "text": "За църковен ремонт са отпуснати над 300 000 лева. Парите ги няма, няма и ремонт. За възстановяването на храма „Свети Никола” във великотърноското село Царски извор са отпуснати близо 200 000 евро. Изпълнението на проекта за ремонта на храма е възложено на две фирми в консорциум. Бенефициент е църквата, в лицето на църковното настоятелство и на отец Добрин Добрев. А за фонд „Земеделие”, който отпуска парите, всичко е изрядно. „По документи всичко е извършено. Ако се образува някаква проверка от страна на прокуратура, предполагам биха могли да потърсят отговорност”, коментира Ваня Благоева, главен експерт на Дирекция \"Оторизация на плащанията\" към Държавен фонд „Земеделие”. Прокуратурата се самосезира и започва да търси виновни. „От репортажа се видя,че такъв ремонт и понастоящем не е извършен, което извежда изводите, че е налице извършено престъпление от общ характер. Вероятно длъжностно присвояване. Започват действия по предприятията за изготвяне евентуално на обвинение”, заяви пред Нова телевизия наблюдаващият прокурор от районната прокуратура в Горна Оряховица. „Вашите шефове, продуцентите, вие сте пчеличките, обикновено като дойде Нова година, Рождество Христово, като дойде Великден, те ви пращат, за да се направи сензацията, да се преследва църквата, да се направи една пропаганда срещу църквата”, заявявя от своястрана митрополит Григорий. „Този храм беше руина. Зад тази работа има една група специалисти, консултанти”, добавя митрополит Григорий. И обещава, че работа по храма ще продължи. Но изтъква, че в храма има свещеник, настоятелство, които са отговорни за ремонта. Църковният настоятел Цветанка Димитрова обаче заявява, че не се е подписвала на документ за кандидатстване за европейски средства.", "date": "2017.12.21", "title": "ЩЕ ИМА ЛИ ВСЕ ПАК НАКАЗАНИ?! 300 хиляди дадени за църковен ремонт, но... такъв няма"}
{"url": "http://pik.bg/%D0%BC%D0%B8%D1%81-%D1%81%D0%B2%D1%8F%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BC%D0%B0%D1%87%D0%BA%D0%B0-%D0%B7%D0%B0%D0%BA%D0%BE%D0%BD%D0%B0-%D0%B2-%D0%BD%D0%BE%D0%B2-%D1%82%D0%B8%D0%B9%D0%BD-%D1%81%D0%B5%D1%80%D0%B8%D0%B0%D0%BB-news713943.html", "text": "След като спечели симпатиите на журито на \"Мис Свят\" в Китай и се включи в риалити шоу в Доминикана, Вероника Стефанова ще си закачи екстеншъните на абитуриентка в сериал. Продукцията, чиято клапа ще щракне след Нова година, ще се фокусира върху четирима дванадесетокласници, опитващи се да оцелеят в джунглата на пубертета, попадайки в абсурдни ситуации. \"Ролята ми ще бъде криминална, само това мога да издам. Радвам се, че имам възможност да се занимавам и с телевизионно кино - всъщност, с каквото и да е изкуство. С хората, които стоят зад този проект, правихме заедно филм за Балканската мода на седмицата. Още тогава ме харесаха и ми казаха, че когато изскочи нещо подходящо ще се свържат с мен. Ето, че обаждането не закъсня\", радва се Вероника, чиято биография пред камера крие и епизодична роля в криминалето на БНТ \"Под прикритие\". Продуцент и сценарист на тийнейджърския сериал, който ще носи заглавието \"Онези\", е Васил Енев, а със сценария са се захванали Цветослав Цонев (Цуро) и Иван Шалаверов- студенти от Нов Български Университет. Първите епизоди ще бъдат излъчени онлайн през април, а по-късно се очаква да озарят и ефира на Нова тв. Освен Стефанова на малкия екран ще разпознаем още Китодар Тодоров, Стан Стефанов, Ралица Христова и др., пише \"Монитор\".", "date": "2017.12.21", "title": "\"Мис Свят България\" мачка закона в нов тийн сериал"}
{"url": "http://pik.bg/%D0%B1%D0%BE%D0%B6%D0%B5%D1%81%D1%82%D0%B2%D0%B5%D0%BD%D0%B0%D1%82%D0%B0-%D0%B4%D0%B6%D0%B5%D0%B9%D0%BD-%D1%84%D0%BE%D0%BD%D0%B4%D0%B0-%D0%BD%D0%B0-80-%D1%82%D0%B0%D0%B9%D0%BD%D0%B0%D1%82%D0%B0-%D0%B9-%D0%B5-%D0%BF%D1%8A%D0%BB%D0%BD%D0%BE%D1%86%D0%B5%D0%BD%D0%BD%D0%B8%D1%8F%D1%82-%D1%81%D0%B5%D0%BA%D1%81-news713931.html", "text": "Великолепната актриса Джейн Фонда днес навършва …. 80 години. Да, правилно прочетохте! Звездата, която изглежда ослепително, признава, че е пълна с желязо, но все още може да ходи на пилатес. Джейн Фонда е родена на 21 декември 1937 година в Ню Йорк. Тя е дъщеря на Хенри Фонда, сестра на Питър Фонда и леля на Бриджит Фонда. Джейн Фонда е двукратна носителка на наградата Оскар, трикратна носителка на наградата Златен глобус, създала незабравими образи на големия екран, политическа активистка, феминистка и основателка на течения във фитнеса и аеробиката. Решава да прекрати актьорската си кариера през 1991, но след третия си развод се завръща в киното през 2005 година. Една от тайните на вечната младост на Джейн Фонда е нейният отказ да загърби сладостите на живота с напредването на възрастта. На 74-годишна възраст тя обяви, че никога не е имала толкова пълноценен секс.", "date": "2017.12.21", "title": "Божествената Джейн Фонда на 80! Тайната й е... пълноценният секс"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BE%D1%81%D0%B2%D0%BE%D0%B1%D0%BE%D0%B4%D0%B8%D1%85%D0%B0-%D0%BE%D1%82-%D0%B0%D1%80%D0%B5%D1%81%D1%82%D0%B0-%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%B4%D0%B0%D0%BC%D0%BB%D0%B0-news713967.html", "text": "Освободиха от ареста майката на убитото 7-годишно момиче в Момчилград, съобщиха от пресцентъра на Прокуратурата. По разпореждане на Окръжна прокуратура - Кърджали от арестните помещения на Районна служба „Изпълнение на наказанията“ - гр. Кърджали е освободена 38-годишната с инициали С.А., привлечена като обвиняема за това, че в Момчилград, област Кърджали, като родител, за времето от 22.30 часа на 16 декември до 06.30 часа на 17 декември, оставила без надзор и достатъчна грижа 7-годишната си дъщеря Д.М., с което създала опасност за нейното физическо и душевно развитие – престъпление по чл. 182 ал. 1 от Наказателния кодекс. Направена е преценка, че от доказателствата по делото не може да се приеме, че е налице реална опасност обвиняемата С.Д. да се укрие или да извърши друго престъпление, поради което Окръжна прокуратура-Кърджали няма основание да внесе искане в съда за вземане на мярка за неотклонение „задържане под стража“.", "date": "2017.12.21", "title": "ОТ ПОСЛЕДНИТЕ МИНУТИ! Освободиха от ареста майката на Дамла "}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2-%D0%B0%D1%82%D0%B8%D0%BD%D0%B0-%D1%87%D0%BE%D0%B2%D0%B5%D0%BA-%D0%B7%D0%B0%D0%B3%D0%B8%D0%BD%D0%B0-%D1%81%D0%BC%D0%B0%D0%B7%D0%B0%D0%BD-%D0%BE%D1%82-%D0%BC%D0%B5%D1%82%D1%80%D0%BE%D1%82%D0%BE-news713966.html", "text": "Човек падна на релсите на станцията на метрото \"Омония\",  в резултат на което се оказа в капан под влака и загуби живота си, съобщава \"Български новини\". Към мястото на инцидента се втурнаха спасители и бърза помощ,  но не успяха да измъкнат човека жив.", "date": "2017.12.21", "title": "ТРАГЕДИЯ В АТИНА! Човек загина, смазан от метрото"}
{"url": "http://pik.bg/%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%B7%D0%B0%D1%85%D0%B0%D0%BF%D0%B0-%D1%86%D0%B8%D0%BA-%D0%B7%D0%B0-%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%BE%D1%82%D0%BE-%D0%B3%D0%BB%D0%B0%D1%81%D1%83%D0%B2%D0%B0%D0%BD%D0%B5-news713936.html", "text": "Омбудсманът Мая Манолова изпрати становище до Централната избирателна комисия (ЦИК) във връзка с проведените през миналата седмица симулации на дистанционно електронно гласуване, в което остро разкритикува начина, по който те бяха реализирани, съобщиха от пресцентъра на омбудсмана. \"Смятам, че за да не бъде симулацията само имитация, същата следва да се извърши в реален изборен район и сред реални избиратели, като включва всички елементи на изборния процес, започвайки от регистрацията на избирателя. Процедурата следва да се придържа към разпоредбите от Изборния кодекс, като бъдат ясно очертани двата разделни във времето етапа - предварителна регистрация и същинско гласуване. За да се постигне целта на закона, трите симулации не следваше да бъдат проведени наведнъж в рамките на един или два дни, а разделени във времето достатъчно, така че да бъдат извършени анализ и оценка след всяка една от тях, като изводите от първата да послужат за подобряване на системата при провеждане на втората и т.н.“, пише в становището си до ЦИК Манолова. Оценката на омбудсмана за проведените симулации е, че не изпълняват целта на закона, защото „избирателите трябва да могат да се регистрират дистанционно, от дома си например или от друго избрано от тях място, до определена дата, след което отново дистанционно да гласуват на друга дата. Електронно дистанционно гласуване е именно от дистанция, както личи и от наименованието и както е описано в Изборния кодекс. В противен случай се оказва форма на присъствено машинно гласуване“. Манолова изтъква, че съгласно разпоредбите на Изборния кодекс единствената разлика между симулация на дистанционно електронно гласуване и експериментално дистанционно гласуване, което трябва да се проведе три пъти след 1 януари 2018 г. преди същинското прилагане на дистанционно електронно гласуване на избори за Европейски парламент през 2019 г., е, че при симулацията се гласува за измислени партии и коалиции, докато експериментите се провеждат на реални избори, но резултатите не се вземат предвид. „В заключение бих искала да подчертая, че и симулациите, и експериментите следва да демонстрират и да гарантират надеждността на дистанционното електронно гласуване, а не да послужат като основания за отмяната му от законодателя“, пише омбудсманът.", "date": "2017.12.21", "title": "Мая Манолова захапа ЦИК за електронното гласуване"}
{"url": "http://pik.bg/17-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-%D1%81%D0%BA%D0%BE%D1%87%D0%B8-%D0%BE%D1%82-8-%D0%B8%D1%8F-%D0%B5%D1%82%D0%B0%D0%B6-%D0%BD%D0%B0-%D0%B1%D0%BB%D0%BE%D0%BA-%D0%B2-%D0%B4%D0%BE%D0%B1%D1%80%D0%B8%D1%87-%D0%BE%D1%86%D0%B5%D0%BB%D1%8F-%D0%BF%D0%BE-%D1%87%D1%83%D0%B4%D0%BE-news713978.html", "text": "17-годишно момче е скочило от 8-мия етаж на жилищен блок в Добрич. Прието е в болница без опасност за живота, съобщиха от ОД на МВР – Добрич. Вчера около 11,15 часа е получено съобщение за пострадало 17-годишно момче по ул. „Хан Тервел” в град Добрич. Установено е, че около 11,10 часа детето е скочило от апартамент, който се намира на 8-ия етаж в жилищния блок, като пада върху лек автомобил „Шевролет” с добричка регистрация. Вследствие на инцидента, момчето е настанено в МБАЛ – Добрич с множество прорезни рани и фрактура на прешлен, без опасност за живота му. По случая е образувано досъдебно производство.", "date": "2017.12.21", "title": "17-годишно момче скочи от 8-ия етаж на блок в Добрич! Оцеля по чудо"}
{"url": "http://pik.bg/%D0%B7%D0%B2%D0%B5%D1%80%D1%81%D1%82%D0%B2%D0%BE-%D0%B8%D0%B7%D1%80%D0%BE%D0%B4-%D1%81%D0%BC%D0%B0%D0%B7%D0%B0-%D0%BE%D1%82-%D0%B1%D0%BE%D0%B9-9-%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D1%81%D0%B8-%D1%81%D0%B8%D0%BD-%D0%B7%D0%B0%D0%B2%D1%8A%D1%80%D0%B7%D0%B0-%D0%B3%D0%BE-%D0%BD%D0%B0-%D0%B3%D1%80%D0%BE%D0%B1%D0%B8%D1%89%D0%B5-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-%D0%B8-%D0%B3%D0%BE-%D0%B7%D0%B0%D1%80%D1%8F-news713964.html", "text": "9-годишният Димитър е бил смазан от бой, а после вързан в гробищен парк в село Дуванлий, обл. Пловдив. За това е разказало самото дете, което е успяло да се освободи и е отишло в къщата на 29-годишно момче от селото, съобщава \"Трафик Нюз\". Димитър разказал, че е бит от 36-годишния си баща, след което същият му завързал ръцете със сезал и го отвел в гробищния парк в селото, където го оставил завързан за оградата. Младият мъж веднага е извикал полиция и линейка. Димитър е отведен за преглед в болница в Калояново, където е бил констатиран с множество охлузвания и кръвонасядания по цялото тяло. След прегледа детето е откарано в УМБАЛ \"Свети Георги\" в Пловдив за подробен преглед. Бащата е задържан за 24 часа в ареста, работата по случая продължава.", "date": "2017.12.21", "title": "ЗВЕРСТВО! Изрод смаза от бой 9-годишния си син, завърза го на гробище край Пловдив и го заряза"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%88%D0%BE%D0%BA-%D0%B8-%D1%83%D0%B6%D0%B0%D1%81-%D0%B2-%D0%BE%D0%B1%D1%80%D0%B0%D0%BD%D0%B0%D1%82%D0%B0-%D0%BA%D1%80%D0%B5%D0%B4%D0%B8%D1%82%D0%BD%D0%B0-%D1%84%D0%B8%D1%80%D0%BC%D0%B0-%D0%BC%D0%B0%D1%81%D0%BA%D0%B8%D1%80%D0%B0%D0%BD-%D0%B1%D0%B0%D0%BD%D0%B4%D0%B8%D1%82-%D0%BD%D0%B0%D1%82%D1%80%D1%8A%D1%88%D0%BA%D0%B0%D0%BB-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%BA%D0%B8%D1%82%D0%B5-news713974.html", "text": "Шок и ужас цари в обрания офис на кредитната фирма в столичния кв. \"Хаджи Димитър\" на ул. \"Тодорини кукли\" №4, видя на място репортер на ПИК TV. Полицията още разпитва служителкит, които твърдят, че кражбата е станала за секунди и не могли да реагират по никакъв начин. Нахлулият маскиран мъж ги напръскал с неустановен спрей, от който те били натръшкани на пода за секунди, след което необезпокояван грабнал касата с парите и избягал. Все още няма информация колко е откраднатата сума, а на място се провеждат разпити и разследвания от органите на СДВР, видя още екипът на ПИК TV. Офисът е отцепен с полицейски ленти и не се позволява преминаване около него. Хората в рйона пък споделят, че дори не са разбрали за инцидента, която както съобщи ПИК се е случил около 11,10 ч., пред медията ни от СДВР заявиха, че са получили сигнал минути след това и са реагирали. Взимат се отпечатъци и се разпитват служителите на фирмата.", "date": "2017.12.21", "title": "ПЪРВО В ПИК TV! Шок и ужас в обраната кредитна фирма! Маскиран бандит натръшкал служителките за секунди"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%B3%D0%B8-%D1%82%D0%BE%D0%B2%D0%B0-%D1%81%D0%B0-%D1%83%D1%87%D0%B5%D0%BD%D0%B8%D1%86%D0%B8%D1%82%D0%B5-%D0%BE%D0%BF%D0%B8%D1%82%D0%B0%D0%BB%D0%B8-%D0%B4%D0%B0-%D1%83%D0%B1%D0%B8%D1%8F%D1%82-%D1%82%D0%B0%D0%BA%D1%81%D0%B8%D0%B4%D0%B6%D0%B8%D1%8F-%D1%81%D0%BD%D0%B8%D0%BC%D0%BA%D0%B0-news713970.html", "text": "Учениците Костадин и Симеон, заканили се да убият таксиджия, след като му задигнали оборота, бяха докарани току-що в съда. След минути започва заседанието на Апелативен съд - Бургас, което ще разгледа жалбите на двамата срещу взетата им от Окръжен съд - Ямбол постоянна мярка за неотклонение \"задържане под стража\", съобщава \"Бургас24\". Учениците, единият от които все още непълнолетен, са подведени под наказателна отговорност за това, че на 11.12.2017 г. около 20:30 часа в ямболското село Дражево, действайки в съучастие като съизвършители са направили опит да отнемат чужди движими вещи от владението на 31 - годишен таксиметров шофьор на лек автомобил \"Форд\" и парите от оборота, с намерение противозаконно да ги присвоят. Двамата са употребили сила и заплашване - възпроизвели изстрели с газов пистолет и въздушна пушка в областта на гърба на водача на автомобила и са го заплашили с нож. Деянието е придружено с опит за убийство на пострадалия, като престъплението е останало недовършено поради независещи от дейците, причини.", "date": "2017.12.21", "title": "ВИЖТЕ ГИ! Това са учениците, опитали да убият таксиджия (СНИМКА)"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B1%D1%80%D0%B0%D1%82%D0%BE%D0%B2%D1%87%D0%B5%D0%B4%D1%8A%D1%82-%D0%BC%D0%B5%D1%85%D0%BC%D0%B5%D0%B4-%D1%83%D0%B1%D0%B8%D0%BB-%D0%BC%D0%B0%D0%BB%D0%BA%D0%B0%D1%82%D0%B0-%D0%B4%D0%B0%D0%BC%D0%BB%D0%B0-%D0%B7%D0%B0-%D0%BD%D1%8F%D0%BA%D0%BE%D0%BB%D0%BA%D0%BE-%D0%BB%D0%B5%D0%B2%D0%B0-%D0%BF%D0%BE%D0%B2%D0%B5%D1%87%D0%B5-news713981.html", "text": "Майката на Дамла дала в събота 50 лева назаем на племенника си Мехмед, който часове по-късно влязъл в апартамента в блок „Слава“ в центъра на Момчилград да търси още пари. В този момент, призори в неделя – 17 декември, обаче от шума се събудила 7-годишната му братовчедка. Мехмед удушил Дамла, а после облепил главата й с тиксо, съобщава \"Родопи 24\". Нямал време да тършува из жилището, избягал навън и се скрил. След 7.30 часа се появил в Спешното отделение на болницата в Момчилград. Тези признания направил самият заподозрян за жестокото убийство в Момчилград. Припомняме, че 40-годишната Садет Муса бе освободена от ареста в 12,15 часа днес. Тя излязла по чехли и тръгнала в неизвестна посока и се разминала с близките си. Те се насочили към болницата, предполагайки, че жената е тръгнала към моргата да прибере трупа на дъщеря си.", "date": "2017.12.21", "title": "ШОКИРАЩИ РАЗКРИТИЯ! Братовчедът Мехмед убил малката Дамла за няколко лева повече"}
{"url": "http://pik.bg/%D1%85%D0%B0-%D1%81%D0%B5%D0%B3%D0%B0-%D0%BD%D0%B0-%D0%BA%D0%B0%D0%BA%D0%B2%D0%BE-%D0%BC%D0%B8%D1%80%D0%B8%D1%88%D0%B5-%D0%BA%D0%BE%D1%81%D0%BC%D0%BE%D1%81%D1%8A%D1%82-news713885.html", "text": "Руският космонавт Сергей Рязанскиx заяви по време на пресконференция вчера, че откритият космос мирише на метална заварка, предава агенция РИА. Неговите колеги от екипажа на Международната космическа станция също споделили усещанията си за \"диханието на космическия вятър\" след скачването към орбиталната станция на товарните кораби. Астронавтът Джак Фишър асоциирал уханието на космоса с горещ метал, което се доближава до впечатленията на Рязански. Американецът свързвал мириса на междузвездното пространство с миризмата на гореща релса, върху която влак е задействал спирачките си. С коренно различни спомени се оказал Ранди Брезник. Той сравни аромата на космоса с този на гъбена супа. Но останалите му колеги от екипажа го набедиха, че е с повредено обоняние.", "date": "2017.12.21", "title": "Ха, сега! На какво мирише космосът..."}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B1%D0%BE%D1%80%D0%B8%D0%BC%D0%B8%D1%80%D0%BE%D0%B2-%D0%BE%D1%81%D1%82%D0%B0%D0%B2%D0%B0-%D0%B2-%D0%BB%D0%B5%D0%B2%D1%81%D0%BA%D0%B8-%D1%80%D0%B0%D0%B7%D0%B1%D1%80%D0%B0-%D1%81%D0%B5-%D1%81%D1%8A%D1%81-%D1%81%D0%BF%D0%B0%D1%81-%D1%80%D1%83%D1%81%D0%B5%D0%B2-news713979.html", "text": "Даниел Боримиров е приел предложението на собственика на Левски Спас Русев да остане начело на школата, като целта му е академията на Левски да стане най- добрата в България. За целта Боримиров е поискал да бъдат направени много промени в инфраструктурата на \"Герена\", за да могат децата на клуба да получат всички условия за развитие. Бившият спортен директор коментира и шансовете на първия отбор да спечели титлата и Купата на България през следващата година. Даниел Боримирос остава в Левски. Това разкри бившият спортен директор на „сините”, който ще продължи да бъде директор на детско-юношеската школа на клуба. Легендарният полузащитник разкри амбициите си за следващата година пред Канал 3.", "date": "2017.12.21", "title": "ИЗВЪНРЕДНО! Боримиров остава в Левски, разбра се със Спас Русев"}
{"url": "http://pik.bg/%D0%BC%D1%83%D1%81%D0%B0%D0%BA%D0%B0-%D0%BE%D1%82-%D0%BA%D0%B8%D1%81%D0%B5%D0%BB%D0%BE-%D0%B7%D0%B5%D0%BB%D0%B5-news713988.html", "text": "1 кисела зелка 800 г картофи 1 к.ч. олио 200 г кашкавал 3 яйца 1 кисела зелка 800 г картофи 1 к.ч. олио 200 г кашкавал 3 яйца", "date": "2017.12.21", "title": "Мусака от кисело зеле"}
{"url": "http://pik.bg/%D0%B2%D0%B5%D0%BD%D0%B3%D0%B5%D1%80-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%D0%BD%D0%B0-%D0%BB%D0%B8%D0%B2%D1%8A%D1%80%D0%BF%D1%83%D0%BB-news713985.html", "text": "Мениджърът на Арсенал - Арсен Венгер сподели, че той и неговите футболисти мечтаят за реванш срещу Ливърпул, който ги направи за смях в началото на този сезон. Специалистът обяви, че ако \"топчиите\" искат да триумфират в дербито, трябва да бъдат почти безгрешни в отбрана. \"Трябва да анализирам внимателно съперника и да предположа кои футболисти ще са титуляри за Ливърпул, защото напоследък има доста рокади при тях\", коментира Венгер. \"До момента се представяме много силно като домакини и трябва да продължим да диктуваме събитията вкъщи. Нямам притеснения за нашата защита, Сеад Колашинац е на линия за мача, а ние сме готови да покажем най-доброто от себе си.\" \"Във всяка една дългогодишна кариера като моята има поражения, някои от които остават завинаги в спомените ти. Това е неизбежно, но хубавото във футбола е, че винаги имаш възможност за реванш. Сега получаваме шанс за такъв и трябва да го използваме\", допълни френският наставник на Арсенал.", "date": "2017.12.21", "title": "Венгер се закани на Ливърпул"}
{"url": "http://pik.bg/%D0%BD%D0%B8%D0%BA%D0%BE%D0%B9-%D0%BD%D0%B5-%D0%B5-%D0%B4%D0%BE%D1%81%D1%82%D0%B0%D1%82%D1%8A%D1%87%D0%BD%D0%BE-%D0%B1%D0%BE%D0%B3%D0%B0%D1%82-%D0%B7%D0%B0-%D0%B4%D0%B0-%D0%BE%D1%82%D0%BA%D1%83%D0%BF%D0%B8-%D0%BC%D0%B8%D0%BD%D0%B0%D0%BB%D0%BE%D1%82%D0%BE-%D1%81%D0%B8---%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81%D1%8A%D1%89%D0%BE-news713129.html", "text": "Казусът \"Техноимпекс\" не е в законността на раздържавяването на дружеството чрез РМД и той не може да бъде решен от прокуратурата и съда. Въпросът не е дали сделката е законна или не - ясно е, че е законна. Законна като всички останали приватизационни сделки - от БГА \"Балкан\" и \"Кремиковци\" през \"Булгартабак\" и \"Пловдивския панаир\" до най-малкото раздържавено предприятие, извършени съгласно действащите нормативни актове. Казусът \"Техноимпекс\" е морално-политически. От една страна, с него се свързва председателката на БСП Корнелия Нинова и претенцията й да бъде носител на нов морал. От друга страна, не всичко, което е законно, е непременно справедливо и неукоримо. По въпроса дали едно действие е добро, след като е законно, ще дам един пример. Репресиите, извършени по силата на Закона за защита на държавата, са били напълно законни, включително и разпускането на БКП след Септемврийското въстание през 1923 г. По силата на този закон са изпращани в лагери и са осъждани и разстрелвани хора, преди всичко ремсисти, комунисти, антифашисти. Напълно законно, с присъда, издадена по този закон, на 23 юли 1942 г. е разстрелян и Никола Вапцаров. Ще претендира ли г-жа Нинова, че щом е законно, значи е добро? Ами същото е и с приватизацията. Не в законността на сделката с \"Техноимпекс\" е проблемът -  какъвто е бил законът (удобно променен при правителството на Иван Костов в частта за работническо-мениджърските дружества), такава е била и приватизацията. Самата Нинова преди дни каза пред \"Нова телевизия\": \"Повечето хора смятат, че приватизацията е разбойническа. Преходът е отнел много. Затова трябва целият преход да бъде ревизиран и който е направил разбойническа приватизация или е извършил престъпления, да понесе отговорност.\" Така е - повечето хора смятат приватизацията за разбойническа, но това е оценъчна категория, а не наказателно-правна и обявяването на една или друга сделка за законна, трудно би променило обществената оценка за нея. Проблемът е морален и моралът не се доказва с документи, проверки и преписки. Сертификат за неговата годност не могат да издадат нито Цацаров, нито съдът, нито дежурните лакеи. Проблемът е, че чрез участието си в приватизацията председателката на социалистическата партия е участвала в раждането на съвременния български капитализъм. Участвала е в процеса на преминаване на държавна собственост в частни ръце чрез работническо-мениджърска приватизация, който е заклеймен от нейната партия. И точно нейната партия още през 2001 г. е посочила случая \"Техноимпекс\" в книгата \"Корупцията - основен елемент в управлението на СДС: юни 1997 - април 2001 г.\" Това са факти, които не биха породили особени главоболия за който и да е приватизатор, още по-малко, ако идеше реч за лидер на дясна партия. Но случаят не е такъв - приватизаторът е председател на най-голямата лява партия в България, партия, която последователно се е противопоставяла на раздържавяването. Оттук и проблемът с идентичността - не само на соцлидерката, но и идейната идентичност на БСП. Защото оправдавайки днес собствените си действия в миналото, тя въвлича цялата партия и възниква въпросът ще смени ли БСП оценката си за приватизацията, само защото и Корнелия Нинова е част от нея. От \"Позитано\" 20 прозират паника и отчаяние в опитите да се спре говоренето за \"Техноимпекс\", като въпросът се праща на правораздавателните органи. Прокуратурата и съдът обаче не могат да дадат отговорите, които г-жа Нинова дължи преди всичко на редовите социалисти и на левите хора в България. А въпросите ще продължат да стоят, защото още Оскар Уайлд е казал: \"Никой не е достатъчно богат, за да откупи миналото си\". Това впрочем не важи само за нея, а за всички.", "date": "2017.12.21", "title": "Никой не е достатъчно богат, за да откупи миналото си - Корнелия Нинова също!"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%B1%D0%B0%D0%B1%D0%B0-%D0%B0%D0%BD%D0%BA%D0%B0-%D1%82%D1%80%D1%8A%D0%B3%D0%BD%D0%B0%D0%BB%D0%B0-%D0%BD%D0%B0-%D0%B3%D0%BE%D1%81%D1%82%D0%B8-%D0%BF%D1%80%D0%B8-%D0%BA%D0%BE%D0%BC%D1%88%D0%B8%D0%B8-%D0%B8%E2%80%A6-5-%D0%B8-%D0%B4%D0%B5%D0%BD-%D0%B5-%D0%B2-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%BE%D1%81%D1%82-news713940.html", "text": "Възрастна жена изчезна безследно в Дрангово, а вече пети ден я издирват десетки. 83-годишната Анка Ешкова от махала „Есковска” отишла на гости на комшии в съботния следобед. След като си тръгнала, никой повече не я видял, разказа за \"Родопи 24\" кметът на кирковското село Ваня Димитрова. Възрастната жена живеела с един от синовете си. Двете й дъщери и другия й син живеят в Бенковски, Велинград и Златоград. За последно 83-годишната жена била в центъра на Дрангово в сряда и четвъртък миналата седмица, за да си получи пенсията и да посети личния си лекар. В съботния ден пък решила да отиде при комшии. Тръгнала си от тях около 18,30-19 часа. Оттогава жената е в неизвестност. Издирват я около 80 души-полицаи и местни жители. До момента обаче-без успех. „Времето е много студено, снегът на места е около 70 сантиметра и това допълнително затруднява екипите”, посочи още кметът на Дрангово.", "date": "2017.12.21", "title": "МИСТЕРИЯ! Баба Анка тръгнала на гости при комшии и… 5-и ден е в неизвестност"}
{"url": "http://pik.bg/%D0%BA%D0%B5%D0%B2%D1%80-%D0%BE%D1%82%D0%BD%D0%BE%D0%B2%D0%BE-%D0%BD%D0%B8-%D1%82%D0%BE%D1%87%D0%B8-%D0%BD%D0%BE%D0%B6%D0%B0-news713890.html", "text": "От 10.00 часа в сградата на Комисията по енергийно и водно регулиране (КЕВР) ще се проведе открито заседание за обсъждане на доклад за утвърждаване на цени на „Булгаргаз“ ЕАД, по които общественият доставчик продава природен газ на крайните снабдители и на клиенти, присъединени към газопреносната мрежа за I тримесечие на 2018 г. Държавното дружество \"Булгаргаз\" предложи на енергийния регулатор да утвърди цена на природния газ за първо тримесечие на 2018 г. в размер на 352.93 лв. за 1000 куб. м или 33.52 лв./MWh (без цени за достъп, пренос, акциз и ДДС). В сравнение с цената, която действа през четвъртото тримесечие на 2017 г., увеличението е с 2.83% или 9.71 лв. за 1000 куб. м.", "date": "2017.12.21", "title": "КЕВР отново ни точи ножа"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B4%D0%BF%D1%81-%D1%81%D0%B5-%D1%82%D1%80%D0%B5%D1%81%D0%B5-%D0%BF%D1%80%D0%B5%D0%B4%D0%B8-%D0%BF%D0%BE%D1%81%D0%BB%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D0%B4%D0%BE%D0%B3%D0%B0%D0%BD-%D0%BE%D1%82-%D1%81%D0%B0%D1%80%D0%B0%D0%B8%D1%82%D0%B5-%D0%B2%D0%B5%D1%87%D0%B5%D1%80%D1%8F%D1%82%D0%B0-%D0%BF%D1%80%D0%B5%D0%B4%D0%B8-%D0%BA%D0%BE%D0%BB%D0%B5%D0%B4%D0%B0--news713909.html", "text": "Тази година вечерята при Ахмед Доган за коледните и новогодишни празници ще бъде в по-широк формат. Освен депутатите, членовете на Централното оперативно бюро и областните председатели, в Сараите ще бъдат и кметовете на общини от ДПС. Ахмед Доган събира елита на ДПС на вечеря за предстоящите коледни и новогодишни празници днес – 21 декември. Всички в партията очакват политическото послание на почетния председател на ДПС. Прогнозите на актива са сред акцентите в словото да са както „политиката на демонтиране на управляващата коалиция с националистически формации“, така и курсът на партията след „подадената ръка от управляващата Партия на справедливостта и развитието в Турция“.", "date": "2017.12.21", "title": "ЕКСКЛУЗИВНО В ПИК! ДПС се тресе преди посланието на Доган от Сараите! Вечерята преди Коледа в по-широк формат, поканени са и кметовете"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%86%D0%B0%D1%86%D0%B0%D1%80%D0%BE%D0%B2-%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%80%D0%B0%D0%B4%D0%B5%D0%B2-%D0%B8-%D0%BD%D0%B8%D0%BA%D0%BE%D0%BB%D0%B0%D0%B9-%D0%BD%D0%B0%D0%BD%D0%BA%D0%BE%D0%B2-%D0%BD%D0%B0-%D1%81%D0%BF%D0%B5%D1%88%D0%BD%D0%B0-%D1%81%D1%80%D0%B5%D1%89%D0%B0-%D0%B2-%D0%BC%D0%B2%D1%80-%D0%B7%D0%B0-%D1%83%D0%B1%D0%B8%D0%B9%D1%81-news713852.html", "text": "Главният прокурор заяви, че е решетно да бъде проведена общонационална проверка съвместно с органите на МВР и МРРБ. \"На територията на цялата страна до края на месец февруари ще бъде извършена проверка на всички пешеходни пътеки. Проверката на тези пешеходни пътеки ще бъде за съответствието им с националната нормативна база. Целта на проверката е да се отчете и провери за всяка пешеходна пътека дали е налице съответствие вида на материалите в съответствие с изискванията, предписани от наредбата\", посочи Цацаров. \"Зная, че някой ще каже, че зимата не е подходящ сезон за извършването на такава проверка, но за смъртта сезони няма\", отбеляза още той. След проверката ще последват предложения от страна на прокуратурата, адресирани до лицата, които са задължени да осъществяват контрол и да поддържат маркировката - кметовете на населените места. В случаите на неизпълнение ще последват санкции - както от прокуратурата, така и от МВР. \"Регион по регион, град по град ще проверим и ще видим дали пешеходните пътеки са преведени в съответните изисквания\", подчерта Цацаров и добави: \"Сигурен съм, че огромна част от кметовете ще погледнат сериозно на тези неща и ще изпълнят съответните изпитания... В крайна сметка ще разполагаме с цялостна карта на пешеходните пътеки в страната и ще опитаме да направим нещо добро\". От своя страна министърът на регионалното развитие и благоустройството Николай Нанков заяви, че в цялата страна има пешеходни пътеки с абсолютно забранени по норматив елементи. \"Картата на пешеходните пътеки ще даде представа как представителите на местната власт са изпълнявали функциите по поддържане пътната инфраструктура в населените места\", отбеляза той и отново подчерта, че кметовете в населените места, където има констатирани нарушения, ще бъдат санкционирани. Вътрешният министър Валентин Радев заяви, че ще бъде изключително строг с всички, ангажирани със съответните проверки. На въпрос какви ще бъдат санкциите, които ще бъдат направени след тази проверка, министър Нанков отговори, че има регламент, който посочва съответните наказания. \"Споменах - фоновото оцветяване с червени, жълти и всякакви цветове, отнемащи вниманието на водача, са недопустими. Отделно - има пешеходни пътеки с износена маркировка, неправилно поставена. Всичко това ще стане ясно през следващите два месеца, през които ще извършваме заедно с колегите от Пътна полиция във всичките 264 български общини\". \"Относно наказанието - ще бъдем безкомпромисни\", подчерта министър Радев. Убийствата на пътя и най вече тези на пешеходни пътеки ще са тема на брифинг в Министерството на вътрешните работи. Ще участват главният прокурор Сотир Цацаров и министрите на вътрешните работи и на регионалното развитие и благоустройството Валентин Радев и Николай Нанков. Преди ден 11-годишно момиченце беше прегазено от джип в Първенец. То почина на място, майка му, която била с него, е в болница. Преди десетина дни шофьор блъсна с камиона си студентка в Благоевград. 53-годишният Илия Шопов, който уби на пешеходна пътека 19-годишната Фатиме, излезе от ареста срещу гаранция от 5 000 лева.", "date": "2017.12.21", "title": "ИЗВЪНРЕДНО В ПИК TV! Цацаров, Валентин Радев и Николай Нанков на спешна среща в МВР за убийствата на пътя (ОБНОВЕНА) "}
{"url": "http://pik.bg/%D0%BC%D0%B5%D0%BB%D0%B5-%D0%BA%D1%80%D0%B0%D0%B9-%D0%B0%D0%B9%D1%82%D0%BE%D1%81-%D0%B4%D0%B2%D0%B5-%D0%B6%D0%B5%D0%BD%D0%B8-%D0%B8-%D1%82%D1%80%D0%B8-%D0%B4%D0%B5%D1%86%D0%B0-%D1%81%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D0%BB%D0%B5%D0%B4-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-news713910.html", "text": "Две жени и три деца пострадаха след тежък пътен сблъсък край Айтос, съобщават от ОД на МВР-Бургас. Инцидентът станал на пътя от село Вресово към града, в района до МТС Ябълчево. 38-годишният водач на Фолксваген Шаран се забил в Опел Астра, управляван от 37-годишен мъж, който подал сигнал за намаляване на скоростта. Причината за катастрофата е неспазване на дистанция. От удара са пострадали пътуващите в Опела – 34-годишната съпруга на водача, както и 2-годишните им деца близнаци. Жената е получила комоцио и счупен лумбален прешлен. Тя и децата са настанени за наблюдение в УМБАЛ – Бургас, но без опасност за живота. Пътуващите в лекия автомобил Фолксваген Шаран също са пострадали. 36-годишната съпруга на шофьора, както и 8-годишната им дъщеря са с комоцио и са настанени в УМБАЛ - Бургас за наблюдение.", "date": "2017.12.21", "title": "МЕЛЕ КРАЙ АЙТОС! Две жени и три деца са в болница след тежка катастрофа "}
{"url": "http://pik.bg/%D0%BB%D0%B8%D1%87%D0%BD%D0%B0-%D0%B4%D1%80%D0%B0%D0%BC%D0%B0-%D0%BF%D1%80%D0%B8%D1%8F%D1%82%D0%B5%D0%BB%D0%BA%D0%B0-%D0%BC%D0%B8-%D0%BE%D1%82%D0%BA%D1%80%D0%B0%D0%B4%D0%BD%D0%B0-1300-%D0%BB%D0%B2-%D0%B4%D0%BE%D0%BA%D0%B0%D1%82%D0%BE-%D0%BC%D0%B5-%D0%BE%D0%BF%D0%B5%D1%80%D0%B8%D1%80%D0%B0%D1%85%D0%B0-news713932.html", "text": "Искам да ви разкажа моята тъжна история. 5 години пиша и искам да докажа истината, но никой не ми обръща внимание. В безизходица съм. Целта е обикновените хора, които нямат връзки и пари, да не страдат, когато се опарят от крадци и мошеници. През 2012 г. си счупих крака и претърпях тежка операция. Докато бях в болницата, най-близката ми приятелка Цвета ми открадна 1300 лв., които съм събирала с много труд, глад и икономии, за да си направя зъбни протези и малък ремонт. Тези пари тя отчита пред полицията и прокуратурата с хвърчащи бележки, саморъчно написани от нея, а прокуратурата я оправдава и ми пише „неизвестен извършител”. Тази жена ми е откраднала и златните бижута. Изпратила съм 7 жалби и никой не си направи труда да дойде у дома и да види откъде са откраднати тези неща. Във Варна на плажната ивица застреляха едно куче и се струпаха полицаи и прокуратура, а се оказа, че аз съм най-долното същество в тази държава. Нямам никакви близки, инвалид съм и ходя с два бастуна. Сърдечно болна съм, с високо кръвно, не чувам и малко виждам. През 2013 г. се явих на ТЕЛК за слуха, дадоха ми 35%, не бях доволна и обжалвах, а те се вбесиха. След 2 години пак се явих, защото въобще не чувам. Разхождаха ме през Пазарджик и София, докато накрая ми казаха, че ще спрат и тези 19 лв., които получавам от социални грижи. Това е гавра с болните инвалиди.", "date": "2017.12.21", "title": "Лична драма! Приятелка ми открадна 1300 лв., докато ме оперираха"}
{"url": "http://pik.bg/21-%D0%B4%D0%B5%D0%BA%D0%B5%D0%BC%D0%B2%D1%80%D0%B8-1971-%D0%B3---%D0%B4%D0%B5%D0%BD%D1%8F%D1%82-%D0%B2-%D0%BA%D0%BE%D0%B9%D1%82%D0%BE-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0%D0%B3%D1%83%D0%B1%D0%B8-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%B0%D1%82%D0%B0-%D0%BF%D0%B0%D1%88%D0%B0-%D1%85%D1%80%D0%B8%D1%81%D1%82%D0%BE%D0%B2%D0%B0-news713889.html", "text": "Датата 21 декември е фатална за авиацията, както за жертвите  и техните близки. През 1971 г. на този ден самолет на БГА Балкан Ил-18 катастрофира при излитането на летище София. В тази зловеща злополука  загиват 30 души, сред които е естрадната певица Паша Христова. За късмет оцеляват певците Мария Нейкова, Борис Годжунов и Янка Рупкина. Артистите  трябваше да участват в дните на българската култура в Алжир. Когато машината набира скорост за излитане и се отделя от пистата, корпусът й  се пречупва на две, и целият самолет избухва в пламъци. Единият двигател се откъсва от корпуса. На борда са 73 души. Спасяват се част от пътуващите в опашната част на самолета. На същата дата, но през 1988 г., светът е потресен от атентата  над  Локърби.  Либийски терористи взривяват бомба на борда на американския самолет Боинг 747, в резултат на което загиват 270 души, включително 11 на земята.", "date": "2017.12.21", "title": "21 декември, 1971 г. - денят, в който България загуби невероятната Паша Христова"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%85%D0%B2%D0%B0%D0%BD%D0%B0%D1%85%D0%B0-%D0%B1%D0%BE%D0%BC%D0%B1%D0%B0%D0%B4%D0%B6%D0%B8%D1%8F%D1%82%D0%B0-%D0%BE%D1%82-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news713919.html", "text": "Задържан е мъж, заподозрян, че е отправил заплаха за поставено взривно устройство на летището във Варна, съобщиха от пресцентъра на полицията в крайморския град. Сигналът за бомбата е подаден снощи и това е наложило евакуация на хората в терминала на аеропорта. Извършени са всички необходими проверки дали има поставено взривно устройство. По случая е образувано досъдебно производство. Изясняват се причините, накарали мъжът да отправи заплахата. Уведомена е районната прокуратура във Варна.", "date": "2017.12.21", "title": "ОТ ПОСЛЕДНИТЕ МИНУТИ! Хванаха \"бомбаджията\" от летището във Варна"}
{"url": "http://pik.bg/%D0%BF%D0%BE%D1%80%D0%BD%D0%BE%D1%81%D0%BA%D0%B0%D0%BD%D0%B4%D0%B0%D0%BB-%D0%B8%D0%B7%D1%8F%D0%B4%D0%B5-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D0%BF%D1%80%D0%B8%D0%B1%D0%BB%D0%B8%D0%B6%D0%B5%D0%BD-%D0%BD%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-news713891.html", "text": "Шефът на секретариата на британското правителство Деймиън Грийн - най-висшия пост след този на премиерката Тереза Мей, подаде оставка тази вечер по нейно искане, след като разследване срещу него заключи, че той е нарушил етичния кодекс за поведение на министрите, предадоха Ройтерс и ДПА. Разследването констатира, че той е дал неверни обяснения относно откритите от полицията през 2008 г. порнографски материали в компютъра в парламентарния му офис. Самият той тогава отрече обвиненията и каза, че е жертва на \"политическа инсинуация\". Оставката на един от най-доверените хора на Мей в кабинета, който й помагаше да помири дълбоко разделената Консервативна партия, е сериозен удар за премиерката, която води мъчителни преговори за развода с ЕС, отбелязва Ройтерс. 61-годишният Грийн бе назначен след неубедителното представяне на торите в предсрочните парламентарни избори през юни, на които партията изгуби абсолютното си мнозинство в Камарата на общините. Грийн - стар приятел на Мей, бе свикан под знамената да стабилизира нейното лидерство и да даде отпор на нейните противници вътре в партията, които искаха тя да се оттегли. \"Съжалявам, че ми бе поискана оставката от правителството заради нарушения на министерския кодекс, за което се извинявам\", посочва Грийн с писмо до Мей, поднасяйки оставката си. Той добавя, че не е свалял и не е разглеждал порнографски материали на парламентарните си компютри, пише БТА.", "date": "2017.12.21", "title": "Порноскандал изяде главата на приближен на Тереза Мей"}
{"url": "http://pik.bg/21-%D0%B4%D0%B5%D0%BA%D0%B5%D0%BC%D0%B2%D1%80%D0%B8-%D0%B5-%D1%82%D0%BE%D0%B2%D0%B0-%D0%B5-%D0%BD%D0%B0%D0%B9-%D0%B3%D0%B0%D0%B4%D0%BD%D0%B8%D1%8F%D1%82-%D0%B4%D0%B5%D0%BD-%D0%B2-%D0%B3%D0%BE%D0%B4%D0%B8%D0%BD%D0%B0%D1%82%D0%B0-news713719.html", "text": "Денят на зимното слънцестоене - 21 декември, ще бъде най-гадният за 2017 година поради лошо подреждане на небесните тела, пише в.\"Дейли мейл\". За пръв път от близо 350 години насам Слънцето навлиза в Козирога, часове след като Сатурн стори същото. Двете небесни тела ще се окажат в една линия. Астролозите ни съветват да не взимаме никакви важни решения и да не предприемаме някакви драстични действия. Те ще доведат до много лоши последствия през задаващата се 2018-а година. Ще наблюдаваме и ретрограден Меркурий. Според астролога Нийл Спенсър предстоящото слънцестоене е по-лошо от всички предишни, защото за пръв път от 1664 година насам Слънцето ще се премести в Козирога, само няколко часа след като Сатурн премине по подобен маршрут. Според Спенсър на 21 декември всичко което правим, ще ни се стори много по-трудно от обикновено. Зимното слънцестоене в Северното полукълбо е характерно с най-късия и тъмен ден в годината. Тогава Слънцето се намира в своята най-южна позиция, точно над Тропика на Козирога. Астролозите ни съветват да не пътуваме на 21 декември, освен ако не желаем мазохистично да прекараме времето си, заклещени по летища, гари и автогари. Ефектите на ретроградния Меркурий пък ще тегнат до края на декември.", "date": "2017.12.21", "title": "21 декември е! Това е най-гадният ден в годината "}
{"url": "http://pik.bg/%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BE%D0%B1%D0%B5%D1%89%D0%B0%D0%BD%D0%BE-%D0%B8-%D1%81%D0%B2%D1%8A%D1%80%D1%88%D0%B5%D0%BD%D0%BE-news713912.html", "text": "В работата на 44-о Народно събрание досега депутатите от НФСБ в групата на „Обединени патриоти“ изпълниха свои предизборни обещания, поети пред избирателите по време на предизборната кампания през пролетта на 2017. За краткото време от началото на мандата досега се приеха немалко и важни законопроекти, отчетоха Валентин Касабов, Борис Ячев, Христиан Митев, Йордан Апостолов, Петър Петров, Георги Колев, Росен Живков и Славчо Атанасов. Защита на обикновените граждани, борбата с фалшивите инвалидни пенсии, противодействието на радикалния ислям, грижата  за сънародниците ни в Молдова и Украйна са сред законодателните приоритети. Преди ден по предложение на патриотите бяха приети първите законодателни мерки, част от цялостната и ефективна стратегия за прекратяване на порочната практика с издаването на неправомерни инвалидни пенсии. Това се случи след като работни групи се събраха при вицепремиера Валери Симеонов и изработиха стабилна и последователна концепция за инвалидните пенсии. Промените касаят реформи в съставите на ТЕЛК и пресичането на някои порочни практики като практиката едни и същи лекари да участват както в изготвянето на експертизата, така и в нейната оценка, и даването на окончателното решение на ТЕЛК. На второ място промените касаят възможностите за попълване съставите на ТЕЛК тогава, когато има направен отвод или е поискан отвод на някой от лекарите. Патриотите са категорични, че приетите промени ще дадат бързи резултати в ТЕЛК с оглед цялостното реформиране на дейността в името на прозрачни и справедливи процедури. По предложение на патриотите бяха внесени и приети изменения в Гражданско-процесуалния кодекс, свързани с по-голяма защита на обикновения гражданин – по-голяма защита на длъжниците чрез ограничаване правата на частните съдебни изпълнители. Патриотите внесоха и законопроект за защита на гражданите от „доживотна задълженост“. С този Закон – за защита при свръхзадълженост на физическите лица, се защитава интереса на обикновения гражданин и се спира практиката хората с дългове да бъдат ограбвани, преследвани и тормозени до живот, категорични са депутатите от НФСБ в групата на „Обединени патриоти“. По предложение на патриотите бяха внесени и приети на първо четене промени в Наказателния кодекс, свързани с криминализирането на проповядването на радикален ислям. Депутатите от НФСБ са категорични, че тук става дума не за религия, а за особено агресивна и опасна идеология, която оправдава насилието и убийството на „неверници“, оправдава и робството, а геноцидът, каквото е религиозното прочистване, е издигнат в ранг на системна политика. Промените в НК предвиждат наказание с лишаване от свобода от една до пет години и глоба за пет хиляди лева за лица, проповядващи радикален ислям или друга идеология, която използва верски убеждения за политически цели, включително пропагандира изменения на съществуващия конституционен и правов ред. Патриотите внесоха за обсъждане и предложение за промени в Закона за опазване на земеделските земи, с които се цели премахването на измамни схеми и практики при сключване на договори за наем и аренда на земеделска земя. Промените бяха внесени след множество жалби на граждани в приемните на народните представители от НФСБ. Става дума за случаи, в които сега действащата уредба на Закона за задълженията и договорите дава възможност на лице, което не е собственик на земеделска земя да сключи договор за наем и да отдаде тази земя на трето лице, като собственика изобщо не знае, че земята му е отдадена.  С предложението на патриотите това се пресича, като например, вече се изисква нотариална заверка и на съдържанието, и на подписите при такива договори за наем. Предвижда се и вписване в Службата по вписванията  - това е мярка по отношение на сключването на бъдещи такива договори. Друг закон, свързан с наболял обществен проблем и внесен от патриотите е Закона за изменение и допълнение на  Закона за уреждане правата на гражданите, притежатели на жилищно-спестовни влогове или т.н лихвоточки. Депутатите от “Обединени патриоти“, в това число – депутатите от НФСБ, предложиха да бъде увеличен срока, в който лихвоточките да могат да се ползват като финансов инструмент. Предвижда се до 2018 да се подават заявки, а до 2020 – да се изплащат. Такова изменение, според депутатите от НФСБ, е наложително, тъй като срокът е изтекъл през 2016 г., а над 55 000 души у нас чакат да им бъдат изплатени лихвоточките. На второ място вносителите на законопроекта са предвидили възможността лихвоточките да се използват не само при закупуване на жилище от правоимащи, а и като платежен инструмент при плащане на местните данъци и такси. На трето място се предвижда лихвоточките да бъдат наследявани. Всичко това дава повече възможности на хората, притежаващи лихвоточки. По предложение на депутати от НФСБ в групата на „Обединени патриоти“ бе внесен и приет на първо четене закон за изменение и допълнение на Закона за военните паметници. С този закон към военните паметници се причисляват и паметниците, и паметните знаци, посветени на граничари, които са дали живота си за защита на държавната ни граница. Смятаме, че наред с военнослужещите, загинали във войните за национално освобождение, би следвало и граничарите, дали живота си, за да запазят границата и териториалната цялост на страната ни, да получат заслужено признание, обявиха народните представители от НФСБ. Безспорен успех на патриотите е и внасянето и приемането на първо четене на промените в Административно-процесуалния кодекс, които предвиждат въвеждането на т.н. мълчаливо съгласие в работата на администрацията. Това е проблем, поставен многократно от граждани и представители на бизнеса в приемните на народни представители от НФСБ. С новите текстове се предлага процедура, с която се удостоверява „мълчаливо съгласие“ , така че гражданинът след подаването на заявление до администрацията и след изтекъл срок за отговор да може само с входящ номер да иска съответния документ по административната процедура или извършената административна услуга. Парламентът прие и промени в Закона за МВР на базата на законодателните инициативи, подети от вицепремиера Валери Симеонов при издаването на „синя карта“ за работа и пребиваване у нас. Още в първите две седмици от началото на този управленски мандат по предложение на вицепремиера Валери Симеонов бяха направени промени, които облекчават режима на сезонната заетост за чужденци –процедура, съкратена от няколко месеца на 7 дни. Благодарение на това между 3 и 4 хиляди души, основно наши сънародници от Украйна и Молдова, са работили у нас през лятото и така са подпомогнали туристическия сезон. Сега, с новите промени, дошлите да работят в България ще могат да преминават от един режим на пребиваване в друг, без да се налага да напускат страната. Съкращава се времето и сериозно се намалява и таксата за издаване на т.н синя карта. Отпада изискването в синята карта да се изписва точната специалност  - ще се вписва единствено „висококвалифициран специалист“. С всички тези мерки, инициирани от вицепремиера Валери Симеонов, се облекчава изключително много процедурата по издаване на разрешителни за пребиваване и работа на квалифицираните специалисти, особено на наши сънародници, живеещи извън пределите на България.", "date": "2017.12.21", "title": "Патриотите в парламента: Обещано и свършено"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0-%D1%81%D1%80%D0%B5%D1%89%D0%B0-%D1%81-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%BD%D0%B0-%D1%81%D0%B8%D0%BD%D0%B3%D0%B0%D0%BF%D1%83%D1%80-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%B5-%D0%B8%D0%BD%D1%82%D0%B5%D1%80%D0%B5%D1%81%D1%83%D0%B2%D0%B0-%D0%BE%D1%82-%D0%BF%D1%80%D0%B8%D0%B2%D0%BB%D0%B8%D1%87%D0%B0%D0%BD%D0%B5%D1%82%D0%BE-%D0%BD%D0%B0-%D0%B8%D0%BD%D0%B2%D0%B5-news713937.html", "text": "Премиерът Бойко Борисов и вицепремиерът на Сингапур Тарман Шанмугаратнам обсъдиха възможностите за задълбочаване на сътрудничеството в политическата и икономическата област между двете страни. По време на срещата бе изразено желание за активизиране на диалога на високо равнище, което ще спомогне за засилването на партньорството в търговията, транспорта, технологичния трансфер. „България е заинтересована от привличането на инвестиции, особено в развитието на информационните и комуникационните технологии, електрониката, биотехнологиите, фармацията“, отбеляза българският премиер и посочи, че страната ни предлага изключително благоприятни условия за инвестиции. Бойко Борисов и Тарман Шанмугаратнам изразиха съгласие, че съществува потенциал за засилване на сътрудничеството и в областите образование, култура, околна среда и туризъм. Те се договориха връзките между двете страни активно да продължат да се развиват и чрез обмен на делегации и бизнес делегация.", "date": "2017.12.21", "title": "Борисов на среща с вицепремиера на Сингапур: България се интересува от привличането на инвестиции"}
{"url": "http://pik.bg/%D0%BF%D0%B5%D0%BD%D1%81%D0%B8%D0%BE%D0%BD%D0%B8%D1%80%D0%B0%D1%82-%D0%BF%D1%8A%D0%BB%D0%BD%D0%BE%D0%BB%D0%B5%D1%82%D0%BD%D0%B8%D1%82%D0%B5-%D0%B0%D0%B2%D1%82%D0%BE%D0%B1%D1%83%D1%81%D0%B8-news713898.html", "text": "Старите автобуси с първа регистрация преди 2001 г. ще бъдат пенсионирани. Това ограничение ще бъде въведено след промени в наредба, в която да се заложи всички превозни средства, превозващи пътници, да са категория Евро 3. Експерти в министерството готвят промените, за да преборят инцидентите по пътищата. Предвижда се превозните средства, бусове или автобуси, които извършват обществен превоз, задължително да бъдат снабдени с колани и видеорегистратори. „Така че да има изискване за оборудване на седалките с обезопасителни колани и всички нива на безопасност на средно европейско ниво“, коментира вчера транспортният министър Ивайло Московски. Освен безопасност новите коли ще трябва да отговорят на нови еконорми и двигателите им да замърсяват по-малко. Новото изискване доведе до недоволство в бранша. „Над 80% автобусите у нас са под Евро 3“, коментира пред „Монитор“ главният секретар на Камарата на автобусните превозвачи Симеон Милушев. По думите му превозвачите между малките населени ще са най-засегнати от новите мерки за безопасност. „Превозвачите, които возят между София и другите големи градове, от години имат автобуси, които отговарят на Евро 5 и 6. Никой вече не вкарва такива превозни средства в България“, допълни той и смята, че въвеждането на такава мярка изисква гратисен период, за да има все пак автобуси, които да возят хората. От началото на годината няма регистрация на нито едно ново превозно средство с категория Евро 3, показа наша проверка в базата данни на МВР. Освен това на старите автобуси не е възможно да бъдат инсталирани колани, защото липсва нормативна уредба, която да урежда такива промени по конструкцията им. От бранша смятат, че въвеждането на мярката не е възможно за някои маршрути, като например за градския транспорт между София и Лозен. В Ивайловград и околните села от всички 11 линии нито една не се изпълнява с автобус няма категория Евро 3.", "date": "2017.12.21", "title": "Пенсионират пълнолетните автобуси"}
{"url": "http://pik.bg/%D0%BD%D0%B5%D1%87%D0%BE%D0%B2%D0%B5%D1%88%D0%BA%D0%BE-%D1%80%D0%B5%D0%B2%D0%BD%D0%B8%D0%B2%D0%B5%D1%86-%D0%BF%D1%80%D0%B5%D0%B1%D0%B8-%D0%B3%D0%B0%D0%B4%D0%B6%D0%B5%D1%82%D0%BE-%D1%81%D0%B8-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%B8%D1%8F%D1%82%D0%B5%D0%BB-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-news713900.html", "text": "Ревнивец от Шумен пребил новото си гадже от Пловдив в Германия заради Фейсбук ревност. Случаят е от май и юни т.г. и е един от най-драстичните за домашно насилие, по който са работили във фондация „Джендър Алтернативи”, съобщи адвокат Жанета Борисова, пише \"Монитор\". Момичето и момчето били на около 22 години и се запознали във Фейсбук. Връзката им протекла много бързо, въпреки че той бил мюсюлманин, а тя православна християнка. Младежът се запознал с майка й и поканил момичето да отиде при него в Германия, където той работел от дълги години. Купил й еднопосочен билет за самолета и когато тя пристигнала в Германия, той я посрещнал на летището. На път за градчето, в което живеел, още докато били в колата, той започнал да я бие. „Бой, удряне в лицето й, защото той бръкнал в телефона й и видял, че тя приела за приятел в социалната мрежа лицето Х. Да си пише, да си общува с него. След което я стоварил на тир паркинг и й казал „Сега те оставям тук, за да те попилеят шофьорите на тирове”. Тя не смеела да гъкне. Той ту й изхвърлял чантите, ту обратно ги прибирал в колата. Отново я качил в колата и пак я бил”, разказва адвокат Борисова. След това я закарал в квартирата си, където цели 6 дни я биел и я снимал. Заплахите му били „Ще те изпратя на майка ти”. На шестия ден я взел със себе си на строителния обект, където работел, въпреки че тя била цялата пребита и окървавена. Паркирал колата в подземен паркинг и я оставил вътре в автомобила вързана. Отишъл до аптека да й купи лекарства и през 2 часа я проверявал в колата ли е. Тъй като лекарството щяло да бъде доставено по обяд в аптеката, той наложил раните й с картофи и отгоре завързал тиксо. „Оставя я в колата на паркинга в студа, над който имало полицейско управление и я проверявал на всеки 2 часа. В 12 часа полувкочанена я изкарал навън, занесъл й лекарството. Междувременно не спирал да я пита – „Ти защо си приела лицето Х, ти си моя жена, аз те представих, не можеш да ме излагаш така”, обясняват перипетиите на младата жена от фондацията. Пловдивчанката обаче проявила находчивост. Когато излизали от подземния паркинг, той шофирал бавно и тя успяла да си издърпа чантата с документите и да скочи в движение. Връхлетяла в магазин за месо и помолила за помощ. Той също влязъл в магазина, крещял й, че тя не знае немски, всичко ще се оправи, той ще се промени и да се върне, да не се притеснява, да се върне при него, да не се излага. Но двама възрастни застанали пред него, а магазинерът повикал полицията, чието управление било етаж по-нагоре. „Полицията се намесва, карат я в болница и след това тя отказала да повдигне обвинение и са я качили за рейса за България. Багажът й остава в Германия. Но самият факт, че тя не е подала жалба срещу него, говори, че тя го обича и той продължаваше да търси и да моли тя да му прости, че не се е контролирал и че ще се промени”, обясни какъв е профилът на мъжа насилник адвокатът. Когато момичето се прибрало в Пловдив, потърсило за съдействие и помощ фондация „Джендър алтернативи”.", "date": "2017.12.21", "title": "НЕЧОВЕШКО! Ревнивец преби гаджето си заради приятел във Фейсбук"}
{"url": "http://pik.bg/%D1%82%D1%8A%D0%B6%D0%BD%D0%B0-%D0%B3%D0%BE%D0%B4%D0%B8%D1%88%D0%BD%D0%B8%D0%BD%D0%B0-16-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%BF%D1%80%D0%B5%D0%B4-%D0%B8%D0%BD%D0%B4%D0%B8%D0%B3%D0%BE-news713908.html", "text": "На 21 декември се навършват 16 години от трагедията пред столичната дискотека \"Индиго\". При инцидента, станал преди 16 години, загинаха 7 деца , а 12 пострадаха стъпкани и задушени. Всяка година на мястото на бившата дискотека (на стадион \"Юнак\") се събират оцелелите от трагедията деца и родители на жертвите, за да си спомнят за загиналите Виктория Миркова, Димитър Андреев, Елена Спандониева, Кристина Кабакчиева, Любомира Захариева, Мадлен Николова и Цветелина Ралчовска. Осъдени за трагедията пред дискотека \"Индиго\" на глоба от по 800 лева бяха охранителите Георги Василев и Анри Силаги . Бившият председател на Държавната агенция за младежта и спорта Цвятко Барчовски получи три месеца затвор с тригодишен изпитателен срок и глоба от 1500 лева, а управителят на дискотеката Ангел Николов - глоба от 3000 лева. Делото беше връщано и започваше отначало няколко пъти. На 20 декември 2002 г. Софийският апелативен съд прекрати делото и го върна на Софийска градска прокуратура за отстраняване на допуснати съществени нарушения. Последва и второ връщане на делото. Процесът бе насрочен за трети път на 30 март 2006 г. Ден преди това прокуратурата внесе за трети път обвинителния акт.", "date": "2017.12.21", "title": "ТЪЖНА ГОДИШНИНА! 16 години от трагедията пред \"Индиго\""}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D1%81%D0%B8%D0%BD-%D0%BD%D0%B0-%D0%B2%D1%8A%D1%80%D1%85%D0%BE%D0%B2%D0%B5%D0%BD-%D0%BC%D0%B0%D0%B3%D0%B8%D1%81%D1%82%D1%80%D0%B0%D1%82-%D1%83%D0%B4%D1%80%D1%8F%D0%BB-%D0%B8-%D1%85%D0%B0%D0%BF%D0%B0%D0%BB-%D0%BF%D0%BE%D0%BB%D0%B8%D1%86%D0%B0%D0%B8-%D0%BF%D1%80%D0%B8-%D0%BE%D0%BF%D0%B8%D1%82-%D0%B7%D0%B0-%D0%B0%D1%80%D0%B5%D1%81%D1%82-%D1%81%D1%8A%D0%B4%D1%8A%D1%82-%D0%BE%D0%BF%D1%80%D0%B0%D0%B2%D0%B4%D0%B0-%D0%BC-news713939.html", "text": "Марк Стайков беше задържан в началото на 2015 в дома си в столичния квартал \"Младост\". При ареста обаче той оказал съпротива, ударил два юмрука в лицето на полицай и ухапал друг по ръката. След задържането му полицаите открили и 3 саксии с марихуана в апартамента му. В началото на годината Софийският градски съд го призна за виновен и му наложи 2-годишна условна присъда и 5000 лева глоба за държане на наркотици и причиняване на средна телесна повреда. Вчера обаче Апелативният съд го оправда. Стайков е син на съдия Евгений Стайков от Върховния касационен съд. Именно там вчерашната му оправдателна присъда може да бъде обжалвана.", "date": "2017.12.21", "title": "ШОКИРАЩО! Син на върховен магистрат удрял и хапал полицаи при опит за арест! Съдът оправда Марк Стайков"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%86%D0%B0%D1%86%D0%B0%D1%80%D0%BE%D0%B2-%D1%81-%D0%B3%D0%BE%D1%80%D0%B5%D1%89%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0%D0%BF%D0%BE%D1%87%D0%B2%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%BD%D0%B0-%D1%82%D1%83%D1%80%D1%81%D0%BA%D0%B8%D1%8F-%D0%B4%D0%BE%D0%BA%D0%BB%D0%B0%D0%B4-%D0%B7%D0%B0-%D0%B1%D1%83%D0%BB%D0%B3%D0%B0%D1%80%D1%82%D0%B0%D0%B1%D0%B0%D0%BA-news713921.html", "text": "Главният прокурор Сотир Цацаров съобщи, че се е запознал с турския доклад, в който се споменава \"Булгартабак\" и контрабандата на цигари. Той обясни, че авторът е неизвестен, няма заглавие и информацията е дошла по линия на Интерпол. \"Започва проверка с абсолютно всички български служби - правоохранителни и свързани с националното разузнаване. Ще бъдат изискани всички данни за контрабанда с тютюневи изделия. На второ място - такива данни ще бъдат изискани от Агенция \"Митници\". Трябва да се провери кой е инициирал този доклад, кой е авторът на този доклад и с какви документи разполага за съответните твърдения. Не е ясно и коя служба стои зад него\", обясни Цацаров на брифинг в София. \"МВР ще иска информация директно от Интерпол\", разкри главният прокурор.", "date": "2017.12.21", "title": "ПЪРВО В ПИК TV! Цацаров с гореща новина: Започва проверка на турския доклад за \"Булгартабак\""}
{"url": "http://pik.bg/%D0%B8%D0%B7%D0%B1%D0%B0%D0%B2%D0%BB%D0%B5%D0%BD%D0%B8%D0%B5-%D1%81-%D0%BF%D0%BE%D0%BC%D0%BE%D1%89%D1%82%D0%B0-%D0%BD%D0%B0-%D0%B2%D0%B8%D0%BD%D0%BE-%D1%82%D0%B0%D0%BC%D1%8F%D0%BD-%D0%B3%D1%8A%D0%B1%D0%B8-%D0%BF%D0%BE%D0%B4%D0%BF%D1%80%D0%B0%D0%B2%D0%BA%D0%B8---%D0%B2-%D0%BA%D0%BD%D0%B8%D0%B3%D0%B8%D1%82%D0%B5-%D0%BD%D0%B5%D1%81%D1%82%D0%B0%D0%BD%D0%B4%D0%B0%D1%80%D1%82%D0%BD%D0%B8-%D0%BB%D0%B5%D1%87%D0%B5%D0%BD%D0%B8%D1%8F-news713928.html", "text": "Във века на коварни нови болести и смъртоносни разновидности на старите вируси се налага да търсим нови методи за борба с тях. Можете да научите за множество неочаквани методи от книгите Медицината все повече напредва, но ни повалят и най-незначителните бацили. Гълтаме хапове за едно, а сетне разбираме, че така сме увредили друго. Сещаме се за билките едва когато сме се усъмнили в ползата от лекарствата. Опитваме с масаж, иглотерапия, китайско чудо и пр. Ако и те не помогнат обаче, се отчайваме. Съзираме урочасване или се отдаваме на молитви. Тогава на помощ идват други – не съвсем традиционни, не съвсем канонични методи за лечение. Чули сме ги от познат, той пък – от комшия, който чудодейно се изцерил. Звучат шокиращо и затова се колебаем. Но накрая си казваме – защо не, какво има да губим, щом друго не помага? В книгата \"Нестандартни лечения 2\" ще откриете алтернативни методи за лечение, които от много години се предават от уста на уста, а вече шестват и в интернет. В нея са събрани целебни терапии с подправки, плодове, гъби, коноп, ленено семе, тамян, активен въглен, бира, лук, стайни растения, цветя, царевица и др. В третата част пък са описани начини за борба с болестите посредством вино, домашен сапун, керемида, восък, яйца, сланина, тесто, мастика, мравки, картофи, вълна, метални стружки... В отделна глава са представени и нестандартни рецепти за красота.", "date": "2017.12.21", "title": "Избавление с помощта на вино, тамян, гъби, подправки - в книгите \"Нестандартни лечения\""}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%B0-%D0%B6%D0%B5%D1%80%D1%82%D0%B2%D0%B0-38-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%B0%D0%B2%D1%82%D0%BE%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9C-news713881.html", "text": "38-годишен мъж е загинал при катастрофа на автомагистрала „Тракия“ в посока Бургас. Това съобщиха от пресцентъра на МВР. Снощи в 23,05 часа на територията на ОДМВР-Стара Загора на автомагистрала „Тракия“ в посока Бургас лек автомобил БМВ с бургаска регистрация, управляван от 38-годишен от Димитровград, груби контрол, излиза от платното вдясно, след което пак се връща и се обръща по таван, като застава напречно на пътя. Вследствие на това е ударен от друг автомобил с бургаска регистрация. Н е е установено наличие на алкохол във водача на колата. Шофьорът на БМВ-то е загинал.", "date": "2017.12.21", "title": "ПОРЕДНА ЖЕРТВА! 38-годишен мъж загина при катастрофа на автомагистрала „Тракия“ "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B0%D0%BC%D0%BF%D1%83%D1%82%D0%B8%D1%80%D0%B0%D1%85%D0%B0-%D0%BF%D1%80%D1%8A%D1%81%D1%82%D0%B8-%D0%BD%D0%B0-%D0%B5%D0%B4%D0%BD%D0%BE%D1%82%D0%BE-%D0%B4%D0%B5%D1%82%D0%B5-%D1%81%D0%BB%D0%B5%D0%B4-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-%D1%81-%D0%BF%D0%B8%D1%80%D0%B0%D1%82%D0%BA%D0%B8%D1%82%D0%B5-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news713880.html", "text": "Едно от децата е с ампутирани пръсти след екшъна с пиратките, за който ПИК съобщи снощи. Инцидентът стана в Южния парк, а пострадалите са трима. Оперираният малчуган има наранявания и по другата ръка, но не толкова сериозни. \"Хората трябва да бъдат много внимателни, особено децата – трябва да са предупредени какво може да се случи”, призова доц. Людмил Симеонов от \"Пирогов\". Според доц. Симеонов трите пострадали деца са се опитвали да вадят взривното вещество на пиратки, за да направят нов по-голям взрив. При най-тежко пострадалото дете предстоят поредица от реконструктивни операции. При второто дете е засегната кожата в областта на лицето, затова то е настанено в лицево челюстната хирургия. Вчера стана ясно, че третото пострадало дете е било освободено за домашно лечение. „Тези инциденти зачестяват в периода на Нова година, макар да има и спорадични в останалата част на годината. Напоследък инцидентите са намалели – може би заради информационните кампании или заради регламентирания пазар на подобни пиротехнически изделия”, заяви пред БНТ доц. Симеонов.", "date": "2017.12.21", "title": "ИЗВЪНРЕДНО В ПИК! Ампутираха пръсти на едното дете след инцидента с пиратките (ОБНОВЕНА)"}
{"url": "http://pik.bg/%D0%BF%D0%BE%D1%87%D0%B8%D1%82%D0%B0%D0%BC%D0%B5-%D0%BE%D0%B1%D0%B5%D0%B7%D0%B3%D0%BB%D0%B0%D0%B2%D0%B5%D0%BD%D0%B0-%D1%81%D0%B2%D0%B5%D1%82%D0%B8%D1%86%D0%B0-%D0%B5%D1%82%D0%BE-%D0%BA%D0%BE%D0%B8-%D0%B8%D0%BC%D0%B5%D0%BD%D0%B0-%D0%BF%D1%80%D0%B0%D0%B7%D0%BD%D1%83%D0%B2%D0%B0%D1%82-%D0%B4%D0%BD%D0%B5%D1%81-news713869.html", "text": "Днес Православната църква почита Света Юлиания. Тя била дъщеря на знатни и богати родители езичници, които живеели във Витиния (Мала Азия) в края на ІІІ век. Още малка тя била сгодена за един момък, на име Елевсий, също така от знатен род и езичник. Като пораснала, тя имала случай да се просвети чрез вярата в истинския Бог и се убояла да свърже съдбата си с идолопоклонник. Затова, когато дошло време да се омъжи, заявила на Елевсия, че ако той не повярва в Христа, Комуто тя служи, да си търси друга годеница. Като съобщил за това на родителите на Юлиания, Елевсий заедно с тях я убеждавал да се отрече от вярата в разпнатия Христос, но никакви просби, нито убеждения не били в състояние да склонят младата християнка да отстъпи от Тогова, Комуто тя се предала безвъзвратно. Разгневен до крайност от това, което му се показвала като непонятна упоритост от страна на Юлиания, баща й се отнесъл към нея със зверска жестокост. Безпощадно я бил и най-после пребита, я дал да я съди Елевсий, който в това време бил управител. Зарадвал се той отначало на възможността да отмъсти на отхвърлилата го годеница, но като наблюдавал необикновената й красота, Елевсий отново започнал да я моли да се свърже с него, като обещавал никога да не я принуждава да се покланя на езическите богове. - Не мога аз да бъда твоя жена, докато ти не станеш християнин – отговорила му Юлиания. - Бих се съгласил на това, моя възлюбена – отвърнал Елевсий, - ако не се страхувах, че като узнае за това императорът, ще ме лиши не само от сан, но и от живот. - Ако ти се страхуваш от своя смъртен и временен цар, то как аз мога да не се страхувам от моя Цар безсмъртен, Който владее над всички люде и над земните царе, и как мога да се свържа чрез брачен съюз с Неговия враг? Обърни се към моя Бог, ако не – постъпвай с мене както искаш. Никакви мъчения няма да ме заставят да отстъпя от Него. И действително, нито молби, нито най-безчовечни изтезания не могли да победят неустрашимата изповедница на името Христово. Съблечена гола, привързана с въжета, тя била бита отначало със сухи жили, после я обесили за косата, тъй че кожата с косата се отделяла от главата. В същото време изтезавали тялото й с остро желязо и измъчена, едва жива я хвърлили в тъмница. Но сърцето на мъченицата горяло от пламенна молитва и тя с неземна утеха превъзмогвала телесната болка. На другия ден отново взели да мъчат Юлиания, но, подкрепяна от истинска божествена сила, тя и в огъня оставала невредима. Поразен от свръхестествената сила, с която мъченицата понасяла изпитанията, превишаващи човешките сили, народът славел Бога на Юлиания, Който прави чудеса, и въодушевен от възторг, изповядал Христа, едничкия истински Бог. По време на страданията на Юлиания повярвали около 630 души. Всички те веднага били посечени с меч, като приели по такъв начин Кръщение чрез своята кръв. Най-после и Юлиания била обезглавена. Това станало към 290 г. Тялото й било погребано от християните, и над гроба й била построена църква. Заради необикновения й живот и трагична смърт днес имен ден празнуват всички с имената", "date": "2017.12.21", "title": "Почитаме обезглавена светица! Ето кои имена празнуват днес "}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B2-%D0%BF%D1%8A%D1%80%D0%B2%D0%B5%D0%BD%D0%B5%D1%86-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%BF%D1%80%D0%B5%D0%B3%D0%B0%D0%B7%D0%B5%D0%BD%D0%B0%D1%82%D0%B0-%D0%B0%D0%BD%D0%B3%D0%B5%D0%BB%D0%B8%D0%BD%D0%BA%D0%B0-%D1%89%D0%B5-%D0%B3%D0%BE-%D1%83%D0%B1%D0%B8%D1%8F-%D0%B0%D0%BA%D0%BE-%D0%B3%D0%BE-%D0%BF%D1%83%D1%81%D0%BD%D0%B0%D1%82-%D0%BA%D1%8A%D1%89%D0%B0%D1%82%D0%B0-%D1%89%D0%B5-%D0%BC-news713873.html", "text": "Искам да гние до живот! Ако излезе, ще го убия! Къщата му ще запаля! Това заяви през сълзи побеснелият от мъка баща на прегазената 11-годишна Ангелинка. Трагедията стана вчера в село Първенец. Шофьор с превишена скорост връхлита детето и майка му, които вървят по тротоара край къщата си. Момиченцето е пометено фатално, издъхва от раните си. Майката по чудо се отървава само със счупен нос и рани по главата. Вчера е прегледана в болница, оказана й е медицинска помощ. Пред камерата на Нова телевизия почернената жена разказва, че всичко станало за секунди. \"Вървяхме по тротоара, по тревата. Изведнъж той ни помете. Видях детето си в кръв\", не крие болката си майката Йорданка. Цялата ромска махала иска линч за шофьора-убиец. Хората твърдят, че това не е първото му нарушение на пътя. Говорят, че преди години също блъснал човек на пътя, пак заради превишена скорост, но затвора и наказанието му се разминали. Кметът на селото казва, че ще иска да бъдат поставени \"легнали полицаи\" и ако е нужно ще има полицейско присъствие в ромската махала, където хората искат най-тежкото наказание за 56-годишния шофьор.", "date": "2017.12.21", "title": "ТРАГЕДИЯТА В ПЪРВЕНЕЦ! Бащата на прегазената Ангелинка: Ще го убия, ако го пуснат! Къщата ще му запаля"}
{"url": "http://pik.bg/%D0%B2-%D0%B5%D0%B2%D1%80%D0%BE%D0%BF%D0%B0-%D1%81%D0%B5-%D0%B2%D0%BE%D0%B4%D0%B8-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%B8%D0%B3%D1%80%D0%B0-%D0%BD%D0%B0%D1%80%D0%BA%D0%BE%D1%82%D0%B8%D0%BA%D1%8A%D1%82-%D0%BD%D0%B0-%D1%80%D1%83%D1%81%D0%B8%D1%8F-news713895.html", "text": "Днес в Европа се води „Голямата игра“. През XIX в. „Голяма игра“ беше наричано геополитическото съперничество между Русия и Великобритания за сфери на влияние в Азия. Този път Европа е шахматната дъска и в същото време едно от действащите лица. Това двойно увеличава напрежението в ситуацията: ще успее и ще поиска ли Европа да се противопостави на усилията на Русия, насочени към засилване на зависимостта на континента от нея? Играта, която сега се приближава към финалния етап, се води около новия газопровод „Северен поток-2“. Хайде да си спомним: през 2005 г. федералният канцлер Герхард Шрьодер с едно от последните си действия на поста си инициира строителството на първия газопровод по дъното на Балтийско море - „Северен поток-1“ - и скоро се оказа на високоплатена длъжност в компанията, която ръководи проекта „Северен поток“. Вместо, както се планираше, през Полша да бъде прекаран втори газопровод, тръбата мина по дъното на Балтийско море, което излезе много по-скъпо. „Северен поток-1“ се използва в продължение на много години, макар и той никога да не е бил напълно натоварен. Въпреки това през 2018 г. трябва да започне строителството на „Северен поток-2“. Руските стратези отдавна не крият, че стратегическата цел на минаващите по дъното на Балтийско море газопроводи е възможността за „изключване“ на транзитната страна Украйна. Само че и в Дания, и в Швеция, и във Финландия се появяват съмнения – през последните седмици навсякъде се провеждат процедури за съгласуване на проекта. Сега се противопоставя и Брюксел - опитвайки се, в съответствие с юридическите норми на ЕС, да постави под контрол морските газопроводи. При това поддръжниците на „Северен поток“ твърдят, че потреблението на газ в Европа ще остане стабилно (което може да се оспорва). Те казват, че е необходимо да се строят нови газопроводи, за да оправдаят такъв сценарий. „Диверсификация“ на източниците на енергия - така наричат това създателите на „Северен поток“. Само че се предполага газопроводите да идват само от Русия – през Балтийско море, през Черно море, през Турция. „Диверсификация“ е лъжливо оправдаване на необходимостта от „Северен поток“. При това още сега Русия е най-големият доставчик на природен газ, петрол и твърдо гориво както за Германия, така и за Евросъюза като цяло. „Северен поток“ е противоположност на диверсификацията. Защо, тогава, е необходима битка срещу това Германия и Европа да получават още повече газ от Русия и да станат още по-зависими от днешните московски управници? По две причини: първо, в името на интереса на Европа, и, второ, в името на интересите на руския народ. Първо за това, що се отнася до втората причини: само износът на газ и петрол генерират около половината от руските държавни приходи. Дмитрий Медведев – тогава президент, сега премиер – през 2009 г. каза верни думи: „Търговията с газ и петрол – това е нашият наркотик. С негова помощ лесно се решават остри проблеми. Не са нужни никакви икономически реформи.“ „Северен поток“ ще стане най-големият доставчик на наркотика. Само ако благодарение на него потекат рубли, днешните управници в Москва могат да направят това, което най-много обичат: да се обогатят, да отклонят реформите, да увеличат личния състав на военнослужещите, работещите във Федералната служба за сигурност и полицията. Действително ли това е в интерес на Русия? Наистина, за нас още по-важна трябва да бъде първата точка – европейските интереси. За съжаление, енергията, както и магистралите, кабелите за предаване на информация или автофургоните могат да се използват с агресивни цели. Москва – както съветската, така и постсъветската – е шампион по такива злоупотреби като прекъсването на подаването на енергоизточници или противодействието срещу тях. Берлинската блокада от 1948/1949 г., когато в Западен Берлин дори брикетите за отопление трябваше да бъдат докарвани със самолети, е първият пример за това, а необявеното прекратяване на доставката на петрол на нефтопреработвателния завод в Литва през 2006 г. - един от неотдавнашните примери. Успоредно с това узряха плановете за „Северен поток“. Никой не може да твърди, че през последните години Русия е станала по-миролюбива, и че нейната готовност за диалог се е увеличила. Но Германия все повече попада в зависимост от руските концерни и олигарси не само заради доставките, но и заради хранилищата за газ. Почти половината немски хранилища за газ частично или напълно са в руски ръце. И при такава ситуация Зигмар Габриел, тогава още като министър на икономиката, отиде през 2015 г. при Путин. Кремъл веднага съобщи, че Габриел е заявил, че „Северен поток-2“ не се подчинява на енергийните правила на ЕС – или в прав текст – че на руската страна ще бъде предоставен едноличен достъп и цялата печалба от газопровода. Министерството на Габриел не смогна или не пожела да даде отговор на въпроса действително ли министърът е казал такова нещо в Москва. Миналата седмица нашият вестник показа как агресивно лобистите на „Северен поток-2“ са търкали прага на федералното правителство. Често се появява името на Габриел: той поразително често се среща с Алексей Милер, шефа на „Газпром“, компанията-майка на „Северен поток“. И когато през тази година той беше на вечеря при Путин в Москва, внезапно се отвори вратата и оттам, като дявол от кутийка, се появил Герхард Шрьодер. Може ли немски министър безпристрастно да представлява интересите на Германия, когато срещу него на масата седи бившият му шеф? Едва ли. Ако Русия и енергийната зависимост от нея представляват риск за сигурността, то и такава ситуация също е рискована за сигурността. По такъв начин министърът на външните работи Габриел във време, когато се взима решение за мегагазопровод, би бил неприемлив и за Германия, и за Европа. Да, ще кажат лобистите на „Северен поток“, но от времето на руско-украинските „газови войни“, които се водиха преди няколко години, все пак много неща се промениха. В действителност новите газопроводи и реверсивното подаване на газ подобриха ситуацията. Украйна напълно се отказа от постъпващия директно от Русия газ, поляците и балтийците също постигат успехи в тази посока. Но защо жителите на Западна Европа са длъжни да попадат в тази зависимост, от която в същото време се опитват да излязат жителите на Източна Европа? Руската икономика трябва да бъде готова бързо да превключи на военно производство, каза Путин през ноември. Думите му може да бъдат пренебрегнати като част от спектакъла на предизборната кампания (макар че предишните руски кампании минаваха без такива думи). Но близкият до Кремъл руски експерт Сергей Караганов беше прав, когато неотдавна каза: „Руснаците са лоши търговци, те не обичат да се занимават с икономика. Но пък са великолепни бойци.“ Във времената на нестабилност, които преживяваме сега, строителството на газопроводи – по-големи от когато и да било – трябва да се обмисля и в такъв контекст. Интересите на шепа корпорации не трябва да определят нашата енергийна политика. Германия и Европа биха постъпили правилно, ако установят ограничения за „Северен поток-2“ по правилата на ЕС или да прекратят строителството му.", "date": "2017.12.21", "title": "В Европа се води \"Голямата игра\"! Наркотикът на Русия"}
{"url": "http://pik.bg/%D0%B1%D1%83%D1%81-%D0%B8-%D1%82%D0%B8%D1%80-%D1%81%D0%B5-%D0%BF%D0%BE%D0%BC%D0%BB%D1%8F%D1%85%D0%B0-%D0%BD%D0%B0-%D0%B0%D0%B2%D1%82%D0%BE%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%E2%80%9E%D1%81%D1%82%D1%80%D1%83%D0%BC%D0%B0%E2%80%9C-news713882.html", "text": "Бус и ТИР са катастрофирали на автомагистрала „Струма“ в посока София, няма пострадали. Това съобщиха от пресцентъра на МВР. Затворена за движение е лявата изпреварваща лента на 41 км в посока София. Бусът се е ударил в ТИР. Сигналът за инцидента е подаден в 7,30 часа. Няма пострадали, но движението в участъка е затруднено заради буса, предупреждават от АПИ.", "date": "2017.12.21", "title": "Бус и ТИР се помляха на автомагистрала „Струма“"}
{"url": "http://pik.bg/%D0%BF%D1%8A%D0%BB%D0%B5%D0%BD-%D0%B0%D0%B1%D1%81%D1%83%D1%80%D0%B4-%D0%BA%D0%B0%D1%82-%D0%B8%D0%B7%D0%B4%D0%B0%D0%B4%D0%B5-%D1%88%D0%BE%D1%84%D1%8C%D0%BE%D1%80%D1%81%D0%BA%D0%B0-%D0%BA%D0%BD%D0%B8%D0%B6%D0%BA%D0%B0-%D1%81-%D0%B2%D0%B0%D0%BB%D0%B8%D0%B4%D0%BD%D0%BE%D1%81%D1%82-22-%D0%B4%D0%BD%D0%B8-news713871.html", "text": "МВР поднови книжката на шофьор, но не за 10 години, както предполага Законът за българските документи за самоличност, а за 22 дни. След това пътни полицаи го глобиха със 100 лева като неправоспособен водач. На първа инстанция санкцията е потвърдена от районните магистрати в Асеновград, но след това Пловдивският административен съд я отменя със свое неподлежащо на обжалване решение. Мотивът е прост - допуснатата грешка е на администрацията, а не на шофьора. Книжката му е изтекла през 2015 г. Подал документи за подновяването  и получил ново свидетелство за правоуправление на 30 юни 2015 г. В него било записано, че то важи до 22 юли същата година, вместо до 2025-а, както би трябвало, пише в. \"Марица\". Човекът не обърнал внимание и продължил да шофира, без да има проблеми. Около  23,48 часа на 1 февруари т. г. обаче бил спрян с колата си „Рено Меган” на пътя от село Червен за Асеновград. Патрулът установил, че книжката е изтекла, и санкционирал водача, който после потърсил правата си в съда.", "date": "2017.12.21", "title": "ПЪЛЕН АБСУРД! КАТ издаде шофьорска книжка с валидност 22 дни"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D0%B8%D0%BB%D0%B8%D1%8F%D0%BD%D0%B0-%D0%B9%D0%BE%D1%82%D0%BE%D0%B2%D0%B0-%D0%B7%D0%B0%D0%B2%D1%8A%D1%80%D1%82%D1%8F-%D1%88%D0%B0%D0%BC%D0%B0%D1%80-%D0%BD%D0%B0-%D0%BC%D0%BD%D0%BE%D0%B7%D0%B8%D0%BD%D1%81%D1%82%D0%B2%D0%BE%D1%82%D0%BE-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BF%D1%80%D0%B8%D0%B7%D0%BE%D0%B2%D0%B0-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B4%D0%B0--news713883.html", "text": "Вицепрезидентът Илияна Йотова завърят звучен шамар на мнозинството в парламента. Поводът - мораториума върху лекарствата, за което те отхвърлиха ветото на президента Румен Радев, а после се обърнаха на 180 градуса. Днес мораториумът ще падна, след като на Председателски съвет всички се подписаха под това решение. \"Цветан Цветанов трябва да се извини на президента. Той очевидно не си владее групата\", заяви Йотова пред Би Ти Ви. Тя коментира как думите на премиера Бойко Борисов са обезмислили обясненията на здравния министър Кирил Ананиев за мораториума върху лекарствата. \"Министър-председателят бламира здравния министър, който две седмици обясняваше с аргументи защо е нужен този мораториум\", обясни Йотова. \"В президентството се убедихме – няма да дочакаме коректен тон от ГЕРБ\", коментира тя отношението на управляващите към „Дондуков“ 2. \"За Цветанов Радев е ходещ кошмар – всеки ден му показва - загубих тези избори\", добави Йотова. Според нея стабилността, за която говорят от ГЕРБ не се основава толкова на икономически показатели, а на желанието на ГЕРБ да останат във властта. Илияна Йотова отговори и на въпроси, свързани намеренията на ГЕРБ да отпадне давността за приватизацията и с участието на лидера на БСП Корнелия Нинова в раздържавяването на \"Техноимпекс\". „Аз съм от хората, които подготвиха „Бялата книга за приватизацията“, която сега се размахва. На същата позиция съм. Цялата пушилка се вдигна заради Корнелия Нинова. Тя трябваше да бъде елиминирана като лидер на опозицията“, коментира Илияна Йотова. И попита риторично къде е този закон, който трябваше да направи ревизия на прехода? Запитана разделена ли е БСП – Йотова каза: „Очевидно има проблем“. Но бе категорична, че той няма да прерасне в разделение в партията и смяна на лидера. Създадохме много очаквания у страните в Западните Балкани, но няма гаранция, че Австрия след нас ще продължи този процес, подчерта вицепрезидентът.", "date": "2017.12.21", "title": "БОМБА В ЕФИР! Илияна Йотова завъртя шамар на мнозинството в парламента! Призова Цветанов да се извини на президента"}
{"url": "http://pik.bg/%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%B6%D0%B0%D1%80-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%85%D0%B0-40-%D0%B1%D0%BE%D0%BB%D0%BD%D0%B8-%D1%81-%D0%B4%D0%B5%D0%BC%D0%B5%D0%BD%D1%86%D0%B8%D1%8F-%D0%B2-%D1%81%D0%B2%D0%B8%D1%89%D0%BE%D0%B2%D1%81%D0%BA%D0%BE%D1%82%D0%BE-%D1%81%D0%B5%D0%BB%D0%BE-%D0%BE%D0%B2%D1%87%D0%B0-%D0%BC%D0%BE%D0%B3%D0%B8%D0%BB%D0%B0-news713864.html", "text": "Пожарът е избухнал около 15 часа в Здравната служба в Овча могила. В съседство е новооткритият Център за хора с деменция. Огънят се разпространил много бързо и застрашил съседната сграда с болните. Това еналожило тяхната евакуация. Около 40 души са изведени на безопасно разстояние от доброволния отряд в селото. Доброволците са започнали и първите действия по гасенето. За час и половина пожарът е потушен с участието на огнеборци от Свищов, Велико Търново и Полски Тръмбеш. На помощ са се притекли и местни хора. Центърът за хора с деменция е спасен. Причината за пожара се изяснява. Евакуираха 40 болни с деменция и обслужващият ги персонал заради пожар. Огънят вече е потушен. Хората бяха изведени този следобед в свищовското село Овча могила, съобщава БНР.", "date": "2017.12.21", "title": "ЗАРАДИ ПОЖАР: Евакуираха 40 болни с деменция в свищовското село Овча могила"}
{"url": "http://pik.bg/%D1%82%D0%BE%D1%87%D0%BD%D0%BE-%D0%B2-1828-%D1%87%D0%B0%D1%81%D0%B0-%D0%BD%D0%B0%D1%81%D1%82%D1%8A%D0%BF%D0%B2%D0%B0-%D0%B0%D1%81%D1%82%D1%80%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%B7%D0%B8%D0%BC%D0%B0-news713875.html", "text": "Астрономическата зима настъпва днес, в 18.28 часа. Зимата е един от четирите сезона в умерения пояс. Астрономично тя започва със зимното слънцестоене - около 21 декември в Северното полукълбо, и около 21 юни - в Южното полукълбо. Слънцестоенето е астрономическо понятие, обозначаващо определено положение на Слънцето по неговия видим път върху небесната сфера. На 21 декември Слънцето е над Тропика на Козирога, в Северното полукълбо се наблюдава зимно слънцестоене, а в Южното - лятно. Зимното слънцестоене бележи най-краткия ден в годината. След това денят започва бавно да расте. Слънцестоенето оказва пряко влияние върху дневното слънчево греене, а оттам и върху климата. Когато слънцето пресича небесния екватор, денят и нощта са еднакво дълги. Тези слънцестоения се наричат равноденствия. Зимата завършва с пролетното равноденствие, което е около 21 март в Северното полукълбо и около 23 септември - в Южното полукълбо.", "date": "2017.12.21", "title": "Точно в 18,28 часа настъпва астрономическата зима"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%BE%D1%80%D0%B0%D1%82%D0%BE%D1%80%D0%B8%D1%83%D0%BC%D1%8A%D1%82-%D0%B2%D1%8A%D1%80%D1%85%D1%83-%D0%BD%D0%BE%D0%B2%D0%B8%D1%82%D0%B5-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0-%D0%BE%D1%82%D0%B8%D0%B2%D0%B0-%D0%B2-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D1%84%D0%B8%D0%BD%D0%B0%D0%BB%D0%BD%D0%BE%D1%82%D0%BE-%D0%B7%D0%B0%D1%81-news713848.html", "text": "На днешното последно пленарно заседание преди Коледната ваканция депутатите ще отменят забраната за нови лекарства за онкоболни след намесата на премиера Бойко Борисов и отхвърленото вето на президента. Въпреки, че петък е редовен работен ден в цялата страна, парламентът няма да заседава.", "date": "2017.12.21", "title": "ИЗВЪНРЕДНО В ПИК TV! Мораториумът върху новите лекарства отива в историята на финалното заседание в парламента преди Коледа - гледайте НА ЖИВО!"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BD%D0%B0%D1%81%D0%BB%D0%B5%D0%B4%D0%BD%D0%B8%D0%BA%D1%8A%D1%82-%D0%BD%D0%B0-%D0%B2%D0%B5%D0%BB%D0%B8%D0%BA%D0%B8%D1%8F-%D0%BC%D0%B0%D0%B9%D0%BA%D1%8A%D0%BB-%D0%B4%D0%B6%D0%BE%D1%80%D0%B4%D0%B0%D0%BD-%D1%81%D1%82%D0%B0%D0%B2%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B7%D0%B5%D1%82-%D1%81%D0%BD%D0%B8%D0%BC%D0%BA%D0%B0-news713879.html", "text": "Баскетболната легенда Майкъл Джордан е все по-близо до България, след като синът му Джефри официално е сгоден за нашенката Радина Анева. Брюнетката се похвали с годежен пръстен с оргомен диамант, а предложението е станало в скъп хотел на Хаваите. Двамата все още не са обявили дата за сватбата, но получиха куп коментари в социалните мрежи. Джордан-младши и Анева са заедно от две години, като не е изключено да направят две сватбени церемонии - една в САЩ и една у нас, по подобие на кеч звездата Александър Русев, който се ожени за колежката си Лана на плаж в Малибу и в родния Пловдив.", "date": "2017.12.21", "title": "ОФИЦИАЛНО! Наследникът на великия Майкъл Джордан става български зет (СНИМКА)"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%B2%D0%BB%D0%B0%D1%81%D1%82%D0%B8-%D1%81%D0%B2%D0%B0%D0%BB%D0%B8%D1%85%D0%B0-%D0%B7%D0%B0%D0%B1%D1%80%D0%B0%D0%BD%D0%B0%D1%82%D0%B0-%D0%B7%D0%B0-%D0%B5%D0%BA%D1%81%D0%BF%D0%B5%D1%80%D0%B8%D0%BC%D0%B5%D0%BD%D1%82%D0%B8-%D1%81%D1%8A%D1%81-%D1%81%D0%BC%D1%8A%D1%80%D1%82%D0%BE%D0%BD%D0%BE%D1%81%D0%BD%D0%B8-%D0%B2%D0%B8%D1%80%D1%83%D1%81%D0%B8-news713837.html", "text": "Американските власти са разрешили на лабораториите в страната да провеждат експерименти със смъртоносни вируси, съобщава РИА Новости. Това решение ще позволи на учените да продължат изучаването на вируси на грип, атипични пневмонии и MERS. Забраната бе въведена през 2014 година, след като бяха регистрирани няколко случая на небрежно отношение при работа с болестотворни организми. От Националния институт по здравеопазване на САЩ отбелязват, че продължаването на изследванията в това направление е изключително важно, \"за да успеем да идентифицираме, разберем и развием стратегии и ефективни мерки на профилактика срещу бързо еволюиращи болестотворни организми, представляващи заплаха за здравето на обществото“.", "date": "2017.12.21", "title": "Американските власти свалиха забраната за експерименти със смъртоносни вируси"}
{"url": "http://pik.bg/%D0%B2%D0%B7%D1%80%D0%B8%D0%B2-%D0%B2-%D1%80%D0%B5%D1%81%D1%82%D0%BE%D1%80%D0%B0%D0%BD%D1%82-%D0%B2-%D1%85%D0%BE%D0%BB%D0%B8%D0%B2%D1%83%D0%B4-%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB-news713856.html", "text": "В ресторант в Холивуд, Лос Анджелис е имало взрив, съобщава The Mirror. Според информацията инциденът е станал в 19:31 часа местно време (б.р 05:31 часа българско време). По информация на полицията до взрива се е стигнало след изтичането на газ. Съобщава се за един пострадал.", "date": "2017.12.21", "title": "Взрив в ресторант в Холивуд, има пострадал"}
{"url": "http://pik.bg/%D0%BC%D1%8A%D0%B6-%D0%BE%D1%82%D0%BF%D1%80%D0%B0%D0%B2%D1%8F%D0%BB-%D0%B7%D0%B0%D0%BF%D0%BB%D0%B0%D1%85%D0%B8-%D0%BA%D1%8A%D0%BC-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B1%D0%B5-%D0%BE%D1%81%D1%8A%D0%B4%D0%B5%D0%BD-%D0%BD%D0%B0-14-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-news713849.html", "text": "Мъж, изпратил писмо със заплахи за президента на Съединените щати Доналд Тръмп е бил осъден на 14 години затвор, съобщава Fox News Според информацията, 33-годишният жител на щата Уисконсин Джоузеф Якобовски е бил признат за виновен от съдебните заседатели. През април Якобовски изпрати до Белия дом свой „манифест“ от 160 страници. Подробно съдържанието на писмото не се разкрива, но от Белия дом уточняват, че авторът е изразил недоволството си от настоящата администрация на САЩ, а така също е отправил заплахи към държавния глава и редица други федерални чиновници. След като изпратил „манифеста“ си, Якобовски откраднал огнестрелно оръжие и се скрил. В издирването му се включиха над 150 сътрудници на правоохранителните органи. Той бе открит и задържан след десетдневно издирване.", "date": "2017.12.21", "title": "Мъж, отправял заплахи към Доналд Тръмп, бе осъден на 14 години затвор"}
{"url": "http://pik.bg/%D1%82%D1%80%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D1%81%D0%BB%D0%B5%D0%B4-%D0%B2%D0%B7%D1%80%D0%B8%D0%B2-%D0%B2%D1%8A%D0%B2-%D1%84%D0%B0%D0%B1%D1%80%D0%B8%D0%BA%D0%B0-%D0%B7%D0%B0-%D0%B7%D0%B0%D1%85%D0%B0%D1%80-%D0%B2-%D0%B8%D0%BD%D0%B4%D0%B8%D1%8F-news713847.html", "text": "Трима души са загинали след взрив във фабрика за  захар в индийския град Гопалгандж, в северозападната част на щата Бихар, съобщава Лайф. Посочва се и за още трима пострадали при инцидента. Броят на жертвите може да нарасне, тъй като има много безследно изчезнали след експлозията. Спасителните служби продължават работа на мястото на инцидента.", "date": "2017.12.21", "title": "Трима загинали след взрив във фабрика за захар в Индия"}
{"url": "http://pik.bg/%D1%81%D1%82%D0%BE%D0%BB%D0%B8%D1%87%D0%BD%D0%B0%D1%82%D0%B0-%D0%BE%D0%B1%D1%89%D0%B8%D0%BD%D0%B0-%D0%B4%D0%B0%D1%80%D1%8F%D0%B2%D0%B0-%D0%BA%D0%BD%D0%B8%D0%B3%D0%B8-%D0%BD%D0%B0-%D1%83%D1%87%D0%B8%D0%BB%D0%B8%D1%89%D0%B0-%D0%B8-%D0%B1%D0%B8%D0%B1%D0%BB%D0%B8%D0%BE%D1%82%D0%B5%D0%BA%D0%B8-news713851.html", "text": "Заместник-кметът на София доц. д-р Тодор Чобанов ще връчи дарение от книги на библиотеки на столични училища, Столичната библиотека и филиалите й, библиотеката на Дом на културата „Искър” и Детската творческа лаборатория към Регионалния исторически музей, съобщи Нова телевизия. „Дарението е в знак на благодарност за любовта и грижите, за неоценимата подкрепа към децата, като инвестиция в тяхното развитие и за насърчаване на четенето сред учениците”, съобщават от Столичната община. Дарени ще бъдат 200 любими заглавия от детската и юношеската литература, творби на български и световни класици, енциклопедии, народни приказки и др.", "date": "2017.12.21", "title": "Столичната община дарява книги на училища и библиотеки"}
{"url": "http://pik.bg/%D0%BD%D0%B0%D1%85%D0%BE%D0%B4%D0%BA%D0%B0-%D0%BA%D1%80%D0%B0%D0%B9-%D0%BF%D0%B0%D0%BF%D1%83%D0%B0-%D0%BD%D0%BE%D0%B2%D0%B0-%D0%B3%D0%B2%D0%B8%D0%BD%D0%B5%D0%B0-%D0%B1%D1%8F%D1%85%D0%B0-%D0%BE%D1%82%D0%BA%D1%80%D0%B8%D1%82%D0%B8-%D0%BE%D1%81%D1%82%D0%B0%D0%BD%D0%BA%D0%B8%D1%82%D0%B5-%D0%BD%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B0-%D0%BF%D1%80%D0%B5%D0%B7-1914-%D0%B3%D0%BE%D0%B4%D0%B8%D0%BD%D0%B0-%D0%B0%D0%B2%D1%81%D1%82%D1%80%D0%B0-news713846.html", "text": "Министерството на отбраната на Австралия съобщи, че са били открити останките на първата австралийска подводница HMAS AE1, която изчезна на 14 септември 1914 година край бреговете на остров Папуа Нова Гвинеа, съобщава ТАСС. „Най-старата военноморска тайна на Австралия бе разкрита с намирането на мястото на крушението на първата австралийска подводница HMAS AE1 край бретовете на Дюк оф Йорк в Папуа Нова Гвинеа“, се казва в официално изявление на министъра на отбраната на Австралия Марис Пейн. Отбелязва се, че останките на подводницата са били открити на дълбочина от над 300 метра.", "date": "2017.12.21", "title": "Находка! Край Папуа Нова Гвинеа бяха открити останките на изчезнала през 1914 година австралийска подводница"}
{"url": "http://pik.bg/%D1%80%D0%B5%D0%B6%D0%B5%D1%89-%D1%81%D1%82%D1%83%D0%B4-%D0%B6%D0%B8%D0%B2%D0%B0%D0%BA%D1%8A%D1%82-%D1%82%D1%80%D1%8A%D0%B3%D0%BD%D0%B0-%D0%BD%D0%B0%D0%B4%D0%BE%D0%BB%D1%83-%D1%82%D0%B5%D1%80%D0%BC%D0%BE%D0%BC%D0%B5%D1%82%D1%8A%D1%80%D1%8A%D1%82-%D0%B7%D0%B0%D0%BC%D1%80%D1%8A%D0%B7%D0%B2%D0%B0-%D0%BD%D0%B0-%D0%BC%D0%B8%D0%BD%D1%83%D1%81-10-news713795.html", "text": "Студено, с минимални температури между минус 10 и минус 5 градуса започва днешният ден. Максималните температури ще са между минус 3 и 2 градуса. Такава е прогнозата за времето на Националния институт по метеорология и хидрология (НИМХ), съобщи дежурният синоптик Анна Дякова. Атмосферното налягане е значително по-високо от средното за декември - ще се повиши още. Над Черноморието ще преобладава слънчево време. Ще духа до умерен северозападен вятър. Максимални температури на въздуха: 2-3 градуса. Температурата на морската вода е 9 - 10 градуса. Вълнението на морето ще бъде 1-2 бала. Над планините ще бъде предимно слънчево, но студено,съобщава \"Фокус\". Ще духа умерен вятър от запад-северозапад. Максимална температура на височина 1200 метра около минус 3 градуса, на 2000 метра – около минус 8 градуса. В петък на места, главно в Южна България, ще има и слънчеви часове, но от север облачността ще се увеличи и на отделни места ще превали слаб сняг. Вятърът ще е слаб до умерен от запад-северозапад. Минималните температури ще са между минус 9 и минус 4 градуса, а максималните между 0 и 5 градуса. В събота и неделя вятърът от север-северозапад ще се усили. Облачността ще бъде по-често значителна и главно през първия ден на места в страната ще превали сняг, покрай река Дунав – дъжд, докато в неделя слаби превалявания са възможни само в планините. В неделя ще започне и затопляне.", "date": "2017.12.21", "title": "РЕЖЕЩ СТУД! Живакът тръгна надолу! Термометърът замръзва на минус 10"}
{"url": "http://pik.bg/%D0%B0%D1%81%D1%82%D1%80%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%B7%D0%B8%D0%BC%D0%B0-%D0%BD%D0%B0%D1%81%D1%82%D1%8A%D0%BF%D0%B2%D0%B0-%D0%B4%D0%BD%D0%B5%D1%81-news713853.html", "text": "Астрономическата зима започва днес в 18:28 часа. Настъпването й бележи най-краткият ден на годината и най-дългата нощ, съобщава БГНЕС, цитирани от Нова телевизия Слънцестоенето е астрономическо понятие, обозначаващо определено положение на Слънцето по неговия видим път върху небесната сфера. Най-често понятието се отнася само за две от положенията на Слънцето - т.нар. зимно слънцестоене и лятно слънцестоене. Като резултат от наклона на земната ос продължителността на деня и нощта зависят от положението на Земята спрямо Слънцето. На 22 юни Слънцето се движи над тропика на Рака. В северното полукълбо денят е най-дълъг, нощта е най-къса и се говори за лятно слънцестоене. В южното полукълбо денят е най-къс, нощта е най-дълга и е налице зимно слънцестоене. На 22 декември Слънцето е над тропика на Козирога, в северното полукълбо се наблюдава зимно слънцестоене, а в южното - лятно. Когато еклиптиката пресича небесния екватор, денят и нощта са еднакво дълги. Тези слънцестоения се наричат равноденствия. Слънцестоенето оказва пряко влияние върху дневното слънчево греене, а оттам върху климата. Така на различните слънцестоения съответстват различни моменти от годината, което ги прави важни за календара. Много от културите по света и почти всички езически религии почитат слънцестоенията и равноденствията като моменти с особено значение. Тогава се устройват едни от основните календарни фестивали и се извършват важни обреди, свързани най-вече със земеделието и плодородието.", "date": "2017.12.21", "title": "Астрономическата зима настъпва днес"}
{"url": "http://pik.bg/%D1%82%D0%B0%D0%BA%D1%81%D0%B8%D0%BC%D0%B5%D1%82%D1%80%D0%BE%D0%B2%D0%B8%D1%82%D0%B5-%D1%88%D0%BE%D1%84%D1%8C%D0%BE%D1%80%D0%B8-%D0%B2-%D1%81%D0%BE%D1%84%D0%B8%D1%8F-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%82-%D0%BF%D1%80%D0%BE%D1%82%D0%B5%D1%81%D1%82-news713857.html", "text": "Таксиметровите шофьори в София подготвят протест, съобщава Нова телевизия. Причината е, че от бранша настояват да се въведе минимална цена за превоз на пътници – 1 лев дневна тарифа, 1,14 лева – нощна. От Столична общината са категорични, че няма основание за скок в цените. В навечерието на празниците около 20% от колите са блокирани заради бюрокрация, твърдят от таксиметровите фирми. Причината за всичко това е данъкът, който  трябва да платят шофьорите, за да могат да работят и през 2018 г.", "date": "2017.12.21", "title": "Таксиметровите шофьори в София подготвят протест"}
{"url": "http://pik.bg/%D1%82%D1%80%D0%B8%D0%BC%D0%B0-%D1%81%D0%B5%D0%B2%D0%B5%D1%80%D0%BD%D0%BE%D0%BA%D0%BE%D1%80%D0%B5%D0%B9%D1%81%D0%BA%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D1%81%D0%B0-%D0%B8%D0%B7%D0%B1%D1%8F%D0%B3%D0%B0%D0%BB%D0%B8-%D0%B2-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%BE%D1%82%D0%BE-%D0%B4%D0%B5%D0%BD%D0%BE%D0%BD%D0%BE%D1%89%D0%B8%D0%B5-news713859.html", "text": "Трима души – дама цивилни и един военен са избягали от Северна Корея в Южна Корея в рамките на последното денонощие, съобщава агенция Йонхап. По-рано стана ясно, че севернокорейски военнослужещ е дезертирал в Южна Корея. От бреговата охрана на Южна Корея съобщиха малко след това, че е била открита лодка с двама севернокорейски граждани. Те са заявили, че не искат да се връщат в родината си. „Кораб на Военноморските сили на Южна Корея е открил лодката на около 100 километра северно от остров Лианкур по време на патрулирането си“, се посочва в съобщение на Министерството на отбраната. По думите на моряци от южнокорейския кораб севернокорейците веднага са се съгласили да оставят лодката си и да се отправят на военния съд към брега. За последната година броят на избягалите от Северна Корея в Южна Корея достигна 15 души, като четирима от тях са военни.", "date": "2017.12.21", "title": "Трима севернокорейски граждани са избягали в Южна Корея за последното денонощие"}
{"url": "http://pik.bg/%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B4%D0%B0%D0%BC%D0%BB%D0%B0-%D0%BB%D0%B5%D0%BA%D0%B0%D1%80-%D1%81%D1%8A%D0%B2%D0%B5%D1%82%D0%B2%D0%B0%D0%BB-%D0%B1%D0%BB%D0%B8%D0%B7%D0%BA%D0%B8%D1%82%D0%B5-%D0%BD%D0%B0-%D0%BC%D0%B5%D1%85%D0%BC%D0%B5%D0%B4-%D0%B2%D0%BE%D0%B4%D0%B5%D1%82%D0%B5-%D0%B3%D0%BE-%D0%BD%D0%B0-%D0%BF%D1%81%D0%B8%D1%85%D0%B8%D0%B0%D1%82%D1%8A%D1%80-%D0%B8%D0%BC%D0%B0-%D0%BD%D1%83%D0%B6%D0%B4%D0%B0-%D0%BE%D1%82--news713866.html", "text": "Близките на арестувания за убийството на 7-годишната Дамла Мехмед Хасан били съветвани от лекар да го закарат на преглед при психиатър. Това разкриха пред \"Родопи 24\" момчилградчани, които познават семейството. \"Обърнете внимание на това момче, то се нуждае от психиатрична помощ, закарайте го при специалист\", били думите на медика. \"Да не стане така, че е болен и след 6 месеца да е на свобода!\", \"Да умре като куче!\", \"Три дена вече, а защо не го арестуват?\", \"Вие можете ли да ми гарантирате, че след 6 месеца като психопат няма да го пуснат?\". Това заявиха късно снощи възмутени жители на Момчилград, които излязоха на поредния протест заради жестокото убийство на 7-годишната Дамла. Хората искаха линч за убиеца Мехмед и настояват за най-жестокото наказание. Снощи пред блок „Слава“ се събраха над 80 души, които искаха да линчуват 25-годишния Мехмед Хасан Направилият пълни самопризнания – като тийнейджър и години по-късно", "date": "2017.12.21", "title": "УБИЙСТВОТО НА ДАМЛА! Лекар съветвал близките на Мехмед: Водете го на психиатър, има нужда от лечение! (СНИМКИ)"}
{"url": "http://pik.bg/%D1%82%D1%80%D1%83%D1%81-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-56-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B5-%D0%B1%D0%B8%D0%BB%D0%BE-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%BA%D1%80%D0%B0%D0%B9-%D0%B1%D1%80%D0%B5%D1%82%D0%BE%D0%B2%D0%B5%D1%82%D0%B5-%D0%BD%D0%B0-%D1%8F%D0%BF%D0%BE%D0%BD%D0%B8%D1%8F-news713860.html", "text": "Земен трус с магнитуд 5,6 по скалата на Рихтер е бил регистриран край бреговете на Япония, съобщава електронното издание МК, като се позовава на информация от Алтае-Саянския филиал на Единната геофизическа служба на Руската академия на науките. Според информацията, земетресението е станало около 06:00 часа московско време (б.р 05:00 часа българско време). Епицентърът е бил на 667 километра южно от град Татаяма на остров Хонсю.", "date": "2017.12.21", "title": "Трус! Земетресение с магнитуд 5,6 по Рихтер е било регистрирано край бретовете на Япония"}
{"url": "http://pik.bg/%D0%B8%D0%B7%D0%BD%D0%BE%D1%81%D1%8A%D1%82-%D0%BD%D0%B0-%D0%B2%D0%B8%D0%BD%D0%BE-%D1%81%D0%BA%D0%BE%D1%87%D0%B8-%D0%B4%D0%BE-17-%D0%BC%D0%BB%D0%BD-%D0%B5%D0%B2%D1%80%D0%BE-news713861.html", "text": "Износът на вино през първите осем месеца на годината бележи ръст с 12,9% и е на стойност 17 млн. евро. Това заяви зам.-министърът на икономиката Лъчезар Борисов, който участва в церемония по награждаване на български производители на вино. Той допълни, че страната ни е символ на качествено вино, което се произвежда в над 260 изби, като броят им постоянно нараства. България е страна с дългогодишни традиции във винопроизводството и днес произвежда изключително качествени и конкурентни вина на световния пазар, каза зам.-министърът. Лъчезар Борисов подчерта, че признанията от регионални и международни конкурси помагат страната ни да бъде популяризирана на световните пазари като „модерна винена дестинация\", което е от огромно значение за целия винарски бранш.", "date": "2017.12.21", "title": "Износът на вино скочи до 17 млн. евро"}
{"url": "http://pik.bg/%D1%81%D0%B8%D0%BB%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D1%8F-%D1%83%D0%B4%D0%B0%D1%80%D0%B8-%D0%BA%D0%BE%D1%81%D1%82%D0%B0-%D1%80%D0%B8%D0%BA%D0%B0-news713872.html", "text": "Земетресение удари в Коста Рика. Трус с магнитуд 5,3 по Рихтер е регистрирано в южната част на страната по тихоокеанското крайбрежие. Засега няма данни за пострадали и разрушения от природната стихия, съобщиха от ТАСС. Епицентърът на труса е бил в Тихия океан на 38 км западно от брега на южната провинция Пунтаренас. Дълбочината му е била 10 км, уточнява националната сеизмологична служба на Коста Рика. Трусовете са усетени слабо в централната част на страната, където е разположена и столицата Сан Хосе.", "date": "2017.12.21", "title": "Силно земетресения удари Коста Рика"}
{"url": "http://pik.bg/%D1%81%D0%B5%D0%B2%D0%B5%D1%80%D0%BD%D0%BE%D0%BA%D0%BE%D1%80%D0%B5%D0%B9%D1%81%D0%BA%D0%B8-%D0%B2%D0%BE%D0%B5%D0%BD%D0%B5%D0%BD-%D0%B8%D0%B7%D0%B1%D1%8F%D0%B3%D0%B0-%D0%B2-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B2%D0%B8%D0%B4%D0%B5%D0%BE-news713833.html", "text": "Военен от КНДР е успял да избяга в Южна Корея, съобщава агенция Йонхап. В информацията се посочва, че военнослужещ с невисок чин е изскочил пред южнокорейски пост при гъста мъгла. От страната на КНДР не е бил откриван огън. Отбелязва се, че това е втори такъв случай в рамките на последните два месеца и четвърти от началото на годината. В средата на ноември в Южна Корея избяга друг севернокорейски военен. Той е бил спасен от южнокорейски военни, след като бил ранен, като в момента се възстановява.", "date": "2017.12.21", "title": "Севернокорейски военен избяга в Южна Корея (ВИДЕО)"}
{"url": "http://pik.bg/%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B2%D0%B5%D0%B7%D0%B5%D0%BD%D0%BA%D0%BE%D0%B2-%D1%81%D0%B5-%D0%B7%D0%B0%D0%B2%D1%8A%D1%80%D0%BD%D0%B0-%D0%B2-%D0%B8%D0%B3%D1%80%D0%B0-%D0%B7%D0%B0-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D0%BF%D1%80%D0%B8-%D0%B7%D0%B0%D0%B3%D1%83%D0%B1%D0%B0-%D0%BD%D0%B0-%D1%82%D0%B8%D0%BC%D0%B0-%D0%B2-%D0%B5%D0%B2%D1%80%D0%BE%D0%BB%D0%B8%D0%B3%D0%B0%D1%82%D0%B0-news713834.html", "text": "Изгнанието на Александър Везенков приключи след близо два месеца, а Барселона записа загуба, съобщава Спортал. Българският баскетболен национал се завърна в състава на каталунците за първи път от 29 октомври насам, но каталунците продължиха неубедителните си изяви в Евролигата, отстъпвайки у дома на Уникаха (Малага) с 83:90 точки. Везенков намери място в дванадесетте за мача за сметка на Фил Преси. 206-сантиметровият състезател прекара на площадката близо 7 минути, за които се отличи с 2 точки и 1 борба. Тома Йортел с 19 точки и 9 асистенции, както и Раким Сандърс с 14 точки, бяха най-резултатни за Барса. Неманя Недович реализира 26 точки за Уникаха.", "date": "2017.12.21", "title": "Александър Везенков се завърна в игра за Барселона при загуба на тима в Евролигата"}
{"url": "http://pik.bg/%D0%B2%D0%B8%D0%BD%D1%8A%D1%81-%D1%83%D0%B8%D0%BB%D1%8F%D0%BC%D1%81-%D1%81%D0%B5-%D1%80%D0%B0%D0%B7%D0%BC%D0%B8%D0%BD%D0%B0-%D1%81-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D0%B7%D0%B0-%D0%BF%D1%80%D0%B5%D0%B3%D0%B0%D0%B7%D0%B5%D0%BD-%D1%87%D0%BE%D0%B2%D0%B5%D0%BA-%D0%B2%D1%8A%D0%B2-%D1%84%D0%BB%D0%BE%D1%80%D0%B8%D0%B4%D0%B0-news713835.html", "text": "Правоохранителните органи няма да повдигат обвинения срещу американската тенисистка Винъс Уилямс за участието й в пътно-транспортно произшествие във Флорида, при което един човек загина, съобщават американските медии, цитирани от ТАСС. Отбелязва се, че разследването на инцидента е показало, че по-голямата от сестрите Уилямс не е била в нарушение на правилника, когато се е стигнало до трагичния инцидент.", "date": "2017.12.21", "title": "Винъс Уилямс се размина с обвинения за прегазен човек във Флорида"}
{"url": "http://pik.bg/%D1%85%D0%BE%D0%BB%D0%B8%D0%B2%D1%83%D0%B4%D1%81%D0%BA%D0%B8-%D0%BF%D1%80%D0%BE%D0%B4%D1%83%D1%86%D0%B5%D0%BD%D1%82-%D0%B1%D0%B5-%D0%BE%D0%B1%D0%B2%D0%B8%D0%BD%D0%B5%D0%BD-%D0%B2-%D0%BC%D0%B0%D0%BB%D1%82%D1%80%D0%B5%D1%82%D0%B8%D1%80%D0%B0%D0%BD%D0%B5-%D0%BD%D0%B0-%D0%BD%D0%B5%D0%BF%D1%8A%D0%BB%D0%BD%D0%BE%D0%BB%D0%B5%D1%82%D0%BD%D0%B8-news713838.html", "text": "Хливудският продуцент Гари Годард бе обвинен в малтретиране на непълнолетни, съобщава Los Angeles Times. Обвинения срещу него са повдигнали осем бивши участници в детската театрална трупа на Санта Барбара. Сред тях е и актьорът Антъни Едуардс, който придоби популярност с гавната си роля в сериала „Спешно отделение“. „Това, което той правеше не бе любов и приятелство – коментира Едуардс. – Това е ужасяващо, защото той манипулираше млади сърца и умове“. Обвиненията срещу Годард варират от „поглаждане по бедрото“ до „многократно сексуално насилие“. Всички обвинители заявяват, че имат посттравматични психологически проблеми след случилото се. Годард е известен с работата си по много шоута на Бродуей, в телевизията и в киното. Компанията му Goddard Group е специализирана в измислянето на различни атракциони за развлекателни тематични паркове. След като обвиненията станаха факт, продуцентът е отказал всякакви срещи с журналисти и си е взел отпуск. Негови представители „категорично опровергават обвиненията, които са с 40-годишна давност“.", "date": "2017.12.21", "title": "Холивудски продуцент бе обвинен в малтретиране на непълнолетни"}
{"url": "http://pik.bg/%D0%B0%D1%83%D0%BA%D1%86%D0%B8%D0%BE%D0%BD-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D1%8A%D1%82-%D0%BD%D0%B0-%D0%B0%D0%B4%D0%BE%D0%BB%D1%84-%D1%85%D0%B8%D1%82%D0%BB%D0%B5%D1%80-%D1%89%D0%B5-%D0%B1%D1%8A%D0%B4%D0%B5-%D0%BF%D1%80%D0%BE%D0%B4%D0%B0%D0%B4%D0%B5%D0%BD-%D0%BD%D0%B0-%D1%82%D1%8A%D1%80%D0%B3-%D0%B2-%D1%81%D0%B0%D1%89-news713841.html", "text": "Автомобил Mercedes-Benz 770 Grosser Offener Tourenwagen, който е принадлежал на Адолф Хитлер, ще бъде разигран на търг от аукционна къща Scottsdale в Съединените щати през януари 2018 година, съобщава Известия. Колата е била изработена по лична поръчка на фюрера. С този автомобил през 1940 година Хитлер е открил парада в Берлин в чест на победата над Франция. До 2004 година автомобилът е бил собственост на известния предприемач Ралф Енгелстад. От аукцонната къща обявиха, че 10 процента от спечелената от търга сума ще бъде предоставена благотворително за образователни проекти за холокоста.", "date": "2017.12.21", "title": "Аукцион! Автомобилът на Адолф Хитлер ще бъде продаден на търг в САЩ"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B0%D0%B4%D0%B2%D0%BE%D0%BA%D0%B0%D1%82-%D0%B1%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BD-%D0%B7%D0%B0-%D1%81%D0%BD%D0%B8%D0%BC%D0%B0%D0%BD%D0%B5-%D0%BD%D0%B0-%D0%BF%D0%BE%D1%80%D0%BD%D0%BE%D1%84%D0%B8%D0%BB%D0%BC-%D1%81%D1%8A%D1%81-%D0%B7%D0%B0%D1%82%D0%B2%D0%BE%D1%80%D0%BD%D0%B8%D1%87%D0%BA%D0%B0-news713836.html", "text": "Американският адвокат Андрю Спарк е бил арестуван за заснемането на порнофилм в затвор, съобщава Fox 13 News. Служители на затвора на окръг Пинелас заловили Спарк да снима 28-годишната затворничка Антоанета Наполитано в стаичката за свиждания. По информация на местния шериф, Спарк е обвинен и в контрабанда и подстрекаване към проституция. След като бил задържан, юристът отказал да разговаря със следователите, като поискал адвокат. Следователи предполагат, че Наполитано не е първата арестантка, с която Спарк си е сътрудничил.", "date": "2017.12.21", "title": "Американски адвокат бе задържан за снимане на порнофилм със затворничка"}
{"url": "http://pik.bg/%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D0%BE%D0%B4%D0%BE%D0%B1%D1%80%D0%B8%D1%85%D0%B0-%D0%B4%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D1%81%D0%BD%D0%B0%D0%B9%D0%BF%D0%B5%D1%80%D0%B8%D1%81%D1%82%D0%BA%D0%B8-%D0%BF%D1%83%D1%88%D0%BA%D0%B8-%D0%B7%D0%B0-%D1%83%D0%BA%D1%80%D0%B0%D0%B9%D0%BD%D0%B0-news713823.html", "text": "Администрацията на президента на Съединените щати Доналд Тръмп е одобрила първата партида оръжия за доставка на Украйна, съобщава The Washington Post, цитирани от руското електронно издание Газета. По информация на изданието, Държавният департамент на САЩ през декември е „одобрил търговски лиценз, разрешаващ експорта на снайперистки пушки Model M107A1, боеприпаси и свързани с тях комплектни аксесоари на стойност 41,5 млн. долара за Украйна“. Изданието отбелязва, че тази стъпка е била в голяма степен подкрепена от високопоставени чиновници от администрацията на Тръмп и от Конгреса, но може да бъде усложнена след изявленията на американския лидер, че планира да работи с руския президент Владимир Путин.", "date": "2017.12.21", "title": "Съединените щати одобриха доставката на снайперистки пушки за Украйна"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B7%D0%B0%D1%82%D0%B2%D0%BE%D1%80%D0%B8-%D1%83%D0%BB%D0%B8%D1%86%D0%B8-%D0%B2-%D0%BA%D1%8E%D1%87%D1%83%D0%BA-%D0%BF%D0%B0%D1%80%D0%B8%D0%B6-%D0%B7%D0%B0%D1%80%D0%B0%D0%B4%D0%B8-%D1%82%D0%B5%D0%B6%D0%BA%D0%BE-%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8%D0%B5-%D1%81%D0%BD%D0%B8%D0%BC%D0%BA%D0%B0-news713826.html", "text": "Нова жертва е паднала в капана на сериен изнасилвач в Пловдив, съобщава Трафикнюз. Младо момиче е било изнасилено в личния й автомобил. Това се е случило късно снощи на крайната улица \"Поручик Въльо Стефов\" в квартал \"Кючук Париж\" в Пловдив . Два автомобила на полицията са отцепили улицата и пренасочват автомобили по обходни маршрути. На мястото се намира екип от криминалисти от Криминална лаборатория, които изземат веществените доказателства и правят оглед на района с помощта на прожектори. Това е втори случай на изнасилване за последните две седмици. Млада пловдивчанка бе изнасилена в колата си на 7 декември вечерта. Инцидентът с нея също е станал в \"Кючук Париж\". Жертвата е 19-годишно момиче от квартала. Тя се е прибирала късно, когато в колата й нахлул непознат мъж. Той я e притиснал и изнасилил в автомобила. След  гаврата, непознатият избягал в неизвестна посока. Жертвата на насилие веднага е подала сигнал до най-близкото районно. Тя разказала какво се е случило и описала подробно нападателя си. На колата е направен оглед, иззети са веществени доказателства.  За случая е уведомена и прокуратурата. Образувано е досъдебно производство. Дали става въпрос за един и същи извършител на престъпленията, ще покаже разследването на пловдивската полиция.", "date": "2017.12.21", "title": "Екшън в Пловдив! Полицията затвори улици в Кючук Париж заради тежко престъпление (СНИМКА)"}
{"url": "http://pik.bg/%D1%81%D0%B0%D1%89-%D0%BF%D0%BB%D0%B0%D0%BD%D0%B8%D1%80%D0%B0%D1%82-%D0%B4%D0%B0-%D0%BD%D0%B0%D0%BD%D0%B5%D1%81%D0%B0%D1%82-%D1%83%D0%B4%D0%B0%D1%80%D0%B8-%D0%BF%D0%BE-%D0%BF%D0%BE%D0%BB%D0%B8%D0%B3%D0%BE%D0%BD%D0%B0-%D0%BD%D0%B0-%D0%BA%D0%BD%D0%B4%D1%80-%D0%BD%D0%B0-%D0%BA%D0%BE%D0%B9%D1%82%D0%BE-%D0%BF%D1%85%D0%B5%D0%BD%D1%8F%D0%BD-%D0%BF%D1%80%D0%BE%D0%B2%D0%B5%D0%B6%D0%B4%D0%B0-%D1%80%D0%B0%D0%BA%D0%B5%D1%82%D0%BD%D0%B8%D1%82%D0%B5-%D1%81%D0%B8-%D0%B8%D0%B7-news713827.html", "text": "Съединените щати планират да нанесат удари по полигона на Северна Корея, на който Пхенян провежда ракетните си изпитания, съобщава Daily Telegraph, позовавайки се на свои източници от американската администрация и двама чиновници. Според информацията във Вашингтон са все по-близо до решението, че само с военни средства може да бъде разрешен конфликта със Северна Корея. „От Белия дом сериозно са засилили подготовката си за военно разрешаване на конфликта на Корейския полуостров в последните месеци, тъй като се вижда че дипломацията не дава резултати“, коментира един от източниците на изданието. Сред възможните сценарии на развитие на събитията от администрацията на Доналд Тръмп разглеждат унищожаването на севернокорейските стартови площадки още преди властите в КНДР да са издали заповед за провеждането на ново ракетно изпитание. Удари могат да бъдат нанесени и по складове с оръжие. „От Пентагона опитват да намерят варианти, които биха дали възможност да бъде нанесен сериозен удар в лицето на Северна Корея, да бъде привлечено вниманието на Пхенян и да се покаже, че САЩ наистина сериозно гледат на ситуацията“, отбелязва изданието.", "date": "2017.12.21", "title": "САЩ планират да нанесат удари по полигона на КНДР, на който Пхенян провежда ракетните си изпитания"}
{"url": "http://pik.bg/%D0%B4%D1%80%D0%B0%D0%BC%D0%B0-%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D0%B4%D0%B0%D0%BD%D1%87%D0%BE-%D0%BA%D0%B0%D1%80%D0%B0%D0%B4%D0%B6%D0%BE%D0%B2-%D1%81%D1%82%D0%B0%D0%BD%D0%B0-%D1%81%D0%B0%D0%BC%D0%BE%D1%82%D0%BD%D0%B0-%D0%BC%D0%B0%D0%B9%D0%BA%D0%B0-news713745.html", "text": "Певицата Лора Караджова отново е в отбора на необвързаните. Дъщерята на Данчо Караджов се е разделила с приятеля си Валентин Славов, от когото има дъщеря Алиса. Разлъката им е от месеци, но двамата успешно криели истината досега, Поради сериозни неразбирателства Лора и Вальо разтурили семейните начала. В последните месеци различията ставали все по-големи и неразрешими. Двойката решила, че е по-добре да се раздели цивилизовано, отколкото да вдигат постоянно панаири. Разбрали се детето да остане при майката, но да се среща с таткото по всяко време. Съветът младите да се разделят дали родителите на Лора. Тя им се оплакала, че съжителството им куца, а те й споделили, че разправиите няма да повлияят добре на малката Алиса и по-добре да сложат край и всеки да поеме по своя път. Данчо Караджов и Мирияна продължават да помагат в грижите за момиченцето, както беше и когато Лора и Валентин бяха още заедно, пише седмичник.", "date": "2017.12.21", "title": "ДРАМА! Щерката на Данчо Караджов стана самотна майка! "}
{"url": "http://pik.bg/%D1%87%D0%B5%D0%BB%D1%81%D0%B8-%D1%81%D1%80%D0%B5%D1%89%D1%83-%D0%B0%D1%80%D1%81%D0%B5%D0%BD%D0%B0%D0%BB-%D0%BD%D0%B0-%D0%BF%D0%BE%D0%BB%D1%83%D1%84%D0%B8%D0%BD%D0%B0%D0%BB%D0%B8%D1%82%D0%B5-%D0%B7%D0%B0-%D0%BA%D1%83%D0%BF%D0%B0%D1%82%D0%B0-%D0%BD%D0%B0-%D0%BB%D0%B8%D0%B3%D0%B0%D1%82%D0%B0-%D0%BD%D0%B0-%D0%B0%D0%BD%D0%B3%D0%BB%D0%B8%D1%8F-news713825.html", "text": "Лондонско дерби ще определи единият от финалистите в турнира за Купата на Лигата на Англия. Това стана ясно след изтегления за тази фаза на състезанието жребий. Съперници ще бъдат тимовете на Челси и Арсенал. В другия полуфинал ще спорят Манчестър Сити и Бристол Сити. Първите мачове от полуфиналите трябва да се изиграят на 9 и 10 януари 2018 година. Реваншите са на 23 и 24 януари. Мачът за трофея ще се проведе на 25 февруари на стадион „Уембли“ в Лондон. Победителят в турнира получава право на участие в третия квалификационен кръг на турнира Лига Европа. Актуалният носител на трофея е Манчестър Юнайтед. Най-много пъти отличието е печелено от Ливърпул – осем пъти.", "date": "2017.12.21", "title": "Челси срещу Арсенал на полуфиналите за Купата на Лигата на Англия"}
{"url": "http://pik.bg/%D1%88%D0%B2%D0%B5%D0%B9%D1%86%D0%B0%D1%80%D0%B8%D1%8F-%D1%80%D0%B0%D0%B7%D0%BC%D1%80%D0%B0%D0%B7%D0%B8-%D1%81%D0%BC%D0%B5%D1%82%D0%BA%D0%B8%D1%82%D0%B5-%D0%BD%D0%B0-%D0%B1%D0%B8%D0%B2%D1%88%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D0%B5%D0%B3%D0%B8%D0%BF%D0%B5%D1%82-%D1%85%D0%BE%D1%81%D0%BD%D0%B8-%D0%BC%D1%83%D0%B1%D0%B0%D1%80%D0%B0%D0%BA-news713828.html", "text": "Швейцария размрази сметки на бившия президент на Египет Хосни Мубарак и на хора от негово обкръжение, се посочва в изявление на Федералния съвет. „Законодателното решение от 25 май 2016 година за замразяване на националните ценности в контекста на ситуацията в Египет се отменя от 12:00 часа на 20 декември 2017 година“, се посочва в съобщението. След оставката на президента на Египет Хосни Мубарак властите в Швейцария замразиха всички банкови сметки, които биха могли да имат някакво отношение към него или са били свързани с хора от обкръжението му. В законодателния акт на няколко пъти бяха правени корекции по отношение на редица длъжностни лица в Египет, в това число и личния секретар на Мубарак, бившия премиер-министър и бившия министър на нефта на Египет, а така също и на техните съпруги. Разблокираните финансови средства остават под контрола на властите до окончателното решение на швейцарския съд за законността на получаване на тези средства.", "date": "2017.12.21", "title": "Швейцария размрази сметките на бившия президент на Египет Хосни Мубарак"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BD%D0%B0%D0%BC%D0%B0%D0%BB%D0%B8-%D0%BF%D1%80%D0%B8%D1%81%D1%8A%D0%B4%D0%B0%D1%82%D0%B0-%D0%BD%D0%B0-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D0%BE%D1%81%D1%8A%D0%B4%D0%B5%D0%BD-%D0%BD%D0%B0-27-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%B8%D0%B7%D0%BC%D0%B0%D0%BC%D0%B8-news713821.html", "text": "Американският президент Доналд Тръмп е издал указ за намаляване на присъдата на бизнесмена Шолом Рубашкин, който излежава наказание от 27 години затвор за измами, съобщиха от Белия дом, цитирани от РИА Новости. Рубашкин бе собственик на голяма фирма - производител на кашерно месо, отговарящо на юдейските ритуални изисквания. Той бе осъден на 27 години затвор през 2009 година по над 85 престъпни епизода, включително измами и пране на пари. „57-годишният баща на десет деца господин Рубашкин е излежал осем години от присъдата си, което много хора определят като прекалено много“, се посочва в изявлението на Белия дом. Кога точно Рубашкин ще излезе от затвора не се посочва, но се уточнява, че не става дума за повилване. Присъдата на Рубашкин и условието за условно-предсрочно освобождаване остават непроменени. В мотивите за решението си Тръмп е посочил писма на над 100 бивши високопоставени сътрудници на министерството на правосъдието и на над 30 члена на Конгреса. Във всички тях се настоява Рубашкин да бъде освободен.", "date": "2017.12.21", "title": "Доналд Тръмп намали присъдата на бизнесмен, осъден на 27 години затвор за измами"}
{"url": "http://pik.bg/%D0%B1%D0%BB%D0%BE%D0%BD%D0%B4%D0%B8%D0%BD%D0%BA%D0%B0-%D0%BD%D0%B0-%D0%BF%D1%80%D0%BE%D0%B7%D0%BE%D1%80%D0%B5%D1%86%D0%B0-news530901.html", "text": "Мара оптимистката, като мие прозорците на апартамента, винаги си слага в джоба и ключа за входната врата... Че ако падне, да може да си влезе... Нищо че живее на деветия етаж.", "date": "2017.12.21", "title": "Блондинка на прозореца"}
{"url": "http://pik.bg/%D0%BA%D0%BE%D0%BD%D0%B4%D1%8C%D0%BE-%D0%B2-%D0%B7%D0%B0%D1%82%D0%B2%D0%BE%D1%80%D0%B0-news530899.html", "text": "Ще бесят металист и чалгар. Питат ги за последно желание. - Ако може, за последно да ми пуснете \"Доко Доко\" - казал чалгарят. - А за мен - ако може, да ме обесите, преди да му изпълните желанието! - проплакал металистът.", "date": "2017.12.21", "title": "Кондьо в затвора"}
{"url": "http://pik.bg/%D1%81%D0%B5%D0%BC%D0%B5%D0%B5%D0%BD-%D0%BC%D1%8A%D0%B6-news530900.html", "text": "Семейният живот така закалява мъжа, че той престава да се бои от задгробния.", "date": "2017.12.21", "title": "Семеен мъж"}
{"url": "http://pik.bg/%D0%BC%D0%B5%D0%BD%D1%8E-%D0%B7%D0%B0-%D0%BF%D1%80%D0%B8%D0%BC%D0%B5%D1%80-news530904.html", "text": "В заведение: - Какви сокове предлагате? - Течни...", "date": "2017.12.21", "title": "Меню за пример"}
{"url": "http://pik.bg/%D0%BF%D0%B5%D1%82-%D0%B7%D0%B2%D0%B5%D0%B7%D0%B4%D0%B8-news530903.html", "text": "- Келнер! Мога да споделя с теб като специалист - тази пържола беше първо качество! - А вие майстор готвач ли сте? - Не, обущар.", "date": "2017.12.21", "title": "Пет звезди"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D1%80%D0%B5%D0%B0%D0%BB%D0%BD%D0%BE%D1%81%D1%82-news530902.html", "text": "Продължаваме да опровергаваме Дарвин. У нас най-простите организми се намират на върха на хранителната верига.", "date": "2017.12.21", "title": "Българска реалност"}
{"url": "http://pik.bg/%D1%81%D0%BA%D0%BB%D0%B5%D1%80%D0%BE%D0%B7%D0%B0-%D0%BD%D0%B0-%D0%BE%D0%BC%D1%8A%D0%B6%D0%B5%D0%BD%D0%B0%D1%82%D0%B0-news530905.html", "text": "- Докторе, имам склероза. - Как разбрахте? - Ами как… Пет-десет минути, след като изляза от къщи, и забравям, че съм омъжена…", "date": "2017.12.21", "title": "Склероза на омъжената"}
{"url": "http://pik.bg/%D0%BF%D1%83%D1%85-%D0%B8-%D0%BF%D1%80%D0%B0%D1%81%D1%87%D0%BE-%D0%B7%D0%B0-%D1%80%D0%B0%D0%BA%D0%B8%D1%8F%D1%82%D0%B0-news530908.html", "text": "- Пух, как се пие ракия? - Ракия не се пие, Прасчо, ракия се жули!", "date": "2017.12.21", "title": "Пух и Прасчо за ракията"}
{"url": "http://pik.bg/%D0%B0%D0%BB%D0%BE-%D0%B4%D0%B0%D0%BD%D1%8A%D1%87%D0%BD%D0%B8%D1%82%D0%B5-news530909.html", "text": "- Ало, данъчното, платил съм си данъка на колата. Защо ми го пращате пак, и то като за недвижим имот? - Ами, господине, замислете се... Колата ви през цялото време ли е в движение?", "date": "2017.12.21", "title": "Ало, данъчните..."}
{"url": "http://pik.bg/%D1%81%D0%BF%D0%B5%D1%86%D0%B8%D0%B0%D0%BB%D0%B8%D1%81%D1%82-%D1%81-%D1%82%D0%B0%D0%BF%D0%B8%D1%8F-news530906.html", "text": "Младеж, завършил IT университет и постъпил на работа във фирма. На втория ден шефът го извикал и попитал: - Ти силен програмист ли си? - Как да ви кажа... - Е, силен ли си? - В общи линии, да. - Тогава ще се заемеш с преместването на компютрите.", "date": "2017.12.21", "title": "Специалист с тапия"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%BA%D0%B0%D0%BD%D0%B0%D0%B4%D0%B0-%D0%B1%D0%B5-%D0%BE%D0%B1%D0%B2%D0%B8%D0%BD%D0%B5%D0%BD-%D0%B2-%D0%BD%D0%B0%D1%80%D1%83%D1%88%D0%B0%D0%B2%D0%B0%D0%BD%D0%B5-%D0%BD%D0%B0-%D0%B5%D1%82%D0%B8%D1%87%D0%BD%D0%B8%D1%82%D0%B5-%D0%BD%D0%BE%D1%80%D0%BC%D0%B8-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D1%87%D0%B8%D0%B2%D0%BA%D0%B0-%D0%BD%D0%B0-%D0%B1%D0%B0%D1%85%D0%B0%D0%BC%D0%B8%D1%82%D0%B5-news713822.html", "text": "Премиерът на Канада Джъстин Трюдо бе обвинен в нарушаване на етичните норми, заради това че е прекарал свой отпуск като гост на принц Ага Хан на Бахамите, който е лидер на исмаилите-мюсюлмани. Това заяви комисарят по въпросите на конфЛикт на интереси и етика Мери Доусън, цитирана от Известия. „Когато господин Трюдо, като премиер на Канада, се е възползвал о гостоприемството на Ага Хан и е използвал неговият частен остров през март и декември 2016 година, с Ага Хан е имало официални отношения, а фондът на Ага Хан е лобирал за интересите на администрацията на Трюдо. По този начин, поканата да прекара отпуската си на острова на Ага Хан, приета от Трюдо и семейството му, може да бъде разглеждана като начин за оказване на влияние върху господин Трюдо“, се посочва в изявление на комисаря. Премиерът на Канада заяви, че носи пълната отговорност за действията си и в бъдеще ще се консултира с ведомствените органи преди частни пътувания.", "date": "2017.12.21", "title": "Премиерът на Канада бе обвинен в нарушаване на етичните норми заради почивка на Бахамите"}
{"url": "http://pik.bg/%D0%BC%D0%BE%D0%B4%D0%B5%D1%80%D0%BD%D0%B0-%D0%B1%D0%B0%D0%B1%D0%B0-news530912.html", "text": "Днес ми стана много мило, като видях как една възрастна жена помогна на младеж, който си чатеше по телефона, да пресече улицата...", "date": "2017.12.21", "title": "Модерна баба"}
{"url": "http://pik.bg/%D1%81%D0%B5%D0%BC%D0%B5%D0%B9%D0%BD%D0%BE-%D1%80%D0%B0%D0%B7%D0%B1%D0%B8%D1%80%D0%B0%D1%82%D0%B5%D0%BB%D1%81%D1%82%D0%B2%D0%BE-news530911.html", "text": "Вечер, съпрузите са в дневната. Мъжът пита най-небрежно жена си: - Скъпа, къде е кафето? Тя го поглежда ядосано и изригва: - Бе, ти не се ли научи?! За толкова години не разбра ли къде стоят нещата?! Засрами се! Не може да си толкова неориентиран! - Добре бе, жена, кажи къде е? - Е, как къде? Както винаги - в една кутия от фъстъци, на която пише \"захар\" и е в хладилника!", "date": "2017.12.21", "title": "Семейно разбирателство"}
{"url": "http://pik.bg/%D0%B2%D1%80%D0%B0%D1%87%D0%B0%D0%BD%D1%81%D0%BA%D0%B8-%D0%BA%D0%B0%D0%B7%D0%B0%D0%BD-news530910.html", "text": "Двама варят ракия на селския казан и се черпят. По едно време единият казва: - Брат'чед, трябва да се стягаме, че казанът взе да ни насмогва!", "date": "2017.12.21", "title": "Врачански казан"}
{"url": "http://pik.bg/%D0%B4%D0%B2%D0%B5-%D0%B1%D0%BB%D0%BE%D0%BD%D0%B4%D0%B8%D0%BD%D0%BA%D0%B8-news530913.html", "text": "Блондинка към блондинка: - Знаеш ли, че за да се оплете един пуловер, трябват три овце! - Какви ги приказваш! Аз даже не знаех, че те могат да плетат.", "date": "2017.12.21", "title": "Две блондинки"}
{"url": "http://pik.bg/%D0%B0%D1%80%D0%B5%D1%81%D1%82-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%BA%D0%B0%D1%80%D0%BB%D1%81%D1%80%D1%83%D0%B5-%D0%B7%D0%B0%D0%B4%D1%8A%D1%80%D0%B6%D0%B0-%D0%BF%D1%80%D0%B5%D0%B4%D0%BF%D0%BE%D0%BB%D0%B0%D0%B3%D0%B0%D0%B5%D0%BC-%D1%82%D0%B5%D1%80%D0%BE%D1%80%D0%B8%D1%81%D1%82-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D0%BB-%D0%B0%D1%82%D0%B5%D0%BD%D1%82%D0%B0%D1%82-news713811.html", "text": "Спецчасти на германската полиция са арестували в Карлсруе предполагаем симпатизант на близкоизточната радикална групировка \"Ислямска държава\", планирал атентат в рейнския град, съобщава Die Frankfurter Allgemeine Zeitung, цитиран от Фокус. Налице са убедителни доказателства, че 29-годишният Дасбар В. е подготвял сериозно подривно престъпление против държавата, се казва в съобщение от Федералната прокуратура. Първоначалните заключения на следователите са, че заподозреният е имал намерения да използва превозно средство, за да извърши нападение срещу популярна ледена пързалка в Карлсруе. От края на месец август насам Дасбар В. е оглеждал района, а месец по-късно е започнал да кандидатства по обяви за работа като шофьор. По данни на властите мъжът, чийто произход не се разкрива, притежава германско гражданство. Други подробности около извършения арест не се съобщават към момента.", "date": "2017.12.21", "title": "Арест! Полицията в Карлсруе задържа предполагаем терорист, подготвял атентат"}
{"url": "http://pik.bg/%D0%BA%D1%80%D0%B5%D0%BD%D0%B2%D0%B8%D1%80%D1%88%D0%B0-%D1%81%D1%80%D0%B5%D1%89%D1%83-%D1%86%D0%B8%D0%B3%D0%B0%D1%80%D0%B8%D1%82%D0%B5-news530914.html", "text": "- Мамо, сладоледът по-полезен ли е от кренвиршите? - Сине, вече и цигарите са по-полезни от кренвиршите!", "date": "2017.12.21", "title": "Кренвирша срещу цигарите"}
{"url": "http://pik.bg/%D1%81%D0%B2%D0%B5%D1%82%D1%81%D0%BA%D0%B8-%D0%B1%D0%BB%D1%8F%D1%81%D1%8A%D0%BA-%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B0-%D0%B4%D0%B8%D0%B7%D0%B0%D0%B9%D0%BD%D0%B5%D1%80%D0%BA%D0%B0-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D0%BF%D1%8A%D1%80%D0%B2%D0%B8-%D0%B2%D0%B0%D1%80%D0%B8%D0%B0%D0%BD%D1%82%D0%B8-%D0%B7%D0%B0-%D1%81%D0%B2%D0%B0%D1%82%D0%B1%D0%B5%D0%BD%D0%B0%D1%82%D0%B0-%D1%80%D0%BE%D0%BA%D0%BB%D1%8F-%D0%BD%D0%B0-%D0%BC%D0%B5%D0%B3%D0%B0%D0%BD-%D0%BC-news713824.html", "text": "В края на ноември бе обявен годежът на 33-годишния принц Хари и 36-годишната актриса Меган Маркъл. Сватбената церемония трябва да се проведе на 19 май 2018 година в параклиса „Свети Георги“ в Уиндзорския замък. Всички водещи модни къщи се надяват да получат поръчка за изработването на сватбената рокля на Меган. Лично тя е избрала кой ще изработи роклята, съобщава Ти Ем Зет. От Кенсингтънския дворец са отправили запитване до израелската дизайнерка Инбал Дрор за създаването на роклята. Меган Маркъл вече е получила скици за одобрение, а Ти Ем Зет публикува три от тях. Дизайнерите са разработили рокли с дълги ръкави и висока яка. Представители на принц Хари и Меган Маркъл все още не са отговорили на предложенията на Дрор. Превод и редакция: ПИК", "date": "2017.12.21", "title": "Светски блясък! Израелска дизайнерка предложи първи варианти за сватбената рокля на Меган Маркъл"}
{"url": "http://pik.bg/%D0%B5%D0%BA%D1%88%D1%8A%D0%BD-%D1%80%D1%83%D1%81%D0%BA%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D0%BD-%D1%80%D0%B0%D0%BD%D0%B5%D0%BD-%D0%BF%D1%80%D0%B8-%D0%BF%D1%80%D0%B5%D1%81%D1%82%D1%80%D0%B5%D0%BB%D0%BA%D0%B0-%D0%B2-%D0%BF%D0%B8%D1%82%D1%81%D0%B1%D1%8A%D1%80%D0%B3-news713814.html", "text": "От Генералното консулство на Руската федерация в Ню Йорк съобщиха, че гражданин на Русия е бил тежко ранен при престрелка в американския град Питсбърг, съобщава РИА Новости. „На 19 декември в резултат на престрелка в Питсбърг, щата Пенсилвания е бил тежко ранен преминаващ случайно край мястото на инцидента с автомобила си руски гражданин. Генералното консулство на Русия в Ню Йорк е във връзка с роднините на пострадалия и с правоохранителните органи. Оказва им се необходимото съдействие“, се посочва в съобщение от Генералното консулство на Русия в Ню Йорк в „Туитър“.", "date": "2017.12.21", "title": "Екшън! Руски гражданин ранен при престрелка в Питсбърг"}
{"url": "http://pik.bg/%D0%BF%D0%BE-%D0%B6%D0%B8%D1%86%D0%B0%D1%82%D0%B0-%D0%BA%D1%80%D0%B0%D0%BB%D1%8F%D1%82-%D0%BD%D0%B0-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%BE%D0%B1%D1%81%D1%8A%D0%B4%D0%B8-%D1%81-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D1%80%D0%B8%D1%85%D0%B2%D0%B0%D0%BD%D0%B0%D1%82%D0%B0-%D1%80%D0%B0%D0%BA%D0%B5%D1%82%D0%B0-%D0%B8%D0%B7%D1%81%D1%82%D1%80%D0%B5%D0%BB%D1%8F%D0%BD%D0%B0-%D0%BF%D0%BE-news713815.html", "text": "Президентът на Съединените щати Доналд Тръмп и кралят на Саудитска Арабия Салман бен Абдел Азиз Ал Сауд са провели телефонен разговор след като бе прихваната балистична ракета, изстреляна по резиденцията на крал Салман от йеменски хусити, се посочва в изявление на Белия дом, цитирано от РИА Новости. „Президентът Тръмп е провел разговор с краля на Саудитска Арабия Салман бен Абдел Азиз Ал Сауд. Американският лидер е изразил солидарност със Саудитска Арабия след изстрелването на балистична ракета по официалната резиденция на крал Салман“, се посочва в изявлението. В съобщението се уточнява, че атаката е била извършена от „Корпуса на стражите на ислямската революция“. Саудитският крал е известил Тръмп за плановете на Саудитска Арабия да облекчи хуманитарната криза в Йемен. „Лидерите са обсъдили важността за привличането на ООН, за да бъде призната отговорността на Иран за повтарящи се нарушения на международните права и са се договорили за важността за поддържането на процеса на политическо урегулиране за приключването на войната в Йемен“, се казва още в изявлението на Белия дом.", "date": "2017.12.21", "title": "По жицата! Кралят на Саудитска Арабия обсъди с Доналд Тръмп прихваната ракета, изстреляна по резиденцията му"}
{"url": "http://pik.bg/%D0%BE-%D0%B1%D0%BE%D0%B6%D0%B5-%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D1%84%D1%8A%D0%BD%D0%BA%D0%B8-%D1%81%D0%BB%D1%83%D1%88%D0%B0-%D1%87%D0%B0%D0%BB%D0%B3%D0%B0-%D0%BF%D1%8A%D1%87%D0%B8-%D0%B1%D0%BE%D0%BC%D0%B1%D0%B8-%D0%B8-%D1%81%D0%B5-%D1%86%D0%B5%D0%BB%D1%83%D0%B2%D0%B0-%D1%81-%D0%B6%D0%B5%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news713766.html", "text": "15-годишната дъщеря на финалиста в \"Биг Брадър\" Димитър Ковачев-Фънки се оказа по-скандална и от баща си. Тийнейджърката, чието цяло име е Антония Каролина Ладислав Холечек Ковачева, очевидно се е метнала на татко си по характер и бунтарство, че даже и го е надминала. Карла, както я наричат всички, пуши, целува се с други момичета и обича да показва напращелия си полугол бюст в мрежата. За разлика от татко си, тийнейджърката яко слуша чалга и постоянно цитира хитове на Галена и Преслава. Нищо чудно, че баща й избягва темата за децата си, очевидно засрамен от поведението на дъщеря си. В социалния си профил ученичката се представя като \"жената, която може да бъде целия ти свят, само ако поиска\". Карла се е снимала без свян как пуши наргиле с неясно съдържание, а сред любимите й селфита са тези, на които половината й гръд е на показ. Коментарите от нейни съученици под снимките са повече от вулгарни, от което личи, че Фънки все още не им е взел страха. \"Вдигнал е ръце горкият! Карла е в такава възраст, че той трудно може да разговаря с нея и е оставил на съпругата си Тони да се оправя с нея\", разказват техни близки. Музикантът делегирал родителските си права върху Карла на майка й, като в замяна обещал той да се оправя със сина им Георги, ако възникне проблем. За късмет на Фънки, синът им не им създавал никакви главоболия. Георги е с близо 5 години по-голям от Карла и изцяло наследил благия характер на майка си. Бил изключително кротко момче и също се срамувал от разюзданото поведение на сестра си, пише седмичник.", "date": "2017.12.21", "title": "О, БОЖЕ! Щерката на Фънки слуша чалга, пъчи бомби и се целува с жени (СНИМКИ)"}
{"url": "http://pik.bg/%D0%BA%D0%B0%D1%82%D0%B0%D0%BB%D1%83%D0%BD%D1%86%D0%B8%D1%82%D0%B5-%D0%B3%D0%BB%D0%B0%D1%81%D1%83%D0%B2%D0%B0%D1%82-%D0%BD%D0%B0-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%B8-%D0%B8%D0%B7%D0%B1%D0%BE%D1%80%D0%B8-%D0%B7%D0%B0-%D1%80%D0%B5%D0%B3%D0%B8%D0%BE%D0%BD%D0%B0%D0%BB%D0%B5%D0%BD-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-news713818.html", "text": "Каталунците гласуват днес на предсрочни избори за регионален парламент, припомня ТАСС, цитирани от Фокус. Вотът бе организиран от Мадрид, след като централното правителство активира  чл. 155 от Конституцията на Испания, за да суспендира автономните правомощия на Каталуния, чиито парламент обяви едностранна независимост на 1 октомври тази година. Някои от кандидатите за изборите - включително и отстраненият от длъжност председател на Женералитата Карлес Пучдемон, са изправени пред обвинения за организиране на бунт за ролята им в обявяване на независимостта, което допълнително повишава градуса на напрежението. Избирателните секции - над 2,6 хил. - ще бъдат отворени в 09:00 часа (местно време) и ще останат на разположение за гражданите до 20:00 часа, след което ще започне преброяването на бюлетините. Право на глас имат 5,5 млн. избиратели, от които 225 хил. живеят зад граница. Социологическите проучвания в навечерието на вота дават индикации, че избирателната активност може да бъде рекордна и да превиши 80%. Междинните данни ще бъдат обявени в 13.45 часа (местно време). Що се отнася до изхода от гласуването - прогнозите показват разделение в каталунското общество.", "date": "2017.12.21", "title": "Каталунците гласуват на предсрочни избори за регионален парламент"}
{"url": "http://pik.bg/%D0%B3%D1%80%D0%B0%D0%B6%D0%B4%D0%B0%D0%BD%D0%B8%D0%BD-%D0%BD%D0%B0-%D0%BA%D0%B0%D0%B7%D0%B0%D1%85%D1%81%D1%82%D0%B0%D0%BD-%D0%B1%D0%B5-%D0%BE%D1%81%D1%8A%D0%B4%D0%B5%D0%BD-%D0%B2-%D1%81%D0%B0%D1%89-%D0%BD%D0%B0-15-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BD%D0%B0-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2-news713817.html", "text": "Гражданинът на Казахстан Ахрор Саидахметов бе осъден в Съединените щати на 15 години затвор по обвинение в сговор с цел финансова подкрепа за терористичната групировка „Ислямска държава“, съобщават от офиса на федералния прокурор на Източния окръг Ню Йорк, цитирани от РИА Новости. Според обвинението, Саидахметов е опитал да замине за Сирия с цел да се присъедини към бойците на групировката „Ислямска държава“. „Плановете на Саидахметов са били да стане боец на „Ислямска държава“ и да се сражава, но ако това не стане, е бил готов да работи за групировката в САЩ, нападайки полицаи и агенти на ФБР в САЩ“, заявява помощник директорът на ФБР Уилям Суини. Саидахметов бил радикализиран през 2014 година, като е обсъждал със свои съидейници възможността да замине за Сирия, уточняват от прокуратурата. През февруари 2015 година гражданинът на Казахстан си е купил билет до Истанбул. На летището той получил 1 600 долара от свой съидейник за покриване на пътните разходи и закупуването на огнестрелно оръжие в Сирия. Отбелязва се, че Саидахметов е бил задържан при опит да се качи на самолета за Истанбул. След като излежи присъдата си, Саидахметов ще бъде депортиран.", "date": "2017.12.21", "title": "Гражданин на Казахстан бе осъден в САЩ на 15 години затвор за подкрепа на „Ислямска държава“"}
{"url": "http://pik.bg/%D0%B1%D1%80%D0%B8%D1%81%D1%82%D0%BE%D0%BB-%D1%81%D0%B8%D1%82%D0%B8-%D0%B8%D0%B7%D1%85%D0%B2%D1%8A%D1%80%D0%BB%D0%B8-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%8E%D0%BD%D0%B0%D0%B9%D1%82%D0%B5%D0%B4-%D0%BE%D1%82-%D1%82%D1%83%D1%80%D0%BD%D0%B8%D1%80%D0%B0-%D0%B7%D0%B0-%D0%BA%D1%83%D0%BF%D0%B0%D1%82%D0%B0-%D0%BD%D0%B0-%D0%BB%D0%B8%D0%B3%D0%B0%D1%82%D0%B0-%D0%BD%D0%B0-%D0%B0%D0%BD%D0%B3%D0%BB%D0%B8%D1%8F-news713816.html", "text": "Отборът на Бристол Сити отстрани Манчестър Юнайтед на четвъртфиналите в турнира за Купата на Лигата на Англия по футбол. В двубой за място на полуфиналите на състезанието Бристол Сити победи като домакин Манчестър Юнйтед с 2:1. Победният гол за домакините бе дело на полузащитника Кори Смит в третата минута на добавеното време на двубоя. Преди това с гол на Брайън в 51-ата минута Бристол поведе, но само седем минути по-късно Златан Ибрахимович възстанови равенството.", "date": "2017.12.21", "title": "Бристол Сити изхвърли Манчестър Юнайтед от турнира за Купата на Лигата на Англия"}
{"url": "http://pik.bg/%D0%BA%D1%80%D0%BE%D0%BA%D0%BE%D0%B4%D0%B8%D0%BB-%D0%B2%D0%BA%D1%8A%D1%89%D0%B8-news530917.html", "text": "Баща и дете седят вкъщи. Бащата чете вестник, момчето гледа \"Дискавъри\". По едно време: - Тате, тате, гледай какъв крокодил дават! - Крокодил ли каза? Тичай да купиш хляб, че майка ти ей сега се връща…", "date": "2017.12.21", "title": "Крокодил вкъщи"}
{"url": "http://pik.bg/%D0%B4%D0%B5%D1%82%D1%81%D0%BA%D0%B0-%D0%BC%D0%B5%D1%87%D1%82%D0%B0-news530916.html", "text": "- На младини исках да стана моряк. - И защо не стана? - Защото съм много разсеян. Кой знае какви бих ги направил на кораба. - А сега какво работиш? - Аптекар съм.", "date": "2017.12.21", "title": "Детска мечта"}
{"url": "http://pik.bg/%D0%B4%D1%8A%D1%80%D0%B6%D0%B0%D0%B2%D0%BD%D0%B8-%D0%BE%D1%80%D0%B3%D0%B0%D0%BD%D0%B8-news530918.html", "text": "Лекция по паразитология: - А сега този млад човек, който не ме слуша, ще ни напомни в кои органи има най-много паразити? - В държавните.", "date": "2017.12.21", "title": "Държавни органи"}
{"url": "http://pik.bg/%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D1%82%D0%B5%D0%BC%D0%B8%D0%B4%D0%B0-news530919.html", "text": "- Обвиняеми, вие сте обидили служебно лице! Определям глоба от 100 лв. Искате ли да кажете още нещо? – Бих казал доста неща, но при тези цени…", "date": "2017.12.21", "title": "Цената на Темида"}
{"url": "http://pik.bg/%D0%BD%D0%BE%D1%89%D0%BD%D0%B0-%D0%B4%D0%B8%D0%B5%D1%82%D0%B0-news530921.html", "text": "Започнах стриктно да следя фигурата си. И с изненада открих, че тя нощем ходи до хладилника.", "date": "2017.12.21", "title": "Нощна диета"}
{"url": "http://pik.bg/%D0%B4%D1%8A%D1%80%D0%B6%D0%B0%D0%B2%D0%BD%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0-%D0%B0%D0%BB%D0%B1%D0%B0%D0%BD%D0%B8%D1%8F-%D0%BF%D1%80%D0%B8%D0%B2%D0%BB%D0%B8%D1%87%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B8-%D1%85%D0%BE%D1%82%D0%B5%D0%BB%D1%81%D0%BA%D0%B8-%D0%B2%D0%B5%D1%80%D0%B8%D0%B3%D0%B8-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%B4%D0%B0%D0%BD%D1%8A%D1%87%D0%BD%D0%B8-%D0%BE%D0%B1%D0%BB%D0%B5%D0%BA%D1%87%D0%B5%D0%BD%D0%B8%D1%8F-news713783.html", "text": "Албания ще се опита да привлече световно известни вериги да открият хотели в страната, като им предложи данъчни облекчения - включително чрез отстъпки в данъците за печалба и имущество. По този начин властите в Тирана се надяват да увеличат привлекателността на страната като туристическа дестинация, предава агенция Ройтерс, цитирана от Фокус. През 2016 г. приходите от туризъм в Албания възлизат на 8,4% от БВП. Но наличните съоръжения и инфраструктурата не са в състояние да отговорят адекватно на нарастващото търсене на почивки в страната, разположена между популярните сред туристите Черна гора и Гърция. Макар да е една от най-бедните, но все още и сред най-непокътнатите страни в Европа, Албания привлича предимно индивидуално организирани посетители, като разчита преди всичко на приключенския туризъм в страната. Но сега албанските власти ще се опитат да създадат условия за откриването на хотели на световни вериги. Предвижда се през настоящия месец да бъде приет закон, който ще освободи инвеститорите от данък печалба и от облагането на имуществото за срок от 10 г. Документът предвижда през първото десетилетие от дейността си в страната хотелските вериги да плащат данък добавена стойност в размер на шест процента. Международните хотелиерски вериги или всеки ще са добре дошли в Албания, ако инвестират не по-малко от осем милиона евро за четиризвездни хотели и не по-малко от 15 милиона евро за петзвездни хотели, поясни представител на Министерството на туризма в Тирана. Съгласно думите му, Албания предприема стъпки към предлагането на по-атрактивни оферти за туристите, които желаят да прекарат повече време и да отделят повече средства, за да се запознаят с културата, историята и природата на страната.", "date": "2017.12.21", "title": "ДЪРЖАВНА ПОЛИТИКА! Албания привлича световни хотелски вериги, предлага данъчни облекчения"}
{"url": "http://pik.bg/%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D1%80%D1%83%D1%81%D0%BA%D0%BE%D1%82%D0%BE-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D0%BD%D0%B5-%D0%BE%D1%81%D1%83%D0%B5%D1%82%D0%B8-60-%D0%B0%D1%82%D0%B5%D0%BD%D1%82%D0%B0%D1%82%D0%B0-%D1%82%D0%B0%D0%B7%D0%B8-%D0%B3%D0%BE%D0%B4%D0%B8%D0%BD%D0%B0-news713810.html", "text": "Президентът Владимир Путин заяви, че руските разузнавателни служби са осуетили през тази година 60 терористични нападения на територията на Русия, съобщаева Асошиайтед Прес, цитирани от БТА. В реч пред служители на органите за сигурност по случай професионалния им празник Путин заяви, че и след кампанията си в Сирия руската страна ще продължи да работи за \"унищожаване на развъдниците на международен тероризъм\". В неделя руският лидер се обади на американския президент Доналд Тръмп, за да му благодари за сведенията от ЦРУ, за които Кремъл заяви, че са помогнали да се предотвратят поредица бомбени атентати в Санкт Петербург. В изказването си Путин наблегна на необходимостта да се противодейства на чуждите шпиони и да се осуетява всеки опит за намеса във вътрешната политика на Русия.", "date": "2017.12.21", "title": "Владимир Путин: Руското разузнаване осуети 60 атентата тази година"}
{"url": "http://pik.bg/%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F%D1%82-%D0%B2-%D1%81%D0%B5%D0%BA%D1%81%D1%83%D0%B0%D0%BB%D0%B5%D0%BD-%D1%82%D0%BE%D1%80%D0%BC%D0%BE%D0%B7-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%81%D0%B5%D0%BD%D0%B0%D1%82%D0%BE%D1%80-%D0%B5%D0%BB-%D1%84%D1%80%D0%B0%D0%BD%D0%BA%D0%B5%D0%BD-%D1%89%D0%B5-%D0%BD%D0%B0%D0%BF%D1%83%D1%81%D0%BD%D0%B0-%D1%81%D0%B5%D0%BD%D0%B0%D1%82%D0%B0-%D1%81%D0%B8-%D0%BD%D0%B0-2-%D1%8F%D0%BD%D1%83-news713820.html", "text": "Американският сенатор от Демократическата партия Ел Франкен, който бе обвинен в сексуален тормоз, ще напусне Сената на 2 януари, съобщи РИА Новости. В прощалната си реч в сената той обеща „да опита да бъде образован гражданин, защитник и активист“. За оттеглянето на сенатора настояха неговите колеги-съпартийци. Оставката му бе поискана от повече от половината от членовете на Демократическата партия в Сената. Самия Франкен продължава да отрича вината си. Шест представителки на Демократическата партия обвиниха Франкен в сексуален тормоз. Те го обвиняват, че докато се е снимал с тях „ги е докосвал под кръста“. В партията Ел Франкен бе смятан за изгряваща звезда и дори е бил осбъждан като потенциален кандидат за президент на САЩ.", "date": "2017.12.21", "title": "Обвиненият в сексуален тормоз американски сенатор Ел Франкен ще напусна Сената си на 2 януари"}
{"url": "http://pik.bg/%D1%82%D1%80%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BB%D0%B5%D0%BA%D0%BE%D0%BC%D0%BE%D1%82%D0%BE%D1%80%D0%B5%D0%BD-%D1%81%D0%B0%D0%BC%D0%BE%D0%BB%D0%B5%D1%82-%D1%81%D0%B5-%D1%80%D0%B0%D0%B7%D0%B1%D0%B8-%D0%BD%D0%B0-%D1%83%D0%BB%D0%B8%D1%86%D0%B0-%D0%B2-%D1%82%D0%B5%D0%BD%D0%B5%D1%81%D0%B8-news713819.html", "text": "Двумоторен самолет Piper PA-23 се е разбил на една от улиците в американския град Ноксвил, щата Тенеси, съобщава телевизионният канал WBIR, позовавайки се на местните власти. Според информацията при инцидента са пострадали трима души. Инцидентът е станал около 15:15 часа местно време (б.р 22:15 часа на 20 декември българско време). По данни на противопожарната служба на града тренировъчен самолет е паднал върху два паркирани на улицата автомобила. Трима души, които са се намирали в самолета, са напуснали машина самостоятелно, като са били настанени в болница. Няма други пострадали при инцидента. „За щастие тримата пасажери на самолета са получили леки наранявания. Сами са напуснали мястото на инцидента“, заявява представителят на противопожарната служба на града Ди Джей Кокоран. По думите му, на мястото на случилото се специалистите открили следи от изтичане на гориво. Причините за случилото се уточняват.  На мястото на произшествието работят представители на Федералното управление на гражданската авиаця на САЩ (FAA).", "date": "2017.12.21", "title": "Трима пострадали, след като лекомоторен самолет се разби на улица в Тенеси"}
{"url": "http://pik.bg/%D0%BF%D1%80%D0%B0%D0%B7%D0%BD%D0%B8%D1%87%D0%BD%D0%BE-%D0%B1%D1%83%D1%80%D0%B3%D0%B0%D1%81%D0%BA%D0%B8-%D1%81%D0%BD%D0%B5%D0%B6%D0%B0%D0%BD%D0%BA%D0%B8-%D1%81%D0%B5-%D0%BF%D1%83%D1%81%D0%BA%D0%B0%D1%82-%D0%BD%D0%B0-%D0%BF%D1%80%D0%BE%D0%BC%D0%BE%D1%86%D0%B8%D1%8F-%D0%BF%D0%BE-%D0%BA%D0%BE%D0%BB%D0%B5%D0%B4%D0%B0-%D0%B5%D1%82%D0%BE-%D1%82%D0%B0%D1%80%D0%B8%D1%84%D0%B8%D1%82%D0%B5-news713799.html", "text": "По празниците бизнесът замира, тъй като и най-големите мераклии си стоят вкъщи при семействата, или отиват на екскурзии, или на почивка. Изобретателни мъже обаче отскачат уж на пазар и се възползват от промоционалните цени, хвалят се Снежанките. Те са огорчени, че тази година почивните дни са много и трудно ще си заработят надницата. За най-загорелите мъже, които не могат да излязат от къщи, се предлагат и ласки по телефона, или по скайп. Стига клиентът да намери къде да се усамоти и да изпрати предварително таксата, съобщава \"БургасИНФО\". Самотни мъже пък масово пускат обяви, че са готови да посетят всяка дама в дома й, маскирани като Дядо Коледа. Празниците са си празници, но бизнесът трябва да върви, категорични са търговците на плът. По празниците бизнесът замира, тъй като и най-големите мераклии си стоят вкъщи при семействата, или отиват на екскурзии, или на почивка. Изобретателни мъже обаче отскачат уж на пазар и се възползват от промоционалните цени, хвалят се Снежанките. Те са огорчени, че тази година почивните дни са много и трудно ще си заработят надницата. За най-загорелите мъже, които не могат да излязат от къщи, се предлагат и ласки по телефона, или по скайп. Стига клиентът да намери къде да се усамоти и да изпрати предварително таксата, съобщава \"БургасИНФО\". Самотни мъже пък масово пускат обяви, че са готови да посетят всяка дама в дома й, маскирани като Дядо Коледа. Празниците са си празници, но бизнесът трябва да върви, категорични са търговците на плът.", "date": "2017.12.21", "title": "ПРАЗНИЧНО! Бургаски Снежанки се пускат на промоция по Коледа! Ето тарифите"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-13-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BC%D0%B5%D0%B6%D0%B4%D1%83-%D0%BC%D0%B8%D0%BA%D1%80%D0%BE%D0%B1%D1%83%D1%81-%D0%B8-%D0%BA%D0%B0%D0%BC%D0%B8%D0%BE%D0%BD-%D0%B2-%D0%B5%D0%B3%D0%B8%D0%BF%D0%B5%D1%82-news713830.html", "text": "13 души са загинали, а други трима са ранени при катастрофа между микробус и камион в Египет, съобщава РИА Новости, като се позовава на египетски медии. Според информацията, трагедията се е разиграла южно от Кайро, в провинция Бени-Суейф.", "date": "2017.12.21", "title": "Трагедия! 13 загинали при катастрофа между микробус и камион в Египет"}
{"url": "http://pik.bg/%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D1%81%D1%82%D0%B0%D0%BD%D0%B0-%D0%BA%D0%BC%D0%B5%D1%82-%D0%BD%D0%B0-%D0%B2%D0%BB%D0%B0%D0%B4%D0%B8%D0%B2%D0%BE%D1%81%D1%82%D0%BE%D0%BA-news713829.html", "text": "За нов кмет на Владивосток бе избран местният бизнесмен Виталий Веркеенко, съобщи РИА Новости. Веркеенко е генерален директор на ООО „Технохолдинг Сумотори“ и ръководител на проекта „Приморски пръстен“. Посочва се, че депутатите от градската дума са избрали Веркеенко единодушно. При гласуването са били издигнати и кандидатурите на изпълняващия функциите на кмет на Владивосток Алексей Литвинов и на заместник председателя на приморското отделение на „Опора на Русия“ Александра Юртаева. След избора Веркеенко заяви, че смята да работи с екипа на Литвинов и да го назначи за свой първи заместник.", "date": "2017.12.21", "title": "Бизнесмен стана кмет на Владивосток"}
{"url": "http://pik.bg/%D0%BE%D1%81%D1%8A%D0%B4%D0%B5%D0%BD-%D0%BD%D0%B0-123-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D1%81%D0%B0-%D1%81%D0%B0%D0%BC%D0%BE%D1%83%D0%B1%D0%B8-%D0%B4%D0%B5%D0%BD-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D1%87%D1%83-%D0%BF%D1%80%D0%B8%D1%81%D1%8A%D0%B4%D0%B0%D1%82%D0%B0-%D1%81%D0%B8-%D0%B2-%D0%B1%D0%B0%D0%BB%D1%82%D0%B8%D0%BC%D0%BE%D1%80-news713832.html", "text": "Американски затворник се самоуби ден след като бе осъден на 123 години затвор за престъпление с вземане на заложници в ресторант за бързо хранене Burger King преди година, съобщава вестник Baltimore Sun. Според информацията, инцидентът е станал още миналата седмица, но медиите узнали за него едва сега. 28-годишният Джордж Джонсън бил открит мъртъв в килията си. Според съдебно-медицинската експертиза той е починал от задушаване. Ден преди да умре Джонсън е бил осъден от съд в Балтимор на 123 години затвор, след като е бил признат за виновен за незаконно лишаване от свобода и престъпни действия. През юли 2016 година полицейски служители разпознали автомобила на Джонсън, който бил издирван по дело за изнасилване. Въоръженият мъж опитал да се скрие от ченгетата, но попаднал в пътно-транспортно произшествие, след което се скрил в закусвалня на Burger King. Там той взел за заложници трима души от персонала на заведението и седемгодишно момиченце.", "date": "2017.12.21", "title": "Осъден на 123 години затвор са самоуби ден след като чу присъдата си в Балтимор"}
{"url": "http://pik.bg/%E2%80%9E%D0%BD%D1%8E-%D0%B9%D0%BE%D1%80%D0%BA-%D1%82%D0%B0%D0%B9%D0%BC%D1%81%E2%80%9C-%D0%BE%D1%82%D0%BA%D0%B0%D0%B7%D0%B0-%D0%B4%D0%B0-%D1%83%D0%B2%D0%BE%D0%BB%D0%BD%D0%B8-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-%D0%B7%D0%B0%D1%80%D0%B0%D0%B4%D0%B8-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D0%B2-%D1%81%D0%B5%D0%BA%D1%81%D1%83%D0%B0%D0%BB%D0%B5%D0%BD-%D1%82%D0%BE%D1%80%D0%BC%D0%BE%D0%B7-news713831.html", "text": "Ръководството на американския вестник „Ню Йорк Таймс“ отказа да уволни политическият анализатор Глен Траш, който бе обвинен от негова колежка от друго издание в сексуален тормоз. „Въпреки, че смятаме, че Глен е действал оскърбително, решихме, че не заслужава да бъде уволнен - коментира в изявление един от редакторите на изданието Дийн Бакет. – Смятаме, че това е адекватна от наша страна реакция на ситуацията, около Траш“. Журналистът бе задължен да премине курс за „подобряване на поведението на работното място“. Засега той е отстранен от работа, но ще се завърне през януари. В същото време обаче Глен Траш бе отстранен от журналистическия пул на Белия дом. Глен Траш бе обвинен в сексуален тормоз от редактора на интернет-сайта Vox Лора Макган. По думите й 50-годишният й колега я подложил на сексуален тормоз в един от баровете във Вашингтон. Двамата журналисти тогава са работили заедно в Politico. В отговор на обвиненията Траш заяви, че „доколкото помни, по време на инцидента той е действал по взаимно съгласие“. Въпреки това той поднесе публичните си извинения.", "date": "2017.12.21", "title": "„Ню Йорк Таймс“ отказа да уволни журналист заради обвинения в сексуален тормоз"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D1%8E%D0%B6%D0%BD%D0%BE%D0%BA%D0%BE%D1%80%D0%B5%D0%B9%D1%81%D0%BA%D0%B8-%D0%B3%D1%80%D0%B0%D0%BD%D0%B8%D1%87%D0%B0%D1%80%D0%B8-%D1%81%D0%B0-%D0%BE%D1%82%D0%BA%D1%80%D0%B8%D0%BB%D0%B8-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8%D1%82%D0%B5%D0%BB%D0%B5%D0%BD-%D0%BE%D0%B3%D1%8A%D0%BD-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BA%D1%8A%D0%BC-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0--news713839.html", "text": "Южнокорейски граничари са открили предупредителен огън, като са изстреляли над 20 предупредителни изстрела, след като военнослужещи на КНДР са се приближили опасно близо до границата, издирвайки избягал севернокорейски войник, съобщава Ренхап, позовавайки се на съобщение от комитета на началник щабовете на Южна Корея. Отбелязва се, че около 40 минути от страна на Северна Корея са се чували изстрели. По-рано стана ясно, че севернокорейски войник е дезертирал в Южна Корея.", "date": "2017.12.21", "title": "Напрежение! Южнокорейски граничари са открили предупредителен огън, след като към границата се приближили войници на Северна Корея"}
{"url": "http://pik.bg/%D0%B2%D0%BE%D0%BB%D0%B5%D0%B9%D0%B1%D0%BE%D0%BB%D0%B8%D1%81%D1%82%D0%B8%D1%82%D0%B5-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%B0%D1%83%D1%82-%D0%BE%D1%82-%D0%B5%D0%B2%D1%80%D0%BE%D0%BF%D0%B0-%D1%81%D0%BB%D0%B5%D0%B4-%E2%80%9E%D0%B7%D0%BB%D0%B0%D1%82%D0%B5%D0%BD%E2%80%9C-%D0%B3%D0%B5%D0%B9%D0%BC-news713840.html", "text": "Волейболният отбор на Левски отпадна от третия по сила европейски клубен турнир Чалъндж къп, съобщава сайтът на Европейската волейболна конфедерация. „Сините“ волейболисти отстъпиха като гости на холандския Орион (Дутинхем) с 0:3 (25:27, 20:25, 21:25) в мач-реванш от 1/16-финалите на турнира. Така след победата за Левски с 3:1 гейма в първата среща преди две седмици в София, се стигна до т.нар. \"златен\" гейм. В него домакините от Орион показаха характер и по-голямо желание за победа и в крайна сметка се поздравиха с успеха след 15:13. По този начин Левски приключи участието си в Чалъндж къп след 3 победи и 1 загуба. Волейболистите на Орион пък се класираха за 1/8-финалите на турнира, където ще играят с руския Газпром-Югра (Сургут), който отстрани унгарския Пензюгьор (Будапеща). Най-резултатни за Левски бяха опитният капитан Смилен Мляков и новото попълнение на тима - руснакът Евгений Баннов с по 15 точки. За тима на Орион Йорис Марселис реализира 21 точки.", "date": "2017.12.21", "title": "Волейболистите на Левски аут от Европа след „златен“ гейм"}
{"url": "http://pik.bg/%D1%83%D0%B6%D0%B0%D1%81-%D0%BA%D0%B0%D0%BD%D0%B0%D0%B4%D1%81%D0%BA%D0%B8-%D0%BF%D0%B8%D0%BB%D0%BE%D1%82-%D0%B7%D0%B0%D0%B3%D0%B8%D0%BD%D0%B0-%D0%BC%D0%B0%D0%BB%D0%BA%D0%BE-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BF%D1%80%D0%BE%D0%B4%D0%B0%D0%B4%D0%B5-%D1%81%D0%B0%D0%BC%D0%BE%D0%BB%D0%B5%D1%82%D0%B0-%D1%81%D0%B8-%D0%B2%D0%B8%D0%B4%D0%B5%D0%BE-news713843.html", "text": "Канадският пилот Роналд Симард загина в Панама, след като лекомоторният му самолет се разби, съобщава Асошиайтед Прес. Аварията е станала веднага след излитането на самолета. По информация на местната полиция, Симард продал самолета си и излетял за да го закара на новия му собственик в САЩ. Малко след като потеглил от летището обаче се стигнало до инцидента. Основната версия по която работят разследващите на инцидента е техническа неизправност.", "date": "2017.12.21", "title": "Ужас! Канадски пилот загина малко след като продаде самолета си (ВИДЕО)"}
{"url": "http://pik.bg/%D0%BB%D0%B8%D0%B2%D0%B0%D0%BD%D1%81%D0%BA%D0%B8%D1%82%D0%B5-%D1%81%D0%BF%D0%B5%D1%86%D1%81%D0%BB%D1%83%D0%B6%D0%B1%D0%B8-%D1%81%D0%B0-%D0%BE%D0%B1%D0%B5%D0%B7%D0%B2%D1%80%D0%B5%D0%B4%D0%B8%D0%BB%D0%B8-%D0%B4%D0%B5%D1%81%D0%B5%D1%82-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-news713845.html", "text": "Ливанските спецслужби са обезвредили десет терористи, съобщава ТАСС, като се позовава на телевизионния канал Al Mayadeen. Според информацията ислямистите са подготвяли серия от терористични актове и покушения на видни държавни лица. Терористите били задържани на границата между Сирия и Ливан. Сред арестуваните е и Абдел Басид Амун, който е заподозрян за организирането на мащабен терористичен акт в покрайнините на Бейрут на 2 януари 2014 година.", "date": "2017.12.21", "title": "Ливанските спецслужби са обезвредили десет терористи"}
{"url": "http://pik.bg/%D1%81%D0%BF%D0%B8%D1%80%D0%B0%D1%82-%D0%B2%D0%BE%D0%B4%D0%B0%D1%82%D0%B0-%D0%BD%D0%B0-7-%D0%BC%D0%B5%D1%81%D1%82%D0%B0-%D0%B2-%D1%81%D0%BE%D1%84%D0%B8%D1%8F-news713870.html", "text": "\"Софийска вода\" ще прекъсне временно водоснабдяването в части от столицата днес, съобщиха от дружеството. Подмяна на сградно водопроводно отклонение на ул. „Дамян Груев“, Център, налага спиране на водоподаването от 10:00 до 18:00 часа на ул. „Дамян Груев“ от ул. „Димитър Трайкович“ до бул. „Христо Ботев“. Изпълнение на инвестиционен проект за реконструкция на уличен водопровод на ул. „Станимир Станимиров“ в „Малинова долина - изток“ налага спиране на водоподаването от 9:00 до 21:00 часа на бул. „Климент Охридски“ от ул. „Константин Муравиев“ до ул. „Георги Кьосеиванов“; бул. „Климент Охридски“ от № 67 до № 105; ул.“ Константин Муравиев“, ул.5, ул. „Станимир Станимиров“, ул. „Евгений Силянов“, ул. „Георги Кьосеиванов“, ул. „инж. Стоимен Сарафов“ № 27 и 29. След възстановяване на водоснабдяването е възможно временно повишаване мътността на водата. Във връзка с изпълнение на инвестиционен проект за реконструкция на уличен водопровод на ул. „Рила“ в „Курило“, се налага спиране на водоподаването от 9:00 до 21:00 часа на ул. „Пирин“. След възстановяване на водоснабдяването е възможно временно повишаване мътността на водата. След реализацията на тези инвестиционни проекти клиентите на „Софийска вода” живеещи в района ще почувстват значително подобреното качество на предоставяните услуги. Ремонт на уличен водопровод на ул. „Явор“ в с. Мрамор налага спиране на водоподаването от 9:00 до 21:00 часа на  ул. „Иван Вазов“, ул. „Момина сълза“, ул. „Мичур“. Прекъсване на сградно водопроводно отклонение на ул. „Блазна“ в с. Лозен налага спиране на водоподаването от 9:00 до 17:00 часа на ул. „Караджин“ от ул. „Връх Острокап“ до ул. „Половраг“; ул. „Ибровица“ от ул. „Караджин“ до ул. „Блазна“. Заради реконструкция на уличен водопровод на ул. „Люлин“ в кв. „Филиповци“ се налага спиране на водоподаването от 9:30 до 19:30 часа на ул. „Витоша“, ул. „Погледец“; ул. „Люлин“ от ул. „Детелина“ до ул. „Суходолски път“; ул. „Суходолски път“ от ул. „Люлин“ до края на улицата. Без вода във връзка с реконструкция на уличен водопровод на ул. „Клокотница“ в кв. „Банишора“ ще са от 9:00 до 21:00 часа на ул. „Княз Борис I“ от ул. „Козлодуй“ до ул. „Струга“; ул. „Клокотница“ от ул. „Цар Самуил“ до бул. „Княгиня Мария Луиза\".", "date": "2017.12.21", "title": "Спират водата на 7 места в София"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BA%D0%BE%D0%BB%D0%B0-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D0%BF%D0%B5%D1%88%D0%B5%D1%85%D0%BE%D0%B4%D1%86%D0%B8-%D0%B2-%D0%BC%D0%B5%D0%BB%D0%B1%D1%8A%D1%80%D0%BD-%D0%B2%D0%B8%D0%B4%D0%B5%D0%BE-news713904.html", "text": "Шофьор се вряза с колата си в пешеходци в центъра на Мелбърн. Инцидентът е станала на едно от най-натоварените кръстовища в града. Пострадали са най-малко 16 души, но полицията все още изяснява обстоятелствата и реалната ситуация. Шофьорът е арестуван. Свидетели разказват, че колата се врязала с голяма скорост в пешеходците. Властите посъветваха жителите на Мелбърн да избягват района на инцидента. От полицията уточняват, че засега няма данни случаят да е свързан с тероризъм.", "date": "2017.12.21", "title": "ОТ ПОСЛЕДНИТЕ МИНУТИ! Кола се вряза в пешеходци в Мелбърн (ВИДЕО)"}
{"url": "http://pik.bg/%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%BD%D0%B0-%D1%83%D0%B3%D0%B0%D0%BD%D0%B4%D0%B0-%D1%81%D0%BD%D0%B5-%D0%BE%D0%B3%D1%80%D0%B0%D0%BD%D0%B8%D1%87%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%B2%D1%8A%D0%B7%D1%80%D0%B0%D1%81%D1%82-%D0%B7%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8%D1%82%D0%B5-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-news713842.html", "text": "Парламентът на Уганда прие поправка в конституцията на страната, с която се сваля ограничението за вързаст на кандидатите за президенти на страната. За приемането на поправката потвърди и председателят на паралмента Ребека Кадага в официалния профил на парламента в „Туитър“. „По време на гласуването двама депутати отсъстваха. 62-ма бяха „против“, 315 – „за“. С това законопроектът за отмяна на ограничението на възрастта бе приет“, е цитирана Кадага. Сега предсто законопроектът да бъде подкрепен и от президента на страната. Досега конституцията ограничаваше възрастта на президента на Уганда до 75 години. Актуалният държавен глава на страната Йовери Мусевени, който е начело на страната от повече от 30 години, в момента е на 73 години. На последните президентски избори, които се проведоха през 2016 година, той победи с 60,8 процента от вота. Следващите президентски избори в Уганда трябва да се проведат през 2021 година, когато Мусевени ще бъде на 77 години.", "date": "2017.12.21", "title": "Парламентът на Уганда сне ограничението за възраст за кандидатите за президент на страната"}
{"url": "http://pik.bg/7-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%B0-%D0%BD%D0%B0-%D1%83%D0%BB%D0%B8%D1%86%D0%B0%D1%82%D0%B0-%D0%BF%D1%80%D0%B5%D0%B4%D0%B8-%D0%BA%D0%BE%D0%BB%D0%B5%D0%B4%D0%B0-%D0%BF%D0%BE%D0%B6%D0%B0%D1%80%D0%BD%D0%B0%D1%82%D0%B0-%D0%B7%D0%B0%D0%BA%D1%8A%D1%81%D0%BD%D1%8F%D0%BB%D0%B0-%D1%84%D0%B0%D1%82%D0%B0%D0%BB%D0%BD%D0%BE-news713867.html", "text": "Това ще предложи кметът Николай Мелемов на предстоящата сесия на Общинския съвет. Той ще внесе извънредна точка, с която разпоредителният орган да отпусне финансовата помощ. Открита е и сметка, на която всеки, който иска да помогне, може да преведе пари. Огънят пламна от комин на къщата на 18 декември вечерта, като въпреки усилията на местните хора и пожарникарите щетите са сериозни.", "date": "2017.12.21", "title": "7 семейства на улицата преди Коледа! Пожарната закъсняла фатално"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BC%D0%BE%D1%80%D0%B0%D1%82%D0%BE%D1%80%D0%B8%D1%83%D0%BC%D1%8A%D1%82-%D0%B2%D1%8A%D1%80%D1%85%D1%83-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0%D1%82%D0%B0-%D0%BF%D0%B0%D0%B4%D0%BD%D0%B0-%D0%BA%D0%BE%D0%BB%D0%B5%D0%B4%D0%BD%D0%BE%D1%82%D0%BE-%D1%87%D1%83%D0%B4%D0%BE-%D1%81%D1%82%D0%B0%D0%BD%D0%B0-%D1%84%D0%B0%D0%BA%D1%82-news713901.html", "text": "Депутатите гласуваха единодушно мораториумът върху новите лекарства да падне. Коледното чудо стана факт с изменение на бюджета на здравната каса. На първо четене \"за\" гласуваха всички 197 народни представители, които бяха в залата, а на второ - 192-ма. Законът влиза в сила от 1 януари 2018 г. След две седмици огън и жупел по темата премиерът Бойко Борисов каза тежката си дума от Брюксел и, въпреки отхвърленото вето на президента Румен Радев, парламентът се вразуми. Преди гласуването в пленарна зала на трибуната застана лидерът на БСП Корнелия Нинова. Тя го контрира, че не гледат на промяната на позицията си като на грешка. \"Мисля, че днес е хубав ден, защото се възстановява една справедливост - всеки български гражданин да има достъп до здравеопазване. Има още нещо - ред и правова държава. Отвън изглежда, че премиерът е взел това решение. Това е стъпка към възстановяване на парламентаризма в България. Хубаво е, че в крайна сметка се стигна до решението. Това е урок за всички ни, но най-вече за 126 души в тази зала - че не трябва да се гласува механично\", заяви Корнелия Нинова. \"Декларирам, че съм се обадила лично на премиера, без някакви други мотиви. Очевидно обаче вие не сте си научили урока\", продължи Нинова след изказване на Данаил Кирилов, който я призова да направи декларация. След нея думата взе Цветан Цветанов. \"В началото казах всеки един от нас да бъде максимално смирен. Нека не казваме, че решението е еднолично на премиера. Всички знаем, че там е най-голямата корупция - при разпределението на лекарствата за всички българи. Искахме да променим това, но без да ощетим болните и здравният министър обясни как ще стане това. Нека прекратим този дебат, бях впечатлен от консенсуса на председателския съвет. Нека успокоим всички тези, на които ние политиците създадохме допълнителни страхове\", заяви председателят на парламентарната група на ГЕРБ.", "date": "2017.12.21", "title": "ПЪРВО В ПИК TV! Мораториумът върху лекарствата падна! Коледното чудо стана факт"}
{"url": "http://pik.bg/%D0%B2%D1%81%D0%B8%D1%87%D0%BA%D0%B8-%D0%BD%D0%B0-%D0%B1%D0%BE%D0%B9%D0%BD%D0%B0-%D0%BD%D0%BE%D0%B3%D0%B0-%D0%BF%D1%80%D0%B5%D0%B4%D0%B8-%D0%B3%D0%BE%D0%BB%D1%8F%D0%BC%D0%BE%D1%82%D0%BE-%D0%BF%D1%8A%D1%82%D1%83%D0%B2%D0%B0%D0%BD%D0%B5-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BD%D0%B8-%D1%81%D1%8A%D0%B2%D0%B5%D1%82%D0%B2%D0%B0%D1%82-%D0%BE%D1%82-%D0%B0%D0%BF%D0%B8-news713887.html", "text": "Днес приключват всички ремонти по пътищата, така че хората да могат да се придвижват спокойно. Това каза в сутрешния блок на БНТ членът на Управителния съвет на Агенция \"Пътна инфраструктура\" (АПИ) инж. Светослав Глосов. \"Готовността за пътна поддръжка е 24-часова. Над 3000 машини са готови да реагират при снеговалежи\", заяви инж. Глосов. Той призова шофьорите да тръгват на път само със зимни гуми, да се съобразяват с пътните знаци, сигналите и указанията, които дава \"Пътна полиция\". \"Проходите Петрохан и Троянски са затворени за автомобили над 12 тона, а във високопланинските проходи има ограничения за тези автомобили. Всички останали пътища са изцяло отворени за движение\", уточни инж. Глосов. Той съобщи, че за предпразничото пътуване от София ще бъдат отворени две ленти за изход към АМ \"Струма\", а на връщане от почивните дни ще бъдат отворени две ленти в обратната посока. Дежурният телефон на ситуационния център в АПИ е 0700 130 20. На този телефон 24 часа в денононщието хората могат да получават информация за състоянието на пътищата в цялата страна, както и да подават сигнали, каза още инж. Светослав Глосов.", "date": "2017.12.21", "title": "Всички на бойна нога преди голямото пътуване! Ето какво ни съветват от АПИ "}
{"url": "http://pik.bg/%D0%BF%D1%80%D0%BE%D0%B4%D1%8A%D0%BB%D0%B6%D0%B5%D0%BD%D0%B8%D0%B5-%D0%BF%D1%80%D0%B8%D0%BA%D0%BB%D1%8E%D1%87%D0%B8%D1%85%D0%B0-%D1%81%D0%BD%D0%B8%D0%BC%D0%BA%D0%B8%D1%82%D0%B5-%D0%BD%D0%B0-%E2%80%9E%D0%BC%D0%B0%D0%BC%D0%B0-%D0%BC%D0%B8%D0%B0-2-%D0%B2%D0%B8%D0%B4%D0%B5%D0%BE-news713844.html", "text": "Снимките на продължението на хитовата лента от 2008 година „Mamma MIA! 2“ приключиха, като създателите на филма обявиха, че днес ще бъде премиерата на официалния трейлър на „Mamma MIA! 2“, съобщава Лайф. В официалнеия „Туитър“-канал на лентата се появиха и първите кадри за това как са протекли снимките. В продължението Лили Джеймс влиза в ролята на героинята на Мерил Стрийп като млада. Сред останалит звезди отново са Аманда Сийфрид и Пиърс Броснан. Очаква се втората част да се появи по екраните в края на юли 2018 година. Втората част на мюзикъла очаквано ще се съсредоточи върху младата Софи (Аманда Сийфрид). В първия филм тя се опитваше да намери баща си, който да я отведе до олтара в сватбения й ден. Тогава обаче се появиха цели трима бащи и кой е биологичният, така и не стана ясно. В продължението ще видим как майката Дона (Мерил Стрийп) се среща и с тримата: Сам Кармайкъл (Пиърс Броснан), Хари Брайт (Колин Фърт) и Бил Андерсън (Стийл Скарсгард) през годините. В продължението са включени повече песни на АББА, които не намериха място във филма от 2008 г., заедно с някои от най-големите хитове на групата.", "date": "2017.12.21", "title": "Продължение! Приключиха снимките на „Мама миа 2\" (ВИДЕО)"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0-%D1%80%D0%B0%D0%B1%D0%BE%D1%82%D0%BD%D0%B0-%D1%81%D1%80%D0%B5%D1%89%D0%B0-%D1%81-%D1%80%D1%8A%D0%BA%D0%BE%D0%B2%D0%BE%D0%B4%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BD%D0%B0%D0%BF-news713906.html", "text": "Министър-председателят Бойко Борисов ще проведе работна среща с ръководството на Националната агенция за приходите и с директорите на териториалните дирекции на Агенцията. На нея ще участват министрите на финансите Владислав Горанов и на вътрешните работи Валентин Радев.", "date": "2017.12.21", "title": "Борисов на работна среща с ръководството на НАП"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D0%B1%D0%B5%D0%B4%D0%B8%D0%BD%D0%B8-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B8-%D0%BC%D0%B2%D1%80-%D0%B2-%D1%8E%D0%BC%D1%80%D1%83%D0%BA-%D1%81%D0%BB%D0%B5%D0%B4-%D0%BF%D0%BE%D0%BA%D1%83%D1%88%D0%B5%D0%BD%D0%B8%D0%B5%D1%82%D0%BE-%D1%81%D1%80%D0%B5%D1%89%D1%83-%D0%B4%D0%B0%D0%BD-news713913.html", "text": "Премиерът Бойко Борисов проведе спешна среща с шефовете на НАП след стрелбата по шефа на \"Фискален отдел\" Иво Стаменов в агенцията. На нея присъстваха и финансовият министър Владислав Горанов и вътрешният - Валентин Радев. Министър Горанов заяви след срещата, че нападението срещу шефът в НАП се разглежда като посегателство срещу държавата. \"Разследващите органи ще си свършат работата. Колегата ще оцелее, сигурен съм, че скоро ще имаме добри новини за него. ВМА е много добра болница с отлични специалисти, както и шефът на реанимацията ген. Петров, който беше наш колега министър до скоро. Това посегателство срещу държавата няма да остане ненаказано\", категоричен бе Горанов. Главният прокурор Сотир Цацаров заяви, че държавата ще отговори твърдо на това посегателство и куршумът срещу Стаменов се разглежда като куршум срещу законите. \"Този акт не е свързан с личния живот на данъчния служител, а с изпълнението на служебните му задължения, които са вършени съвестно. Това посегателство не е само срещу самия служител, а очевидно срещу НАП, които изпълняват служебните задължения законово. Това е зловещ сигнал към всички, които работят за държавата и затова сега се събрахме, за да заявим, че държавата ще отговори твърдо и ще защити служителите си. В разследването е ангажиран най-добрият екип на СДВР, заместникът ми Сарафов е ангажиран също лично\", заяви Цацаров. Шефката на НАП Галя Димитрова заяви, че колегите й са в шок след нападението, но са решени да продължат да работят и да следват закона. \"Вършим си работата правилно и нашата непримиримост срещу посегателството върху нашата работа ще ни помогне да намерим сили да продължим да служим на закона, закриляни от цялата държава\", каза тя. Министър Валентин Радев каза, че семейството на Иво Стаменов трябва да е спокойно, защото той ще бъде лекуван и закрилян от цялата държава. \"Сигналът към семейството на Иво, с когото се видях преди няколко дни, е че ние ще ги защитим. Това е куршум срещу държавата. Ние всички сме решени с цялата строгост на закона да се разправим с това посегателство. Ще намерим тези хора и ще бъдат наказани според закона. Тези, които са посегнали на живота на Иво и срещу държавата, ще си получат заслуженото\", твърдо заяви минисътр Радев.", "date": "2017.12.21", "title": "ИЗВЪНРЕДНО В ПИК TV! Борисов обедини прокуратурата и МВР в юмрук след покушението срещу данъчния шеф (ОБНОВЕНА)"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%84%D0%B5%D1%80%D0%B8%D0%B1%D0%BE%D1%82-%D1%81-251-%D0%B4%D1%83%D1%88%D0%B8-%D0%BD%D0%B0-%D0%B1%D0%BE%D1%80%D0%B4%D0%B0-%D0%BF%D0%BE%D1%82%D1%8A%D0%BD%D0%B0-%D0%BA%D1%80%D0%B0%D0%B9-%D1%84%D0%B8%D0%BB%D0%B8%D0%BF%D0%B8%D0%BD%D0%B8%D1%82%D0%B5-%D0%B6%D0%B5%D1%80%D1%82%D0%B2%D0%B8%D1%82%D0%B5-%D1%81%D0%B0-%D0%BC%D0%BD%D0%BE%D0%B3%D0%BE-news713953.html", "text": ", съобщиха от бреговата охрана на островната държава, цитирани от световните информационни агенции. Говорител на бреговата охрана уточни, че , но засега не уточнява колко. на плавателния съд. Отбелязва се, че лодки вече са спасили хора от преобърналия се ферибот близо до остров Полило. В района на инцидента са изпратени спасителни кораби и хеликоптери, но . Представител на местните служби за спешно реагиране посочи, че първоначалните съобщения показвали, че . \"Спасителните екипи все още преброждат водите, издирвайки пасажери\", допълни представителят. От бреговата охрана отбелязаха, че капацитетът на ферибота е 280 души и не е бил претоварен. Инцидентите с плавателни съдове са относително често срещани във Филипините, където често се разразяват бури. Тропическата буря Тембин се очаква да удари рано в петък и хората, които пътуват за Коледа, са били предупредени да го направят по-рано от обикновено. Ферибот с 251 души на борда се е преобърнал в бурното море край източното крайбрежие на Филипините има доста жертви Огромни вълни са предизвикали преобръщането работата им е възпрепятствана от лошото време голям пробив в корпуса на ферибота е предизвикал преобръщането му", "date": "2017.12.21", "title": "ТРАГЕДИЯ! Ферибот с 251 души на борда потъна край Филипините, жертвите са много"}
{"url": "http://pik.bg/%D0%B4%D0%BD%D0%BA-%D1%81%D0%BB%D0%B5%D0%B4%D0%B0-%D0%BD%D0%B0%D0%BF%D0%B0%D0%B4%D0%BD%D0%B0%D1%82%D0%B8%D1%82%D0%B5-%D0%BC%D0%BE%D0%BC%D0%B8%D1%87%D0%B5%D1%82%D0%B0-%D0%B2-%D0%BA%D1%8E%D1%87%D1%83%D0%BA%D0%B0---%D0%B6%D0%B5%D1%80%D1%82%D0%B2%D0%B0-%D0%BD%D0%B0-%D1%81%D0%B5%D1%80%D0%B8%D0%B5%D0%BD-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D1%87-news713951.html", "text": "ДНК експертиза, ще установи дали в Кючук Париж има сериен изнасилвач. Две млади пловдивчанки бяха нападнати и изнасилени от непознат мъж в автомобилите си. 19-годишно момиче бе изнасилено в колата си на 7 декември вечерта. Инцидентът е станал в района на Бялата воденица. Тя се е прибирала късно, когато в колата й нахлул непознат мъж. Той я e притиснал и изнасилил в автомобила. След гаврата, непознатият избягал в неизвестна посока. Жертвата на насилие веднага е подала сигнал до най-близкото районно. Тя разказала какво се е случило и описала подробно нападателя си, съобщава \"Трафик Нюз\".. На колата е направен оглед, иззете биологичен материал. Второто нападение от снощи. Около 21 часа на кръстовището на улиците \"Поручик Въльо Стефанов\" и \"Асен Христофоров\" е нападната 21-годишна девойка. Непознат мъж внезапно отворил вратата на автомобила й \"Рено Клио\" , заплашил я с нож и я насилил. Веднага след нападението, младата жена е подала сигнал на 112. Снощи кварталът бе блокиран от полиция, но до този момент нападателят не е задържан. И двата случая жертвите описват млад мъж. Предстои да бъде сравнен биологичния материал, извзет при прегледите в Съдебна медицина от двете момичета, за да бъде установено дали авторът на двете престъпления е един и същ. И двете сексулни престъпления са на територията на Първо районно управление. Днес сутринта случаят все още не е бил докладван в Районна прокуратура. Полицията разпитва жертвата. Зам. директорът Събчев, който в момента е временно изпълняващ длъжността директор, е разпоредил разследването да се води с приоритет.", "date": "2017.12.21", "title": "ДНК СЛЕДА! Нападнатите момичета в Кючука - жертва на сериен изнасилвач?"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D0%BE%D0%B1%D0%B8%D1%80-%D0%BA%D0%B0%D1%82%D0%BE-%D0%BD%D0%B0-%D0%BA%D0%B8%D0%BD%D0%BE-%D0%B2-%D1%81%D0%BE%D1%84%D0%B8%D1%8F---%D0%BC%D0%B0%D1%81%D0%BA%D0%B8%D1%80%D0%B0%D0%BD-%D0%BD%D0%B0%D0%BF%D0%B0%D0%B4%D0%BD%D0%B0-%D1%81%D1%8A%D1%81-%D1%81%D0%BF%D1%80%D0%B5%D0%B9-%D0%BA%D1%80%D0%B5%D0%B4%D0%B8%D1%82%D0%B5%D0%BD-%D0%BE%D1%84%D0%B8%D1%81-%D0%B8-%D0%BE%D1%82%D0%BC%D1%8A%D0%BA%D0%BD-news713962.html", "text": "Обир като кино се е случил преди час в столицата, разкриха пред ПИК от СДВР. Маскиран мъж е нахлул в офис на фирма за бързи кредити и задигнал каса с все още неизвестно количество пари. Мъжът изненадал служителите с бързото си влизане в клона и за секунди успял да напръска няколко човека със заслепяващ спрей, след което грабнал касата и избягал. Органите на реда са сигнализирани в 11,15 ч. и на място вече е пристигнала полицията, която разследва инцидента.", "date": "2017.12.21", "title": "ГОРЕЩО В ПИК! Обир като на кино в София - маскиран нападна със спрей кредитен офис и отмъкна пачки с пари"}
{"url": "http://pik.bg/%D0%BC%D1%8A%D0%BB%D0%BD%D0%B8%D1%8F-%D0%B2-%D0%BF%D0%B8%D0%BA-%D0%BA%D0%B5%D0%B2%D1%80-%D1%80%D0%B5%D1%88%D0%B8-%D1%86%D0%B5%D0%BD%D0%B8%D1%82%D0%B5-%D0%BD%D0%B0-%D0%BF%D0%B0%D1%80%D0%BD%D0%BE%D1%82%D0%BE-%D1%82%D0%BE%D0%BF%D0%BB%D0%B0%D1%82%D0%B0-%D0%B2%D0%BE%D0%B4%D0%B0-%D0%B8-%D1%82%D0%BE%D0%BA%D0%B0-%D0%BD%D1%8F%D0%BC%D0%B0-%D0%B4%D0%B0-%D1%81%D0%B5-%D0%BF%D1%80%D0%BE%D0%BC%D0%B5%D0%BD%D1%8F%D1%82-%D0%B4%D0%BE-%D0%B0%D0%BF%D1%80%D0%B8%D0%BB-news713956.html", "text": "Цените на парното, топлата вода и тока няма да се променят със сигурност до 1 април следващата година. Това заяви председателят на Комисията за енергийно и водно регулиране (КЕВР) Иван Иванов по повод исканото увеличение на цената на газа от Булгаргаз с 3%. По думите на Иванов регулаторът вероятно ще одобри поскъпване на суровината , но то няма да доведе по по-високи цени на парното.", "date": "2017.12.21", "title": "МЪЛНИЯ В ПИК! КЕВР реши: Цените на парното, топлата вода и тока няма да се променят до април"}
{"url": "http://pik.bg/%D0%BD%D0%B0%D1%86%D0%B8%D1%81%D1%82%D0%BA%D0%B0-%D0%B3%D1%80%D1%83%D0%BF%D0%B0-%D0%B7%D0%B0%D0%BF%D0%BB%D0%B0%D1%88%D0%B8-%D1%87%D0%B5-%D1%89%D0%B5-%D0%BE%D1%82%D1%80%D0%BE%D0%B2%D0%B8-%D1%85%D1%80%D0%B0%D0%BD%D0%B8-%D0%B8-%D0%BD%D0%B0%D0%BF%D0%B8%D1%82%D0%BA%D0%B8-%D0%B2-%D0%B3%D1%8A%D1%80%D1%86%D0%B8%D1%8F-news713886.html", "text": "Нацистка група плаши, че трови храни и напитки в Гърция. Анархистите заплашват, че ще върнат продуктите в супермаркети в Атина и Солун, съобщи Нова телевизия. Те твърдят, че ще върнат стоките между 20-и и 24-и декември. На сайта им се появи заплаха, че са сложили солна киселина в някои продукти, както и че са инжектирали хлор. Властите отправиха официално предупреждение да не се купуват напитки и хранителни продукти. Четири големи компании започнаха да изтеглят някои от продуктите си от търговската мрежа. Звеното за борба с тероризъм разследва заплахата. В края на септември арестуваха заподозрян за отровената бебешка храна в Германия. Тогава изнудвачът искаше 10 млн. евро, за да каже в кои супермаркети е поставил отровени бебешки храни и други хранителни продукти.", "date": "2017.12.21", "title": "Нацистка група заплаши, че ще отрови храни и напитки в Гърция"}
{"url": "http://pik.bg/%D0%B1%D0%BE%D0%BB%D0%B5%D0%B7%D0%BD%D0%B5%D0%BD%D0%B0-%D1%82%D0%B5%D0%BC%D0%B0-%D0%B3%D0%B5%D1%80%D0%B1-%D0%B8-%D0%B1%D1%81%D0%BF-%D1%81%D0%B8-%D0%BF%D0%BE%D0%B4%D1%85%D0%B2%D1%8A%D1%80%D0%BB%D0%B8%D1%85%D0%B0-%D0%B3%D0%BE%D1%80%D0%B5%D1%89%D0%B8%D1%8F-%D0%BA%D0%B0%D1%80%D1%82%D0%BE%D1%84-%D1%81-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0%D1%82%D0%B0-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%BE-news713899.html", "text": "Не може да има герой в такива неща. Не би следвало и да има такъв остър дебат, когато става въпрос за обективни потребности на хората, които са гарантирани и от Конституцията. Това заяви пред БНТ депутатът от БСП и зам.-председател на Народното събрание Валери Жаблянов по повод постигнатия консенсус между парламентарните партии за отпадане на мораториума върху нови лекарства. \"Очевидно е, че здравеопазването изразходва все повече ресурс и не гарантира здравето на гражданите. Затова е необходима реформа на сегашната система. Ограничението, наложено от ГЕРБ, беше опит с административни механизми да се реши проблем, който не може да се реши по подобен начин. В здравеопазването се наблюдава група от хоризонтални интереси, които често са непримирими. Държавната политика в здравеопазването трябва да бъде преформулирана. Трябва да се обърне внимание на безконтролния растеж на частния сектор в здравеопазването\", посочи Жаблянов. \"Нашето намерение беше да се въведат механизми за ограничаване на течове в тази част на здравната система\", заяви депутатът от ГЕРБ Тома Биков. \"Не успяхме да обясним добре това, което искаме да направим, и в обществото се породиха страхове, според мен неоснователни. С цел хората да бъдат спокойни, направихме тази крачка мораториумът да отпадне\", каза Биков и допълни: \"Истина е, че здравеопазването не работи качествено, като една от основните причини за това е нерегламентираното изтичане на средства. Съгласен съм, че трябва да има промени в здравеопазването, но не и изцяло нова система. Сегашната система има доста минуси, но и доста плюсове. Нужна е политическа подкрепа за промените\". \"В България от една година насам има връщане на двуполюсния модел, което води до по-остри сблъсъци в парламента. Управляващото мнозинство е склонно да бъде самокритично. Показали сме, че имаме желание за политически действия в тази посока. Трябва обаче и да мислим за това, че не бива да разделяме обществото о от горе до долу и след това самите ние да не можем да удържим собствените си избиратели. Надявам се следващата година да бъде по-спокойна в политически план\", каза още Тома Биков. \"Следващата година ще бъде повлияна от българското председателство на Съвета на Европейския съюз, но в никакъв случай няма да бъде спокойна, тъй като политиките на управляващата коалиция не генерират спокойствие. Правителството няма ясен курс и посока на развитие, управляващите са склонни да коригират всичко на терен. По този начин спокойствие не може да има\", заяви Валери Жаблянов.", "date": "2017.12.21", "title": "БОЛЕЗНЕНА ТЕМА! ГЕРБ и БСП си подхвърлиха \"горещия картоф\" с лекарствата за последно!"}
{"url": "http://pik.bg/%D1%81%D0%B0%D1%82%D1%83%D1%80%D0%BD-%D0%BD%D0%B8-%D0%B2%D0%BA%D0%B0%D1%80%D0%B2%D0%B0-%D0%B2-%D0%BF%D1%80%D0%B0%D0%B2%D0%B8%D1%8F-%D0%BF%D1%8A%D1%82-%D0%BA%D0%B0%D1%80%D0%BC%D0%B8%D1%87%D0%B5%D0%BD-%D0%B0%D1%81%D0%BF%D0%B5%D0%BA%D1%82-%D0%B2-%D0%BD%D0%B5%D0%B1%D0%B5%D1%82%D0%BE-news713863.html", "text": "Днес Слънцето преминава в знак Козирог в 18:29 ч. и това слага началото на зимното слънцестоене – започва зимата, съобщава астрологът Ивелина Пенчева. „Слънцето днес прави съвпад с планетата Сатурн. Това е кармичен аспект. Сатурн постоянно се стреми да налага някакъв ред, да структурира дейността, да планира, да създава предписания. Може да се опитат да ви наложат дисциплина или да проявят към вас нетърпимост. Планетната енергия може да доведе до нарушаване на човешките права“, предупреждава астрологът. „Могат да попречат различни ситуации на плановете ви или да бъдат подложени на изпитание зрелостта и опитът ви (в зависимост от личния ви хороскоп). Възможни са разочарования, спорове, конфликти в семейството, с по-възрастни хора, с родители“, добавя Ивелина Пенчева. „Луната е в знак Водолей от 04:30 часа. Емоциите са променливи, трудно е да се предскажат. Нуждаем се от повече свобода и нови неща, особено се усещат ограниченията, тежестта на работата, рутината на ежедневието, скучните отношения. Тези дни съзнанието е по-отворено към нови идеи, оригиналност, обаче през този период има повече прояви на нервност, внезапни емоционални кризи.“, обяснява астрологът. „Голям е броят на съвпаденията и случайностите. Луната във Водолей често носи изненади, срещи с интересни хора, със стари приятели. Ако други аспекти не противоречат - това е периодът на интелектуалците, изобретателите, конструкторите. Любовта в тези дни е разкрепостена, преобладават приятелските отношения. Уязвими са сухожилията, вените, глезените и очите. Да не се натоварват! Чувствителна е нервната система“, предупреждава Ивелина Пенчева. „4-ят лунен ден започва в 09:57 часа. Той е денят на грехопадението, двойствен е, дава избор за добро или зло. Символ на деня е дървото на познанието или райската ябълка. На действията на човек светът започва да реагира именно в този лунен ден. Ако обръщате внимание на знаците на съдбата, то ще можете да определите дали държите правилен курс. Сега Луната е загадъчна и непредсказуема и прави хората да са подвластни на всякакви изкушения“, добавя астрологът. „Количеството контакти следва да се ограничат днес. Не е особено подходящо да се работи в групи. Желателно е да останете пасивни и повече в уединение. Може да имате активни контакти, но се въздържайте да вземате бързи решения. Всичко да се обмисля преди да се изговори и изобщо да не се говори нищо излишно“, съветва Ивелина Пенчева. „Човек е склонен към размисли за праведността и греха. Попитали една дама къде иска да попадне след смъртта си - в рая или ада. Жената отговорила уклончиво:”В рая, разбира се, е по-комфортно, но в ада има интересно общество”. Поразмишлявайте за безсмъртието на душата! Ден за молитви, мантри и медитация. Посветете деня на общуване със семейството, децата, роднините, близките приятели! Не се препоръчва да се вземат бързи решения, особено в сферата на бизнеса“, добавя астрологът. „Енергиен център е гърлото и глътката. Болестите възникнали днес, може да получат усложнение и да бъдат продължителни, ако не им се обърне веднага сериозно внимание и не започнат да се лекуват навреме. Обикновено протичат тежко. Особено уязвими са адамовата ябълка, гръклянът и шийните прешлени“, предупреждава Ивелина Пенчева. „Ако някой от близките ви потърси съвет от вас сега, не бързайте веднага да го давате! Първо огледайте ситуацията от всички страни! Бързо взетите решения са голяма грешка в този момент. Търсете във всичко златната среда, намирайте компромиси!“, съветва тя. Според нея подстрижката не е най-доброто решение в този ден. Замислените цели и дела могат да се провалят.", "date": "2017.12.21", "title": "Сатурн ни вкарва в правия път! Кармичен аспект в небето"}
{"url": "http://pik.bg/%D0%B1%D0%B0%D1%80%D0%B5%D0%B7%D0%B8-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%BC%D0%B8%D0%BB%D0%B0%D0%BD-%D0%B4%D0%B0-%D0%BD%D0%B5-%D0%BF%D0%BE%D0%B4%D1%86%D0%B5%D0%BD%D1%8F%D0%B2%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-news713946.html", "text": "Футболист №1 на Италия за 20 век и легенда на \"Милан\" Франко Барези смята, че италианският гранд не трябва да подценява българския шампион \"Лудогорец\" в сблъсъка между двата тима от 1/16-финалите от турнира \"Лига Европа\". В интервю за България он ер Барези обясни, че Milan Academy Junior Camp Bulgaria върви много добре. \"Вече се е случвало тези инициативи да помагат на \"Милан\" да намира футболисти и си пожелаваме това да се случи отново\", сподели футболната легенда. Той подчерта, че \"Милан\" трябва да се гордее със своята програма за намиране на таланти, защото не са много клубовете, които подкрепят подобни инициативи. Франко Барези сподели още, че италианците са много разочаровани, че националният им отбор не се класира за Световното първенство през следващата година в Русия. \"Все пак последният път, когато не бяхме на Мондиала, беше преди повече от 50 години. Голям удар е за всички ни\", призна Барези. Италианската легенда определи като \"ужасно\" това, че на футболния пазар не съществуват граници за харчене на пари. \"Има клубове, които купуват когото поискат и не дават възможност на другите, затова трябва да се въведе ред\", подчерта бившият защитник.", "date": "2017.12.21", "title": "Барези предупреди Милан да не подценява Лудогорец"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D1%82%D1%83%D1%80%D0%B8%D0%B7%D0%BC%D1%8A%D1%82-%D0%B2-%D0%B1%D0%B0%D0%BD%D1%81%D0%BA%D0%BE-%D1%81%D1%8A%D1%81%D0%B8%D0%BF%D0%B0%D0%BD-%D0%BB%D0%B8%D1%87%D0%BD%D0%BE-%D0%BE%D1%82-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D0%B7%D0%B5%D0%BB%D0%B5%D0%BD%D0%B8%D1%82%D0%B5-%D1%80%D0%B5%D0%BA%D0%B5%D1%82%D1%8C%D0%BE%D1%80%D0%B8-%D1%82%D0%BE%D0%BC%D0%B0--news713983.html", "text": "Лично бившият шеф на ПП „Витоша“ и глава на Зеления октопод от еко рекетьори Тома Белев е забранил строителство на нови и разширяване на съществуващи писти и съоръжения в ски зоната в Пирин и по този начин съсипва туризма в Банско и региона. \"На цялата територия на Национален парк „Пирин“ се въвеждат следните допълнителни забрани: строителство на нови и разширяване на съществуващи ски писти и съоръжения\". Дословно това е записал опозореният от куп разкрития за получаване на милиони левове от чужди фондации Белев в стария, но още действащ план за управление на Национален парк „Пирин“. През 2004 година Белев е участвал в написването на плана, като е разработил лично частта „Управленска структура, режими и норми“, показа проверка на „Труд“. Именно тази наложена от него забрана до днес спира развитието на зимния туризъм в ски зона „Банско“. В другата част от плана - „Зониране“, която е разработена от бившата заместничка в дирекцията на Природен парк „Витоша“ Добромира Димова, за „Зона за туризъм“ са определени 895.1 хектара, което представлява 2.2 процента от територията на НП „Пирин“. Отделно има предвидена зона за сгради и съоръжения от 218.8 хектара. Това прави общо 1114 хектара. Тази площ съвпада с тази на Концесията, като и двете зони са определени на базата на Териториалния устройствен план на община Банско от 2001 година. Тоест няма никакво разминаване в площите, включително и при тези, които са разработвани от Тома Белев и неговите приближени. Част от тази площ, в размер на 1078 хектара, е определена от ЮНЕСКО за развитие на зимен туризъм и ски спорт. Съгласно плана за управление на НП „Пирин“ в Зоната за туризъм са позволени пешеходен туризъм, отдих, езда, колоездене и СКИ. През 2013 година община Банско предложи отпадане на забраната, писана от Тома Белев, но само за Туристическата зона и за зоната за сградите и съоръженията, чийто общ размер е 1114 хектара. На останалата територия на НП „Пирин“ в размер на 97.2%, забраната продължава да действа. Основната идея на вносителите от местната управа на курорта бе да се разреши развитието на зимния туризъм там, където е позволено съгласно плана за управление и позволено от ЮНЕСКО. Тогавашният министър на околната среда и водите Нона Караджова, по разпореждане на премиера Бойко Борисов, свика Висш експертен екологичен съвет, който одобри предложението на община Банско. Няколко дни след този акт кабинетът „Борисов 1“ подаде оставка и процедурата по изменението на плана не бе довършена. Следващите правителства не я продължиха с обяснението, че в момента се разработва нов план за управление на НП „Пирин“, но към края на 2017-а този документ е в съда, обжалван от зелените и ще бъде приет най-рано след три години. Така е постигната целта на обжалването на еколозите - да остане в сила сега действащият план, съдържащ наложената от Белев забрана. Затова община Банско поиска от сегашния екоминистър Нено Димов да довърши започнатото от предшественичката му Нона Караджова. Според премиера Бойко Борисов частичното изменение ще се гледа на заседанието на Министерския съвет на 28 декември. След като то бъде прието, ще се даде възможност най-накрая да се внесе инвестиционно намерение с точните трасета и показатели за изграждане на втори кабинков лифт. Така ще бъде решен проблемът с огромните опашки пред подстанцията на сегашното съоръжение, което няма капацитета да качи всички желаещи до пистите на зимния курорт. За тези процедури е необходима около година, а след това трябват още 12 месеца за изграждането на лифта. Така, след 2 години, Банско може да има втора кабинкова линия. Планът за управление на Национален парк „Пирин“ е приет от Министерския съвет на 6 август 2004 година и е обнародван в Държавен вестник на 20 август. В изготвянето на действащия план е участвал и Тома Белев в качеството му на директор на Дирекция на Природен парк „Витоша“. Въпреки че към същата 2004 година Белев е държавен служител, той е включен в разработването на частен проект, каквото е създаването на плана за управление. Изключително смущаваш факт е, че този план е изработен с финансовата подкрепа Швейцарската агенция за развитие и сътрудничество, а като консултанти са включени и двама швейцарци – Пиер Галанд и Питър Хислер. Още тогава под влиянието на двамата чужди експерти и на Тома Белев е включен текстът със забраната, който блокира бъдещото развитие в ски зона „Банско“. Горната фактология и приложените факсимилета от плана показват много ясно, че в продължение на над 10 години зелените лъжат и манипулират. Лъжите са видни най-вече от приложените данни за площта на ски зоната, която е 1114 хектара, а не както зелените твърдят, 99 хектара. В случая е заблуден тежко и премиерът Бойко Борисов и то не само за площта, а относно възможността за внасяне на проект за втора кабинка. Той е подведен от зелените, които обясняват, че в частичното изменение няма проект за втора кабинка. Това е така, но има своето обяснение. Защото в мига, в който в МОСВ влезе такъв проект, без да е паднала забраната, от ведомството ще отговорят на концесионера с едно изречение – „Вашият проект е недопустим, защото съгласно действащия план за управление, на цялата територия на Национален парк „Пирин“ важат следните допълнителни забрани: строителство на нови и разширяване на съществуващи ски писти и съоръжения“. Още един тарикатлък, който замислят зелените: да предложат в изменението на сега действащия план да се включи конкретен текст, който разрешава изграждане на втората кабинка. Но това ще противоречи на плана, което те знаят много добре и след това ще имат възможността и веднага ще обжалват в съда предложената промяна. Така еколозите ще забатачат и това изменение, както правят и с новия план. Засега те успяват да заблудят министър-председателя Борисов, който заявява, че ако има проект за втори лифт, лично ще бъде вносител на точката за изменението на действащия план. Проблемът, който не е обяснен на премиера е, че изменението е преди проекта, всичко останало е незаконно. Въпросът е кой има интерес зелените лъжи да бъдат възприемани като истина от официалните власти.", "date": "2017.12.21", "title": "СКАНДАЛНО РАЗКРИТИЕ! Туризмът в Банско съсипан лично от главата на зелените рекетьори Тома Белев – ето как заблуждава премиера Борисов (ДОКУМЕНТИ)"}
{"url": "http://pik.bg/%D1%80%D0%B5%D0%B0%D0%BA%D1%86%D0%B8%D1%8F-%D0%BE%D1%82-%D0%B4%D0%BE%D0%BD%D0%B4%D1%83%D0%BA%D0%BE%D0%B2-2-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BF%D1%80%D0%B8%D0%B2%D0%B5%D1%82%D1%81%D1%82%D0%B2%D0%B0-%D0%BF%D0%B0%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D0%BE%D1%80%D0%B0%D1%82%D0%BE%D1%80%D0%B8%D1%83%D0%BC%D0%B0-%D0%B2%D1%8A%D1%80%D1%85%D1%83-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0%D1%82%D0%B0-news713944.html", "text": "Президентът Румен Радев приветства промяната в подхода и отмяната на забраната за заплащане от бюджета на НЗОК през 2018 г. на определени лекарствени продукти. Това съобщиха от прессекретариата на държавния глава . Държавният глава призовава всички парламентарни групи занапред да отчитат етичните съображения и да действат в интерес на конституционните права на гражданите и социалната справедливост.", "date": "2017.12.21", "title": "РЕАКЦИЯ ОТ \"ДОНДУКОВ\" 2! Президентът приветства падането на мораториума върху лекарствата"}
{"url": "http://pik.bg/%D0%B0%D0%BB%D0%B0%D1%80%D0%BC%D0%B0-%D1%88%D0%B5%D1%84%D1%8A%D1%82-%D0%BD%D0%B0-%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%BD%D0%B0-%D0%BF%D0%BE%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8%D1%82%D0%B5-%D1%81-%D0%B2%D0%B0%D0%B6%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%BF%D1%80%D0%BE%D0%BC%D0%BE%D1%86%D0%B8%D0%B8%D1%82%D0%B5-%D0%BD%D0%B0-%D0%BC%D0%BE%D0%B1%D0%B8%D0%BB%D0%BD%D0%B8-%D1%82%D0%B5%D0%BB%D0%B5-news713989.html", "text": "Един от рисковете при закупуване на телекомуникационни устройства или подписване на договори с мобилни оператори при рекламираните празнични оферти е потребителите да се обвържат с търговеца за дълъг срок при уж по-изгодни условия, които обаче впоследствие да се окажат различни от представените. За това предупреди председателят на Комисията за защита на потребителите (КЗП) Димитър Маргаритов в прессъобщение. „Търговците използват момента на празничната еуфория и че хората са отделили по-големи за техните възможности средства и опитват да пробутват договори, които могат да ги обвържат за много дълъг срок с услуги, за които те дори не са и подозирали и въобще не им трябват”, каза Маргаритов. Той препоръча дори и да се бърза, да се прочетат внимателно договорите, преди да бъдат подписани. „Когато си купувате нещо, макар и за конкретен повод, обаче се обвързвате с дълготраен договор, винаги трябва да сте абсолютно наясно точно какво ще плащате, колко време ще го плащате и какъв е начинът да се откажете”, добави председателят. Тези, които все пак решат да подпишат договор, а впоследствие по една или друга причина решат да се откажат, биха могли да се възползват от условията на постигнатото от Комисията споразумение с два от мобилните оператори – с неустойка до три месечни такси. При покупката на хранителни стоки за празничната трапеза трябва да се внимава със срока на годност на продуктите, особено по-скъпите или предлаганите в пакет. „Има сега афинитет към по-скъпи и хубави неща, може да се окаже, че са залежали. Законът е категоричен по отношение на стоките с изтичащ срок на годност. Когато не са опасни за здравето, могат да бъдат подавани, но задължително трябва да бъдат обособени на отделен щанд и със съответната информационна табела да бъде пояснено на потребителите, че става въпрос именно за такъв тип стоки”, уточни Маргаритов. По време на празници възниква и въпросът за възможността за връщане или замяна на подаръци, които не са харесани от тези, за които са били предназначени. Връщане е възможно в 14-дневен срок на закупените от Интернет стоки, както и по силата на предоставяната от все повече магазини в конвенционалната търговия възможност под формата на добра практика. Необходимо е обаче да се пази касовата бележка. И „ще има това малко неудобство, че ще трябва този, на когото са подарили подаръка да разбере някои неща относно цената и другите характеристики, които се съдържат в документа, защото това е единственият начин да се докаже, че действително този продукт е закупен от този търговец”, добави Маргаритов. За почивните дни Комисията за защита на потребителите ще има дежурни екипи и при проблеми гражданите могат да се обръщат към институцията за консултации и помощ.", "date": "2017.12.21", "title": "АЛАРМА! Шефът на Комисията на потребителите с важни разкрития за промоциите на мобилни телефони"}
{"url": "http://pik.bg/%D0%B1%D1%80%D0%BE%D1%8F%D1%82-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%BF%D0%BE%D1%82%D1%8A%D0%BD%D0%B0%D0%BB%D0%B8%D1%8F-%D1%84%D0%B5%D1%80%D0%B8%D0%B1%D0%BE%D1%82-%D0%B2%D1%8A%D0%B2-%D1%84%D0%B8%D0%BB%D0%B8%D0%BF%D0%B8%D0%BD%D0%B8%D1%82%D0%B5-%D0%B4%D0%BE-%D0%BC%D0%BE%D0%BC%D0%B5%D0%BD%D1%82%D0%B0-%D1%81%D0%B0-4-news713992.html", "text": "Най-малко 4 души загинаха, а 88 са изчезнали след инцидента с пътническия ферибот, който потъна днес край бреговете на Филипините, предаде Асошиейтед прес. Общо 166 души бяха спасени от рибари и кораби на бреговата охрана. Говорител на бреговата охрана съобщи, че спасителната операция е започнала, след като фериботът \"Меркрафт 3\" с 251 пътници и 7 членове на екипажа, започнал да потъва на път за град Полильо, в североизточната част на страната, предава БТА. Един от оцелелите съобщи пред местно радио, че при отплаването от град Реал времето е било хубаво. Около два часа по-късно се появил силен вятър и големи вълни. \"Корабът спря и започна да пропуска вода откъм носа. Пътниците се хвърлиха на една страна и фериботът започна да потъва\", разказва Донел Жаде Мендиола. Спасителната операция ще продължи въпреки вълнението и падането на нощта, съобщи говорителят на бреговата охрана.", "date": "2017.12.21", "title": "Броят жертвите на потъналия ферибот във Филипините, до момента са 4"}
{"url": "http://pik.bg/%D0%B4%D1%8F%D0%B4%D0%BE-%D0%BA%D0%BE%D0%BB%D0%B5%D0%B4%D0%B0-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D1%83-%D0%BD%D0%B0%D1%81-%D1%81-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB-%D1%81%D0%BD%D0%B8%D0%BC%D0%BA%D0%B8-news713987.html", "text": "Дядо Коледа пристигна у нас с изтребител МиГ 29. Той кацна на авиобаза „Граф Игнатиево”. Добрият старец замени теглената от елени шейна със самолет, след като беше \"прихванат\" в обиколката си до всички кътчета на планетата от българската авиация, предаде Нова Телевизия. Коледната благотворителна инициатива тази година е в подкрепа на децата на пилоти, които страдат от сериозни и тежки заболявания и децата на загиналите при изпълнение на служебния си дълг военнослужещи.", "date": "2017.12.21", "title": "Дядо Коледа пристигна у нас с... изтребител! (СНИМКИ)"}
{"url": "http://pik.bg/%D1%81%D0%B2%D0%B5%D1%82%D0%BA%D0%B0%D0%B2%D0%B8%D1%87%D0%BD%D0%B0-%D1%80%D0%B5%D0%B0%D0%BA%D1%86%D0%B8%D1%8F-%D0%B1%D0%B0%D1%89%D0%B0%D1%82%D0%B0-%D0%B8%D0%B7%D0%B2%D0%B5%D1%80%D0%B3-%D0%BF%D1%80%D0%B5%D0%B1%D0%B8%D0%BB-%D0%B8-%D0%B2%D1%8A%D1%80%D0%B7%D0%B0%D0%BB-%D0%BD%D0%B0-%D0%B3%D1%80%D0%BE%D0%B1%D0%B8%D1%89%D0%B0%D1%82%D0%B0-%D1%81%D0%B8%D0%BD%D0%B0-%D1%81%D0%B8-%D1%81-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5---%D0%BC%D0%BE%D0%B6%D0%B5--news713996.html", "text": "Районна прокуратура в Пловдив образува светкавично наказателно производство срещу бащата, който преби малолетния си син вчера и го остави вързан за оградатана гробища. 36-годишният Христо Ангелов от с. Дуванлии е обвинен за извършено от него противозаконно лишаване от свобода на малолетното му дете – Димитър на 9 г. Законът предвижда лишаване от свобода от 3 до 10 години. В хода на разследването е установено, че на 20.12.2017г. Ангелов получил обаждане по телефона от Директора на ОУ»Хр. Смирненски» в с. Житница, че малолетният му син Димитър на 9 г. не слуша в училището и се закача със съучениците си. След като детето се прибрало в дома си около 16.00 часа на 20.12.2017г., Ангелов му нанесъл побой, като първоначално го удрял с шамари, а в последствие използвал метален ръжен и дървена пръчка, която счупил на пет места по време на побоя. При побоя на детето били причинени множеството телесни повреди. Свидетели на нанесения побой станали майката на детето Е. Боянова, с която Ангелов съжителствал на семейни начала, както и двама от братята му. След побоя Ангелов отвел детето до гробищния парк на с. Дуванлии, където го завързал босо за оградата на гробището и го оставил там, като се прибрал в дома си. Малолетният Димитър успял сам да се развърже, след което случаен минувач го откарал в медицински пункт в с. Калояново за оказване на медицинска помощ. Понастоящем е хоспитализиран в УМБАЛ Св. Георги в гр. Пловдив, без опасност за живота. Към настоящия момент по делото е разпитана майката на детето и се провеждат разпити на всички лица, очевидци на престъплението, назначени са съдебно-медицинска експертиза на детето, втора съдебно-медицинска експертиза на иззетите с протокол за оглед на местопроизшествие веществени доказателства, съдебна психиатрична експертиза на Христо Ангелов и комплексна съдебна психиатрично-психологична експертиза на малолетния Димитър. Христо Ангелов е задържан за 24 часа и предстои искане за вземане на мярка за неотклонение „Задържане под стража“. Продължават активни следствени и оперативни действия по делото, като са уведомени и социалните служби за случая.", "date": "2017.12.21", "title": "СВЕТКАВИЧНА РЕАКЦИЯ! Бащата-изверг, пребил и вързал на гробищата сина си, с обвинение - може да го затворят за 10 години"}
{"url": "http://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-16-%D0%B4%D1%83%D1%88%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%B2%D1%8A%D0%B2-%D1%84%D0%B8%D1%82%D0%BD%D0%B5%D1%81-%D0%B2-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B2%D0%B8%D0%B4%D0%B5%D0%BE-news713993.html", "text": "Най-малко 16 души загинаха, а поне 10 са ранени при пожар в осеметажен фитнес център в град Чечхон в Южна Корея, предадоха Ройтерс и ДПА. По данни на Франс прес ранените са 22. Огънят е започнал в автомобил, паркиран в подземния гараж на сградата, съобщава агенция Йонхап, като цитира пожарникарите. Пострадалите са се намирали в сауна на втория етаж на многоетажната сграда.", "date": "2017.12.21", "title": "ОГНЕН АД! 16 души загинаха при пожар във фитнес в Южна Корея (ВИДЕО)"}
{"url": "http://pik.bg/%D0%BE%D0%B1%D1%89%D0%BE-%D0%BD%D0%B0%D0%B4-2-%D0%BC%D0%BB%D0%BD-%D0%B4%D1%83%D1%88%D0%B8-%D1%81%D0%BB%D0%B5%D0%B4%D1%8F%D1%82-%D0%BB%D0%B8%D1%87%D0%BD%D0%B8%D1%82%D0%B5-%D0%BF%D1%80%D0%BE%D1%84%D0%B8%D0%BB%D0%B8-%D0%BD%D0%B0-%D0%B0%D0%BA%D1%82%D1%8C%D0%BE%D1%80%D0%B8%D1%82%D0%B5-%D0%BE%D1%82-%E2%80%9E%D1%81%D0%BE%D1%84%D0%B8%D1%8F-%D0%B4%D0%B5%D0%BD-%D0%B8-%D0%BD%D0%BE%D1%89%E2%80%9C-news714001.html", "text": "Най-забавната квартира в центъра на София е любима на над 339 000 фенове в социалните мрежи, а личните профили на героите пък са следени от общо над 2 000 000 души. Това съобщиха от Нова телевизия по повод 400-я епизод на култовото реалити “София – Ден и Нощ”, което радва зрителите на медията вече две години и половина. „Според мен интересът към “София – Ден и Нощ” се дължи до голяма степен на това, че поредицата е много близка до действителността – такава, каквато я усещат младите хора у нас“, сподели продуцентът Краси Ванков. По думите му събитията от сериала са отражение на проблемите, с които героите се сблъскват в големия град, а симпатягите от квартирата със своята естествена харизма успяват да ни накарат да повярваме, че колкото и тежко да е справянето с лудницата на ежедневието, всяка трудност намира своето решение, когато имаш приятели зад гърба си. „Ако искате да се присъедините към приятелите в най-готината квартира, кандидатствайте за кастинга на \"София – Ден и Нощ\"“, призова най-верните фенове на сериала Ванков.", "date": "2017.12.21", "title": "Общо над 2 млн. души следят личните профили на актьорите от „София ден и нощ“"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%BB%D1%8E%D1%82%D0%B0-%D0%B7%D0%B0%D0%BA%D0%B0%D0%BD%D0%B0-%D1%81%D1%80%D0%B5%D1%89%D1%83-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%B8%D0%B2%D0%BE-%D1%81%D1%82%D0%B0%D0%BC%D0%B5%D0%BD%D0%BE%D0%B2-%D1%89%D0%B5-%D0%B8%D0%BC-%D0%B3%D0%BE-%D0%B2%D1%8A%D1%80%D0%BD%D0%B5%D0%BC-%D0%BA%D0%B0%D0%BA%D1%82%D0%BE-news713994.html", "text": "\"Благодаря на главния прокурор, че е тук, на началника на следствието Сарафов и на колегите от МВР. Имахме една оперативка за ответни действия. Мисля че имаме много ясен план. Но първо ще ви благодаря за отличната работа през годината, за това, че благодарение на вашия труд, като пчелички, приходните агенции – и двете, са с близо милиард повече приходи\". Това заяви по време на спешната среща с шефове на НАП премиерът Бойко Борисов. Той събра тях и силовите министри, заедно с главния прокурор Сотир Цацаров във връзка с атаката срещу простреляния служител на НАП Иво Стаменов в Министерски съвет днес, както първи ПИК информира. Ето какво още казва Борисов в стенограмата от заседанието: \"Благодарение на вас, защото от нас е волята, а от вас е работата, заедно с колегите от МВР и, разбира се, с абсолютната подкрепа на главния прокурор – най-видимият резултат е повечето пари в бюджета, благодарение на който може да се дават и давахме и повече пенсии, увеличение на заплатите и на учители, и на полицаи и на военни и т. н. Случилото се преди няколко дни и то за един… Не случайно изчаках няколко дни, защото исках да съм абсолютно сигурен, заедно с колегите, че това е един действително много добър служител – принципен и честен, че няма личен мотив. Така че, ответните реакции на държавата, защото, когато стрелят по данъчен, стрелят по самата държава, и ако ги оставим безнаказани, утре ще посегнат и на друг, а ние искаме с колегите от МВР и от прокуратурата да ви създадем максималния комфорт да си вършите работата, защото вие я вършите в полза на цялото общество, на всеки един човек. Защото от приходите, които събирате, може да се прави всичко, което даже ни обвиняват, че сме раздали като повече в бюджета, а те са над 700 милиона сигурно – пак повтарям: за полицаи, техника, отбрана, сигурност, учители, университети, училища, детски градини и какво ли не. Така че, от всички нас, първо, едно голямо благодаря. И имайте увереност, че няма да ги оставим безнаказано, а и вие ще сте и част от това, което колегите професионалното ръководство предложиха като ответни мерки. Така хората ще ни вярват повече, така ще разберат че това, което правим, е принципно, правилно и безкомпромисно. И рано или късно, правилата ще се спазват. Така че, много приказки не е нужно да се казват. Сега колегите от МВР и с ваша подкрепа и помощ имат делата да свършат. Имаме план, имаме утвърден от прокурорите план, имаме насоки, имаме, дето се вика, достатъчно, за да им го върнем така, както заслужават. И това ще бъде сторено, може да бъдете сигурни, да ходите на работа на спокойни\".", "date": "2017.12.21", "title": "ПЪРВО В ПИК! Борисов с люта закана срещу нападателите на Иво Стаменов: Ще им го върнем, както заслужават! (СТЕНОГРАМА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%B5%D1%82%D1%8A%D1%80-%D0%BC%D0%BE%D1%81%D0%BA%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%B4%D0%B0%D0%BB%D0%B0%D0%B2%D0%B5%D1%80%D0%B0%D1%82%D0%B0-%D0%BD%D0%B0-%D0%BF%D0%B0%D1%80%D0%B0%D0%BB%D0%B5%D0%BB%D0%BD%D0%B8%D1%8F-%D0%B8%D0%B7%D0%BD%D0%BE%D1%81-%D0%BD%D0%B0-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%B8-%D1%81%D0%B0-%D1%81%D1%85-news714031.html", "text": "Бившият здравен министър Петър Москов разкри далаверата на паралелния износ на лекарства и какви са схемите. \"Процесът започна преди две години. Тогава с колегата от МВР Румяна Бъчварова получихме анализ на обеми и цени на лекарства и как се изнасят. Тогава започна качественият полицейски процес. Паралелният износ има две страни. Едната е законово регламентирана. Другата част е криминалната. В нея на година потъват около 200 млн. лева на година. Схемите са различни. Примерно, изписват на даден човек лекарство по рецепта, но друго лекарство, за което той не знае. Касата плаща. Другото лекарство остава в аптеката и се дава на прекупвач. Друга схема е с несъществуващ пациент. Изписват му се лекарства, плащат се от Касата. Остават в аптеката и пак в прекупвача. Друга схема е с участието на болен, на когото не му се плаща нужното лекарство. Дават му някакво и пациентът реално не си е получил адекватното лечение. Медикаментът остава в болницата и пак при прекупвача“, обясни Москов пред Би Ти Ви. Бившият здравен министър даде и друг пример за договаряне на цената на лекарства, но и попита защо тази практика не се продължава. „Имах много работа с колегите от Румъния. Имаше и период, в който заедно търсихме отстъпки от фармацевтичните фирми. С Румъния ние договаряме цена за 30 милионен пазар, а не за 7 милионен, както е у нас. Това може да се прилага успешно, но не се прави“, учуди се Москов. Попитан дали е важно здравният министър да има медицинско образование, Москов отговори: „Не е водещо образованието на министъра, а как познава системата. С Кирил Ананиев съм работил добре, но сега имам чувството, че той е пратен със сбъркана цел. Най-лошото е, че обществото остава с впечатление за слаба държава в сектора здравеопазване.“", "date": "2017.12.21", "title": "ИЗВЪНРЕДНО! Петър Москов разкри далаверата на паралелния износ на лекарства! Ето какви са схемите!"}
{"url": "http://pik.bg/%D0%BA%D0%BB%D0%B5%D1%82%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D0%B2%D0%B8%D0%B6%D1%82%D0%B5-%D0%B5%D0%BB%D1%85%D0%B0%D1%82%D0%B0-%D0%B2-%D1%81%D0%BE%D1%84%D0%B8%D1%8F-%D0%BF%D0%BE%D1%81%D0%BB%D0%B5-%D1%82%D0%B5%D0%B7%D0%B8-%D0%B2-%D0%BB%D0%BE%D0%BD%D0%B4%D0%BE%D0%BD-%D0%BF%D0%B0%D1%80%D0%B8%D0%B6-%D0%B2%D0%B8%D0%BB%D0%BD%D1%8E%D1%81-%D1%81%D0%BD%D0%B8%D0%BC%D0%BA%D0%B8-news713998.html", "text": "Казват, че елхата във Вилнюс е най-красивата тази Коледа и вероятно е така. Лондон и Париж блестят в традиционния си празничен блясък и великолепие. Те нямат равни и това е причината по това време на годината туристи от цял свят трескаво да стягат куфарите напът за там. А София... Пред НДК е тъжна картинка. Елхата трупа негативни коментари във Фейсбук, които са толкова много. Едва ли ще натрупа толкова сняг тази зима Вижте, сравнете и оценете: 2. Вилнюс 3. Париж, Нотр Дам дьо Пари 4. Лондон, Трафалгар Скуеър", "date": "2017.12.21", "title": "Клетниците на Европа! Вижте елхата в София, после тези в Лондон, Париж, Вилнюс... (СНИМКИ)"}
{"url": "http://pik.bg/%D0%BA%D1%80%D0%B8%D0%B7%D0%B0-%D1%81%D0%B2%D0%B8%D0%BB%D0%BE%D0%B7%D0%B0-%D1%81%D0%BF%D0%B8%D1%80%D0%B0-%D1%80%D0%B0%D0%B1%D0%BE%D1%82%D0%B0-news713990.html", "text": "Производителят на целулоза „Свилоза” АД отново спря работа заради липса на суровина, съобщават от предприятието. \"Изключително негативното развитие на пазара на дървесина в България от началото на 2017 г., продължава и сега. Липсата на достатъчни количества дървесина доведе до драстичен скок на цените през третото и четвъртото тримесечие на годината. Запасът от дървесина, с който „Свилоза“ АД разполагаше в началото на годината, вече не съществува и дружеството е на прага на зимата с празни складове. Основна причина за тази критична ситуация е системното неизпълнение на сключените договори за доставка на дървесина от Северозападното държавно предприятие. В края на 2017 г. все още има неиздължени количества по договор от 2016 г., а доставките на количествата за 2017г. в повечето от горските стопанства изобщо не са започнали. Опитите да се закупи дървесина от свободния пазар също се оказаха неуспешни поради голямото търсене\", твърдят от предприятието. Престоят ще доведе до значителни загуби за предприятието. Това ще наруши изпълнението на сключени международни търговски договори и ще нанесе непоправими щети на имиджа на завода като коректен партньор, както и на многохилядните акционери на публичната компания, съобщават още от там. Ръководството на „Свилоза“ АД е информирало всички държавни институции за така създалата се ситуация. \"Взеха се съответните управленски решения, но за съжаление няма конкретни резултати за преодоляване на изоставането\", заявяват от компанията.", "date": "2017.12.21", "title": "КРИЗА! \"Свилоза\" спира работа"}
{"url": "http://pik.bg/%D1%81%D0%B5%D0%BA%D1%81%D1%8A%D1%82-%D0%BA%D0%B0%D1%82%D0%BE-%D1%81%D1%8A%D0%BD%D0%BD%D0%B0-%D1%82%D0%B5%D1%80%D0%B0%D0%BF%D0%B8%D1%8F-%D0%B7%D0%B0%D1%81%D0%BF%D0%B8%D0%B2%D0%B0%D0%BC%D0%B5-%D0%BA%D0%B0%D1%82%D0%BE-%D0%BA%D1%8A%D0%BF%D0%B0%D0%BD%D0%B8-news713958.html", "text": "Ако имате проблеми със съня и нито четенето на книга, нито медитирането, нито билковият чай не помагат, имаме вълнуващи новини за по-приятно \"лечение\". , според изследване, направено от университета в Централен Куинсланд. Проектът, с интересното име \" \", конфиденциално проучва 460 възрастни и установява, че , въпреки че ефектът е по-положителен, . Д-р Мишел Ластела (Michele Lastella), която помага за ръководенето на изследването, съобщава в изявление пред Surveymonkey: \"Проектът се основава на някои предварителни проучвания, които показват, че след като хората правят секс и стигнат до оргазъм, имаме масово освобождаване на хормон, наречен . Доказано е, че този хормон действа като успокоително и намалява времето, необходимо за заспиване.\" , който понякога се нарича \" \" или \" \", се освобождава, когато хората се прегръщат или правят секс. Установено е, че той влияе върху съня и мечтите ни благодарение на усещането за . Експертите препоръчват и сутрешния секс. А най-доброто време за това е към 7:30 ч. Изследователите смятат, че по това време хората имат по-голяма сила и издръжливост, а притокът на ендорфини ще даде положителен тласък на останалата част от деня. Сексът преди лягане помага да заспиваме по-бързо Сексът като сънна терапия 64% от хората спят по-добре, след като са правили секс ако са стигнали до оргазъм окситоцин Окситоцинът хормон на любовта хормон на гушкането добри ендорфини", "date": "2017.12.21", "title": "Сексът като сънна терапия: Заспиваме като къпани!"}
{"url": "http://pik.bg/%D0%BE%D1%82%D0%BF%D0%BE%D1%80-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8-%D0%B5%D0%BA%D0%B8%D0%BF-%D1%89%D0%B5-%D1%80%D0%B5%D0%B0%D0%B3%D0%B8%D1%80%D0%B0-%D0%BD%D0%B5%D0%B7%D0%B0%D0%B1%D0%B0%D0%B2%D0%BD%D0%BE-%D0%BF%D1%80%D0%B8-%D0%BA%D0%B8%D0%B1%D0%B5%D1%80%D0%B0%D1%82%D0%B0%D0%BA%D0%B8-%D0%B2-%D0%B5%D1%81-news714013.html", "text": "Постоянен Европейски екип за незабавно реагиране при компютърни инциденти (CERT-EU) за институциите, органите и агенциите на ЕС ще започне да действа въз основа на подписано вчера междуинституционално споразумение, съобщиха от Европейския съюз, цитирани от БТА. Това решение е следствие от успешната работа на CERT-EU като специализирано звено през последните шест години. CERT-EU засилва защитата срещу кибератаките, които често са насочени срещу институциите, агенциите и органите на ЕС. Българският комисар, отговарящ за цифровата икономика и общество Мария Габриел коментира: ''Сега всички органи на ЕС могат да разчитат на постоянен работещ екип по компютърна сигурност, който да им помага да реагират ефективно на нарастващия брой съвременни кибернетични заплахи, които засягат и гражданите.\" CERT-EU работи в тясно сътрудничество с вътрешните екипи за компютърна сигурност на европейските институции и поддържа връзка с широка мрежа от екипи за незабавно реагиране при компютърни инциденти и фирми, занимаващи се със сигурността на информационните системи във всички държави-членки, като обменя информация за заплахите и начините на справяне с тях. То също си сътрудничи активно със свои колеги в НАТО и със звеното по хибридни заплахи на Европейската служба за външна дейност (EEAS).", "date": "2017.12.21", "title": "ОТПОР! Европейски екип ще реагира незабавно при кибератаки в ЕС "}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D0%BB%D0%B0%D1%87%D0%B5-%D0%BF%D0%BE%D1%87%D0%B8%D0%BD%D0%B0-7-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%B9%D0%BE%D0%B0%D0%BD%D0%BA%D0%B0-%D1%87%D0%B8%D1%8F%D1%82%D0%BE-%D0%BA%D0%B0%D1%83%D0%B7%D0%B0-%D0%BE%D0%B1%D0%B5%D0%B4%D0%B8%D0%BD%D0%B8-%D1%85%D0%B8%D0%BB%D1%8F%D0%B4%D0%B8-%D1%85%D0%BE%D1%80%D0%B0-news714061.html", "text": "7-годишната Йоана Христова от Велико Търново, чиято кауза обедини хиляди хора от цялата страна и чужбина, снощи си отиде от този свят. Синеокият ангел около две години води смела битка срещу коварно онкологично заболяване, предаде Флагман. „Скъпи приятели, Бог прибра Йоанка при себе си. Преди Коледа на небето изгря нова звезда. Звезда, която ще огрява всички! Боли много, но Йони за седем години ни даряваше само усмивки и щастие и затова нека я изпратим с много целувки, изпратени към небето! Запомнете Йони с големите си сини очи и широка усмивка. И вярвайте, че още един ангел бди над всички нас! Обичаме те, Йони“, написаха близките на детето в страницата „Да помогнем на Йоанка в тежката борба с рака“ във Facebook. Красивото търновче страдаше от тумор в мозъка. Нейното лечение се превърна в кауза за много хора, които събираха средства за лечението й и се молеха за оздравяването на Йони. Момиченцето показа невероятна сила за живот и докрай запази усмивката си за всички, които обедини и направи по-добри.", "date": "2017.12.21", "title": "България плаче! Почина 7-годишната Йоанка, чиято кауза обедини хиляди хора"}
{"url": "http://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BD%D0%B0-%D1%85%D0%B5%D0%BC%D1%83%D1%81---%D0%BC%D0%B5%D0%B6%D0%B4%D1%83-%D1%82%D1%80%D0%B8-%D0%BA%D0%BE%D0%BB%D0%B8-%D0%B8-%D0%B0%D0%B2%D1%82%D0%BE%D0%B1%D1%83%D1%81-%D1%80%D0%B0%D0%BD%D0%B5%D0%BD%D0%B0-%D0%B5-%D0%B6%D0%B5%D0%BD%D0%B0-news714037.html", "text": "Катастрофа между 3 коли и пътнически автобус доведе до задръствания на магистрала „Хемус\", предаде Би Ти Ви. Пострадали няма. Една жена е откарана в болница с леки наранявания. Инцидентът е станал малко след 13 ч. Лек автомобил е загубил контрол и се е завъртял на пътното платно, вследствие на което се удря в мантинелата. След него спират две коли, за да му помогнат. Те обаче са ударени от пътнически автобус, който не успява да ги види навреме и да спре заради завоя. ПИК вече съобщи за катастрофата на магистралата, при която една от колите е кацнала на мантинелата. На мястото пристигнаха екипи на пожарната и полицията.", "date": "2017.12.21", "title": "Катастрофата на \"Хемус\" - между три коли и автобус! Ранена е жена"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%B2%D1%80%D1%8A%D0%B7%D0%BA%D0%B0-%D0%BC%D0%B8%D1%81%D0%B8%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BB%D1%8E%D0%B1%D0%BE%D0%B2%D0%BD%D0%B8%D0%BA%D0%B0-%D0%BE%D1%82-%D1%86%D1%81%D0%BA%D0%B0-news713945.html", "text": "В последните дни името на \"Мисис България Вселена 2017\" Мари Вачева бе замесено в интрига сЪС звездата на ЦСКА Кирил Десподов . Най-красивата омъжена българка сподели общ кадър с Десподов от купона след победата на армейците над \"Лудогорец\" за Купата на България. Това развихри фантазиите на клюкарите, които им преписаха любовна връзка. \"Благодаря на жълтите медии, че ме свързват с толкова младо момче, но в написаното няма капка истина, съжалявам, че ще ви разочаровам\", сподели пред \"BGlife\" красавицата. От няколко години Вачева живее със съпруга си в Австрия. Има 18 годишна дъщеря. Завършила е аграрна икономика и в момента работи за семейната фирма, където отговаря за международния маркетинг. В последните дни името на \"Мисис България Вселена 2017\" Мари Вачева бе замесено в интрига сЪС звездата на ЦСКА Кирил Десподов . Най-красивата омъжена българка сподели общ кадър с Десподов от купона след победата на армейците над \"Лудогорец\" за Купата на България. Това развихри фантазиите на клюкарите, които им преписаха любовна връзка. \"Благодаря на жълтите медии, че ме свързват с толкова младо момче, но в написаното няма капка истина, съжалявам, че ще ви разочаровам\", сподели пред \"BGlife\" красавицата. От няколко години Вачева живее със съпруга си в Австрия. Има 18 годишна дъщеря. Завършила е аграрна икономика и в момента работи за семейната фирма, където отговаря за международния маркетинг.", "date": "2017.12.21", "title": "ГОРЕЩА ВРЪЗКА! \"Мисис България\" проговори за любовника от ЦСКА"}
