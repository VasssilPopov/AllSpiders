{"url": "http://pik.bg/%D0%B3%D1%8A%D0%BB%D1%8A%D0%B1%D0%B8%D0%BD%D0%BE%D0%B2-%D0%B1%D0%BB%D0%B5%D1%81%D1%82%D0%B8-%D0%B2-%D0%BA%D0%B0%D0%BB%D1%87%D0%BE%D1%82%D0%BE-news717606.html", "text": "Българският национал Андрей Гълъбинов се превърна в герой за Дженоа. Нашият футболист донесе победата на \"грифоните\" с 1:0 над коравия тим на Сасуоло с точно попадение в 80-ата минута. Андрей бе оставен непокрит на десетина метра от вратата на Андреа Консили и намери мрежата с много хубав изстрел с глава. Това е трети гол в италианския елит за софиянеца, който пристигна на \"Мараси\" от Новара. Гълъбинов влезе в игра в 56-ата минута на мястото на македонската легенда Горан Пандев, а след по-малко от половин час реши мача. С успеха Дженоа се отдалечи на шест точки от опасната зона в класирането, изравнявайки се по точки (21) с днешния си съперник. Иначе срещата в Генуа не предложи запомнящ се футбол, особено преди почивката, акцентира \"Спортал\". През първото полувреме двата състава заложиха на дефанзивни действия, а единственото добро положение за гол се откри пред Джанлука Лападула, който партнираше в атака на Пандев. Юношата на Ювентус обаче сгреши и пропусна да накаже Сасуоло. През второто полувреме гостите потърсиха късмета си, но срещнаха Матия Перин на вратата на Дженоа, който не допусна грешка. В 66-ата минута Алесандро Матри можеше да смълчи трибуните, и то само минута след като се появи на игрището, но Перин спаси майсторски. В 80-ата минута дойде изявата на Гълъбинов и това се оказа решаващо - 1:0 за \"грифоните\".", "date": "2018.01.06", "title": "Гълъбинов блести в Калчото!"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-13-%D0%B3%D0%BE%D0%B4%D0%B8%D1%88%D0%B5%D0%BD-%D1%81%D0%B8%D0%BD-%D0%BD%D0%B0-%D0%B8%D0%B7%D0%B2%D0%B5%D1%81%D1%82%D0%BD%D0%B8-%D0%BD%D0%BE%D1%80%D0%B2%D0%B5%D0%B6%D0%BA%D0%B8-%D0%B1%D0%B8%D0%B0%D1%82%D0%BB%D0%BE%D0%BD%D0%B8%D1%81%D1%82%D0%B8-%D0%B5-%D0%BF%D0%BE%D1%87%D0%B8%D0%BD%D0%B0%D0%BB-%D0%B2-%D0%BD%D0%BE%D0%B2%D0%BE%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%BD%D0%BE%D1%89-news717568.html", "text": "13-годишният син на известните норвежки биатлонисти Гун Маргит Андреасен и Фроде Андресен - Дейвид Андресен, е починал в новогодишната нощ, съобщава изданието Dagbladet. В материала се посочва, че след като посрещнал Нова година, 13-годишният Дейвид си легнал. На сутринта бил открит мъртъв в стаята си. Лекарите все още не са установили причината за смъртта на момчето. Отбелязва се, че Дейвид  е страдал от лека форма на епилепсия, която обаче не му е създавала сериозни проблеми в ежедневието.", "date": "2018.01.06", "title": "Трагедия! 13-годишен син на известни норвежки биатлонисти е починал в новогодишната нощ"}
{"url": "http://pik.bg/4-%D0%BF%D1%80%D0%B8%D1%87%D0%B8%D0%BD%D0%B8-%D0%BC%D1%8A%D0%B6%D1%8A%D1%82-%D0%B4%D0%B0-%D1%81%D0%B8-%D1%85%D0%B2%D0%B0%D0%BD%D0%B5-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0-news717561.html", "text": "Свикнали сме да вярваме, че един мъж се впуска в любовна авантюра извън дома, само когато нещо в брака му куца. Това обаче съвсем не е задължително. Някои господа просто са си непоправими женкари, а други… искат нещо друго. Ето какво. 1. Семейните господа уважават прекалено много съпругата си и това ги спира да поискат от нея да изпълни всичките им малки мръсни секс фантазии. Те я приемат като спътник в живота, майка на децата им, но точно поради факта, че я обичат силно, не биха си позволили да искат от нея тройка, по-груб секс, фистинг и прочие. Ето тук идва ролята на палавата любовница, която е готова на всякакви експерименти. 2. За разлика от съпругата, любовницата едва ли би си позволила да укорява и напътства мъжа. Пред нея той свободно излива душата си, без да се притеснява, че тя ще му се скара или обвини в нещо. На него просто не му пука за мнението й, защото за него тя е нещо като мълчалив психоаналитик или казано с други думи – кошче за душевни отпадъци. 3. Любовницата повишава самочувствието на мъжа, а съпругата го приземява. Всеки господин има нужда да се почувства като мачо, а затова може да се погрижи най-добре любовницата. Мъжете искат да изглеждат велики в очите на една жена, а не да бъдат сваляни на земята всеки път, щом се помислят за Супермен. 4. Фактът, че любовницата не живее в дома му, вижда я от време на време и предимно вечер, го възбужда ужасно много. Истината е, че потомците на Адам мразят рутината и се опитват да избягат от нея като се отдават на скришни, тайни връзки, които да подклаждат страстта им. Ако обаче разменим ролята на съпругата и любовницата и тази, с която живее се окаже именно втората… как ли биха изглеждали нещата? Каквото и да си говорим обаче, мъжете рядко напускат съпругите си заради любовниците. Просто, защото за тях секс и любов изобщо не е едно и също. Първото им носи емоция, а второто – уют, спокойствие и сигурност. Защо да се лишават от едното, когато могат да имат и двете?", "date": "2018.01.06", "title": "4 причини мъжът да си хване любовница "}
{"url": "http://pik.bg/%D1%80%D0%B5%D1%82%D1%80%D0%BE-%D1%81%D1%82%D1%80%D0%B0%D1%81%D1%82%D0%B8-%D0%BB%D1%83%D0%BD%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B2%D1%80%D1%8A%D0%B7%D0%BA%D0%B0%D1%82%D0%B0-%D1%81%D0%B8-%D1%81-%D0%BB%D1%8E%D0%B1%D0%BE-%D0%B3%D0%B0%D0%BD%D0%B5%D0%B2-%D0%B2%D0%B8%D0%B4%D1%8F%D1%85%D0%BC%D0%B5-%D1%81%D0%B5-%D0%B2-%D0%BF%D0%B8%D0%B0%D0%BD%D0%BE-%D0%B1%D0%B0%D1%80-%D0%B0-%D0%BF%D0%BE%D1%81%D0%BB%D0%B5-%D0%BF%D0%BE-news716586.html", "text": "Отдавна се говори под сурдинка, че фолк дивата Луна и Любо Ганев са имали мимолетна авантюра преди близо 20 години. Според градската легенда в пика на кариерата й бившият волейболист не е устоял пред блондинката, която последните месеци отново напомни за себе си покрай формата \"Биг Брадър\". Твърдеше се, че чалга звездата забърсала гиганта по време на свое участие, а отношенията им се развили буквално за часове, като Луна успяла да го смае със своята сексуална разкрепостеност. Той бил толкова впечатлен, че ангелогласната шуменка станала негова официална любовница за около 3-4 месеца, като се срещали единствено за секс. Преди две-три години в интервю Ганев отрече да е имал интимни отношения с фолк певицата. А сега и Луна проговори за отношенията си с него: \"Познавам се с Любо Ганев, но не съм имали с него никакви по-специални отношения. Поканих го да се снима в клипа към песента ми \"Извади парите, чиче\" през 1999 г. и той прие с удоволствие. Раздаде се в екранизацията, след което имахме и втора среща в пиано бар в София. От тогава нито съм го виждала, нито съм го чувала... Изпитвам огромна симпатия към него, защото когато ми е бил необходим, се е отзовал\".", "date": "2018.01.06", "title": "РЕТРО СТРАСТИ! Луна проговори за връзката си с Любо Ганев: Видяхме се в пиано бар, а после... (ПОДРОБНОСТИ)"}
{"url": "http://pik.bg/%D0%B2%D1%8A%D0%BE%D1%80%D1%8A%D0%B6%D0%B5%D0%BD-%D0%BC%D1%8A%D0%B6-%D0%B2%D0%B4%D0%B8%D0%B3%D0%BD%D0%B0-%D0%BD%D0%B0-%D0%BA%D1%80%D0%B0%D0%BA-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%B1%D0%B5%D0%BB%D0%B3%D1%80%D0%B0%D0%B4-news717548.html", "text": "Въоръжен мъж вдигна на крак полицията в Белград, след като се барикадира в жилищна сграда в покрайнините на сръбската столица, съобщава РИА Новости, като се позовава на информация от Министерството на вътрешните работи на Сърбия. След няколкочасови преговори полицаите успели да убедят мъжа да се предаде. Мъжът, който бил въоръжен с пистолет и граната, заплашвал да взриви сградата. От полицията отцепили района и блокирали движението по околните улици. „След двучасови преговори със сътрудници на Министерството на вътрешните работи гражданин, роден през 1973 година, който се барикадира в апартамент в района Раковица, се предаде на полицията. Той бе въоръжен. Мъжът е бил издирван за излежаване на наказание“, се посочва в официално съобщение на Министерството на вътрешните работи на Сърбия. .", "date": "2018.01.06", "title": "Въоръжен мъж вдигна на крак полицията в Белград"}
{"url": "http://pik.bg/%D0%B1%D0%BE%D0%BC%D0%B1%D0%B5%D0%BD%D0%B8-%D0%B7%D0%B0%D0%BF%D0%BB%D0%B0%D1%85%D0%B8-%D0%BD%D0%B0-%D1%82%D1%80%D0%B8-%D0%B3%D0%B0%D1%80%D0%B8-%D0%B8-%D0%BB%D0%B5%D1%82%D0%B8%D1%89%D0%B5-%D0%B2-%D0%BC%D0%BE%D1%81%D0%BA%D0%B2%D0%B0-news717637.html", "text": "Полицията в Москва претърси три гари и летище „Домодедово” заради бомбени заплахи, които се оказали фалшиви, съобщава БГНЕС. Проверки били извършени на Казанската, Ленинградската и Ярославската гари. Всичките сгради били претърсени с кучета, но не били намерени никакви подозрителни предмети. Не се е наложила евакуация на обектите. След 11 септември на атаки от страна на телефонни терористи са били подложени близо 4000 обекта в Русия. Сигналите са довели до временна евакуация на 2,6 млн. души.", "date": "2018.01.06", "title": "Бомбени заплахи на три гари и летище в Москва"}
{"url": "http://pik.bg/%D0%BF%D0%B5%D1%80%D0%BD%D0%B8%D1%88%D0%BA%D0%B0-%D0%B1%D0%B0%D0%BD%D0%B4%D0%B0-%D1%83%D0%B4%D0%B0%D1%80%D0%B8-7-%D0%BA%D0%BE%D0%BB%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news717627.html", "text": "Гастролираща от Перник и Радомир банда от четирима автокрадци успя да задигне 7 коли в Пловдив. Пробвала да открадне и осма, като общата стойност на автомобилите е 107 812 лв. Това става ясно от обвинителния акт на Районна прокуратура - Пловдив, внесен вече в съда. Тартор на групата е Антон К., на 29 г., който имал хале за търговия с авточасти в Радомир. През 2016-а той решил да разшири дейността си с кражби и привлякъл за помощници своите познати Ясен К., на 42 г., Бисер П., на 47 г., и Росен М., на 31 г. В различни конфигурации четиримата за времето от 30 май 2016-а до 2 септември с. г. откраднали два автомобила „Ауди А6“, „БМВ 320Д“, „Мерцедес ML 320“, още един „Мерцедес“, „Фолксваген Туран“ и „Фолксваген Голф“. Направили опит да отмъкнат и „Мерцедес ML 320“. Отнетите автомобили били придвижвани до различни паркинги и междублокови пространства в Перник и района, където били разкомплектовани и част от тях продадени.", "date": "2018.01.06", "title": "Пернишка банда удари 7 коли в Пловдив "}
{"url": "http://pik.bg/%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BE%D1%82-%D1%82%D1%80%D1%83%D1%81%D0%B0-%D0%B2-%D0%B8%D1%80%D0%B0%D0%BD-news717629.html", "text": "Осем души са ранени при земетресението, регистрирано по-рано в събота в западната част на Иран, предава Ройтер, позовавайки се на местни медии. Двама от ранените са откарани в болница в критично състояние, допълва Фокус. Трусът с магнитуд 5,0 по скалата на Рихтер бе регистрирано на границата между Иран и Ирак 18:52 часа местно време (17:22 часа българско време) на дълбочина 40 км.", "date": "2018.01.06", "title": "Има пострадали от труса в Иран"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%BA%D1%8A%D0%BC-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BE%D1%81%D1%82%D0%B0%D0%BD%D0%B5%D0%BC-%D0%B2-%D0%BE%D0%B1%D1%89%D0%B8%D1%8F-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8-%D0%BF%D0%B0%D0%B7%D0%B0%D1%80-news717547.html", "text": "20 британски депутати в Европейския парламент призоваха премиера Тереза Мей да остане в общия европейски пазар. Междупартийната група заяви, че с напускането му Великобритания ще стане по-бедна, а на гласоподавателите трябва да бъде даден шанс да преосмислят Брекзит. Тереза Мей бе призована да промени курса и да търси пълно членство в общия европейски пазар и митнически съюз от междупартийната група, която включва и трима депутати от Консервативната партия. В писмо депутатите излагат предизвикателствата не само към премиера, но и към лидера на лейбъристите Джеръми Корбин за вземане на правилните решения. „Най-добрият начин за осигуряване на британския просперитет е да останем близо до Европа, в общия пазар и митническия съюз, и да осигурим сделка, която запазва позициите ни“, се казва в писмото. Депутатите в Брюксел освен това изтъкват, че напускането на ЕС означава отказване от мястото на върха на Европа, което ще направи Великобритания по-скоро „изпълнител, а не определящ правилата на играта“. Те нарекоха „печална ирония на съдбата“ факта, че Великобритания помогна много за създаването и оформянето на общия пазар, след което поредица от правителства не успяха да изложат добре аргументите си за използване на изгодите от това.", "date": "2018.01.06", "title": "Британски депутати към Тереза Мей: Трябва да останем в общия европейски пазар"}
{"url": "http://pik.bg/%D0%BE%D1%81%D1%8A%D0%B6%D0%B4%D0%B0%D0%BD-%D0%BF%D1%83%D0%B1%D0%B5%D1%80-%D0%BE%D0%B3%D1%80%D0%B0%D0%B1%D0%B8-%D0%B4%D0%B8%D1%81%D0%BA%D0%BE%D1%82%D0%B5%D0%BA%D0%B0%D1%82%D0%B0-%D0%B2-%D0%B3%D0%B0%D0%BB%D0%B8%D1%87%D0%B5-news717532.html", "text": "Едва 18-годишен рецидивист извърши две големи кражби за една нощ в прословутото врачанско село Галиче, съобщиха от Областна дирекция на МВР. Сигналът за извършените деяния е подаден от жителка на селото с инициали Е.И.П. Жената заявила пред полицията, че сутринта на 5 януари от дискотеката в Галиче е изчезнала видеокамера, поставена вътре, за да следи посетителите и реда в нощното заведение. По съвпадение или не, от необитаема къща, собственост на жалващата се, е изчезнал цветен телевизор. След предприетите следствени мерки за откриване на извършителя, неговата самоличност е установена. Криминално проявеният и осъждан Д.К.Тодоров ще понесе наказателна отговорност и за тези две кражби. Момчето е едва на 18 години, но има богато криминално досие в полицията. Откраднатите вещи не са намерени, което навежда към тезата, че те са били незабавно продадени или заложени. Тодоров е задържан за срок от едно денонощие в Районното управление на Бяла Слатина.", "date": "2018.01.06", "title": "Осъждан пубер ограби дискотеката в Галиче"}
{"url": "http://pik.bg/%D1%89%D0%B5-%D0%BC%D1%83-%D1%81%D0%B5-%D1%80%D0%B0%D0%B7%D0%BC%D0%B8%D0%BD%D0%B5-%D0%BB%D0%B8-%D1%82%D0%BE%D0%B7%D0%B8-%D0%B3%D0%B8%D0%BD%D0%B5%D0%BA%D0%BE%D0%BB%D0%BE%D0%B3-%D0%BE%D1%82-%D0%B1%D1%83%D1%80%D0%B3%D0%B0%D1%81-%D0%B7%D0%B0%D1%81%D1%82%D1%80%D0%B5%D0%BB%D1%8F-%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%BC%D0%B0%D0%BB%D0%BA%D0%BE-%D0%BA%D0%BE%D1%82%D0%B5-news717562.html", "text": "Районна прокуратура Бургас е образувала досъдебно производство за убийството на малкото котенце Алфи. Зверският акт бе разкрит, след като бяха публикувани записи от охранителната камера в дома на адвокат Красимир Кацарски. Кадрите показваха как съседът му в Банево – гинекологът Стефан Миринчев вади пушката си и жестоко застрелва бялото животинче, съобщава \"Флагман\". По информация на изданието записът вече е предаден на държавното обвинение, но ако няма признания на очевидец или на самия д-р Миринчев, то може и изобщо да не се стигне до съд. Пред \"Флагман\" гинекологът категорично отрече да е извършвал деянието, макар и на видеото ясно да се вижда какво е направил. При всички положение на прокуратурата ще бъде много трудно да докаже вината му, но дори и да го направи, то д-р Миринчев, се очаква да бъде освободен от наказателна отговорност по чл.78а от Наказателния кодекс, защото е с чисто съдебно минало. Така ще понесе административна санкция от най-много 1000 лева, разясниха юристи за Флагман.бг.", "date": "2018.01.06", "title": "ЩЕ МУ СЕ РАЗМИНЕ ЛИ?! Този гинеколог от Бургас застреля брутално малко коте"}
{"url": "http://pik.bg/21-%D0%B3%D0%BE%D0%B4%D0%B8%D1%88%D0%B5%D0%BD-%D1%81%D1%82%D1%83%D0%B4%D0%B5%D0%BD%D1%82-%D0%B8%D0%B7%D0%B2%D0%B0%D0%B4%D0%B8-%D0%BA%D1%80%D1%8A%D1%81%D1%82%D0%B0-%D0%BE%D1%82-%D1%80%D0%B5%D0%BA%D0%B0-%D1%87%D0%B0%D1%8F-%D0%B2-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-news717538.html", "text": "21-годишният студен по физическо възпитание в Пловдивския университет \"Паисий Хилендарски\" Георги Тачев извади кръста от река Чая в Асеновград на Богоявление, съобщава БНР. Тачев участва в ритуала за втори път. Той пожела на всички здраве. Кметът Емил Караиванов поздрави смелчагата, който получи от общината десетлитрово буренце асеновградски мавруд и парична награда от 150 лв. Над 50 мъже скочиха за кръста на Богоявление в река Чая, сред тях за първи път в борбата се включи и 11-годишният Йордан Симеонов. След Великия Богоявленски водосвет, отслужен от архиерейския наместник отец Йордан Георгиев, на централния площад \"Акад.Николай Хайтов\" бяха осветени бойните знамена на Военното формирование в града. Снимка: Трафикнюз.бг", "date": "2018.01.06", "title": "21-годишен студент извади кръста от река Чая в Асеновград"}
{"url": "http://pik.bg/10-%D0%BA%D0%B0%D1%87%D0%B5%D1%81%D1%82%D0%B2%D0%B0-%D0%BD%D0%B0-%D0%B4%D0%BE%D0%B1%D1%80%D0%B8%D1%8F-%D0%BD%D0%B0%D1%87%D0%B0%D0%BB%D0%BD%D0%B8%D0%BA-news717599.html", "text": "Ha вcичĸи ce xapecвa дa ce oплaĸвaт oт cвoитe нaчaлници. Cпopeд изcлeдвaнe нa Gаlluр, 50% oт aнĸeтиpaнитe пoнe eдин път в живoтa cи ca нaпycĸaли paбoтaтa cи зapaди лoш нaчaлниĸ. Ho ĸaĸвo oзнaчaвa \"лoш нaчaлниĸ\"? И ĸaĸъв pъĸoвoдитe мoжe дa ce нapeчe \"дoбъp нaчaлниĸ\"? Πpeдлaгaмe ви няĸoи xapaĸтepиcтиĸи, ĸoитo cпopeд cлyжитeлитe, тpябвa дa пpитeжaвa дoбpия нaчaлниĸ. 1. Toй тoчнo фopмyлиpa и пocoчвa oчaĸвaниятa cи oт вceĸи cътpyдниĸ Дaжe тeзи cлyжитeли, ĸoитo peдoвнo пoĸaзвaт дoбpи peзyлтaти, нe oбичaт дa бъдaт нeoпpeдeлeнocттa и нeяcнитe oчaĸвaния oт тяx. Eдин oт нaй-пpocтитe нaчини дa ce избягвaт нeпpиятнитe и нeoчaĸвaни зaдaчи и пpoмeни, e oтĸpитo и яcнo ca ce cъoбщaвaт нa cътpyдницитe ĸaĸви цeли cтoят пpeд тяx в oпpeдeлeн пepиoд. Ocвeн тoвa, пo тoзи нaчин ce oблeĸчaвa и ĸoнтpoлът въpxy paбoтaтa: дocтaтъчнo e дa ce cpaвнят oбoзнaчeнитe цeли c пocтигнaтитe peзyлтaти, нaпpимep зa ceдмицa или мeceц. 2. Toй e нeocпopим лидep и дeмoнcтpиpa виcoĸи yпpaвлeнcĸи нaвици Bceĸи cътpyдниĸ ce oтнacя c yвaжeниe ĸъм нaчaлниĸ, ĸoйтo caмият тoй извъpшвa пpaвилнo нeщaтa, a тaĸa cъщo пoмaгa нa cътpyдницитe дa пpaвят cъщoтo. Toвa e нa пpaĸтиĸa лидepcтвo и дoбpo yпpaвлeниe в eднo. Дoбpият нaчaлниĸ пocтaвя яcни цeли, a и cтимyлиpa cътpyдницитe cи дa пocтигaт тeзи цeли. 3. Toй дeмoнcтpиpa зaдълбoчeни пoзнaния в cвoятa oблacт Дoбpитe нaчaлници имaт и пoĸaзвaт зaдълбoчeни пoзнaния в oблacттa нa cвoятa дeйнocт, ĸoeтo им пoмaгa дa взeмaт aдeĸвaтни peшeния. Toвa изиcĸвa oбyчeниe и ycъвъpшeнcтвaнe и тpyпaнe нa oпит, ĸoитo им пoзвoлявaт ocвeн pyтиннитe зaдaчи, дa имaт cпocoбнocттa дa миcлят извън oбщoпpиeтoтo, дa ca гъвĸaви. A cъщo щe ycпявaт дa ce пpoмeнят в ĸpaĸ c изиcĸвaниятa нa пaзap и тexнoлoгиитe. 4. Toй мoжe дa пpoгнoзиpa, дa плaниpa и дa дeлeгиpa пълнoмoщия Дoбpитe yпpaвлeнци yмeят дa виждaт във вceĸи cвoй cътpyдниĸ нeгoвитe cилни и cлaби cтpaни. И вceĸи дoбъp нaчaлниĸ ycпявa дa ce изпoлзвa cилнитe cтpaни нa cвoя eĸип ĸaтo цeнeн pecypc. Toвa oзнaчaвa и дa плaниpa и дeлeгиpa зaдължeния нa cътpyдницитe cи в cъoтвeтcтвиe c тexнитe cилни и cлaби ĸaчecтвa. Haй-ycпeшнитe yпpaвлeнци пpиличaт нa yчитeли и тpeньopи, ĸoитo пocтaвят ĸoнĸpeтни цeли и зaдaчи, a нe гoвopят oбщи пpиĸaзĸи. 5. Cвoeвpeмeннo пooщpявa ycпexитe нa cътpyдницитe Зa мнoгo oт cлyжитeли в дaдeнa ĸoмпaния e вaжнa нe caмo зaплaтaтa, ĸoятo пoлyчaвaт, нo и пpизнaниeтo зa тexнитe зacлyги в paбoтaтa. Bceĸи дoбъp нaчaлниĸ тpябвa дa имa тoвa нayм и зaдължитeлнo дa oтбeлязвa ycпexитe и зacлyгитe - ĸaĸтo фopмaлнo, тaĸa и пo нeфopмaлeн нaчин. Koгaтo cътpyдниĸът пoлyчaвa пoлoжитeлни oцeнĸи зa cвoитe зacлyги, тoй ce мoтивиpa дa paбoти oщe пo-дoбpe. 6. Toй yмee дa cлyшa и бъpзo дa ocъщecтвявa oбpaтнa вpъзĸa Baжнo e дa ce чyвa, ĸaĸвo гoвopят cлyжитeлитe, ĸaĸтo и тoвa, ĸoeтo ocтaвa нeдoизĸaзaнo. Aĸo cътpyдницитe гoвopят c нaчaлниĸa cи, ĸoйтo пocтoяннo пpeĸъcвa paзгoвop c тeлeфoнни oбaждaния, тoвa дeмoтивиpa и дeмopaлизиpa. дoбpитe нaчaлници нe caмo изcлyшвaт пoдчинeнитe cи, нo и нaмиpaт вpeмe и възмoжнocт дa ocъщecтвят oбpaтнa вpъзĸa c тяx. 7. Toй ocтaвa cпoĸoeн във вcяĸa cитyaция Дoбpият yпpaвлeнeц e чoвeĸ, ĸoйтo yмee eфeĸтивнo дa oбщyвa и дa зaпaзвa cпoĸoйcтвиe във вcяĸa, дaжe cлoжнa cитyaция. Toй ниĸoгa нe гyби ĸoнтpoл въpxy пoвeдeниeтo cи. Heщo пoвeчe cпocoбeн e дa ĸoнтpoлиpa нe caмo cвoитe eмoции, нo и тeзи нa ĸoлeĸтивa или нa oтдeлни нeгoви пpeдcтaвитeли. 8. Πpoявявa cъчyвcтвиe ĸъм пpoблeмитe нa oтдeлния cътpyдниĸ Дoбpитe нaчaлници мoгaт дa cи пoзвoлят \"дa ce пocтaвят в ĸoжaтa нa дpyгия чoвeĸ\", нe гyбeйĸи пpи тoвa cвoя aвтopитeт. Toвa, paзбиpa ce, нe oзнaчaвa дa пoзвoлявaт \"дa им ce ĸaчaт нa глaвaтa\". Eмпaтиятa e вaжнa чepтa нa дoбpия нaчaлниĸ, ĸoйтo ycпявa c yвaжeниe дa ce oтнacя ĸъм личнитe пpoблeми нa вceĸи oт cвoитe cлyжитeли. 9. Toй e пpимep пo oтнoшeниe нa чecтнocт, пpинципнocт и cĸpoмнocт Чecтo yпpaвлявaщитe и нaчaлницитe живeят дocтa пo-бoгaтo oт cвoитe пoдчинeни, pядĸo oбщyвaт c тяx. И чecтo oбиĸнoвeнитe cлyжитeли нe ги paзбиpaт пo peдицa тeми. И ocoбeнo, ĸoгaтo нaчaлниĸa гoвopи eднo, a пpaви нa пpaĸтиĸa дpyгo, тoвa нe ocтaвa нeзaбeлязaнo oт cлyжитeлитe. A имaйтe пpeдвид, чe cътpyдницитe cлeдят вcяĸa нeгoвo дyмa и дeйcтвиe, зaбeлязвaт вcичĸo, ocoбeнo нeгoвитe гpeшĸи. 10. Дeмoнcтpиpa дoбpo и пoлoжитeлнo чyвcтвo зa xyмop Xopaтa нa вcяĸa възpacт peaгиpaт пoлoжитeлнo нa вeceлoтo нacтpoeниe. Te yвaжaвaт тeзи нaчaлници, ĸoитo ca гoтoви дa ce шeгyвaт в пpoфecиoнaлни или лични cитyaции. Πoвeчeтo xopa ca cпocoбни дa възпpиeмaт xyмopa и иpoниятa дaжe в cтpecoви мoмeнти, ĸoгaтo пoдxoдящaтa шeгa мoжe дa paзвeдpи oбcтaнoвĸaтa.", "date": "2018.01.06", "title": "10 качества на добрия началник"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B8%D1%80%D0%B0%D0%BD-%D1%81%D0%BA%D0%B0%D1%80%D0%B0-%D0%BE%D0%BE%D0%BD-news717541.html", "text": "Протестите в Иран скараха великите сили на заседание на Съвета за сигурност на ООН. Русия обвини Вашингтон, че злоупотребява с институцията на Съвета за сигурност на ООН, след като свика извънредно заседание за вътрешен проблем. На това мнение бяха още няколко държави, включително и Франция. САЩ настояха, че процесите в Иран могат да се разраснат до масови сблъсъци и дори криза като тази в Сирия. Представителите на повечето страни са били изненадани от свикването на заседание по идея на американците. За да има подобно заседание, трябва да има поне 9 от 15-те страни, които съставляват Съвета за сигурност на ООН. Според американския посланик в ООН Ники Хейли, някои от страните в ООН смятат, че „човешките права не са нещо, с което трябва да се занимава Съвета за сигурност”. „САЩ не са на това мнение”, добави тя. Френският посланик Франсоа Делатр заяви, че събитията в Иран са притеснителни, но „не представляват заплаха за международния ред и сигурност”. „Трябва да внимаваме за всички опити кризата да бъде използвана с конюктурни политически цели”, каза той.", "date": "2018.01.06", "title": "СКАНДАЛ! Иран скара ООН"}
{"url": "http://pik.bg/%D0%BB%D1%8E%D1%82-%D1%81%D0%BF%D0%BE%D1%80-%D1%81%D0%BB%D0%B0%D0%B2%D0%B5%D0%B9%D0%BA%D0%BE-%D1%81%D1%82%D0%B0%D0%B9%D0%BA%D0%BE%D0%B2-%D0%BD%D0%B0%D1%81%D0%BC%D0%B5%D1%82%D0%B5-%E2%80%9E%D0%B7%D0%B5%D0%BB%D0%B5%D0%BD%D0%B8%D1%8F%E2%80%9C-%D0%B1%D0%BE%D1%80%D0%B8%D1%81%D0%BB%D0%B0%D0%B2-%D1%81%D0%B0%D0%BD%D0%B4%D0%BE%D0%B2-%D0%B7%D0%B0-%D0%BF%D0%B8%D1%80%D0%B8%D0%BD-%D0%B5%D0%BA%D0%BE-%D0%B0%D0%BA%D1%82%D0%B8%D0%B2%D0%B8%D1%81%D1%82%D0%B8%D1%82%D0%B5-%D0%BF%D1%80%D0%B5%D1%87%D0%B0-news717224.html", "text": "В размяна на обвинения и надговаряне се превърна дебатът между Борислав Сандов от „Зелените” и Славейко Стайков (вляво) от коалиция „За да останат хора в България” по темата за плана за управление на Национален парк „Пирин” и втория лифт на Банско. Пред Би Ти Ви Стайков определи големият протест в София и ред други градове като „политически”: „Беше демонстрирано в София, че хората, които излязоха на протест, искат местните власти да нямат думата”. Той заяви, че за 10 години концесия на „Юлен” горите в Пирин са се увеличили с 20 000 декара. Сандов коментира, че вече е нарушено предписание на Европейската комисия планът за управление на парка да мине през екооценка. По думите му решението на МС от 28 декември за Пирин само по себе си нарушава 2 закона и 2 евродирективи, а допълнителни нарушения са допуснати и при самото обществено обсъждане, като това поставя под сериозно съмнение твърденията на властта, че няма да се допусне масова сеч и строителство в планината. На 11 януари предстои нов протест, а еко активистите ще отнесат въпроса и в Брюксел, като се очаква поредна наказателна процедура срещу България по линия на опазването на околната среда. Нашата страна има най-много именно заради унищожаване на природата. „Тези хора показаха, че ще пречат до последно на развитието на българския зимен туризъм”, коментира Стайков. Според него именно еко активистите са причина жителите на 200 български планински и полупланински общини да не могат да живеят по-добре.", "date": "2018.01.06", "title": "ЛЮТ СПОР! Славейко Стайков насмете „зеления“ Борислав Сандов за Пирин: Еко активистите пречат на хората от 200 български общини да живеят по-добре"}
{"url": "http://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-11-%D0%BF%D1%80%D0%B8%D0%BD%D1%86%D0%B0-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%BE%D1%82%D0%B5%D1%81%D1%82%D0%BD%D0%B0-%D0%B0%D0%BA%D1%86%D0%B8%D1%8F-%D0%B2-%D0%BA%D1%80%D0%B0%D0%BB%D1%81%D0%BA%D0%B8%D1%8F-%D0%B4%D0%B2%D0%BE%D1%80%D0%B5%D1%86-news717533.html", "text": "Властите в Саудитска Арабия са задържали 11 принца заради участието им в протестна акция в кралския дворец в Рияд, съобщава ТАСС, като се позовава на информация от саудитски медии. Посочва се, членове на кралското семейство са протестирали срещу отказа на монарха да им плаща разходите за вода и ток. Всички задържани ще бъдат изправени пред съд. В рамките на антикорупционна кампания, която се разгърна на територията на Саудитска Арабия, крал Салман бен Абдел Азиз Ал Сауд законодателно забрани от хазната да бъдат изплащани разходите за водоснабдяване и електричество на членовете на монархическата фамилия.", "date": "2018.01.06", "title": "Властите в Саудитска Арабия задържаха 11 принца заради протестна акция в кралския дворец"}
{"url": "http://pik.bg/%D0%B3%D0%BE%D1%80%D0%B4%D0%BE%D1%81%D1%82-%D0%BF%D0%B5%D1%82%D1%8A%D1%80-%D1%81%D1%82%D0%BE%D0%B9%D1%87%D0%B5%D0%B2-%D1%81%D1%8A%D1%81-%D1%81%D1%80%D0%B5%D0%B1%D1%80%D0%BE-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%BF%D0%BE-%D0%BF%D0%BB%D1%83%D0%B2%D0%B0%D0%BD%D0%B5-%D0%B2-%D0%BB%D0%B5%D0%B4%D0%B5%D0%BD%D0%B8-%D0%B2%D0%BE%D0%B4%D0%B8-news717549.html", "text": "Носителят на 11 поредни трофея от Световната купа по плувен маратон - Петър Стойчев, записа ново призово класиране в богата си кариера. 41-годишният българин зае второ място на световното първенство по плуване в ледени води в Германия в дисциплината 1000 м свободен стил. Той преодоля разстоянието за 12:39,64 при темперература на водата 3.8 градуса и на въздуха 6 градуса. Стойчев бе изпреварен единствено от холандеца Фердил Хестерман, който финишира за 12:38,73. Българинът е двукратен световен шампион по плуване в ледени води. Той спечели титлата през 2017 г., като го постигна по внушителен начин - с подобряване на собствения си рекорд.", "date": "2018.01.06", "title": "ГОРДОСТ! Петър Стойчев със сребро на световното по плуване в ледени води"}
{"url": "http://pik.bg/%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D0%BE%D0%BB%D0%B0-%D1%80%D0%B0%D0%B7%D0%BC%D0%B0%D0%B7%D0%B0-%D0%BF%D0%B0%D1%82%D1%80%D1%83%D0%BB%D0%BA%D0%B0-%D0%B2-%D1%81%D0%BE%D1%84%D0%B8%D1%8F-%D1%81%D0%BD%D0%B8%D0%BC%D0%BA%D0%B0%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news717613.html", "text": "Полицаи пострадаха при катастрофа в София. Сблъсъкът между полицейската кола и лекия автомобил е станал на кръстовището на столичния булевард „Монтевидео” и улица „Боряна”. Инцидентът е станал точно в началото на ремонтирания участък на булевард \"Монтевидео\". \"Сигналът до Бърза помощ е постъпил в 16,36 часа, като линейката е била там в 16,40. Служителите на МВР са прегледани на място. И двамата са с леки травми в колената. Единият не е пожелал за бъде хоспитализиран, а другият е откаран в болница\", съобщиха за ПИК от Бърза помощ. На жената също е оказана медицинска помощ, но тя не е хоспитализирана.", "date": "2018.01.06", "title": "ТЕЖКА КАТАСТРОФА! Кола размаза патрулка в София (СНИМКА/ОБНОВЕНА) "}
{"url": "http://pik.bg/28-%D0%B3%D0%BE%D0%B4%D0%B8%D1%88%D0%B5%D0%BD-%D0%B8%D0%BD%D0%B6%D0%B5%D0%BD%D0%B5%D1%80-%D0%BE%D1%82-%D0%B0%D0%B5%D1%86-%E2%80%9E%D0%BA%D0%BE%D0%B7%D0%BB%D0%BE%D0%B4%D1%83%D0%B9%E2%80%9C-%D1%81%D0%BF%D0%B0%D1%81%D0%B8-%D0%BA%D1%80%D1%8A%D1%81%D1%82%D0%B0-%D0%BD%D0%B0-%D0%B1%D0%BE%D0%B3%D0%BE%D1%8F%D0%B2%D0%BB%D0%B5%D0%BD%D0%B8%D0%B5-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news717557.html", "text": "28-годишният Калоян Маринов от Враца спаси кръста на Богоявление във Враца, съобщава Конкурент. Младият мъж е инженер и работи в АЕЦ „Козлодуй“. Той пръв, сред останалите 25 смелчаци, успя да извади кръста от водите на река Лева. Всички участници бяха облечени в тениски с фолклорни мотиви, осигурени от Община Враца. Стотици врачани и гости на града присъстваха на ритуала по спасяването на кръста, който се проведе на моста до разклона за село Згориград. Честването на големия християнски празник Йордановден, започна с водосвет за здраве, отслужен от отец Владислав. На победителя, който извади Христовото разпятие, кметът Калин Каменов пожела здраве, успешна година и наследници. Калоян бе награден от Каменов с парична награда и бутилка вино. Всички участници в спасяването на кръста също получиха от напитката. За доброто настроение на всички се погрижиха танцьорите от Представителен танцов състав „Хемус“ и музикантите от духовия оркестър при Читалище „Развитие - 1869“. Празникът завърши с български хора около огъня. Снимка: Конкурент.бг", "date": "2018.01.06", "title": "28-годишен инженер от АЕЦ „Козлодуй“ спаси кръста на Богоявление във Враца"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D0%BE%D1%82-%D0%B4%D0%B6%D0%B5%D1%80%D0%BC%D0%B0%D0%BD-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D0%B5-79-%D0%BD%D0%B5-%D0%B8%D1%81%D0%BA%D0%B0%D1%82-%D0%B4%D0%B5%D0%BF%D0%BE%D1%82%D0%BE-%D0%B7%D0%B0-%D0%B1%D0%B8%D1%82%D0%BE%D0%B2%D0%B8-%D0%BE%D1%82%D0%BF%D0%B0%D0%B4%D1%8A%D1%86%D0%B8-news717554.html", "text": "Жители на дупнишкото село Джерман излязохана пореден протест срещу проекта за изграждане на депо за отпадъци край селото. Протестиращите, организирани от сдружението \"Бъдеще за Джерман\", блокираха за 15 минути главния път Е-79, съобщава БНР. От 5 години джерманци протестират срещу проекта за депо върху 220 декара в месността \"Спротива\" край селото, където ще карат отпадъците си 6 общини от Кюстендилска област - Кюстендил, Дупница, Бобов дол, Сапарева баня, Невестино и Трекляно. Местните хора считат, че избраният терен е неподходящ, една част от него е и обработваема земеделска земя. За да получат божията помощ, джерманци издигнали параклис \"Св.Константин и св.Елена\" на мястото, където трябва до юни тази година да започне изграждането на първата клетка от депото. По решение на общоселско събрание всеки месец ще има протести в Джерман, първият от които е днес, а вторият - през февруари. След като извърши ритуала с Богоявленския кръст, към протестиращите се присъедини и отец Кирил. При блокирането на пътя полиция охраняваше участъкът от около 200 метра. До сериозно задръстване не се стигна.", "date": "2018.01.06", "title": "Протестиращи от Джерман блокираха Е-79, не искат депото за битови отпадъци"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F%D1%82-%D0%B7%D0%B0-%D1%88%D0%B5%D1%81%D1%82%D0%BE%D1%80%D0%BD%D0%BE%D1%82%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B2-%D0%BD%D0%BE%D0%B2%D0%B8-%D0%B8%D1%81%D0%BA%D1%8A%D1%80-%D1%80%D0%BE%D1%81%D0%B5%D0%BD-%D0%B0%D0%BD%D0%B3%D0%B5%D0%BB%D0%BE%D0%B2-%D0%B6%D0%B8%D0%B2%D1%8F%D0%BB-%D0%BD%D0%B0-%D0%BD%D1%8F%D0%BA%D0%BE%D0%BB%D0%BA%D0%BE-%D0%BC%D0%B5-news717597.html", "text": "Обвиненият за шесторното убийство в Нови Искър Росен Ангелов живял на няколко места в София. Все още не е открит собственикът на тефтера, намерен до тялото на убитата в Нови Искър Кети Кюхова. Вътре, освен името на мъжа й Неделчо Юнаков и записки за ипотечен кредит, какъвто семейството е теглило, фигурират и данни за последните парламентарни избори. Макар да не открихме Кети Кюхова в списъците на секционните комисии, тя си е водела записки за това как се смятат преференции и как се броят гласове, съобщава Нова тв. А полицията все още е на крак заради Росен Ангелов. Мъжът вече е задочно обвинен за шесторното убийство в Нови Искър. От него обаче няма и следа, въпреки впрегнатите сили на МВР и армията. В петък вечер полицаите тръгнаха по нова гореща следа. Съвсем тихо, без включени сирени, десетина патрулни автомобила и четири буса с тежко въоръжени мъже обградили блок 29 в столичния квартал „Дружба”. Полицаите влезли във вход Б, за да търсят Ангелов. А той най-вероятно все още ползва мобилен телефон и интернет, защото профилът в социалните мрежи, който се предполага, че е негов, вече е изтрит. Изтрити са коментарите и харесванията на публикациите му. Самият Ангелов се е изпарил от „Дружба” в края на лятото. Живял там до преди 5-6 месеца в продължение на около година. Имал и съквартирант, но и той заминал още преди Нова година. Според вече бившите му съседи Росен бил тих и скромен човек, редовно пиел кафе с тях, не ползвал кола, а само градски транспорт. Разказвал за службата си във Френския легион, дори показвал свои снимки от тогава. Живеел при наемателят на апартамента – Владо. Той също заминал преди Нова година, според съседите му – за Франция. Никой в квартала обаче не знае какво точно работят двамата. А Росен Ангелов е живял и в други два столични квартала - „Надежда” и „Люлин”. И там съседите го познали веднага, щом от МВР пуснали снимката му. Именно от „Люлин” тръгва първото дело за блудство срещу Ангелов. Посегнал на 12-годишната дъщеря на жената, с която живеел тогава. За това бил осъден и лежал в затвора шест години. Излязъл на свобода през 2002 г. Само няколко години по-късно отново е обвинен и осъден за блудство, но полицията така и не го открива.", "date": "2018.01.06", "title": "РАЗКРИТИЕ! Обвиненият за шесторното убийство в Нови Искър Росен Ангелов живял на няколко места в София"}
{"url": "http://pik.bg/4-%D0%BD%D0%B5%D0%BF%D0%BE%D0%B4%D0%BE%D0%B7%D0%B8%D1%80%D0%B0%D0%BD%D0%B8-%D0%BC%D0%B5%D1%81%D1%82%D0%B0-%D0%BD%D0%B0-%D0%BA%D0%BE%D0%B8%D1%82%D0%BE-%D0%B4%D0%B0-%D1%81%D0%BB%D0%B0%D0%B3%D0%B0%D1%82%D0%B5-%D0%B3%D1%80%D0%B8%D0%BC-news717552.html", "text": "Нанесен равномерно и правилно, гримът прави чудеса с външния ни вид. С него можем да прикрием дребните недостатъци и да извадим на преден план най-красивите черти на лицето си. Но дали гримът е само за лицето? Има някои места, на които много малко хора слагат грим, а те са мощни женски оръжия, които си струва да бъдат подчертавани. Особено щом стане въпрос за специален повод. Тогава използването на грим и върху тях е не просто желателно. Вижте места, на които трябва да обърнем внимание и за които дори не сме се сещали досега да подчертаем Слънчева целувка в средата на зимата. Нанесете пудра за открояване в центъра на челото и след това леко разнесете навън. Така ще придадете блясък на лицето, сякаш доскоро сте събирали слънчеви лъчи на някой плаж. Кой се нуждае от трета чаша кафе? Подчертайте очите, като нанесете сенки по ваш избор във вътрешните ъгли. Това ви кара да изглеждате будни, дори ако работите много, а сънят ви е дефицит. Така погледът ви ще изглежда свеж и бистър. Използвайте кафяв молив и нарисувайте няколко точки около кривата в горната част на гърдите. Слейте ги с помощта на малка четка за грим. Завършете със старателно разнасяне на продуктите, за да прикриете контрастната разлика и да изглежда деколтето ви напълно естествено. Така оптически ще увеличите бюста и ще привлечете погледите към него. Ако тоалетът ви е с голи рамене, не пропускайте да ги подчертаете. Начинът, по който може да го направите, е с добър лосион за тяло с блестящ ефект, съветва \"Ай Уомън\". Използвайте коректор, ако видите малки пъпчици по тях и покрийте с фон дьо тен, за да създадете ефекта на идеално гладка и красива кожа.", "date": "2018.01.06", "title": "4 неподозирани места, на които да слагате грим"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-51-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D0%BE%D1%82-%D0%B2%D0%B5%D0%BB%D0%B8%D0%BD%D0%B3%D1%80%D0%B0%D0%B4%D1%81%D0%BA%D0%BE-%D1%81%D0%B5%D0%BB%D0%BE-%D1%81%D0%B5-%D1%81%D0%B0%D0%BC%D0%BE%D0%B7%D0%B0%D0%BF%D0%B0%D0%BB%D0%B8-%D0%BF%D0%BE-%D0%BD%D0%B5%D0%B2%D0%BD%D0%B8%D0%BC%D0%B0%D0%BD%D0%B8%D0%B5-news717540.html", "text": "51-годишен мъж от велинградското село Пашови се е самозапалил, съобщиха от ГД „Пожарна безопасност и защита на населението“, цитирани от Фокус. Сигналът за инцидента е получен вчера в 19:43 часа в Областния център на РД „Пожарна безопасност и защита на населението“ – Пазарджик. Мъжът живее на улица „9-ти септември“ в село Пашови, община Велинград. В ликвидиране на произшествието е участвал 1 противопожарен автомобил с трима служители от РС ПБЗН – Велинград. Пострадалият е получил е изгаряне от II степен по лицето и ръцете, без опасност за живота. Той е хоспитализиран в МБАЛ-Велинград. По данни на полицията мъжът е бил употребил алкохол и най-вероятно се е самозапалил поради невнимание. За сега няма данни за умисъл в действията му.", "date": "2018.01.06", "title": "Инцидент! 51-годишен мъж от велинградско село се самозапали по невнимание"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%B0%D1%81%D1%82%D1%80%D0%BE%D0%BD%D0%B0%D0%B2%D1%82%D1%8A%D1%82-%D0%B4%D0%B6%D0%BE%D0%BD-%D0%B9%D1%8A%D0%BD%D0%B3-%D1%81%D1%82%D1%8A%D0%BF%D0%B8%D0%BB-%D0%BD%D0%B0-%D0%BB%D1%83%D0%BD%D0%B0%D1%82%D0%B0-news717628.html", "text": "Астронавтът Джон Йънг, ходил на луната и участвал в първата мисия на космическата совалка, почина на 87-годишна възраст, предава Индипендънт, цитиран от Фокус. „Ние сме натъжени от загубата на астронавта Джон Йънг, починал на 87-годишна възраст. Той е летял два пъти на луната, вървял е по нейната повърхност и е участвал в първи полет на космическата совалка“, пише в официално заявление на НАТО. Той е първият човек на света, летял в космоса шест пъти.", "date": "2018.01.06", "title": "Почина астронавтът Джон Йънг, стъпил на Луната "}
{"url": "http://pik.bg/%D0%BF%D0%BE%D0%BB-%D1%85%D0%B0%D0%B3%D0%B8%D1%81-%D0%BE%D1%82%D1%80%D0%B5%D1%87%D0%B5-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F%D1%82%D0%B0-%D0%B2-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%B8-%D0%BF%D0%BE%D1%81%D0%B5%D0%B3%D0%B0%D1%82%D0%B5%D0%BB%D1%81%D1%82%D0%B2%D0%B0-%D0%B8-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D0%BD%D0%B5-news717556.html", "text": "Четвъртата жена Хейли Брист Режисьорът и сценарист Пол Хагис отрече обвиненията в сексуални посегателства , отправени от четири жени, две от които заявиха, че ги е изнасилил, съобщиха световните информационни агенции. Три жени от развлекателната индустрия вчера обвиниха Хагис, че ги е целунал насила или ги е принудил да правят орален секс от 1996 г. до 2015 г. Едната от тях го обвинява и в изнасилване. Имената на жените не се посочват. \"Г-н Хагис отрича тези анонимни обвинения изцяло\", каза адвокатката му Кристин Лепера. обвинява Хагис, че я е изнасилил през 2013 г. Той заведе дело срещу нея миналия месец, в което отрича разказите й и я обвинява от своя страна, че го изнудва за 9 млн. долара, за да не огласи твърденията си, събощава БТА. Пол Хагис, който е на 64 години, спечели награда \"Оскар\" за оригинален сценарий през 2006 г. за \"Сблъсъци\". Продукцията получи и \"Оскар\" за най-добър филм. Хагис е работил също по филмите \"Момиче за милиони\" и \"Спектър на утехата\".", "date": "2018.01.06", "title": "Пол Хагис отрече обвиненията в сексуални посегателства и изнасилване "}
{"url": "http://pik.bg/%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%BE-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B7%D0%B0%D1%80%D0%B0%D0%B4%D0%B8-%D1%85%D0%B2%D1%8A%D1%80%D0%BB%D1%8F%D0%BD%D0%B5%D1%82%D0%BE-%D0%BD%D0%B0-%D0%BA%D1%80%D1%8A%D1%81%D1%82%D0%B0-%D0%B2-%D0%BA%D1%8A%D1%80%D0%B4%D0%B6%D0%B0%D0%BB%D0%B8-news717539.html", "text": "Днес водите на Арда бяха осветени с хвърлянето на кръста в нея от пловдивския владика Николай. Имаше сериозна опасност да се разрази политическо противопоставяне, тъй като от общината планираха да направят второ хвърляне на кръста в Кърджали от въздушен балон. Това не се случи, след като местната власт реши да възстанови вместо това празника Мъжки водици. Властите осигуриха въздушния балон за празненството, за да могат хората да се качат на него, съобщава Нова телевизия. Истинското хвърляне на кръста се случи в манастирския комплекс „св.Йоан Предтеча”. Там имаше и хвърляне на кръста в басейн с топла вода за децата. Кметът на Кърджали Хасан Азис честити празника на всички. Той заяви, че Кърджали ще покаже разум, смиреност, мъдрост и спазване на църковните канони. Областният управител Никола Чанев заяви, че „война” в Кърджали не е имало, а само словестни „престрелки”.", "date": "2018.01.06", "title": "Политическо напрежение заради хвърлянето на кръста в Кърджали"}
{"url": "http://pik.bg/%D0%BF%D0%B8%D1%8F%D0%BD-%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8%D0%BD-%D0%BF%D1%80%D0%B8%D0%BF%D0%B0%D0%B4%D0%BD%D0%B0-%D0%B2-%D1%80%D0%B5%D0%BA%D0%B0-%D0%BC%D0%B0%D1%80%D0%B8%D1%86%D0%B0-%D1%81%D0%BB%D0%B5%D0%B4-%D0%B8%D0%B7%D0%B2%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D1%80%D1%8A%D1%81%D1%82%D0%B0-news717620.html", "text": "Мъртво пиян мъж изпадна в хипотермичен шок при хвърлянето на кръста в река Марица, съобщава трафикнюз. На брега на реката, 30-годишният пловдивчанин изпил близо един литър концентрат. Няколко пъти той се бе потопил в студените води, а минути след изваждането на разпятието, припаднал. Екип на Спешна помощ веднага реагирали и с линейка мъжът бил откаран в лечебно заведение. Преди инцидента няколкократно органите на реда са били отправили предупреждение на иначе веселия пловдивчанин. По информация на медиците комбинацията от голямото количество алкохол и студената вода е предизвикала хипотермията. С линейка в болница е откаран и друг мъж, участвал в мъжкото хоро в Калофер. Той също е припаднал след поглъщане на солидно количество алкохол.", "date": "2018.01.06", "title": "Пиян пловдивчанин припадна в река Марица след изваждането на кръста"}
{"url": "http://pik.bg/%D0%BD%D0%B5%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%BD%D0%B8%D0%BA-%D0%B1%D0%BB%D0%B0%D0%B3%D0%BE-%D0%B3%D0%B5%D0%BE%D1%80%D0%B3%D0%B8%D0%B5%D0%B2-%D0%B7%D0%B0%D0%B1%D1%80%D0%B0%D0%B2%D0%B8-%D0%B2%D1%82%D0%BE%D1%80%D0%B8%D1%8F-%D1%81%D0%B8-%D0%B1%D0%B0%D1%89%D0%B0-%D0%B2%D0%B5%D0%BD%D1%86%D0%B8-%D1%81%D1%82%D0%B5%D1%84%D0%B0%D0%BD%D0%BE%D0%B2-%D0%B6%D0%B5%D1%81%D1%82%D0%BE%D0%BA%D0%BE-%D0%BE%D0%B1%D0%B8%D0%B4%D0%B5%D0%BD-%D0%BD%D0%B0-%D1%81%D0%B0%D0%BC%D0%BE%D0%B7-news716790.html", "text": "Красивата съпруга на Благой Георгиев, Есмер Омерова, е развалила дългогодишното приятелство на футболиста с президента на Славия Венци Стефанов, подозират близки до звездното семейство. Преди около две години танцьорката си внушила, че бизнесменът е против връзката им, и започнала да настройва бившия национал срещу него. За Есмер било важно Благо да го зачеркне от живота си, защото знаела, че го чувства като втори баща и се влияе от мнението му. Запознати с интригата твърдят, че Стефанов никога не се е бъркал в личния живот на Георгиев, но неведнъж го е съветвал да не се жени за Омерова. Правел го в присъствието на други хора и вероятно така препоръките му са стигнали до ушите на Есмер. Шефът на Славия разкри, че Благо не му се е обаждал от година и половина. \"Той обича да забравя хората, когато вече не му трябват. Няма нищо общо с Митко Рангелов и Чавдар Янков, които се обаждат и не забравят родния си клуб. Тук не става въпрос за мен. Говорим за уважение към хората, които са ти помагали. На всеки празник получавам честитки от Тодор Колев и Филип Филипов. Те не са наши юноши, но са играли в Славия и оценяват това. Бащата на Петко Христов пък се обади и ми каза, че момчето иска да ме види, за да ми подари сувенир от Фиорентина. Това е нещо малко, но е важен жестът и уважението. Пожелавам на Благо Георгиев да е жив и здрав. За него е по-добре да не се връща в България, а да си стои при децата, защото така ще е далеч от чалготеките\", коментира Венци Стефанов. Преди дни халфът прекрати договора си с Оренбург. Очакваше се Стефанов да го приюти на \"Овча купел\" с шефски пост, но предвид конфликта им, това изглежда невъзможно. Благо заяви, че спира с футбола, защото вече не изпитва удоволствие от играта и от тук нататък ще се занимава с бизнес.", "date": "2018.01.06", "title": "НЕБЛАГОДАРНИК! Благо Георгиев забрави втория си баща! Венци Стефанов жестоко обиден на самозабравилия се Джизъс"}
{"url": "http://pik.bg/%D1%88%D0%B2%D0%B5%D0%B9%D1%86%D0%B0%D1%80%D0%B8%D1%8F-%D1%82%D1%80%D0%B8%D1%83%D0%BC%D1%84%D0%B8%D1%80%D0%B0-%D0%BD%D0%B0-%D1%85%D0%BE%D0%BF%D0%BC%D0%B0%D0%BD-%D0%BA%D1%8A%D0%BF-news717586.html", "text": "Швейцария спечели за трети път в историята турнира по тенис за смесени отбори \"Хопман Къп\". В австралийския град Пърт Роджър Федерер и Белинда Бенчич си осигуриха трофея след 2:1 победи на финала над Германия, акцентира \"Тенис кафе\". Федерер спечели първия сингъл срещу Александър Зверев с 6:7(4), 6:0, 6:2, но Анжелик Кербер изравни след 6:4, 6:1 срещу Бенчич. В решаващия мач на двойки швейцарците надделяха с 4:3(3), 4:2 и заслужиха шампионската купа. За Федерер това е втора титла от надпреварата след 2001 година, когато той триумфира в тандем с Мартина Хингис. Първият трофей за Швейцария от турнира пък е свързан и с България. През 1992 година получилата швейцарски паспорт българка Мануела Малеева-Франие и Якуб Хласек достигат до титлата.", "date": "2018.01.06", "title": "Швейцария триумфира на \"Хопман Къп\"!"}
{"url": "http://pik.bg/%D1%82%D0%BE%D1%87%D0%BD%D0%BE-%D0%B2-%D1%86%D0%B5%D0%BB%D1%82%D0%B0-%D0%B2%D0%B0%D1%81%D0%B8%D0%BB-%D0%BD%D0%B0%D0%B9%D0%B4%D0%B5%D0%BD%D0%BE%D0%B2-%D1%80%D0%B0%D0%B7%D0%BA%D0%BE%D1%81%D1%82%D0%B8-%D1%80%D0%B8%D0%B0%D0%BB%D0%B8%D1%82%D0%B8-%D1%84%D0%BE%D1%80%D0%BC%D0%B0%D1%82%D0%B8%D1%82%D0%B5-%D0%BF%D1%80%D0%B5%D0%B2%D1%8A%D1%80%D0%BD%D0%B0%D1%85%D0%B0-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F%D1%82%D0%B0-%D0%B2-%D0%B4%D1%80%D0%B5%D0%B2%D0%B5%D0%BD-%D1%80%D0%B8-news716598.html", "text": "Точен коментар на това, което се случва в риалити форматите у нас, направи певец №1 на България Васил Найденов. Легендарният изпълнител се възмути най-вече заради това, че специално в музикалните предавания като \"Х Фактор\" и \"Гласът на България\" се залага на англоезични изпълнения. \"Всички млади хора у нас започнаха да пеят само на английски, което е голяма простотия. Децата не знаят български език, а пеят и говорят на английски с диалект. Големите нации разсъждават по-мащабно. Гледайки \"Мюзик Айдъл\" и други подобни такива предавания, смешката е доста забележима. Трябва да има хубави български песни и ме боли, че не ги чувам по телевизията\", изплака болката си Васко Кеца в интервю пред седмичник. \"Медиите са големи длъжници на България и гражданите й. Голяма част от тях издършват престъпление срещу духа, насаждайки не просто лош, а опасно вулгарен вкус. Програмите на телевизията не бива да се превръщат в модерни копия на площадите в Древен Рим - с екзекузии и денонощен разврат\", смята Найденов.", "date": "2018.01.06", "title": "ТОЧНО В ЦЕЛТА! Васил Найденов разкости риалити форматите: Превърнаха телевизията в Древен Рим с екзекуции и денонощен разврат "}
{"url": "http://pik.bg/%D0%BD%D0%B5-%D1%81%D1%82%D0%B5-%D0%B8%D1%81%D1%82%D0%B8%D0%BD%D1%81%D0%BA%D0%B0-%D0%B4%D0%B2%D0%BE%D0%B9%D0%BA%D0%B0-%D0%B0%D0%BA%D0%BE-%D0%BD%D0%B5-%D1%81%D1%82%D0%B5-%D0%BF%D1%80%D0%B0%D0%B2%D0%B8%D0%BB%D0%B8-%D1%82%D0%B5%D0%B7%D0%B8-17-%D0%B2%D0%B8%D0%B4%D0%B0-%D1%81%D0%B5%D0%BA%D1%81-news717537.html", "text": "Всички знаем, че еднообразието убива страстта, затова  трябва смело да експериментирате в леглото. А за да може да се наречете двойка, трябва задължително да сте правили тези 17 вида секс: В началото на връзката обикновено ви трябва известно количество алкохол, преди да се съблечете. Той премахва задръжките и прави процеса на изучаване на чуждото тяло по-малко смущаващ. Ако това ви помага да се чувствате по-освободени и уверени, направете го. Независимо дали сте имали тежка вечер, защото още сте в началото на връзката, или защото сте празнували годишнина, махмурлийският секс е естествено продължение на пиянския секс. Събуждате се и се чувствате толкова зле, че единственото нещо, което ще ви накара да се почувствате по-добре (освен бекон с яйца или сандвич със сирене, разбира се) е един оргазъм. Понеже няма как да сте непрекъснато пияни, на определен етап ще ви се наложи да правите секс трезви. Красотата на трезвения секс е в това, че усещанията ви са много по-изострени и реални, отколкото когато сте пили. Освен това е много по-запомнящ се, просто защото сте в състояние да го запомните и няма да имате бели петна в паметта. Когато обичате някого, неговото щастие е и ваше. Какъв по-добър начин да отбележите празника от това да подарите на любимия оргазъм? Лични поводи, успешно взети изпити или приключени сделки – сексът винаги е добре дошъл. Всички ние имаме лоши дни, в които се чувстваме депресирани и тотално не-секси. Когато имате връзка, е добре да усетите дали партньорът ви има нужда от напомпване на егото и измъкване от дупката. Един от най-добрите начини за това е да му върнете усещането за щастие чрез секс. Понякога правите секс просто защото изглежда, че трябва. Например когато сте на почивка и сте освободени от обичайните задължения, ви се струва, че трябва да правите повече секс от обикновено. Празници, рождени дни и годишнини също за повод за секс, най-вече защото ви изглежда нередно да не правите. Без значение колко се обичате, ще има и моменти, в които се мразите. Ще се карате, ще се ненавиждате и дори само лицето на партньора ще ви изпълва с ярост. За щастие, има добър начин за използване на този гняв. Когато го канализирате в секс, той може да доведе до много страстни преживявания, включващи късане на дрехи, пляскане и интензивни оргазми. Щом гневът избледнее и си припомните колко много се обичате, следващата стъпка е сексът за сдобряване. Казвате си мили думи, извинявате се за предишното си поведение и правите любов сладко, нежно и дълго. Няма да се чувствате възбудени всеки път, когато партньорът ви иска секс. Но все пак трябва да го направите, независимо по традиционния начин или по някой от алтернативните, дори да не сте в настроение. Защото ще има моменти, в които той ще направи същото за вас. Има сутрини, в които натискате бутона за отлагане на алармата и изполвате тези допълни 20 минути не за да си доспите, а за секс, съобщава \"Ай Уомън\". Няма как да съжалявате за такъв старт на деня. Той ви изпълва с енергия и задоволство и ви кара да мислите един за друг чак до вечерта, когато ще го направите отново. Двойките обикновено боледуват заедно, защото поддържат близък контакт и обменят телесни секрети. Лежите заедно в леглото, кихате, кашляте и подсмърчате, но внезапно ви хрумва, че един оргазъм може да облекчи страданията ви. И няма да сгрешите. Сексът ще бъде потен и мръсен, но запомнящ се. Всяка двойка рано или късно стига до рутина в секса. Но каквото и да е „нормално“ за вас и партньора ви, не трябва да бъде разочароващо. В крайна сметка, вече знаете кои пози и техники ви доставят най-голямо удоволствие. Така че ги използвайте, без да се страхувате от скуката. Ако се усещате затънали в рутина, винаги можете да разнообразите нещата. Четете статии, гледайте филми, бъдете отворени за нови идеи. Можете да започнете с нещо просто като пляскане или връзване на очите, или пък да минете на следващото ниво с анален секс или оргия. Експериментирайте. Смехът и оргазмът са едни от най-приятните неща и освобождават в мозъка хормоните на щастието. Когато се комбинират, ефектът е още по-силен. Двойките, които са заедно отдавна, знаят това и не се притесняват да включат шеги и смях в секса. Когато сте заедно от дълго време, сте натрупали значителен архив от общи спомени. Използвайте ги, за да съживите романтиката. Припомнете си кога и как сте били щастливи и се оставете страстта да ви завладее отново. Сексът на открито е в списъка с желания на повечето двойки. Не е толкова трудно да се осъществи, а тръпката и историята, която ще разказвате след това си струват. Трябват да уцелите само правилния момент и правилното място. В замяна на няколко минути дискомфорт, ще има с какво да се хвалите цял живот. Времето не трябва да е ограничаващ фактор в сексуалния ви живот. Ако искате трайна връзка, трябва да намирате време за секс, независимо колко сте заети. Един от начините е да се усъвършенствате в бързия секс. Така винаги можете да открадвате няколко минути за него, без да се чувствате сексуално неудовлетворени. Дори няма нужда да се събличате, за да го направите.", "date": "2018.01.06", "title": "Не сте истинска двойка, ако не сте правили тези 17 вида секс"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BC%D0%B0%D1%80%D0%B8%D1%8F-%D1%81%D0%B8%D1%8F%D0%B5-%D1%81-%D0%BD%D0%BE%D0%B2%D0%B0%D1%82%D0%B0-%D1%81%D0%B8-%D0%BB%D1%8E%D0%B1%D0%BE%D0%B2-%D0%BC%D0%BD%D0%BE%D0%B3%D0%BE-%D1%81%D1%8A%D0%BC-%D1%89%D0%B0%D1%81%D1%82%D0%BB%D0%B8%D0%B2%D0%B0-%D0%B8-%D0%BC%D0%B8-%D0%BB%D0%B8%D1%87%D0%B8-news717512.html", "text": "То се видя, че с браковете ми се получава. Надявам се третият да е сполучлив и успешен. Така попфолк певицата Мария коментира пред Канал 3 очакванията си за Новата година. Мария не скри, че мъжът, който в момента е до нея, е променил към още по-добро живота й. \"Много съм щастлива и ми личи\", заяви тя. Певицата изтегли своето новогодишно късметче: \"Пътуване до тайнствена страна ще имаш през годината добра\". \"Аз като един човек, който обожава да пътува, по-хубав късмет от това, здраве му кажи! Пожелавам на всички една разкошна Нова година\", заяви Мария.", "date": "2018.01.06", "title": "ГОРЕЩО! Мария сияе с новата си любов: Много съм щастлива и ми личи! "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%81-%D0%B3%D0%BE%D0%BB%D0%B5%D0%BC%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%83%D0%B1%D0%B8%D0%B5%D1%86%D0%B0-%D1%80%D0%BE%D1%81%D0%B5%D0%BD-%D0%B0%D0%BD%D0%B3%D0%B5%D0%BB%D0%BE%D0%B2-%D0%B8%D0%BC%D0%B0%D0%BB-%D0%B2%D0%BE%D0%B5%D0%BD%D0%BD%D0%B0-%D0%BF%D0%BE%D0%B4-news717579.html", "text": "Министърът на отбраната Красимир Каракачанов заяви, че издирваният за шесторното убийство в Нови Искър Росен Ангелов е преминал специална подготовка в структури извън страната. Пред журналисти, след освещаването днес на бойните знамена на ритуал в столицата, военният министър не отрече това да е именно военна подготовка, но не даде детайли. По думите му фактът, че всеки от убитите е прострелян с няколко куршума, означава, че е сменил бързо няколко пълнителя. Според Каракачанов е възможно издирваният да е сериозно въоръжен. Полицията продължава издирването на заподозрения за убийството на шестима души в Нови Искър Росен Желев Ангелов, съобщава БТА. Както е известно, ДНК анализ на намерена следа в къщата на ужасите е издала извършителя на шесторното убийство в Нови Искър Росен Ангелов, съобщиха преди ден шефът на следствието Борислав Сарафов, главният секретар на МВР Младен Маринов, шефът на СДВР Иво Иванов и градският прокурор Емилия Русинова. Извършени са 16 огледа и претърсване на жилища и местности, назначени са 91 експертизи, от които 18 са ДНК анализи, 36 - биологични, 31 - комплексни - физикохимични, балистични, дактилоскопични, 6 съдебно-медицински. Разпитани са 21 свидетели. Извършени са над 100 разузнавателни беседи, справки. По време на брифинга стана ясно още, че Ангелов е без документи за самоличност, без адресна регистрация и не ползва транспортни средства. Допълнителна трудност при издирването на Ангелов идвала от това, че мъжът е без работа и без собственост. 56-годишният мъж има 3 присъди за лишаване от свобода. Първата била за кражба, след това е осъждан за изнасилване, като е освободен условно предсрочно. Третата присъда е влязла в сила през декември 2009 г. и е за блудство с малолетно дете, момиче на 12 г. Осъден е на 8 години затвор, като присъдата е произнесена задочно, но той не бил открит, за да бъде вкаран в затвора. Затова още тогава е обявен за общодържавно издирване. Беше открита къща във вилната зона на село Луково, в която вероятно той се е крил. Кметът на селото Румен Колев, който присъствал на огледа, сподели пред журналисти, че когато полицията влязла в къщата, там е било топло, а компютърът е работел. Полицията разкри, че убиецът се е подготвял за осъществяване на плана си, като тренирал стрелба в двора на вилата. Освен това е имал и фитнес площадка, където е вдигал тежести и трупал мускулна маса. Според една от версиите Росен е имал връзка с убитата Кети Кюхова. Знае се, че двамата са били приятели във Facebook, а преди години тя ходила при него в Италия, където той живеел.", "date": "2018.01.06", "title": "ИЗВЪНРЕДНО! Красимир Каракачанов с големи разкрития за убиеца Росен Ангелов! Имал военна подготовка..."}
{"url": "http://pik.bg/%D1%83%D0%BD%D0%B3%D0%B0%D1%80%D1%81%D0%BA%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D0%BD%D0%B8-%D1%85%D0%B2%D0%B0%D0%BB%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D1%8F%D0%BC%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B0-%D0%B7%D0%B0%D0%BF%D0%BB%D0%B0%D1%85%D0%B0-%D1%81%D0%B2%D1%8A%D1%80%D0%B7%D0%B0%D0%BD%D0%B0-%D1%81-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82-news717576.html", "text": "Българските власти са повишили равнището на готовност за противодействие срещу терористичната дейност като превантивна мярка по време на шестмесечното председателство на страната в Съвета на ЕС, предава Origo.hu., цитирано от Фокус. Решението е взето в МВР по време на среща, свикана за разглеждане на предизвикателствата в областта на сигурността, председателствана от вътрешния министър Валентин Радев. Заради това в някои институции и министерства са въведени допълнителни мерки за сигурност. Българските власти посочват, че понастоящем не са запознати с терористичната заплаха за страната.", "date": "2018.01.06", "title": "Унгарско издание ни хвали: В България няма терористична заплаха, свързана с председателството на ЕС "}
{"url": "http://pik.bg/%D1%81%D1%82%D1%80%D0%B0%D1%88%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%B2%D1%8A%D0%B2-%D0%B2%D0%B8%D1%81%D1%88%D0%B0%D1%82%D0%B0-%D0%BB%D0%B8%D0%B3%D0%B0-news717571.html", "text": "Антонио Конте и Жозе Моуриньо се хванаха за гушите в словесна война, която избухна помежду им. Припомняме, че Специалния заяви, че не иска да се държи като клоун и именно затова е по-малко емоционален около страничната линия. Мениджърът на Челси обаче, прие думите на португалеца като лична обида и не му остана длъжен. \"Това, че не се държа като клоун, не означава, че съм загубил страстта си към футбола\", каза наставникът на Ман Юнайтед - Моуриньо, в отговор на въпрос защо е започнал да се държи по-малко емоционално. \"Как се нарича състоянието, когато започнеш да забравяш какво си говорил и как си се държал в миналото? Старческо слабоумие, точно това е. Да погледне себе си в миналото, може би е имал себе си предвид с думата клоун\", пък отвърна веднага Конте. \"Да, правил съм грешки. Но това, което никога не ми се е случвало и няма да ми се случи никога - това е да бъда наказан за уговорени мачове\", припомни португалецът един от най-срамните моменти в кариерата на Конте, пише \"Топспорт\". Като треньор на Ювентус през сезон 2012/2013 година той беше наказан за 4 месеца за това, че не е съобщил за уговорен мач от 2011-а.", "date": "2018.01.06", "title": "Страшен скандал във Висшата лига!?"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BD%D0%B0-%D0%B1%D0%BE%D0%B3%D0%BE%D1%8F%D0%B2%D0%BB%D0%B5%D0%BD%D0%B8%D0%B5-39-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D0%B5-%D0%B7%D0%B0%D0%B3%D0%B8%D0%BD%D0%B0%D0%BB-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B2%D0%BB%D0%B0%D0%BA-%D0%BE%D1%82%D0%BD%D0%B5%D1%81%D0%B5-%D0%BA%D0%BE%D0%BB%D0%B0-%D0%BD%D0%B0-%D0%BF%D1%80%D0%B5%D0%BB%D0%B5%D0%B7-news717572.html", "text": "Сутрешният влак от Варна за София е ударил неправомерно преминаващ автомобил между гарите „Ресен“ и „Павликени“. Това съобщиха от пресцентъра на БДЖ. По първоначални данни в автомобила е имало една жертва. Пътниците от влака са откарани с автобуси до Павликени, оттам до София ги е превозила друга композиция. Поради тази причина и пътниците от влака София - Русе са превозени от Горна Оряховица до Павликени с автобуси. През участъка предстои превозването на пътниците от направление София – Варна и Варна - София. 39-годишен мъж от Варна е загиналият при произшествие на жп прелез в павликенското село Лесичери. Това съобщи от пресцентъра на ОДМВР - Велико Търново. Огледът на разследващите продължава и към момента. Движението в района на катастрофата е временно преустановено.", "date": "2018.01.06", "title": "ТРАГЕДИЯ НА БОГОЯВЛЕНИЕ! 39-годишен мъж е загинал, след като влак отнесе кола на прелез "}
{"url": "http://pik.bg/%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%BD%D0%B8%D1%8F%D1%82-%D0%B0%D0%B4%D1%80%D0%B8%D0%B0%D0%BD%D0%BE-%D1%87%D0%B5%D0%BB%D0%B5%D0%BD%D1%82%D0%B0%D0%BD%D0%BE-%D1%81%D1%82%D0%B0%D0%BD%D0%B0-%D0%BD%D0%B0-80-news717534.html", "text": "Легендарният италиански музикант, композитор, певец и актьор Адриано Челентано днес навършва 80 години. Той не планира някакви гръмки купони и едва ли ще използва кръглата си годишнина за публични прояви. Неговите фенове ще трябва да се задоволят с посветените на него програми и ретроспекциите на неговото творчество, подготвени от италиански телевизии и радиа. Всъщност Адриано отдавна е встрани от светлината на прожекторите и не търси публични изяви - последното му участие в телевизионно токшоу беше през 2015 г. През 2012 г. след дълго отсъствие все участие в популярния музикален фестивал в Сан Ремо. След това направи голям солов концерт на сцената в \"Арено ди Верона\". Дотогава Челентано не се беше появявал на сцената 18 години. Всъщност през това време той не е мързелувал - активната му работа се изразяваше в редовното пускане на дискове. Последният - \"Le migliori\" - излезе през 2016 г. Той съдържа стари и непубликувани дотогава композиции заедно с близката му приятелка и колежка Мина (Мина Ана Мацини) и стана платинен, съобщава БГНЕС. Миналата година Челентано отбеляза друга кръгла годишнина - 60 години от първото си изпълнение. За първи пред публика той се появява на 18 май 1957 г. в родния си град Милано, където взема участие в първия италиански рокендрол фестивал. Победата му на фестивала с неговата първа група Rock Boys дава на 19-годишния младеж летящ старт. Любопитен момент от неговия живот е, че след като отбива наборната си военна служа, удостоверението за приключване на \"военната му кариера\" е подписано лично от тогавашния министър на отбраната, който пост тогава е бил заеман от легендарния италиански политик Джулио Андреоти.", "date": "2018.01.06", "title": "Легендарният Адриано Челентано стана на 80!"}
{"url": "http://pik.bg/36-%D0%B3%D0%BE%D0%B4%D0%B8%D1%88%D0%B5%D0%BD-%D1%88%D0%BE%D1%84%D1%8C%D0%BE%D1%80-%D0%B8%D0%B7%D0%B2%D0%B0%D0%B4%D0%B8-%D0%BA%D1%80%D1%8A%D1%81%D1%82%D0%B0-%D0%BE%D1%82-%D1%80%D0%B5%D0%BA%D0%B0-%D0%BC%D0%B0%D1%80%D0%B8%D1%86%D0%B0-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-news717550.html", "text": "36-годишният Николай Александров от Пазарджик извади богоявленския кръст, хвърлен в река Марица в Пазарджик от Константийския епископ Яков, съобщава радио Фокус-Пазарджик. Над 10 млади мъже се хвърлиха в студените води на реката, но пръв до кръста стигна Николай, който работи като шофьор в частна фирма в Пазарджик. Той е семеен, има две момченца. След излизането от водата Николай каза, че е много щастлив, защото за първи път успява да стигне пръв до кръста. Той пожела здраве за себе си и за своето семейство. Николай получи благословията на епископ Яков, а десетки хора го поздравиха. На моста на река Марица в Пазарджик и край брега на реката се събраха хиляди жители и гости на Пазарджик, за да видят ритуала по хвърлянето на кръста на Йордановден.", "date": "2018.01.06", "title": "36-годишен шофьор извади кръста от река Марица в Пазарджик"}
{"url": "http://pik.bg/%D0%BD%D0%B0%D0%B4-7-000-%D0%B6%D0%B8%D0%BB%D0%B8%D1%89%D0%B0-%D0%BE%D1%81%D1%82%D0%B0%D0%B2%D0%B0%D1%82-%D0%B1%D0%B5%D0%B7-%D1%82%D0%BE%D0%BA-%D0%B2%D1%8A%D0%B2-%D1%84%D0%B8%D0%BD%D0%BB%D0%B0%D0%BD%D0%B4%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%BB%D0%BE%D1%88%D0%BE%D1%82%D0%BE-%D0%B2%D1%80%D0%B5%D0%BC%D0%B5-news717521.html", "text": "Над 7 000 жилища остават без електричество в източната и североизточната части на Финландия заради лошото време и обилния снеговалеж, съобщават от енергийната компания Loiste, цитирани от РИА Новости. „Най-сложна и тежка е сетуацията в района на Кайнуу, където без ток остават над 5 000 домакинства. В Суомосалми без ток са около 2 000 потребители“, уточняват от компанията. За отстраняването на проблемите работят над 100 човека и десетки специализирани автомобили за разчистване на горските райони. Прогнозите на синоптиците са, че обилните снеговалежи в този регион ще продължат до неделя. От енергийната компания очакват заради това проблемите да се увеличат. Според финландските закони, потребителите са в правото си да искат компенсации при липсата на електричество за повече от 12 часа. Само през декември от компанията Loiste са изплатили като компенсации 1,5 млн. евро.", "date": "2018.01.06", "title": "Над 7 000 жилища остават без ток във Финландия заради лошото време"}
{"url": "http://pik.bg/%D1%88%D0%BE%D1%84%D1%8C%D0%BE%D1%80%D0%BA%D0%B0-%D0%BF%D1%80%D0%B0%D1%82%D0%B8-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%BD%D0%B5%D0%BF%D1%80%D0%B0%D0%B2%D0%B8%D0%BB%D0%BD%D0%BE-%D0%BF%D1%80%D0%B5%D1%81%D0%B8%D1%87%D0%B0%D1%89-%D0%BF%D0%B5%D1%88%D0%B5%D1%85%D0%BE%D0%B4%D0%B5%D1%86-%D0%B2-%D0%BA%D0%BE%D0%B7%D0%BB%D0%BE%D0%B4%D1%83%D0%B9-news717520.html", "text": "Пешеходец бе ранен при пътен инцидент вчера в Козлодуй, съобщава Конкурент. Около 18:00 часа лек автомобил „Хюндай Лантра“, управляван от 54-годишната П.Р., блъснал 49-годишния местен жител Ю.Ю. Пострадалият е със счупен крак, настанен е в болницата във Враца за наблюдение без опасност за живота. Шофьорката е тествана за алкохол с дрегер, като уредът отчел отрицателни резултати. Причина за инцидента е неправилно пресичане от страна на пешеходеца. По случая е образувано досъдебно производство.", "date": "2018.01.06", "title": "Шофьорка прати в болница неправилно пресичащ пешеходец в Козлодуй"}
{"url": "http://pik.bg/%D1%83%D0%B6%D0%B0%D1%81-%D0%BC%D0%BE%D0%BC%D1%87%D0%B5-%D1%81%D0%B5-%D0%BF%D1%80%D0%B5%D1%82%D1%80%D0%B5%D0%BF%D0%B0-%D0%BD%D0%B0-%D0%BF%D1%8A%D1%82%D1%8F-%D0%B4%D0%BE-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-%D0%BE%D1%82%D0%BA%D0%B0%D1%80%D0%B0%D0%BD%D0%BE-%D0%B5-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news717570.html", "text": "13-годишно момче е с тежки наранявания след падане на пътното платно на пътя Асеновград-Бачково, до разклон за Асеновата крепост. Това съобщи за Фокус говорителят на Областната дирекция на МВР. Сигналът за паднал човек на пътното платно е постъпил в 13.40 часа на тел. 112. На място е установено, че е паднало 13-годишно момче, което е откарано в болница със сериозни наранявания. До приключване на огледа за изясняване на причините за инцидента, движението по пътя бе преустановено. Преминаването по пътната отсечка е възстановено преди минути.", "date": "2018.01.06", "title": "УЖАС! Момче се претрепа на пътя до Асеновград, откарано е в болница"}
{"url": "http://pik.bg/%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D1%81%D0%B0%D1%89-%D0%BC%D0%BE%D0%B6%D0%B5-%D0%B4%D0%B0-%D0%BD%D0%B5-%D0%B1%D0%BB%D0%BE%D0%BA%D0%B8%D1%80%D0%B0%D1%82-%D1%80%D1%83%D1%81%D0%BA%D0%B0%D1%82%D0%B0-%D0%B8%D0%BD%D0%B8%D1%86%D0%B8%D0%B0%D1%82%D0%B8%D0%B2%D0%B0-%D0%B7%D0%B0-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5-%D0%BD%D0%B0-%D1%81%D0%BF%D0%B5%D1%86%D0%B8%D0%B0%D0%BB%D0%B8%D0%B7%D0%B8%D1%80%D0%B0%D0%BD-%D1%81%D1%8A-news717496.html", "text": "САЩ отправиха предупреждения към управляващите в Прищина, че ако парламентът на най-младата държава на Балканите отхвърли създаването на специализиран съд за военни престъпления, то Вашингтон няма да блокира руската инициатива в ООН за подобен трибунал в Косово, предава сръбската информационна агенция Tanjug, цитирани от Фокус. Агенцията се позовава на публикация във вестник Koha ditore. Както е известно, Вашингтон отправи подобни предупреждения и преди две години, когато депутатите в Прищина демонстрираха колебливост по въпроса за приемането на закона за създаването на специализирания съд.", "date": "2018.01.06", "title": "Предупреждение! САЩ може да не блокират руската инициатива за създаване на специализиран съд за военни престъпления в Косово"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-20-%D0%B4%D1%83%D1%88%D0%B8-%D0%BF%D0%BE%D1%85%D0%B8%D1%82%D0%B5%D0%BD%D0%B8-%D0%BE%D1%82-%D1%82%D0%B0%D0%BB%D0%B8%D0%B1%D0%B0%D0%BD%D0%B8-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD%D1%81%D0%BA%D0%B0%D1%82%D0%B0-%D0%BF%D1%80%D0%BE%D0%B2%D0%B8%D0%BD%D1%86%D0%B8%D1%8F-%D1%84%D0%B0%D1%80%D0%B0%D1%85-news717530.html", "text": "Талибани са похитили около 20 души в западната афганистанската провинция Фарах в ранните часове на днешния ден, предава местният телевизионен канал Ariana News TV, цитирани от Фокус. „Няколко автобуса, движещи се от Фарах към Кабул и Херат, бяха спрени на магистралата от въоръжени мъже, а след това 20 от пътниците бяха отведени до неизвестни места\", поясни представител на местните власти. Афганистанските служби за сигурност все още не са коментирали инцидента.", "date": "2018.01.06", "title": "Най-малко 20 души похитени от талибани в афганистанската провинция Фарах"}
{"url": "http://pik.bg/%D1%81%D1%82%D1%80%D0%B0%D1%88%D0%B5%D0%BD-%D0%BA%D1%80%D0%B0%D0%B9-90-%D0%B3%D0%BE%D0%B4%D0%B8%D1%88%D0%B5%D0%BD-%D0%B4%D1%8F%D0%B4%D0%BE-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%B2-%D0%BA%D1%8A%D1%89%D0%B0%D1%82%D0%B0-%D1%81%D0%B8-news717569.html", "text": "При пожар в къща в село Тихомир, община Кирково, е загинал възрастен мъж, съобщиха от пресцентъра на ОДМВР - Кърджали. Огънят избухнал малко след 19,00 часа снощи. Съседи на пострадалото семейство успели да изведат жената от горящата сграда, а 90-годишният й съпруг бил намерен по-късно загинал в стаята, откъдето тръгнали пламъците. Местното население успяло да локализира огъня, който бил доизгасен от екип на пожарната служба в Подкова. Изгорели са 18 кв. м междуетажна конструкция, диван, спалня, телевизор, врата. Причините за пожара са в процес на изясняване. Дежурна оперативна група от РУ-Кирково е извършила оглед. Няма данни за умишлен палеж. Образувано е досъдебно производство.", "date": "2018.01.06", "title": "СТРАШЕН КРАЙ! 90-годишен дядо загина при пожар в къщата си"}
{"url": "http://pik.bg/%D1%81%D0%B2%D0%B5%D1%82%D1%8A%D1%82-%D0%B2%D1%8A%D0%B7%D1%85%D0%B8%D1%82%D0%B5%D0%BD-%D0%BE%D1%82-%D0%B3%D1%80%D0%B8%D1%88%D0%BE-news717582.html", "text": "Григор Димитров отново се показа като невероятен спортсмен на корта. Той си спечели много нови фенове със своята постъпка в мача с Кайл Едмънд. При 4:4 в решаващия трети сет британецът получи травма в глезена, извика силно от болка и се срина на земята. В този момент Гришо реагира светкавично - прескочи мрежата и отиде лично да провери какво е състоянието на 22-годишния тенисист. След това Григор подхвана Едмънд и му помогна да стигне до стола си. Проявата на феърплей впечатли световните медии, които се впуснаха да споделят в социалните мрежи снимки и видео кадри, акцентира \"Фокус\". \"Голям Димитров, това се казва феърплей!\", \"В големия спорт, особено във футбола, всеки гледа да прецака другия. И тениса често не прави изключение. Но все пак има нещо по-голямо от победата и това е спортсменството. Димитров го показа\", \"Григор - изящен тенисист и голям човек\", бяха малка част от коментарите. Гришо надделя над Едмънд в 1/4-финал от надпреварата в Бризбейн, а след това загуби от Ник Кирьос на полуфиналите с 1:2 сета.", "date": "2018.01.06", "title": "Светът възхитен от Гришо!"}
{"url": "http://pik.bg/%D1%82%D0%B5%D0%B6%D1%8A%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BC%D0%BE%D1%82%D0%BE%D1%80%D0%B8%D1%81%D1%82-%D1%81%D0%B5-%D0%BF%D1%80%D0%B5%D1%82%D1%80%D0%B5%D0%BF%D0%B0%D0%BB-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-%D1%83%D0%B4%D0%B0%D1%80%D0%B8%D0%BB-%D1%81%D0%B5-%D0%B2-%D0%BA%D0%BE%D0%BB%D0%B0-news717585.html", "text": "Моторист е настанен в болница след катастрофа в пловдивското село Граф Игнатиево днес следобед. Това съобщиха за Фокус от Областната дирекция на МВР. На главния път в селото са се блъснали мотор и лек автомобил „Опел“. Няма данни състоянието на моториста да е тежко. Друг пътен инцидент е регистриран на разклон за село Дъбене. Там са се ударили две превозни средства „Форд“ и „Ивеко“. Нанесени са материални щети, няма пострадали. Произшествието е отработено с двустранни протоколи. От полицията призоваха водачите да шофират с повишено внимание и съобразена скорост.", "date": "2018.01.06", "title": "ТЕЖЪК ИНЦИДЕНТ! Моторист се претрепал край Пловдив, ударил се в кола"}
{"url": "http://pik.bg/%D0%BB%D0%B5%D0%B2%D1%81%D0%BA%D0%B8-%D1%81-%D0%B3%D1%80%D0%B5%D0%B4%D0%B0-%D0%BD%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%8F-%D0%BF%D0%B0%D0%B7%D0%B0%D1%80-news717575.html", "text": "Левски май ще трябва да се насочи към друг вариант за нападател, след като английският Норич иска да привлече на всяка цена острието Хайме Мата, пише \"Топспорт\", позовавайки се на информация от чужбина. Визира се, че ръководството на \"канарчетата\", които се намират на 13-то място в Чемпиъншип, ще направи всичко възможно, за да привдлече голмайстора на Сегунда дивисион и Валядолид. Испанецът е вкарал 16 попадения в 19 мача от началото на сезона. Той вече е бил наблюдаван няколко пъти от Асен Букарев, а Делио Роси е дал съгласието си да бъдат стартирани преговори. Те обаче трудно ще завършат с успех, тъй като англичаните могат да предложат доста по-добри лични условия на футболиста, както и по-добра трансферна сума на Валядолид, от порядъка на близо 1 милион евро.", "date": "2018.01.06", "title": "Левски с греда на трансферния пазар?"}
{"url": "http://pik.bg/%D1%82%D1%80%D0%B0%D0%B3e%D0%B4%D0%B8%D1%8F-%D0%BC%D0%BE%D0%BC%D1%87%D0%B5%D1%82%D0%BE-%D0%BA%D0%BE%D0%B5%D1%82%D0%BE-%D0%BF%D0%B0%D0%B4%D0%BD%D0%B0-%D0%BE%D1%82-%D1%81%D0%BA%D0%B0%D0%BB%D0%B0-%D0%BA%D1%80%D0%B0%D0%B9-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-%D0%B5-%D0%BF%D0%BE%D1%87%D0%B8%D0%BD%D0%B0%D0%BB%D0%BE-news717583.html", "text": "Починало е 13-годишното момче, което пострада тежко след падане от скала край пътя Асеновград-Бачково, до разклон за Асеновата крепост. Това съобщиха за Фокус от пресцентъра на УМБАЛ „Св. Георги“, където пострадалото дете бе откарано след инцидента. Детето е прието в шоково състояние, с политравми. „Било е в състояние, несъвместимо с живота. Докато лекарите започнат да оказват първа помощ и да правят необходимите изследвания, то е починало“, съобщиха още от лечебното заведение.", "date": "2018.01.06", "title": "ТРАГEДИЯ! Момчето, което падна от скала край Асеновград, е починало"}
{"url": "http://pik.bg/%D0%BF%D1%8A%D1%80%D0%B2%D0%B0%D1%82%D0%B0-%D1%82%D1%80%D1%8A%D0%B1%D0%B0-%D0%BD%D0%B0-%D1%82%D1%83%D1%80%D1%81%D0%BA%D0%B8-%D0%BF%D0%BE%D1%82%D0%BE%D0%BA-%D1%81%D1%82%D0%B8%D0%B3%D0%B0-%D0%B4%D0%BE-%D1%82%D1%83%D1%80%D1%81%D0%BA%D0%B8%D1%8F-%D0%B1%D1%80%D1%8F%D0%B3-%D0%BF%D1%80%D0%B5%D0%B7-%D0%BC%D0%B0%D0%B9-news717529.html", "text": "С помощта на най-големия в света кораб за строителни работи - Pioneering Spirit - проектът за две паралелни тръби, който се състои от производство на тръбите, полагането им по дъното на Черно море и на сушата, както и изграждането на приемателен терминал, е настроен за пускане през пролетта. \"През май първата линия ще достигне турския бряг. След това корабът [Pioneering Spirit] ще има друга работа. След това ще се върне в Черно море, за да работи по втората линия на \"Турски поток“. Очакваме, че ще се завърне през третото тримесечие до Черно море и след това ще продължи с работа по проекта\", каза говорителят на \"Турски поток“ Сандер ван Роотселаар. Проектът ще може да произведе електричество с еквивалента на 126 000 вятърни турбини и 39 ядрени блока. Със съвременната технология, с която е оборудван Pioneering Spirit, корабът е в състояние да осигури поставянето на четири километра тръбопровод на ден дори при сурови метеорологични условия. \"Има положително настроение около проекта\", каза той, имайки предвид, че Сърбия и Унгария също проявяват интерес да се включат в реализацията. \"Преди да доставим първия газ в Турция в края на 2019 г., трябва да се вземе решение за втората тръба\", добави той. Първата тръба от газопровода \"Турски поток“ ще стигне до турския бряг през май тази година и ще влезе в експлоатация до края на 2019 г. Това заявиха от управляващия проекта екип пред Анадолската агенция. Първата тръба е предназначена за турския пазар, а втората - за доставките на газ за страните от Южна и Югоизточна Европа. \"Южен поток\", който е дъщерно дружество на \"Газпром\", основен руски партньор в проекта, ще изгради офшорната част на проекта, съобщава Канал 3. Според Ван Роотселаар, общият капацитет на проекта от 31,5 милиарда кубически метра природен газ ще отговори на годишните енергийни нужди на 15 милиона домакинства. Говорителят потвърди, че 700 км от морския участък на проекта с обща дължина 1860 км на двете тръби вече са готови. Официалният представител каза, че преговорите с Гърция и България за европейската страна на проекта са в ход и страните постигат добър напредък.", "date": "2018.01.06", "title": "Първата тръба на Турски поток стига до турския бряг през май"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D0%B5%D1%81%D0%BA%D0%BE-%D0%BC%D0%B0%D1%80%D0%B8%D0%BD%D0%BE%D0%B2-%D0%BE%D0%B1%D1%81%D0%B5%D0%B1%D0%B5%D0%BD-%D0%BE%D1%82-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0%D1%82%D0%B0-%D1%81%D0%B8-%D1%82%D1%80%D1%83%D0%B1%D0%B0%D0%B4%D1%83%D1%80%D1%8A%D1%82-%D1%81%D0%B5-%D0%BF%D0%BE%D1%82%D0%B8-%D0%BF%D1%80%D0%B5%D0%B4-%D1%80%D0%BE%D0%B4%D0%B0%D1%82-news717361.html", "text": "Не му е лесно на Веско Маринов! Бардът от Полски Тръмбеш е обсебен от новата си любовница Веселина Пеева. Бившата сервитьорка от Добрич се е вкопчила здраво в изпълнителя на \"Червено вино\" и откакто той й позволи да се покаже публично в НДК на последния му концерт, го следва като сянка из цялата страна. Освен изявата в Зала 1, на която в края на ноември Маринов събра бабите, по същото време се е случило и още едно важно събитие, касаещо личния живот на изпълнителя. В София пристигнали най-близките роднини на Веселин. На семейната сбирка в столичен ресторант Маринов е направил премиера на гаджето и пред родата. Снимка от тайната сгляда показва в днешното си издание светското предаване на ПИК TV. Като хора от провинцията, те били по-консервативно настроени и за тях семейните ценности били над всичко. Затова и имало опасност родата да не одобри Веселина. Пеева е майка на две деца, и изостави предишното си семейство заради Маринов. Защо обаче снимката на Веселин и изправената зад него Веселина вещае лоша поличба за двойката ще научите в \"Жълтите новини\"!", "date": "2018.01.06", "title": "ЕКСКЛУЗИВНО В ПИК TV! Веско Маринов обсебен от любовницата си! Трубадурът се поти пред родата заради сервитьорката Веселина - само в \"Жълтите новини\""}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%82%D1%83%D1%80%D0%B8%D1%81%D1%82-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D0%BF%D0%B0%D0%B4%D0%B0%D0%BD%D0%B5-%D0%BD%D0%B0-%D0%B1%D0%B0%D0%BB%D0%BE%D0%BD-%D1%81-%D0%B3%D0%BE%D1%80%D0%B5%D1%89-%D0%B2%D1%8A%D0%B7%D0%B4%D1%83%D1%85-news717274.html", "text": "Турист от Южна Африка е загинал, а други 12 са ранени, след като балон с горещ въздух пада край древния египетски град Луксор, предава AFP, цитирана от \"Фокус\". Заместник-министърът на здравеопазването на Египет Шариф Вади съобщи, че няма други загинали, но не уточни доколко е сериозно състоянието на пострадалите.", "date": "2018.01.06", "title": "Трагедия! Турист загина при падане на балон с горещ въздух"}
{"url": "http://pik.bg/%D1%81%D0%B8%D0%BB%D0%B5%D0%BD-%D1%82%D1%80%D1%83%D1%81-5-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%83%D0%B4%D0%B0%D1%80%D0%B8-%D0%BC%D0%B5%D0%B6%D0%B4%D1%83-%D0%B8%D1%80%D0%B0%D0%BD-%D0%B8-%D0%B8%D1%80%D0%B0%D0%BA-news717608.html", "text": "Земетресение с магнитуд 5,0 по скалата на Рихтер е регистрирано на границата между Иран и Ирак, показва справка на интернет страницата на Европейския средиземноморски сеизмологичен център (EMSC), цитирани от Фокус. Земетресението е регистрирано в 18:52 часа местно време (17:22 часа българско време) на дълбочина 40 км. на 185 км. североизточно от Багдад и на осем км. от иранския град Шарпол е Захаб. Няма данни за жертви и разрушения.", "date": "2018.01.06", "title": "СИЛЕН ТРУС! 5 по Рихтер удари между Иран и Ирак "}
{"url": "http://pik.bg/in-memoriam-%D0%BE%D1%82%D0%B8%D0%B4%D0%B5-%D1%81%D0%B8-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%B0%D0%BA%D1%82%D1%8C%D0%BE%D1%80-%D0%B2%D0%B5%D0%BB%D0%B8-%D1%87%D0%B0%D1%83%D1%88%D0%B5%D0%B2-news717604.html", "text": "На 83-годишна възраст почина известният актьор Вели Чаушев. Тъжната новина вест съобщиха от Сатиричният театър чрез страницата си във фейсбук. \"Още един от Големите актьори на Сатиричния театър си отиде от този свят... Актьор на словото - не само от сцената, но и автор - майстор на думите в книгите - поклонение към театъра и към хората на театъра... Човек на вица, артист, горящ в театъра и за театъра... Вели, ще ни липсваш с усмивката си, със съпричастността си към съдбата на Сатиричния театър... Вели, вярваме, че сега си на онзи свят, за да превръщаш в прекрасно слово историята на театъра, за който даде целия си живот... Обичаме те!“ написаха от Сатиричния театър във фейсбук. Актьорът е роден в Златоград на 11 септември 1934 г. Решава да кандидатства в НАТФИЗ (тогава ВИТИЗ) след случайна среща с Апостол Карамитев. В Държавния сатиричен театър постъпва през 1961-а и играе на тази сцена повече от 40 години. Има роли в много филми, спектакли и участия в телевизията. Прави моноспектакъла „Разтворен прозорец“ по стихове на Валери Петров и редовно прави записи за Българското национално радио.", "date": "2018.01.06", "title": "IN MEMORIAM! Отиде си големият актьор Вели Чаушев"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BC%D0%B5%D0%B4%D0%B8%D1%86%D0%B8%D0%BD%D0%B0%D1%82%D0%B0-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-%D1%81%D0%BF%D0%B0%D1%81%D0%B8-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%BF%D0%B0%D0%B3%D0%B0%D0%BD%D0%B8%D0%BD%D0%B8-%D0%BD%D0%B0-%D0%BF%D0%B8%D1%80%D0%B5%D0%BD%D0%B5%D0%B8%D1%82%D0%B5-%D0%B2%D0%B8%D0%B4%D0%B5%D0%BE-news717370.html", "text": "Името му е Константин Чакъров! Известен е повече в Испания, отколкото в родината си. Цигулката му гали не само ухото, тя превзема сърцето. Умението му с лъка е оценено от най-големите музиканти на Пиренеите, а мелодиите, които звучат от цигулката му, озвучават не един и два филмови проекти. Музикантът и композитор Константин Чакъров застана пред камерата на ПИК TV, за да разкаже за живота си далеч от България. Напуска я през 1995 г., за да учи джаз в Холандия. В Консерваторията в Ротердам среща любовта, която го отвежда в Мадрид. \"И ето ме тук, вече 14 години. Често си мисля за това да се върна в България. Едно от нещата, които биха ме накарали да се върна, е баща ми, той е известен невролог\", разказва българският Паганини на Пиренеите пред режисьора на \"Жълтите новини\" Христо Порязов. Испания слуша и се радва на музиката на нашия творец благодарение на местното здравеопазване. От 18 години Константин е с множествена склероза. \"Тъй като работя тук легално, осигурявам се и си плащам данъците, испанската здравна система плаща моето лечение. Лечението, което е за мен е най-добро, което ме държи вече 18 години. А в България или можеше да не съм жив, или трябваше да си плащам всичко аз, там здравната каса не покрива моето лечение\", разкрива в разтърсваща изповед българският музикант, който преди две години взе голямата награда за най-добър саундтрак за филма на режисьора Емилио Баррачина \"Еl Violin de Piedra\" (\"Каменната цигулка\"). Пред камарата на \"Жълтите новини\" застава и испанската художничка и приятелка на Чакъров - Айноа Андрес Батрес, а мястото на интервюто е уникална къща от 19 век в селцето Патонес де Арива, единственото непленено място от Наполеон.", "date": "2018.01.06", "title": "САМО В ПИК TV! Медицината в Испания спаси живота на българския Паганини на Пиренеите (ВИДЕО) "}
{"url": "http://pik.bg/%D0%BF%D0%BE%D0%BB%D0%B8%D1%86%D0%B0%D0%B9-%D0%B8%D0%B7%D0%B2%D0%B0%D0%B4%D0%B8-%D0%BA%D1%80%D1%8A%D1%81%D1%82%D0%B0-%D0%BE%D1%82-%D1%82%D1%83%D0%BD%D0%B4%D0%B6%D0%B0-%D1%81%D0%BD%D0%B8%D0%BC%D0%BA%D0%B8-news717543.html", "text": "32-годишният полицай от Ямбол Михаил Колев извади богоявленския кръст от водите на река Тунджа. Общо 17 бяха смелчаците, които тази година влязоха във водите на реката. Традиционно, победителят получи парична награда и от кмета на Ямбол Георги Славов. Отбелязването на Богоявление бе предшествано от тържествен ритуал по освещаване на бойните знамена на Българската армия и литийно шествие до моста на река Тунджа.", "date": "2018.01.06", "title": "Полицай извади кръста от Тунджа (СНИМКИ)"}
{"url": "http://pik.bg/%D0%BF%D1%80%D0%B0%D0%B2%D0%BE-%D0%B2-%D1%86%D0%B5%D0%BB%D1%82%D0%B0-%D0%B4-%D1%80-%D0%BE%D0%B3%D0%BD%D1%8F%D0%BD%D0%BE%D0%B2%D0%B0-%D0%BE%D1%82-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-%D1%80%D0%B0%D0%B7%D0%B1%D0%B8-%D0%BC%D0%BB%D0%B0%D0%B4%D0%BE%D1%82%D0%BE-%D0%BF%D0%BE%D0%BA%D0%BE%D0%BB%D0%B5%D0%BD%D0%B8%D0%B5-90-%D0%BE%D1%82-%D1%82%D1%8F%D1%85-%D1%81%D0%B5-%D0%B4%D1%80%D1%83%D1%81%D0%B0%D1%82--news717229.html", "text": "Диана Димитрова, която стана популярна като д-р Огнянова от \"Откраднат живот\", разкри неизвестна подробност от своя живот. Актрисата с меланхолична усмивка имат стаж като хостеса в столичен клуб - била принудена да се захване с това, за да събере пари за детската книжка, която искала да издаде сама. \"Не обичам клубовете. Когато написах първата си детска книга \"Влад\" и се опитах да й намеря издател, ми казаха, че е много бутикова и никой няма да я купува. Затова си я издадох сама, със собствени средства и трябваше да си намеря бързо някаква работа. Работих един месец като хостеса в клуб. 90% от младите хора се друсат - това е впечатлението ми от месеца ми като хостеса. Много грозни неща видях - момичета красиви, направени, а излизат, влачейки се по земята... Не ми хареса този свят\", споделя Диана, която е корица на януарския брой на сп. \"Ева\". Огнянова, която в докторския сериал се залюби с доц. Банков, в реалния живот няма мъж до себе си. \"Кандидати много. Аз не съм меркантилна, не искам да ми се помага в кариерата, финансово... Карат ме да излизаме вечер, не вярват, че не си падам по това. Обяснявам им, че рисувам, те не разбират и така\", допълни актрисата.", "date": "2018.01.06", "title": "ПРАВО В ЦЕЛТА! Д-р Огнянова от \"Откраднат живот\" разби младото поколение: 90% от тях се друсат - излизат от баровете на 4 крака (СНИМКИ)"}
{"url": "http://pik.bg/%D0%B2%D0%BE%D0%B5%D0%BD%D0%BD%D0%B8-%D0%B0%D1%82%D0%B0%D1%88%D0%B5%D1%82%D0%B0-%D0%BE%D1%82-%D1%81%D0%B0%D1%89-%D0%B2-%D0%B1%D0%B8%D1%82%D0%BA%D0%B0-%D0%B7%D0%B0-%D0%BA%D1%80%D1%8A%D1%81%D1%82%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D1%85%D0%B2%D0%B0%D0%BD%D0%B0-%D0%B3%D0%BE-20-%D0%B3%D0%BE%D0%B4%D0%B8%D1%88%D0%B5%D0%BD-news717545.html", "text": "20-годишният бургазлия Радул Димитров ще се радва на здраве и късмет през годината след като извади кръста от водите на Черно море. Той е плувец и за втори път участва в традиционното спасяване на християнския символ. Ритуалът беше извършен на Моста от Негово Високопреосвещенство сливенския митрополит Иоаникий и представители на бургаското православно духовенство. В спасяването на кръста тази година се включиха 56 души, сред които четирима американски военни. Най-малкият от ентусиастите бе на 16 години, а най-възрастният - на 65. Това съобщиха от пресцентъра на . Хиляди бургазлии се събраха на плажа, на площадката при Морското казино и алеите на Морската градина, за да наблюдават отбелязването на светлия празник. Повечето от тях коментираха, че толкова хора за Йордановден не са се събирали от години, а плажът е пълен все едно, че е лято. Отбелязването на Йордановден в Бургас започна с празнична литургия в катедралата \"Св. св. Кирил и Методий\". Храмът се изпълни с вярващи още от рано сутринта, които се помолиха за здраве и благополучие. След службата митрополит Иоаникий освети бойните знамена на частите от Бургаския гарнизон. В литийното шествие от храма до Моста, където бе извършен ритуалът за хвърлянето на кръста в морето, участваха много граждани и официални лица, сред които кметът Димитър Николов, зам.-областният управител Севдалина Турманова, зам.-кметовете Йорданка Ананиева и Красимир Стойчев, председателят на Общинския съвет Костантин Луков, депутати, общински съветници и общественици. След края на церемонията кметът Николов поздрави имениците. \"Пожелавам ви здраве, късмет и дълголетие. Поздравявам за смелостта и силния дух всички онези, които се включиха в традицията да скочат в студените води за спасяването на кръста. Носете с гордост имената си и нека в семействата ви има разбирателство, спокойствие и много любов\", каза Николов. Неизменна част от събитията за Йордановден в Бургас е изложбата на тримата именици - художниците Йордан Ангелов, Йордан Петров и Йордан Маринов, която се откри в галерия \"Богориди\". Съвместната експозиция на тримата автори е озаглавена \"Багри на Богоявление\". Четирима американски военни се включиха в ритуала за спасяването на Кръста в Бургас. Двама от тях - Шанън Джонсън и Остин Галуей, разкриха, че са военни аташета към посолството на САЩ у нас. Те споделиха, че за тях е изключителна чест да участват в този уникален български ритуал. В Бургас били по покана на адмирал Милен Чубенков, началника на гарнизон Бургас и командир на Флотилията.", "date": "2018.01.06", "title": "Военни аташета от САЩ в битка за Кръста в Бургас, хвана го 20-годишен  "}
{"url": "http://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-%D0%B2-%D0%BC%D0%B5%D0%BB%D0%B1%D1%8A%D1%80%D0%BD-news717546.html", "text": "Повече от 200 пожарникари се бориха с голям пожар край Мелбърн. Няколко сгради изгоряха, въпреки усилията на огнеборците. В Австралия е лято и температурите са много високи. В щата Виктория в петък беше 41 градуса. Наред с големия пожар край щатската столица Мелбърн имаше и няколко по-малки, което затрудни пожарната служба. На места бе разпоредена евакуация. Засега не се съобщава за пострадали. Синоптиците се надяват времето да помогне за гасенето на пожарите. Очаква се драматичен спад на температурата само в рамките на един ден и стойности от 26-27 градуса.", "date": "2018.01.06", "title": "Огнен ад в Мелбърн! "}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%89%D0%B5-%D0%BE%D1%82%D0%BA%D1%80%D0%B8%D0%B5-%D1%80%D0%B5%D1%81%D1%82%D0%B0%D0%B2%D1%80%D0%B8%D1%80%D0%B0%D0%BD%D0%B0%D1%82%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D1%86%D1%8A%D1%80%D0%BA%D0%B2%D0%B0-%E2%80%9E%D1%81%D0%B2%D0%B5%D1%82%D0%B8-%D1%81%D1%82%D0%B5%D1%84%D0%B0%D0%BD%E2%80%9C-%D0%B2-%D0%B8%D1%81%D1%82%D0%B0%D0%BD%D0%B1%D1%83-news717526.html", "text": "Министър-председателят Бойко Борисов ще открие реставрирания български православен храм „Свети Стефан“ в Истанбул утре, 7 януари. На официалната церемония ще присъства и президентът на Турция Реджеп Тайип Ердоган. В официалната делегация, придружаваща премиера Бойко Борисов, са Негово Светейшество Българският Патриарх и Софийски митрополит Неофит, главният мюфтия на мюсюлманите в България Мустафа Хаджи, вицепремиерът и министър на външните работи Екатерина Захариева, министърът на културата Боил Банов, министърът на икономиката Емил Караниколов, министърът на земеделието, храните и горите Румен Поражанов и депутати. Българската желязна църква „Св. Стефан” в Истанбул, е един от най-значимите български паметници на архитектурата и културата. Тя е осветена на 8 септември 1898 година от Екзарх Йосиф. Уникалната постройка от метал, проектирана от арменския архитект Ховсеп Азнавур, е била изработена в Австрия от металургичната фирма \"Вагнер\", а елементите на конструкцията са пренесени с железница и са тежали около 500 тона. Били са сглобени на място. Дължината на църквата е 32,50 метра, а ширината - 12,50 метра. Основните строително-ремонтни и  реставрационни дейности започнаха през 2011 г., след получаване на разрешение от турската държава, предвид факта, че църквата е исторически паметник, част от културно –историческото наследство на страната. Храмът бе затворен за богослужение поради сериозни проблеми в  носещата конструкция, вследствие на корозия. За реставрацията са вложени общо около 16 млн. турски лири /приблизително 3,5 млн. евро/, от които България е предоставила целево два транша за 200 000 и 190 000 евро. Отделно от това от 1992 г. българската държава ежегодно отделя средства чрез бюджета на Министерството на външните работи за издръжка на Българската православна църковна община в Истанбул. От 2009 г. тази сума е 50 000 евро годишно.", "date": "2018.01.06", "title": "Премиерът Бойко Борисов ще открие реставрираната българска църква „Свети Стефан“ в Истанбул"}
{"url": "http://pik.bg/%D1%83%D0%B6%D0%B0%D1%81-%D0%B2%D0%BB%D0%B0%D0%BA-%D0%BE%D1%82%D0%BD%D0%B5%D1%81%D0%B5-%D0%BA%D0%BE%D0%BB%D0%B0-%D0%BD%D0%B0-%D0%B6%D0%BF-%D0%BF%D1%80%D0%B5%D0%BB%D0%B5%D0%B7-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB-news717535.html", "text": "Жестока трагедия е станала днес на жп. прелеза в с. Лесичери. Сигналът за ужасяващия инцидент е подаден в 11:20 ч тази сутрин. По първоначална информация лек автомобил с варненска регистрация е пресичал прелеза, когато е блъснат от влака движещ се по направление София-Варна, съобщават от МВР. Очаква се на мястото да пристигне дежурна група и да бъде извършен оглед. Причините са в процес на изясняване.", "date": "2018.01.06", "title": "УЖАС! Влак отнесе кола на жп прелез, има загинал"}
{"url": "http://pik.bg/%D0%B3%D0%BE%D0%BB%D1%8F%D0%BC%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-30-%D0%B3%D0%BE%D0%B4%D0%B8%D1%88%D0%B5%D0%BD-%D0%BB%D0%B5%D0%BA%D0%B0%D1%80-%D0%BE%D1%82-%D0%BF%D0%BB%D0%BE%D0%B2%D0%B4%D0%B8%D0%B2-%D0%B5-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%8F%D1%82-%D0%BD%D0%B0-%D0%B2%D0%B8%D1%85%D1%80%D0%B5%D0%BD-news717523.html", "text": "30-годишен лекар от Пловдив е загиналият под вр. Вихрен в Пирин тази сутрин. Той практикувал в София. Мъжът и приятелката му потеглили днес по тъмно заедно с водач от хижа \"Вихрен\" към пиринския първенец. Към 5,30 ч., малко преди да достигнат \"Джамджиев ръб\", единият от групата се подхлъзва и полита по склона с наклон 70 градуса. Открит е мъртъв в улей под \"Джамджиеви скали\". С моторна шейна тялото на загиналия бе транспортирано от спасителите от ПСС-Банско до м. \"Шилигарника\". Полицаи от РУП-Банско снеха показания в пункта на ПСС от останалите двама. След това тялото на загиналия бе транспортирано за аутопсия до МБАЛ-Благоевград, съобщава \"Струма.ком\". Не се е наложило използване на хеликоптер за акцията в района на връх Вихрен, тъй като още преди разсъмване се е установило, че пострадалият е починал, съобщиха от Планинската спасителна служба към БЧК. Първата спасителна група от седем души е заминала в 06.30 часа, за да окаже съдействие, след което към тях са се присъединили още колеги. Акцията е приключила към 11 ч. Тялото на починалия е откарано в ски центъра Шилигарника.", "date": "2018.01.06", "title": "ГОЛЯМА ТРАГЕДИЯ! 30-годишен лекар от Пловдив е загиналият на Вихрен"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D1%81%D0%B0%D0%BC%D0%BE%D0%BA%D0%BE%D0%B2-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%88%D0%B5%D1%81%D1%82%D0%BE%D1%80%D0%BD%D0%B8%D1%8F-%D1%83%D0%B1%D0%B8%D0%B5%D1%86-%D0%BE%D1%82-%D0%BD%D0%BE%D0%B2%D0%B8-%D0%B8%D1%81%D0%BA%D1%8A%D1%80-news717527.html", "text": "От полицията в Самоков категорично отрекоха, че на територията на региона се провежда полицейска операция, свързана с шесторното убийство в Нови Искър или издирването на килъра. Такава информации съобщиха хора от региона, заради засилено полицейско присъствие. Оказа се обаче, че става дума за рутинни проверки на КАТ и опазване на реда на празника Йордановден. „Категорично мога да кажа, че няма такава операция\", заяви за агенция ПИК дежурният в РУ Самоков. \"Има на няколко места в региона мероприятия, свързани с Йордановден  И нищо друго“, категоричен бе полицаят.", "date": "2018.01.06", "title": "ГОРЕЩО В ПИК! Полицията в Самоков с коментар за шесторния убиец от Нови Искър"}
{"url": "http://pik.bg/%D0%B1%D0%BE%D0%B3%D0%BE%D1%8F%D0%B2%D0%BB%D0%B5%D0%BD%D1%81%D0%BA%D0%B8-%D0%B2%D0%BE%D0%B4%D0%BE%D1%81%D0%B2%D0%B5%D1%82-%D0%BD%D0%B0-%D0%B1%D0%BE%D0%B9%D0%BD%D0%B8%D1%82%D0%B5-%D0%B7%D0%BD%D0%B0%D0%BC%D0%B5%D0%BD%D0%B0-%D0%B1%D0%B5%D1%88%D0%B5-%D0%BE%D1%82%D1%81%D0%BB%D1%83%D0%B6%D0%B5%D0%BD-%D0%B2-%D1%81%D0%BE%D1%84%D0%B8%D1%8F-news717525.html", "text": "Традиционният Богоявленски водосвет на бойните знамена, флаговете и знамената-светини на Българската армия беше отслужен пред паметника на Незнайния воин в София. На ритуала присъстваха президентът Румен Радев, министърът на отбраната Красимир Каракачанов и началникът на отбраната генерал-лейтенант Андрей Боцев, както и висши военни, народни представители, представители на местната власт, на военнопатриотичните съюзи, общественици и граждани, съобщава Нова телевизия. Началото на водосвета в София беше в 1,00 ч. За първи път водосвет на знамената е отслужен по времето на цар Симеон I преди битката при Ахелой през 917 година. До падането на България под османско владичество преди всяка битка, която води българската войска, се извършва водосвет. След Освобождението тази традиция е възстановена от първия военен министър на Княжество България Пьотр Дмитриевич Паренсов и продължава до 1946 г. След демократичните промени у нас ритуалът Водосвет на бойните знамена и флагове е възстановен през 1993 г. Оттогава, всяка година на 6-ти януари - Богоявление, във всички гарнизони в страната, най-висшият йерарх на Българската православна църква в епархията, след прочитане на молитвата „За успех на народа”, ръси със светена вода за здраве и успехи представителни части на Българската армия и нейните бойни знамена.", "date": "2018.01.06", "title": "Богоявленски водосвет на бойните знамена беше отслужен в София"}
{"url": "http://pik.bg/%D0%BA%D0%BB%D1%8E%D1%87%D0%BE%D0%B2%D0%B0-%D1%80%D0%BE%D0%BA%D0%B0%D0%B4%D0%B0-%D0%BD%D0%B0-%D0%B0%D0%BD%D1%84%D0%B8%D0%B9%D0%BB%D0%B4-news717577.html", "text": "Ръководството на Ливърпул вече е влязло в контакт с това на Лестър и шефовете на двата клуба преговарят за звездата на \"лисиците\" - Рияд Марез. Алжирецът е един от вариантите за заместник на Филипе Коутиньо, който се очаква да облече екипа на Барселона през настоящия трансферен прозорец, акцентира \"Топспорт\". Решението за бъдещето на Марез е изцяло в ръцете на ръководството на Лестър. През лятото той вече попаде молба за напускане, но тя не бе удовлетворена. Въпреки това, формата му се запази все така впечатляваща и Рияд Марез се представя доста силно от началото на сезона.", "date": "2018.01.06", "title": "Ключова рокада на \"Анфийлд\"!?"}
{"url": "http://pik.bg/%D0%B4%D0%B2%D0%B5-%D0%BC%D0%BE%D0%BC%D0%B8%D1%87%D0%B5%D1%82%D0%B0-%D1%81%D0%B5-%D1%85%D0%B2%D1%8A%D1%80%D0%BB%D1%8F%D1%82-%D0%B7%D0%B0-%D0%BA%D1%80%D1%8A%D1%81%D1%82%D0%B0-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%B8%D0%B7%D0%BF%D1%80%D0%B0%D0%B2%D1%8F%D1%82-%D1%81%D0%B5-%D0%BF%D1%80%D0%B5%D0%B4-82-%D1%81%D0%BC%D0%B5%D0%BB%D0%B8-%D0%BC%D1%8A%D0%B6%D0%B5-news717510.html", "text": "За първи път в историята на църквата в Благоевград две млади дами ще се борят да хванат богоявленския кръст, който ще бъдехвърлен в река Благоевградска Бистрица. Това са Неделина Стоянова, на 23 години, и Виктория Стоянова, на 19 години, съобщава \"Струма.бг\". Ритуалът в Благоевград се очаква да започне след 11 часа. Смелите дами ще се състезават с 82 мъже, записали се до този момент за участие.", "date": "2018.01.06", "title": "Две момичета се хвърлят за кръста в Благоевград, изправят се пред 82 смели мъже"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B2%D0%BE%D0%B5%D0%BD%D0%B5%D0%BD-%D0%BA%D0%BE%D1%80%D0%B0%D0%B1-%D0%B2%D0%BB%D0%B5%D0%B7%D0%B5-%D0%B2-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-news717459.html", "text": "РИА Новости, цитирана от \"Фокус\". Американският есминец „Карни“ стана първият кораб от Военноморските сили на САЩ, който влезе в Черно море през 2018 година, съобщава украинското издание „Думская“, предава По-рано този кораб посети Украйна в рамките на ученията „Сий Брийз 2017“ през юли миналата година. Тогава на борда му даже се качи президентът на страната Петро Порошенко. Този път, както изглежда, есминецът отново ще хвърли котва в Одеса, пише изданието. Фотография на кораба, плаващ край бреговете на Турция, беше публикувана от турския „Туитър“ акаунт Yoruk Isik, в който се публикуват данни за движението на военни кораби през Босфора. Ескадрените миноносци тип „Арли Берк“, към които се отнася и „Карни“, имат на въоръжение две пускови установки системи Aegis, които позволяват пренасянето на до 56 крилати ракети „Томахоук“, снабдени с ядрени бойни глави. Освен това, на борда на кораба е поместен хеликоптер SH-60 Seahawk. Екипажът на есминците от този тип е съставен от 337 души.", "date": "2018.01.06", "title": "Американски военен кораб влезе в Черно море"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D0%B4%D0%BD%D0%B0-%D0%B4%D0%BE%D0%B1%D1%80%D0%B0-%D0%B8-%D0%B5%D0%B4%D0%BD%D0%B0-%D0%BB%D0%BE%D1%88%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%B3%D1%80%D0%B8%D1%88%D0%BE-news717506.html", "text": "Григор Димитров отпадна от турнира в Бризбейн на сингъл, губейки с 1:2 сета от Ник Кирьос. Междувременно стана ясно, че в полуфинала на двойки срещу поставените под номер 1 Континен/Пиърс. Харисън се класира за финала на сингъл и явно предпочита да съхрани сили за спора за титлата с Кирьос. По този начин Гришо отпада на полуфиналите в Бризбейн, както на единично, така и на двойки. Добрата новина за Димитров е, че . Лидер е Рафаел Надал, втори е Роджър Федерер, а четвърти в подреждането е Александър Зверев.", "date": "2018.01.06", "title": "ИЗВЪНРЕДНО! Една добра и една лоша новина за Гришо!"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D1%88%D0%BE%D0%BA%D0%B8%D1%80%D0%B0%D1%89%D0%B0-%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%B2-%D0%BB%D1%83%D0%BA%D0%BE%D0%B2%D0%BE---%D0%BF%D1%80%D0%B8%D0%BA%D1%80%D0%B8%D0%B2%D0%B0%D0%BB-%D0%BB%D0%B8-%D0%B5-%D0%BA%D0%BC%D0%B5%D1%82%D1%8A%D1%82-%D0%B6%D0%B5%D1%81%D1%82%D0%BE%D0%BA%D0%B8%D1%8F-%D1%83%D0%B1%D0%B8%D0%B5%D1%86-%D1%80%D0%BE%D1%81%D0%B5%D0%BD-%D0%BE%D0%B1%D0%BD%D0%BE-news717323.html", "text": "Тежко въоръжени командоси и барети, включително и военни части по нареждане на премиера Бойко Борисов, издирват убиеца на шестимата от Нови Искър вече трети ден. Целият регион до Ботевград е отцепен в издирване на опасния изверг. Кметът на Луково обаче е сякаш неоткриваем. След като стана ясно къде се е укривал убиецът Росен Ангелов, лъсва фактът, че местната управа е \"проспала\" присъствието в селото на изпечения рецидивист. Отсъствието на кмета е изключително подозрително и следствените органи трябва да се заемат подробно с неговия разпит, коментира местните и се чудят дали е възможно кметът да е бил близък с жестокия килър и да го е прикривал волно или неволно. От свои източници ПИК научи, че жена, живееща до къщата, където се е укривал убиецът, е споделила, че е виждала кметът няколко пъти да слиза откъм това място. Което още веднъж потвърждава, че местният управник трябва да отговаря пред разследващите органи. ПИК отново припомня призива на МВР: Ако забележите престъпника, не се опитвайте да го заговаряте, а сигнализирайте веднага органите на реда или позвънете на спешния телефон 112. Интензивното полицейско присъствие, както и хеликоптерът, който кръжи над Луково, потвърждават информацията, че най-вероятно убиецът Росен Ангелов е все още в района и не е успял да се изтегли извън полицейския обсег. Органите на реда не допускат дори пешеходци в района, ако не са регистрирани по адрес в селото. \"Това е за ваша лична безопасност\", казаха разследващите пред водещата Ива Николова.", "date": "2018.01.06", "title": "САМО В ПИК TV! Шокираща мистерия в Луково - прикривал ли е кметът жестокия убиец Росен (ОБНОВЕНА)"}
{"url": "http://pik.bg/%D0%BF%D0%BE%D1%82%D0%BE%D0%BF-%D0%B7%D0%B0%D1%81%D1%82%D1%80%D0%B0%D1%88%D0%B0%D0%B2%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news717486.html", "text": "Ситуацията с наводненията в южната и западната част на Германия се очаква да се влоши през почивните дни заради продължаващото покачване на нивата на водите на реките Рейн, Дунав, Мозел и Некар, съобщава баварският ежедневник Die Sueddeutsche Zeitung, цитиран от Фокус. Силните превалявания, които донесе буряра „Бурглинд“, предизвикаха наводнения в редица райони в южната и западната част на страната, където реките излязоха от коритата си. Това наложи издаването на забрана за корабоплаване – решение на властите, което доведе след себе си до сериозни щети за бизнеса. Съгласно по-рано разпространените данни, нивата на река Рейн в участъка при Кьолн са на 6,80 метра – с 0,60 метра над предупредителния маркер за опасност от наводнения. Очаква се нивата на водите на реката да достигне до осем метра през следващите дни.", "date": "2018.01.06", "title": "Потоп застрашава Германия"}
{"url": "http://pik.bg/%D1%80%D0%B5%D0%B0%D0%BA%D1%86%D0%B8%D1%8F-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81%D1%80%D0%B0%D0%B2%D0%BD%D0%B8-%D0%B1%D0%B8%D0%B2%D1%88-%D1%81%D0%B2%D0%BE%D0%B9-%D1%81%D1%8A%D0%B2%D0%B5%D1%82%D0%BD%D0%B8%D0%BA-%D1%81-%D0%B8%D0%B7%D1%85%D0%B2%D1%8A%D1%80%D0%BB%D0%B5%D0%BD%D0%BE-%D0%BA%D1%83%D1%87%D0%B5-news717489.html", "text": "Президентът на САЩ Доналд Тръмп реагира остро на появилата се книга на Майкъл Волф „Огън и ярост: В Белия дом на Тръмп“, критикувайки Волф и сравнявайки бившия си съветник Стив Банън с изхвърлено куче. „Майкъл Волф е пълен некадърник, който измисля истории, за да може да си продаде тази наистина скучна и лъжлива книга. Той използва един лентяй като Стив Банън, който плака, когато бе уволнен, и молеше за работата си. Сега Стив бе изхвърлен като куче от почти всички. Много жалко!“, написа Тръмп в профила си в „Туитър“.", "date": "2018.01.06", "title": "Реакция! Доналд Тръмп сравни бивш свой съветник с изхвърлено куче"}
{"url": "http://pik.bg/%D0%B7%D0%B8%D0%B4%D0%B0%D0%BD-%D1%81-%D0%BC%D0%BE%D1%89%D0%B5%D0%BD-%D1%85%D0%BE%D0%B4-%D0%BD%D0%B0-%D0%B1%D0%B5%D1%80%D0%BD%D0%B0%D0%B1%D0%B5%D1%83-news717580.html", "text": "Треньорът на Реал Мадрид - Зинедин Зидан, не вярва на поредните твърдения, че Кристиано Роналдо може да напусне гранда. Зидан казва изключително силни думи за голамсйтора. \"Изобщо не мога да си представя Реал без Кристиано. Дори не мога да си го представя как играе за друг клуб. Той е наш футболисти и мечтае да завърши кариерата си тук\", заяви Зизу. Французинът продължава да отрича за очакваното привличане на вратаря Кепа Арисабалага от Атлетик Билбао. Издания в Испания са категорични, че стражът пристига на \"Сантиаго Бернабеу\" още сега срещу 20 млн. евро. Има информации дори, че той вече е преминал медицинските прегледи, акцентира \"Спортал\". \"В момента нямам нужда от нов вратар - категоричен беше Зидан. - Ако до юни това се промени, ще седнем и ще го обсъдим. Възможно е да вземем футболисти на определени позиции\".", "date": "2018.01.06", "title": "Зидан с мощен ход на \"Бернабеу\"!"}
{"url": "http://pik.bg/%D1%81%D0%B5%D1%80%D0%B8%D0%BE%D0%B7%D0%BD%D0%B8-%D0%BC%D0%B5%D1%80%D0%BA%D0%B8-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%B7%D0%B0-%D0%B2%D0%B8%D0%B7%D0%B8%D1%82%D0%B0%D1%82%D0%B0-%D0%BD%D0%B0-%D1%82%D1%83%D1%80%D1%81%D0%BA%D0%B8%D1%8F-%D0%B2%D1%8A%D0%BD%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B2-%D0%B3%D0%BE%D1%81%D0%BB%D0%B0%D1%80-news717494.html", "text": "Министърът на външните работи на Турция Мевлют Чавушоглу ще се срещне днес с германския си колега Зигмар Габриел в родния му град Гослар, провинция Долна Саксония. В очакване на пристигането на първия дипломат на Анкара местните правоохранителни органи увериха, че са „адекватно и добре подготвени“ за визитата на Чавушоглу, предава NRD, цитирана от Фокус. „До този момент не са регистрирани заявки за демонстрации или протести“, поясни говорителят на полицията в града Маркус Людке, като допълни, че не се планира затваряне на улици в Гослар заради посещението на турския външен министър. Очаква се Чавушоглу да бъде посрещнат на летището в Гослар, след което заедно със Зигмар Габриел ще разгледат някои от забележителностите на града. Турските медии съобщиха по-рано, че Чавушоглу пристига в Германия по покана на първия дипломат на Берлин – информация, която властите на ФРГ към момента все още не са потвърдили.", "date": "2018.01.06", "title": "Сериозни мерки за сигурност за  визитата на турския външен министър в Гослар"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%88%D0%B5%D1%81%D1%82%D0%BE%D1%80%D0%BD%D0%B8%D1%8F-%D1%83%D0%B1%D0%B8%D0%B5%D1%86-%D0%BE%D1%82-%D0%BD%D0%BE%D0%B2%D0%B8-%D0%B8%D1%81%D0%BA%D1%8A%D1%80-news717498.html", "text": "Знам много неща по случая в Нови Искър, които не са известни на медиите, но не трябва да се коментират. В армията има хора по-добре обучени от някой полицейски служители. Това е наистина подготвен човек, който има подготовка и може да прави преходи. Така вицепремиерът Красимир Каракачанов коментира ситуацията около издирването на автора на шесторното убийство в Нови Искър през сутрешния блок на Би Ти Ви. „Къде се намира в момента убиецът само някоя врачка може да ви каже – заяви още вицепремиерът. -  Правят се проверки и на други места. Полицията си върши работата. За много неща бе критикувана в миналото, но сега се проверява всяка една възможност, от която този човек може да се възползва, за да се укрие от правосъдието“, заяви ще той. По думите му хората в района са го познавали и му викали „Горския“. „Това е парадоксът. Когато един човек се съден за кражба и блудство, трябва ли да сме толкова либерални. Но човек с 2 присъди, лежал в затвора, само за кражба на празни буркани няма присъда и издирване. Тази постоянна информационна вълна в последните дни, където се показва с какво е въоръжена армията пречи“, заяви още той. Каракачанов призна и че убиецът може да е служил във френския легион. „Има подобни индикации, че е служил в чуждестранен легион. С един пистолет толкова много хора, означава, че може да борави с оръжие. Какъв е проблемът да си придобил с ловна пушка, пистолет. В квартирата му бе открита учебна граната. Защо да не е имал и истинска? Това да кажем какъв е проблемът, няма как да го реши“. . Мъжът е търсен във връзка с тежкото криминално престъпление, извършено в Нови Искър, при което хладнокръвно и особено жустоко са убити шестима души. Има вероятност Росен Ангелов да е въоръжен и опасен. Вицепремиерът Каракачанов взе отношение и по скандала около Истанбулската конвенция. „Никой нормален човек не може да бъде против конвенцията за защита на жените от насилие – каза Каракачанов. - Тук никой не възразява. Но покрай тази конвенция се пробутват и други неща. Няма за гей браковете. Тези неща се пробутват фино. Замяната на биологичната категория пол с обяснението, че пол е социално понятие. Пол е как ви е създал творецът, а не дали ходите с панталон, бурка и т.н. Най-важното, което трябва да мислиш в българската армия е да обичаш и защитаваш родината си. В армията отиваш и не започваш да претендираш за по-различни правила. Ако отиваш в армията, за да служиш, а не да създаваш прецеденти, нямам нищо против. Според Каракачанов , големият проблем е, че западното общество, на което принадлежим и ние, се отказва от своите ценности и се стреми само към благоденствие и задоволяване на своите нужди. Честно казано спорим за маловажни теми. Красимир Каракачанов заяви, че има нормални отношения с премиера Бойко Борисов, в Валери Симеонов и Волен Сидеров. „Нормални са отношенията с г-н Сидеров. Вчера се видяхме с Валери Симеонов и Сидеров. Плановете за 2018-а са ясни – това, което е в програмата на Обединени патриоти“. Той бе категоричен, че управляващата коалиция в момента е стабилна.", "date": "2018.01.06", "title": "ИЗВЪНРЕДНО! Вицепремиерът Каракачанов с шокиращи разкрития за шесторния убиец от Нови Искър"}
{"url": "http://pik.bg/%D0%B2%D1%80%D0%B0%D1%87%D0%B0%D0%BD%D0%B8%D0%BD-%D0%BF%D0%BE%D0%B4%D0%BB%D1%83%D0%B4%D0%B8-%D0%B1%D0%B0%D0%BD%D1%81%D0%BA%D0%BE-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B3%D0%BE-%D0%B7%D0%B0%D1%80%D0%B0%D0%B4%D0%B8-news717503.html", "text": "Изправят на подсъдимата скамейка в Районен съд – Разлог 20- годишния Ивалин Петров от Враца, който преди година в рамките на един месец изпочупи огледала и сряза гумите на десетки автомобили в Банско, а от деянията му пропищяха както местни хора, така и туристи. Обвинителния акт срещу Ивалин Петров вече е внесен в Районен съд – Разлог и се чака насрочване на делото. Той ще отговаря пред закона за  пет счупени странични огледала и 35 срязани гуми на общо 26 автомобила. Щетите от деянията му възлизат на стойност 3841,33 лв. Ивалин Петров бе задържан, след като само за една нощ в края на януари 2017 година общо 11 леки автомобила, паркирани на улиците „Пирин“, „Ел Тепе“, Братя Велеганови“, „Христо Матов“ и „П. К. Яворов“, осъмнаха със срязани предни и задни гуми. В хода на работата по случая беше установена  съпричастността му и към предишните деяния – отново срязани гуми и счупени огледала на автомобили. Всичките 26 коли с нанесени щети са били паркирани освен на горепосочените улици и на улиците „Цар Калоян“, „Конарево“, „Ангел Крънчев“ и „Мингьо Тодев“, съобщава \"БулНюз\". Всичките престъпления младежът е извършил в малките часове на денонощието, а при разпитите в качеството му на обвиняем той е заявил, че съжалява за постъпките си, и е признал, че е извършил деянията под въздействието на алкохол. Заявил е желание да възстанови щетите на пострадалите лица. В периода на извършване на  вандалските си действия Ивалин Петров е работил като сервитьор в местно заведение и хората в Банско го познавали.", "date": "2018.01.06", "title": "Врачанин подлуди Банско, арестуваха го заради..."}
{"url": "http://pik.bg/%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B2%D1%8A%D0%B7%D0%BF%D0%B8%D1%82%D0%B0%D0%BC%D0%B5-%D0%BF%D0%BE%D0%BA%D0%BE%D0%BB%D0%B5%D0%BD%D0%B8%D0%B5-%D0%BA%D0%BE%D0%B5%D1%82%D0%BE-%D0%B4%D0%B0-%D0%BC%D0%B8%D0%BB%D0%B5%D0%B5-%D0%B7%D0%B0-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-news717515.html", "text": "Стремим се да отгледаме едно поколение, което да поеме юздите на държавата в следващите години. Това каза председателят на Народното събрание Цвета Караянчева, която присъства на тържествения Богоявленски ритуал по освещаване на водите на река Арда и изваждане на светия кръст край средновековния манастирски комплекс „Св. Йоан Предтеча” в Кърджали, съобщава „Фокус“. „Благодарим на митрополит Николай, че днес е при нас на този голям християнски празник – Богоявление и го направи още по-светъл. Благодарим на тези от вас, които скочиха за кръста. Нека господ ги дари със здраве, разум и успехи“, заяви Цвета Караянчева. „Мили родители, вие, които насърчавате децата да посещават неделното училище, ги учите на доброта, разум, защото без вашата помощ и без помощта на отец Николай, без нашата обща помощ няма да можем да постигнем това, което се стремим. А ние се стремим да отгледаме едно поколение, което да поеме юздите на държавата в следващите години“, обърна се Караянчева към присъстващите и към родителите на децата от най-голямото в България неделно училище по православие. „Това поколение трябва да е разумно, да е богобоязливо, да уважава родителите си и да милее за държавата. Благодарим за това, че сте тук. Днес е голям празник за Кърджали. Честит празник, честито на всички именници“, заяви още тя.", "date": "2018.01.06", "title": "Цвета Караянчева: Трябва да възпитаме поколение, което да милее за държавата"}
{"url": "http://pik.bg/%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D1%81%D0%BB%D1%80%D1%83%D0%B6%D0%B8%D1%82%D0%B5%D0%BB%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%B5%D0%BD-%D0%B0%D0%BA%D1%82-%D0%B2-%D0%B8%D0%BD%D0%B4%D0%B8%D0%B9%D1%81%D0%BA%D0%B8%D1%8F-%D1%89%D0%B0%D1%82-%D0%B4%D0%B6%D0%B0%D0%BC%D1%83-%D0%B8-%D0%BA%D0%B0-news717505.html", "text": "Четирима сътрудници на индийската полиция са загинали, а един е ранен, след избухването на самоделно взривно устройство в индийския щат Джаму и Кашмир, съобщава РИА Новости, като се позовава на Times of India. Според информацията,  терористичният акт е бил извършен в търговския район на населения пункт Сопор, разположен в окръг Барамул. Полицейските служители са патрулирали в района във връзка с организирани там сепаратистки протестни акции Щатът Джаму и Кашмир вече над 70 тодини е спорна територия между Индия и Пакистан. Териториалните спорове доведоха до три войни между съседните държави. Официално щатът влиза в състава на Индия, но в него не престават сепаратистките настроения.", "date": "2018.01.06", "title": "Четирима полицейски слружители са загинали при терористичен акт в индийския щат Джаму и Кашмир"}
{"url": "http://pik.bg/%D0%BA%D0%B0%D0%BA-%D1%89%D0%B5-%D1%81%D0%B5-%D0%B2%D0%BB%D1%8E%D0%B1%D0%B8%D1%82%D0%B5-%D0%BF%D1%80%D0%B5%D0%B7-2018-%D1%82%D0%B0-%D1%81%D0%BF%D0%BE%D1%80%D0%B5%D0%B4-%D0%BC%D0%B5%D1%81%D0%B5%D1%86%D0%B0-%D0%BD%D0%B0-%D1%80%D0%B0%D0%B6%D0%B4%D0%B0%D0%BD%D0%B5-news717502.html", "text": "Ето какво ви очаква в любовен план според месеца, в които сте родена. Вашата амбиция и силна професионална етика са сред най-хубавите ви черти. Но през 2018 ще се влюбите в някого, който ще ви покаже, че има живот и извън работата. Той ще подкрепя на 100% кариерата и целите ви, но също така ще ви напомня, че е важно да вдигнете поглед от екрана, да отворите очи, да изследвате света наоколо и да не забравяте, че работата е важна, но освен нея има неща като семейство, приятели, радост и смях. Ще се влюбите неочаквано – в човек, за когото никога не бихте си помислили, че може да се случи, но който със спокойна увереност постепенно ще спечели интереса ви. Той ще се радва на ярката ви и блестяща индивидуалност от самото начало, но и ще ви предизвиква да се отворите и да не се страхувате просто да си позволите да се влюбите. През 2018 най-накрая ще срещнете някого, който ще се погрижи за вас. Винаги поставяте другите на първо място и се грижите за тях, но не отделяте време за своите собствени приоритети. Когато срещнете този човек, който ще иска да ви направи щастливи и да се грижи за вас – вместо да се опитва да ви използва – ще се влюбите в него бързо и силно. Като човек, който е в хармония със собствените си емоции и желания, ще срещнете някого, на когото няма да е нужно да се извинявате за силните си чувства, съобщава \"АйУомън\". В миналото винаги сте имали угризения за това колко сте отворени и уверени по отношение на себе си и това, което искате, но през 2018 ще се влюбите в човек, който харесва точно това у вас и с когото ще се чувствате по-верни на себе си откогато и да било. Вие сте силно мотивирани, фокусирани и непрекъснато в движение. Имате списък с неща, които искате да направите, места, които искате да посетите, цели, които да изпълните. Но през 2018 ще се влюбите в някого, който ще намали безпокойството ви, вместо да го усили. В миналото сте усещали, че партньорите ви ви дърпат назад и ви разсейват от постигането на целите ви. Но с този човек ще усетите, че имате и двете неща – спокойствието, но и предизвикателството да постигате нови неща всеки ден. През 2018 най-накрая ще имате връзка, каквато винаги сте искали – с човек, който е чувствителен, любящ и нежен, без да ви отегчава. Той ще разбере, че въпреки чувството си за хумор, вие сте лесно раними. И с него ще можете да разговаряте за всичко, без разговорът и за миг да става скучен и безцветен. Вие сте магнетични, дружелюбни и лесно се сприятелявате, но всъщност ви е трудно да се отворите за романтични взаимоотношения. През 2018 ще срещнете някого, в когото не сте си и представяли, че можете да се влюбите, но той ще ви заплени със способността си моментално да ви накара да се чувствате комфортно, изпълнени с енергия и нови сили. Ще се влюбите в човек, който ще застане до вас и няма да ви позволи да избягате. Той ще разбира естествената ви склонност към лидерство и самоувереност и ще обича и уважава това. Но едновременно с това ще отстоява себе си и няма да се страхува да ви се опълчи, така че връзката да бъде равнопоставена, а не вие да диктувате всичко. През 2018 ще се влюбите в някого, който ще ви накара да бъдете по-емоционални, отколкото някога сте били. В миналото инстинктът за самосъхранение ви е карал да бъдете дистанцирани и критични, и подсъзнателно да избягвате всяка възможност за истинско обвързване. Но сега ще се влюбите в човек, който ще ви кара да поемате рискове и да не се страхувате от чувствата си, защото с него ще се чувствате много по-живи. Вие държите много на самоуважението и самочувствието си и ще срещнете някого, който ще ви кара да бъдете верни на себе си, вместо да губите идентичността си с него. Той ще ви насърчава да правите собствените си неща, да имате собствени интереси и да бъдете заедно, без никой от вас да се откаже от индивидуалността си. През 2018 ще се влюбите в човек на вашето ниво. Винаги сте имали бърз ум и много идеи, но и проблеми с това да свалите гарда и да допуснете някого до себе си. Но този човек ще може да се справи с вас и вашата енергия, така че да няма нужда да се защитавате и обяснявате. Той ще ви обича дълбоко и истински, без да бъде зависим от вас. През новата година ще се влюбите в човек, който ще разбие на пух и прах склонността ви към контрол и логика в мислите и чувствата. Той ще преобърне света ви с главата надолу в хубавия смисъл. Ще обожава чувството ви за хумор и ще ви дава свободата, от която се нуждаете, но и ще ви показва как да живеете за мига, няма да се страхува от характера ви и ще ви научи да усещате със сърцето си, а не само с мозъка.", "date": "2018.01.06", "title": "Как ще се влюбите през 2018-та според месеца на раждане"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B2%D0%BE%D0%B5%D0%BD%D0%B5%D0%BD-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D0%BA%D0%B0%D1%86%D0%BD%D0%B0-%D0%B0%D0%B2%D0%B0%D1%80%D0%B8%D0%B9%D0%BD%D0%BE-%D0%B2-%D1%8F%D0%BF%D0%BE%D0%BD%D0%B8%D1%8F-news717507.html", "text": "Американски военен хеликоптер е извършил аварийно кацане на японския остров Икей, съобщава телевизионният канал NHK, позовавайки се на информация от адимнистрацията на намиращия се на острова град Урума в префектура Окинава. Уточнява се, че хеликоптерът се е приземил в поле. По данни на полицията и противопожарните сили, пострадали няма. Инцидентът е станал на около 30 километра от военната база Футема, която е разположена в гъстонаселения град Гинован. Причините за инцидента се изясняват.", "date": "2018.01.06", "title": "Американски военен хеликоптер кацна аварийно в Япония"}
{"url": "http://pik.bg/%D0%B8%D0%BC%D0%B0-%D0%BD%D0%B5%D1%89%D0%BE-%D0%BC%D0%BD%D0%BE%D0%B3%D0%BE-%D0%B0%D0%BC%D0%B0-%D0%BC%D0%BD%D0%BE%D0%B3%D0%BE-%D0%B3%D0%BD%D0%B8%D0%BB%D0%BE-%D0%B2-%D0%B1%D0%B0%D1%81%D0%BD%D1%8F%D1%82%D0%B0-%D1%81-%D0%BA%D0%B8%D0%BB%D1%8A%D1%80%D0%B0-%D0%BE%D1%82-%D0%BD%D0%BE%D0%B2%D0%B8-%D0%B8%D1%81%D0%BA%D1%8A%D1%80-%D0%BD%D1%8F%D0%BA%D0%BE%D0%B9-%D0%BD%D0%B8-%D0%BF%D1%80%D0%B0%D0%B2%D0%B8-%D0%BD%D0%B0-%D0%B8%D0%B4%D0%B8%D0%BE%D1%82%D0%B8-news717536.html", "text": "Убил жената до кладенеца, а после се върнал да избие останалите в къщата?! Що за нелепост? Защо да ги убива, като не са го видели? Или не я е убил до кладенеца? Или не е действал под афект? Или не ги е избивал с по три-четири куршума всеки, а само с един, както обяви още първия ден главният прокурор? Тази история в Нови Искър започна като “Хладнокръвно” на Труман Капоти, мина през “Туин Пийкс”, разви се в “Отело”, кулминира в нещо средно между “Рамбо” и “На всеки километър”. Сега отива към Дядо Вазов - крил се лирическият герой девет години от властите: \"Девет годин той скита се бездомен, без сън, без покой, под вънкашност чужда и под име ново...\" Да видим докъде ще я докарат към финала. Трилър, мистъри, мелодрама, партизански екшън в гората. Жанровете нещо много абсурдно ми се смесват. А и тази военна техника, тия командоси, тия хеликоптери и БТР-и в Луково?! Още малко и Шести американски флот ще се включи в издирването. Да не би Росен да притежава танк? Или балистична ракета? И друго: всеки е ревнувал жена, но чак пък съзнателно да изтрепе до крак цялата й рода барабар с инвалидизираната бабичка и зетя? Живеел години без документи, криел се в гората, държавата все не успявала да го залови, въпреки влезлите в сила присъди, но кметът го забелязал да води във вилата си 12-годишни момичета?! Забелязал, а сигнализирал ли е в полицията? Как, като е нелегален, ползва ток, телефони и интернет във въпросната вила, как се е снабдил с цял арсенал оръжия, що за идиотии изобщо ни пробутват? Изобщо този Росен съществува ли, някой виждал ли го е? Да не би да ни хързулват със сглобен фоторобот? Бил ходил май да се бие в Чуждестранния легион...Или не е ходил? Да ме прощават великите и неуморни разследващи (същите, които се издъниха и в аферата с отвлеченото момче от Герман, и с атентата срещу данъчния насред София - впрочем да сте чули за разплетено публично престъпление в последните години?)... Та да ме прощават, но в цялата работа има нещо много, ама много гнило.", "date": "2018.01.06", "title": "Има нещо много, ама много гнило в баснята с килъра от Нови Искър. Някой ни прави на идиоти"}
{"url": "http://pik.bg/%D0%B2%D0%BE%D0%B4%D0%BE%D1%81%D0%B2%D0%B5%D1%82-%D0%B7%D0%B0-%D0%B1%D0%BE%D0%B3%D0%BE%D1%8F%D0%B2%D0%BB%D0%B5%D0%BD%D0%B8%D0%B5-%D0%B8-%D1%80%D0%B8%D1%82%D1%83%D0%B0%D0%BB-%D0%BF%D0%BE-%D0%B8%D0%B7%D0%B2%D0%B0%D0%B6%D0%B4%D0%B0%D0%BD%D0%B5-%D0%BD%D0%B0-%D1%81%D0%B2%D0%B5%D1%82%D0%B8%D1%8F-%D0%BA%D1%80%D1%8A%D1%81%D1%82-%D0%BE%D1%82-%D0%B2%D0%BE%D0%B4%D0%B8%D1%82%D0%B5-%D0%BD%D0%B0-%D0%B5%D0%B7%D0%B5%D1%80%D0%BE%D1%82%D0%BE-%D0%B2-%D0%B6%D0%BA-%D0%B4%D1%80-news717488.html", "text": "В присъствието на кмета на София Йорданка Фандъкова днес ще се проведе тържествен водосвет по случай празника Богоявление (Йордановден), съобщава Фокус. Водосветът ще започне от 13.00 часа до езерото в ж.к. \"Дружба\", след което ще бъде проведен ритуалът по изваждане на светия кръст от водите на езерото. Водосветът ще бъде отслужен от епископ Герасим, главен секретар на Светия синод.", "date": "2018.01.06", "title": "Водосвет за Богоявление и ритуал по изваждане на Светия кръст от водите на езерото в ж.к. \"Дружба\""}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B4%D0%B2%D0%B0-%D0%BF%D1%8A%D1%82%D0%BD%D0%B8%D1%87%D0%B5%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82%D0%B0-%D1%81%D0%B5-%D1%81%D0%B1%D0%BB%D1%8A%D1%81%D0%BA%D0%B0%D1%85%D0%B0-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D0%B2-%D1%82%D0%BE%D1%80%D0%BE%D0%BD%D1%82%D0%BE-news717472.html", "text": "Десетки пътници бяха евакуирани на летище \"Пиърсън\" в Торонто в  петък вечерта, след като самолет, оттеглящ се от изхода за пътници на Терминал 3, се удари в пристигаща машина, предаде Ройтерс, като цитира канадски медии. Сблъсъкът между самолетите на компаниите \"Сънуинг еърлайнс\" и \"Уестджет еърлайнс\" довел до пожар, който бил потушен. \"Уестджет\" съобщи, че има непотвърдена информация за леки наранявания, но всички 168 пътници и шестимата членове на екипажа на борда на нейния самолет \"Боинг\" 737-800 са невредими, след като са евукуирани с надуваеми пързалки. Самолетът току-що бил кацнал в Торонто от Канкун, Мексико, и изчаквал да застане на терминала. В самолета на \"Сънуинг\" не е имало пътници или екипаж, съобщи авиокомпанията. Той бил теглен от екип на компанията за наземно обслужване \"Суиспорт интернешънъл\". Канадският Борд за безопасност на транспорта е започнал разследване на инцидента. Нова телевизия", "date": "2018.01.06", "title": "Инцидент! Два пътнически самолета се сблъскаха на летище в Торонто"}
{"url": "http://pik.bg/%D1%81%D0%BB%D1%8A%D0%BD%D1%87%D0%B5%D0%B2-%D0%B9%D0%BE%D1%80%D0%B4%D0%B0%D0%BD%D0%BE%D0%B2%D0%B4%D0%B5%D0%BD-%D1%82%D0%B5%D1%80%D0%BC%D0%BE%D0%BC%D0%B5%D1%82%D1%8A%D1%80%D1%8A%D1%82-%D1%81%D1%82%D0%B8%D0%B3%D0%B0-14-%D0%B3%D1%80%D0%B0%D0%B4%D1%83%D1%81%D0%B0-news717468.html", "text": "Предимно слънчево ще бъде времето на днешния Йордановден, съобщават от Националния институт по метеорология и хидрология (НИМХ), цитирани от Фокус. След обяд в Източна България ще се появи слаб южен вятър. Температурите още малко ще се повишат и максималните ще са предимно между 9 и 14 градуса. Атмосферното налягане ще се повишава още и ще се доближи до средното за януари. По Черноморието ще е предимно слънчево. В сутрешните часове в отделни райони ще има ниска облачност или мъгла. Максималните температури ще са между 10 и 12 градуса. Температура на морската вода ще достигне 9 градуса. Вълнението на морето ще бъде 1-2 бала. Над планините ще е предимно слънчево. Вятърът навсякъде ще се ориентира от запад-югозапад и ще е предимно умерен. Максималната температура на височина 1 200 метра ще е около 11 градуса, на 2 000 метра – около 5 градуса. Утре и в понеделник времето ще бъде предимно слънчево и почти тихо. В низините на места ще е мъгливо или със слоеста облачност и там ще остава относително по-студено, а в планините и планинските райони ще се затопли още. Минималните температури в по-голямата част от страната ще са между минус 1 и 4 градуса, а максималните - между 10 и 15 градуса. Във вторник облачността ще се увеличи, на отделни места ще превали слаб дъжд. Ще започне бавно застудяване.", "date": "2018.01.06", "title": "СЛЪНЧЕВ ЙОРДАНОВДЕН! Термометърът стига 14 градуса "}
{"url": "http://pik.bg/%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D0%BE%D0%BD%D0%BD%D0%B8%D1%8F%D1%82-%D1%81%D1%8A%D0%B4-%D0%BD%D0%B0-%D0%BC%D0%BE%D0%BB%D0%B4%D0%BE%D0%B2%D0%B0-%D0%BE%D1%82%D0%BD%D0%BE%D0%B2%D0%BE-%D0%BF%D1%80%D0%B5%D1%83%D1%81%D1%82%D0%B0%D0%BD%D0%BE%D0%B2%D0%B8-%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D0%BF%D1%80%D0%B0%D0%B2%D0%BE%D0%BC%D0%BE%D1%89%D0%B8%D1%8F%D1%82%D0%B0-%D0%BD%D0%B0-%D0%B8%D0%B3%D0%BE%D1%80-%D0%B4%D0%BE%D0%B4%D0%BE%D0%BD-news717446.html", "text": "BBC Конституционният съд на Молдова отново преустанови временно правомощията на Игор Додон, само няколко дни след като бе взето друго подобно решение, съобщава , цитиран от \"Фокус\". В рамките на три месеца това е трето временно отнемане на някои от правомощията му, като този път причината е наложено от Додон вето срещу закон, насочен към някои медиини ограничения с цел намаляване на „пропагандата“ в страната. В проекта се предлага забрана за повторно излъчване на емисиите новини на руските телевизионни канали в страната. В съобщение направено в една от социалните мрежи в петък, президентът осъди проекта като „цензура, базирана на двойни стандарти“ и “посегателство срещу молдовските граждани“. Във вторник правомощията на Додон бяха временно прехвърлени към председателя на Парламента Адриан Канду с цел назначаване на някои министри, неколкократно отхвърлени от държавния глава.", "date": "2018.01.06", "title": "Конституционният съд на Молдова отново преустанови временно правомощията на Игор Додон"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%BD%D0%B0-%D0%B0%D0%BA%D1%86%D0%B8%D1%8F-%D0%BD%D0%B0%D0%B4-%D1%81%D0%BA%D0%B8-%D0%B7%D0%BE%D0%BD%D0%B0-%D0%B1%D0%B0%D0%BD%D1%81%D0%BA%D0%BE-news717478.html", "text": "Спасителна акция започна тази сутрин над ски зона Банско, в близост до хижа Вихрен. Около 05:50 часа тази сутрин е бил подаден сигнал в Планинската контролно-спасителна служба, че двама души са паднали по улей над хижата в Пирин планина иса в безсъзнание. За спасяването им е поискан хеликоптер, като към мястото на инцидента се предвижват и спасителите, предаде БГНЕС. По непотвърдени данни става дума за скиори или сноубордисти авантюристи, които са се спуснали още преди да е изгряло слънцето по някой от улеите по северния склон на връх Тодорка.", "date": "2018.01.06", "title": "ИЗВЪНРЕДНО! Спасителна акция над ски зона Банско"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BF%D1%80%D0%B5%D0%B4%D0%BB%D0%BE%D0%B6%D0%B8%D1%85%D0%B0-%D0%B1%D1%80%D0%B0%D0%BA-%D0%BD%D0%B0-%D0%B3%D1%80%D0%B8%D0%B3%D0%BE%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D1%81%D0%BD%D0%B8%D0%BC%D0%BA%D0%B0-news717448.html", "text": "Григор Димитров винаги е бил сред любимците на дамската част от публиката. Срещата между българина и Кийл Едмънд в Бризбейн беше изпълнена поредица от интересни събития, но любопитно беше и по трибуните, след като световният №3 получи и предложение за брак. „Ожени се за мен, Григор!“, гласеше един от плакатите, пише Новспорт.ком.", "date": "2018.01.06", "title": "ГОРЕЩО! Предложиха брак на Григор Димитров (СНИМКА)"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D1%80%D0%B0%D0%BF%D1%8A%D1%80%D1%8A%D1%82-%D0%BF%D1%8A%D1%84-%D0%B4%D0%B5%D0%B4%D0%B8-%D1%81%D0%BC%D0%B5%D0%BD%D0%B8-%D0%B8%D0%BC%D0%B5%D1%82%D0%BE-%D1%81%D0%B8-news717455.html", "text": "Рапърът Диди, известен oще като Пъф Деди и Пи Диди, а и с рожденото си име Шон Кумс, потвърди в телевизионното предаване на Джими Кимел, че е сменил името си на Лав, съобщиха Контактмюзик и БТА. Той обяви в социалните медии през ноември, че е решил да промени за пореден път името си на Брадър Лав. Сега каза, че е направил малка редакция, защото Брадър (брат) му се струва излишно. Честите смени на името си рапърът обясни, че това е еволюция на \"душата и вибрациите му\". Той увери, че ще отговаря и когато бъде наричан с другите имена. Музикантът стана известен през 1997 г. като Пъф Деди, но още на следващата година започна да се представя с първите си две имена Шон Джон. През 1990 г. той се спря на Пъфи, а през следващата година - на Пи Диди и на Диди.", "date": "2018.01.06", "title": "ИЗНЕНАДА! Рапърът Пъф Деди смени името си"}
{"url": "http://pik.bg/%D1%87%D0%B5%D1%81%D1%82%D0%B8%D1%82%D0%BE-150-%D1%85%D0%B8%D0%BB%D1%8F%D0%B4%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D0%BF%D1%80%D0%B0%D0%B7%D0%BD%D1%83%D0%B2%D0%B0%D1%82-%D0%B8%D0%BC%D0%B5%D0%BD-%D0%B4%D0%B5%D0%BD-%D0%BD%D0%B0-%D0%B9%D0%BE%D1%80%D0%B4%D0%B0%D0%BD%D0%BE%D0%B2%D0%B4%D0%B5%D0%BD-news717477.html", "text": "150 хиляди българи празнуват имен ден на Йордановден, който отбелязваме на 6 януари. Според данните на националната статистика броят на именниците, които трябва да почерпят за здраве на 6 януари, е общо 149 348 души . Мъжете са 78 253, а жените 71 095. Точно 51 211 са мъжете, носещи името Йордан, а 38 753 са жените, носещи името Йорданка. Имен ден празнуват още Дана, Божан, Данчо, Боян, Богдан, Богдана, Богoлюб, Богoлюбa, Божанa. Януари е месецът, през който има най-много именици - близо един милион българи празнуват още от първия ден на новата година до Атанасовден.", "date": "2018.01.06", "title": "ЧЕСТИТО! 150 хиляди българи празнуват имен ден на Йордановден"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF%D0%B0%D1%81%D1%82%D1%80%D0%BE%D0%BB%D0%BE%D0%B3%D1%8A%D1%82-%D0%B0%D0%BF%D0%BE%D1%81%D1%82%D0%BE%D0%BB-%D0%B0%D0%BF%D0%BE%D1%81%D1%82%D0%BE%D0%BB%D0%BE%D0%B2-%D1%81-%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B7%D0%B0-2018-%D0%B3%D0%BE%D0%B4%D0%B8%D0%BD%D0%B0-news713421.html", "text": "- 2018 година е година на Венера - планета на любовта и красотата. По всичко личи обаче, че през 2018 година красотата и любовта ще останат на заден план. Защото при глобалната прогноза от особена важност са положенията на така наречените бавни планети, а това са Уран, Нептун, Плутон, Сатурн и Юпитер. И през 2018 година Плутон и Нептун ще останат в същите зодиакални знаци, а това означава, че създалото се напоследък напрежение в света ще продължи да ни терзае. И по-конкретно: Плутон, планетата на разрухата, и през миналата година се намираше в знака на Козирога. През 2018 година обаче в същия знак ще с намира и планетата на злото Сатурн. Тази констелация се нарича в астрологията съвпад.  Тя създава напрежение между тези две зловредни планети. Една кратка историческа справка ни изправя пред ужасяваща картина: - През 1914 година е възникнало напрежение между тези две планети и е избухнала Първата световна война. През 1939 година ситуацията се е повторила и е избухнала Втората световна война. Двете планети са се намирали в сходни позиции през 1956 и 1964 година. През 1956 година избухва унгарското въстание, а през 1964 година започва войната във Виетнам. През 1982 година ситуацията е същата. Тогава тези планети предизвикват войната за Фолклендските острови. През 1993 година те отново влизат в конфликт помежду си и подпалват гражданската война в бивша Югославия. Сами по себе си важните в глобален план планети  предизвикват следните неприятности на земята: Плутон в Козирог означава, че властниците ще се видят принудени да поемат огромна отговорност, но те в никакъв случай няма да предадат своите властови позиции и привилегии. Затова ще сеят страхове и ще ни заливат с потоци от евтин популизъм. Сатурн в Козирог затвърждава и бетонира положението на властимащите и ги тласка към невъздържаност, жестокост и безогледна злоупотреба с власт. Планетата на внезапната метаморфоза Уран се намира в Овен и тя ще всява допълнително напрежение, безпокойство и тревожност. През цялата година хората ще се чувстват застрашени от нови и нови конфликти и неприятни изненади. Нептун, планетата на илюзията, ще се намира в Риби и ще пречи на човечеството да идентифицира източниците на заплахата. Нептун е и планета на отровите, а това идва да рече, че и през следващата година животните все така ще бъдат третирани с антибиотици, а обработваемите площи ще бъдат пръскани с отрови. Така, както и преди. - Надежда и упование можем да очакваме само от Юпитер - планетата на щастието, която през 2018 година ще се намира в знака на Скорпиона. Това означава, че гласовете на разума, справедливостта и етиката ще стават все по-силни. Ще се разгарят непрекъснато дискусии, които ще призовават човечеството към повече здрав разум, човечност и милосърдие...", "date": "2018.01.06", "title": "САМО В ПИК! Топастрологът Апостол Апостолов с уникална прогноза за 2018 година"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D0%B8%D0%BF%D0%BD%D0%B0-%D0%BE%D0%BF%D0%B0%D1%81%D0%B5%D0%BD-%D0%B4%D0%B6%D0%B8%D0%B3%D0%B8%D1%82-%D0%B2-%D1%81%D0%BE%D1%84%D0%B8%D1%8F-news717382.html", "text": "Софийска районна прокуратура внесе обвинителен акт за причинено ПТП, от което е последвала средна телесна повреда срещу столичен джигит. С внесен от СРП обвинителен акт, Д. Петрински е обвинен в това, че на 24.07.2017г., около 18:00 часа, в гр. София, при управление на лек автомобил марка „Пежо“, по бул. „Цариградско шосе“, с посока на движение от бул. „Г.М.Димитров“ към ул. „Околовръстен път“, в района на кръстовище с ул. „Павел Красов“, е нарушил правилата за движение и като навлязъл в кръстовището, отнел предимството на мотоциклет, управляван от пострадалия Б. П. В резултат на това последвал удар между двете моторни превозни средства и на П. била причинена по непредпазливост средна телесна повреда, изразяваща се в „счупване на дясна раменна кост“. Описаното деяние съставлява престъпление по чл. 343, ал. 1, б. “б“ пр.2 във връзка с чл. 342, ал. 1, пр.3 от НК, като законът предвижда за него наказание „лишаване от свобода“ до три години или „пробация“. Предстои делото срещу Петрински да бъде насрочено за разглеждане в Софийски районен съд.", "date": "2018.01.06", "title": "Прокуратурата пипна опасен джигит в София"}
{"url": "http://pik.bg/%D0%BF%D0%B0%D0%BC%D0%B5%D1%82-170-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D1%80%D0%BE%D0%B6%D0%B4%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BD%D0%B5%D0%B7%D0%B0%D0%B1%D1%80%D0%B0%D0%B2%D0%B8%D0%BC%D0%B8%D1%8F-%D1%80%D0%B5%D0%B2%D0%BE%D0%BB%D1%8E%D1%86%D0%B8%D0%BE%D0%BD%D0%B5%D1%80-%D0%B8-%D0%BF%D0%BE%D0%B5%D1%82-%D1%85%D1%80%D0%B8%D1%81%D1%82%D0%BE-%D0%B1%D0%BE%D1%82%D0%B5%D0%B2-news717483.html", "text": "През 1863 г. с помощта на Н. Геров заминава за Русия, където постъпва като частен ученик във Втора Одеска гимназия. През 1865 г. Ботев напуска гимназията и се свързва с руските революционни среди. Заради произнесената от него реч на 11 май в чест на славянските просветители братята Кирил и Методий е принуден да напусне Калофер и заминава отново за Русия с намерението да продължи образованието си в Одеса. След това се прехвърля в Румъния, като отначало се установява в Букурещ, а после в Браила и работи като словослагател в печатницата на Д. Паничков. Попада в средата на българската революционна емиграция и се сближава с Хаджи Димитър и Стефан Караджа. През лятото на 1868 г. Христо Ботев се приготвя да мине в България с четата на дядо Жельо войвода (Ж. Чернев), на която е определен за секретар. Тогава написва стихотворението си \"На прощаване\". След като по различни причини преминаването на четата в България се осуетява, Ботев заминава за Букурещ, където се записва да следва в Медицинското училище. Поради липса на средства е принуден скоро да прекъсне образованието си, припомня \"Фокус\". Днес отбелязваме 170 години от рождението на българския революционер и поет Христо Ботев - национален герой, революционен демократ, поет, журналист. Роден е в Калофер на 8 януари (по нов стил), 25 декември (по стар стил), през 1848 г. В края на април 1871 г. Ботев е задържан в продължение на два месеца във Фокшанския затвор (във връзка с разкриване дейността на Н. Ф. Меледин) и след излизането му на свобода се установява отново в Букурещ. Започва работа в печатницата на Л. Каравелов и става негов съратник в редактирането на в. \"Свобода\", след неговото спиране през 1873 г. - и на в. \"Независимост\". През 1873 г. Ботев започва издаването и на своя втори самостоятелен в. \"Будилник\". На 8 декември 1874 г. той започва да издава като орган на комитета в. \"Знаме\". По такъв начин след удара, нанесен на Вътрешната революционна организация след обесването на В. Левски и колебанията на Л. Каравелов, той застава начело на БРЦК . След избухването на въстанието в Босна и Херцеговина през 1875 г. БРЦК под ръководството на Христо Ботев започва подготовката на въстание в България. Преждевременното избухване на въстанието и неговият неуспех (Старозагорско въстание 1875 г.) довеждат до сериозни разногласия в БРЦК. След избухването на Априлското въстание през 1876 г. Ботев застава начело на чета и с нея преминава в България, за да окаже помощ на въстаналия народ. След неколкодневни тежки боеве той е убит в подножието на връх Камарата във Врачанския балкан. Творчеството на Христо Ботев оставя белег в сърцата на всички родолюбци и патриоти. Сред най-известните му произведения са “Майце си”, “Към брата си”, “На прощаване”, “Елегия”, “Делба”, “До моето първо либе”, “Хайдути”, “Пристанала”, “Борба”, “Странник”, “Гергьовден”, “Патриот”, “Хаджи Димитър”, “В механата”, “Моята молитва”, “Зададе се облак темен”, “Ней”, “Обесването на Васил Левски”, “Защо не съм…?”, “Послание” и др.", "date": "2018.01.06", "title": "ПАМЕТ! 170 години от рождението на незабравимия революционер и поет Христо Ботев"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D1%81%D0%BD%D0%B8%D0%BC%D0%B0%D1%85%D0%B0-%D1%81-%D0%B4%D1%80%D0%BE%D0%BD-%D0%BB%D0%B5%D0%B4%D0%B5%D0%BD%D0%BE%D1%82%D0%BE-%D1%85%D0%BE%D1%80%D0%BE-%D0%B2-%D0%BA%D0%B0%D0%BB%D0%BE%D1%84%D0%B5%D1%80-news717482.html", "text": "И тази година десетки мъже се събират за легендарното ледено хоро в Калофер. Там  богоявленският кръст ще бъде хвърлен в ледените води на река Тунджа, а после ще бъде предаден в ръцете на най-малкия участник на хорото, съобщава Нова телевизия. Тази година унгарски етнолози,  пратеници на ЮНЕСКО, ще наблюдават ритуала, тъй като той кандидатства за включване в списъка на световното културно наследство. Уникалната българска традиция бе заснета с дрон. Смелчаците се гмурнаха в студените води на реката, но благородно дадоха извадения богоявленски кръст на малкия Драгомир Момчето си пожела здраве и да продължи и занапред българската традиция.", "date": "2018.01.06", "title": "УНИКАЛНО! Снимаха с дрон леденото хоро в Калофер"}
{"url": "http://pik.bg/%D1%82%D0%B5%D0%B7%D0%B8-%D1%82%D0%BE%D0%BA%D1%81%D0%B8%D1%87%D0%BD%D0%B8-%D0%BD%D0%B0%D0%B2%D0%B8%D1%86%D0%B8-%D1%89%D0%B5-%D0%BF%D1%80%D0%BE%D0%B2%D0%B0%D0%BB%D1%8F%D1%82-%D0%B2%D1%80%D1%8A%D0%B7%D0%BA%D0%B0%D1%82%D0%B0-%D0%B2%D0%B8-%D0%BE%D1%82%D0%BA%D0%B0%D0%B6%D0%B5%D1%82%D0%B5-%D1%81%D0%B5-%D0%BE%D1%82-%D1%82%D1%8F%D1%85-news717461.html", "text": "С новата година идва и вълнението за новото начало, което искаме да поставим – да се откажем от вредните навици и да създадем полезни такива. Когато мислим в тази насока обаче, дали в списъка намират място и привичките, свързани с интимните взаимоотношения? Ако наблюдавате негативна тенденция при тях, вероятно е време да се вгледате по-отблизо и да набележите токсични навици, които компрометират връзките ви. Кои са най-често срещаните грешки в това отношение? 1. Прекалено скоро се появяват сериозните ви намерения Няма нищо лошо да се обвържете по-сериозно с някого, но ако след две срещи на кафе сте готови да заживеете заедно, това може да е проблем. Не прибързвайте с взимането на решения. Насладете се на достатъчно време, в което да опознаете човека и да разберете дали двамата сте съвместими, преди да скачате в дълбокото. 2. Непрестанно мечтаете за съвършено бъдеще Ако живеете с перфектната картина на вашето бъдеще в съзнанието си, може да пропускате реалността. Останете в настоящето и опознайте човека по-добре през първите няколко срещи. Няма как да бъдете в настоящия момент, ако мечтаете за вашия меден месец във Венеция например. 3. Игнорирате предупредителните сигнали Ако търсите дългосрочни взаимоотношения, трябва да сте ориентирани към бъдещето. Попитайте партньора си дали иска деца и дали е готов да сключи брак. Слушайте и наблюдавайте, защото това, което ви се струва тривиално в началото на връзката, може да разбие сърцето ви по-късно. Не пренебрегвайте предупредителните знаци.", "date": "2018.01.06", "title": "Тези токсични навици ще провалят връзката ви, откажете се от тях"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2-%D0%BF%D0%B8%D1%80%D0%B8%D0%BD-%D0%BC%D0%BB%D0%B0%D0%B4-%D0%BC%D1%8A%D0%B6-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D0%B8%D0%B7%D0%BA%D0%B0%D1%87%D0%B2%D0%B0%D0%BD%D0%B5-%D0%BD%D0%B0-%D0%B2%D1%80%D1%8A%D1%85-%D0%B2%D0%B8%D1%85%D1%80%D0%B5%D0%BD-news717485.html", "text": "Млад мъж загина при инцидент над хижа Вихрен в Пирин, предаде БГНЕС. Загиналият е част от група от 8 алпинисти. Сигнал за инцидента е подаден към Планинските спасителни служби около 05,50 ч тази сутрин. Той е станал по южните склонове на връх Вихрен над едноименната хижа. Първоначално се говореше за двама паднали по улей един след друг, които са били в безсъзнание.", "date": "2018.01.06", "title": "ТРАГЕДИЯ В ПИРИН! Млад мъж загина при изкачване на връх Вихрен"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B3%D0%B5%D0%BD-%D0%B2%D0%B0%D1%81%D0%B8%D0%BB%D0%B5%D0%B2-%D0%BF%D0%BE%D0%BF%D0%B8%D0%BB%D1%8F-%D0%BC%D0%B2%D1%80-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%B2-%D0%BD%D0%BE%D0%B2%D0%B8-%D0%B8%D1%81%D0%BA%D1%8A%D1%80-%D1%82%D0%BE%D1%82%D0%B0%D0%BB%D0%BD%D0%BE-%D0%B1%D0%B5%D0%B7%D1%85%D0%B0%D0%B1%D0%B5%D1%80%D0%B8%D0%B5-news717487.html", "text": "Тотално безхаберие! Така лаконично бившият шеф на Националната полиция ген. Васил Василев коментира поведението на служителите на МВР, които допускат шесторният убиец от Нови Искър Росен Ангелов да стигне до жестокото престъпление, имайки зад гърба си огромно криминално досие. \"Трябва да се направи нещо. Той не е издирван, оставен е да се развива в негативен план, живял е в незаконна къща. Вчера гледам кмета на Луково, който казва: \"Тука идва той, ей там се е самонастанил\". Добре де, кмете, защо не отидеш да провериш - кой се е настанил, защо? Ти като кмет, орган на държавната власт, защо не отидеш да провериш?!\", попита Василев. \"Другото - той е стрелял, вдигал е шум, упражнявал се е по едни шишета. Не са обърнали внимание. Иначе - този човек като е осъден, съдът трябва да каже защо не е в затвора. Има присъда и съдът заявява - влизаш в затвора и се приключва!\", коментира генералът. Генералът призова: \"Този човек броди из планината, той се движи, ще се намокри, ще му стане студено. Той знае къде има заслони, хранилки, къщи. Може да нападне стари хора, самотни, да ги убие... Трябва да се привлекат хора, ловци, местни жители, които да се включат в издирването\". ПИК припомня, че зловещото шесторно убийство в Нови Искър разбуни обществеността и предизвика лавина от анализи и коментари. В нощта на 31 декември хладнокръвно бяха разстреляни живеещите на семейни начала Неделчо Юнаков и Кети Кюхова, синът на Неделчо - Георги, дъщерята на Кети - Нанси, приятелят на Нанси - Боби, както и майката на Кети. ДНК експертиза доказа, че безмилостният убиец е Росен Агелов. \"Лошо е издирван преди. Сега много неща се знаят за него, а преди явно не е било така. Сигурно има много подобни случаи. Не може да си заврем главата в пясъка и да кажем, че няма такива случаи у нас\", допълни пред \"Събуди се...\" генералът. Според него има много нелепи факти, които са предшествали кървавото убийство. Не на последно място - липсата на адекватна реакция на кмета на Луково, както и на отсъствието на бдителност у местните хора, които не са сигнализирали за незаконното пребиваване на убиеца Росен Ангелов в чужда къща.", "date": "2018.01.06", "title": "ЕКСКЛУЗИВНО В ПИК! Ген. Василев попиля МВР за убийството в Нови Искър: Тотално безхаберие!"}
{"url": "http://pik.bg/%D0%BD%D0%B0-%D0%B1%D0%BE%D0%B3%D0%BE%D1%8F%D0%B2%D0%BB%D0%B5%D0%BD%D0%B8%D0%B5-%D1%82%D1%8A%D1%80%D0%B6%D0%B5%D1%81%D1%82%D0%B2%D0%B5%D0%BD-%D0%B2%D0%BE%D0%B4%D0%BE%D1%81%D0%B2%D0%B5%D1%82-%D0%BD%D0%B0-%D0%B1%D0%BE%D0%B9%D0%BD%D0%B8%D1%82%D0%B5-%D0%B7%D0%BD%D0%B0%D0%BC%D0%B5%D0%BD%D0%B0-news717471.html", "text": "Традиционният Богоявленски водосвет на бойните знамена и знамената светини на Българската армия започва в 11,00 ч. пред паметника на Незнайния воин в столицата. На ритуала ще присъстват президентът и върховен главнокомандващ на Въоръжените сили на Република България Румен Радев , висши военни, народни представители, общественици и граждани . Богоявленски водосвет ще бъде отслужен и във всички гарнизони на Българската армия. За първи път водосвет на знамената е отслужен по времето на цар Симеон I преди битката при Ахелой през 917 година. Ритуалът се извършва преди всяка битка до падането на България под османско владичество. След Освобождението традицията е възстановена от първия военен министър на Княжество България Пьотр Дмитриевич Паренсов и продължава до 1946 г. След демократичните промени у нас ритуалът Водосвет на бойните знамена се възобновява през 1993 г. Оттогава, всяка година на 6-ти януари - Богоявление, във всички гарнизони в страната, най-висшият служител на Българската православна църква в епархията, след прочитане на молитвата „За успех на народа”, ръси със светена вода за здраве и успехи представителни части на Българската армия и нейните бойни знамена.", "date": "2018.01.06", "title": "На Богоявление: Тържествен водосвет на бойните знамена "}
{"url": "http://pik.bg/%D0%B0%D1%80%D0%B5%D1%81%D1%82%D0%B8-%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%BA%D0%B8%D1%82%D0%B0%D0%B9-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BE%D1%81%D0%B5%D0%BC-%D0%B4%D1%83%D1%88%D0%B8-%D0%BF%D0%BE-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5-%D0%B2-%D1%82%D0%B5%D1%80%D0%BE%D1%80%D0%B8%D0%B7%D1%8A%D0%BC-news717470.html", "text": "Органите на реда в град Саня, остров Хайнан в Южен Китай, са арестували осем души, обвиняеми в екстремизъм и планиране на терористични нападения. Това съобщи информационният портал Sina, предава ТАСС. Полицията е организирала специална работна група, която ще се заеме с разследването по това дело. Според данните на следствието, обвиняемите са се занимавали с разпространение на клипове с екстремистко съдържание в социалните мрежи. Възрастта на арестуваните е от 18 до 36 години. За участие в екстремистка или терористична дейност в Китай се налагат различни наказания – от глоби, конфискация на имущество до различни срокове затвор и смъртна присъда.", "date": "2018.01.06", "title": "Арести! Властите в Китай задържаха осем души по обвинение в тероризъм"}
{"url": "http://pik.bg/%D0%BF%D1%80%D0%B0%D0%B7%D0%BD%D0%B8%D0%BA-%D0%B0%D1%80%D0%BC%D0%B5%D0%BD%D1%86%D0%B8%D1%82%D0%B5-%D0%BF%D0%BE%D1%81%D1%80%D0%B5%D1%89%D0%B0%D1%82-%D0%BA%D0%BE%D0%BB%D0%B5%D0%B4%D0%B0-news717473.html", "text": "Арменската църква отбелязва в един и същи ден и Коледа, и Богоявление. Армения е първата страна, която официално Масата в дома е подредена предварително. На Бъдни вечер за трапезата арменците приготвят солено тесто. Това е нещо като баница, в която се слага пара или копче. . Освен това се прави традиционното ядене тафсос долма, т. е. сарми от булгур и кисело зеле. На Рождество Христово арменците се поздравяват така: \"Христос се роди и богояви да бъде благословено богоявлението му\". На самата Коледа, на 6 януари, се ходи на гости при роднини и приятели, разменят се малки подаръци. Задължително се носят грис халва и бонбони. На 6 януари арменците празнуват Коледа. приема християнството и Бъдни вечер е един от най-големите религиозни празници. Рибата е основно ястие и се пие червено вино", "date": "2018.01.06", "title": "ПРАЗНИК! Арменците посрещат Коледа"}
{"url": "http://pik.bg/%D0%BE%D1%82-%D0%BF%D1%85%D0%B5%D0%BD%D1%8F%D0%BD-%D0%BF%D0%BE%D1%82%D0%B2%D1%8A%D1%80%D0%B4%D0%B8%D1%85%D0%B0-%D1%83%D1%87%D0%B0%D1%81%D1%82%D0%B8%D0%B5%D1%82%D0%BE-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B2-%D0%BE%D0%BB%D0%B8%D0%BC%D0%BF%D0%B8%D0%B9%D1%81%D0%BA%D0%B8%D1%82%D0%B5-%D0%B8%D0%B3%D1%80%D0%B8-%D0%B2-%D0%BF%D1%8C%D0%BE%D0%BD%D1%87%D0%B0%D0%BD-%D0%B5-%E2%80%9E%D0%B2%D0%B5%D1%80%D0%BE%D1%8F%D1%82%D0%BD%D0%BE%E2%80%9C-news717474.html", "text": "Северна Корея „вероятно ще участва\" на Зимните олимпийски игри в Южна Корея следващия месец.  Това заяви представителят на страната в Международния олимпийски комитет (МОК), цитиран от японската агенция Kyodo, предава Франс Прес, цитирани от Фокус. По данни на японската агенция съответното изявление е направено пред репортери на международното летище в Пекин. Подробности към момента не се съобщават.", "date": "2018.01.06", "title": "От Пхенян потвърдиха! Участието на Северна Корея в Олимпийските игри в Пьончан е „вероятно“"}
{"url": "http://pik.bg/%D0%BA%D0%BB%D1%8E%D1%87%D0%BE%D0%B2%D0%BE-%D0%B7%D0%B0-%D0%B3%D1%80%D0%B8%D0%B3%D0%BE%D1%80-%D0%BD%D0%B0-%D0%BE%D1%81%D1%82%D1%80%D0%BE%D0%B2%D0%B0-%D0%B7%D0%B0%D1%8F%D0%B2%D0%B8%D1%85%D0%B0-%D0%B4%D0%B8%D0%BC%D0%B8%D1%82%D1%80%D0%BE%D0%B2-news717492.html", "text": "Григор Димитров доказа, че е не просто страхотен професионалист, но и голям човек. Това пишат медиите на Острова, след успеха на българската ракета номер 1 срещу Кайл Едмънд на турнира в Бризбейн. Сблъсъкът между двамата бе от 1/4-финалната фаза на надпреварата, а Гришо се наложи с 6:3, 6:7(3), 6:4, акцентира \"Топспорт\". При резултат 4:4 в третия сет, Кайл се контузи, като глезенът му изпука, след което той се свлече на земята. \"Опонентът му забрави за всичко останало, прескочи мрежата и се хвърли да помага с каквото може на Едмънд. След това той го заведе лично и до мястото на пейката, където му беше оказана медицинска помощ\", пишат изданията на Острова.", "date": "2018.01.06", "title": "Ключово за Григор! На Острова заявиха: Димитров..."}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80---%D0%BA%D0%BE%D0%B9-%D0%BA%D0%BB%D0%B0%D1%82%D0%B8-%D0%BA%D0%BE%D0%B0%D0%BB%D0%B8%D1%86%D0%B8%D1%8F%D1%82%D0%B0-%D0%B8-%D0%B8%D0%BC%D0%B0-%D0%BB%D0%B8-%D0%B2%D1%8A%D1%82%D1%80%D0%B5%D1%88%D0%BD%D0%B8--news717493.html", "text": "Общественият интерес в момента не е да се вдига 20% водата, какъвто е случаят в Ямбол например. Аз ще направя всичко възможно това да не се случи. Така лидерът на \"Атака\" Волен Сидеров коментира поскъпването на водата и отражението на този факт върху обществените нагласи. На въпрос защо така остро скочи срещу коалиционните си партньори относно доходите на хората и \"пързалките и шейничките\" за Пирин, Сидеров отговори: \"Това не е нито атака, нито нападение. Това е припомняне. Длъжен съм да го кажа заради хората, които ни направиха трета политическа сила. Има недоволни гласове и тъй като аз съм човекът, който идеологически е движил формацията, те се обръщат към мен\". \"Времето на коалиционното ни присъствие в парламента не е толкова голямо... Но цял месец държавата да се занимава с Банско... Всички новини започваха с това кой е против и кой е за. Не смятам, че това е актуалният въпрос, с който трябва да се занимава държавата\", отбеляза лидерът на \"Атака\". Той коментира още, че с коалиционните си партньори Красимир Каракачанов и Валери Симеонов нямат крайни разногласия по ключови въпроси. Според Сидеров - всеки има право на своята позиция, включително и тази за втория лифт в Банско: \"Валери Симеонов е човек много деен, енергичен. като се захване с нещо, той го върши. И като се е захванал с този въпрос, той като че ли се вторачва прекалено много. Има и други територии, на които ние трябва да действаме... Защо не говорим за златните концесии, например? Аз говоря за това от години в парламента\". \"Коалицията е компромис, доколкото може да движи нещо напред, да движи страната ни напред. Моят възглед, че Турция не може да бъде в ЕС, остава. Моят възглед за тракийските имоти остава. Това, което мисли премиерът Борисов, е негово право. Българският народ е избрал тази партия и този лидер на партия, който има такава политика спрямо Турция. В този смисъл аз се оказвам малцинство. Но ние работим с партия ГЕРБ, защото в такава ситуация аз мога да направя нещо за моите избиратели - като коалиционен партньор, а не като опозиция. Съгласието да бъда в коалиция с партията, с която имам различия по доста въпроси, е за да мога да свърша нещо\", заяви Волен Сидеров. \"Имам критики към КЕВР, която одобри повишението на цената на водата. Настоявам това да се коригира и да се поправи, както и това повишение да не се случи. Затова, ако се наложи може да се направят и законодателни промени. Тази Комисия не трябва да е толкова независима, както е сега“, заяви още Сидеров пред \"Събуди се...\". „Тези хора, които са там, са с политически пристрастия и политически виждания. Хора като Светла Тодорова и председателя на Комисията Иван Иванов са точно такива\", допълни Сидеров.", "date": "2018.01.06", "title": "ГОРЕЩА ТЕМА! Волен Сидеров с ексклузивен коментар - кой клати коалицията и има ли вътрешни разногласия"}
{"url": "http://pik.bg/%D0%B3%D0%BE%D0%BB%D1%8F%D0%BC-%D0%BF%D1%80%D0%B0%D0%B7%D0%BD%D0%B8%D0%BA-%D0%B4%D0%BD%D0%B5%D1%81-%D0%B5-%D0%B1%D0%BE%D0%B3%D0%BE%D1%8F%D0%B2%D0%BB%D0%B5%D0%BD%D0%B8%D0%B5-%D0%BA%D0%B0%D0%BA%D0%B2%D0%BE-%D0%BF%D0%BE%D0%B2%D0%B5%D0%BB%D1%8F%D0%B2%D0%B0-%D1%82%D1%80%D0%B0%D0%B4%D0%B8%D1%86%D0%B8%D1%8F%D1%82%D0%B0-news717469.html", "text": "Днес Православната църква отбелязва Богоявление - Йордановден, третият по значимост християнски празник през годината. Според библейската легенда на този ден Иисус Христос е покръстен във водите на река Йордан от Йоан Кръстител. В момента на кръщението небето се отваря и Светият дух слиза върху Христос във вид на гълъб, а от небето се разнася глас: \"Този е моят възлюбен син, в когото е моето благоволение\". Оттук идва и названието на празника - Богоявление. Тази сутрин от 8,30 ч. се очаква българският патриарх Неофит да оглави празничната Св. Литургия в катедралния храм „Св. Александър Невски.” В 10,00 часа на площада пред храма ще започне Богоявленският водосвет, а час по-късно – и освещаването на знамената пред паметника на Незнайния воин. Според народното поверие през нощта срещу Богоявление в глуха доба небето се отваря и всеки, който го види, ще получи от Бог това, което си пожелае. Вярва се още, че тогава водата спира, пречиства се, след което придобива голяма сила. Затова денят е известен като Водици и Водокръщи. За здраве всички участват в освещаването на водата, в която след празничната черковна служба свещеник хвърля Светия кръст. Въпреки студа и ниската температура, всяка година на тази дата млади мъже се потапят във водата и изваждат кръста. Който го направи първи, бива честит и здрав през цялата година. Според поверието, ако хвърленото във водата разпятие замръзне, това предвещава здраве и плодородие през годината. Ако времето е студено и сухо, приема се като знак за плодородна и добра година. Накрая - с китка босилек, свещеникът поръсва хората за здраве. В София след празничната литургия и освещаването на знамената край езерото в столичния квартал „Дружба” ще бъде отслужен тържествен водосвет от главния секретар на Синода – Мелнишкия епископ Герасим. Водосветът ще започне след 13,00 часа, след което ще бъде проведен и ритуалът по изваждането на светия кръст от водите на езерото. Честито на всички, които носят имената .", "date": "2018.01.06", "title": "ГОЛЯМ ПРАЗНИК! Днес е Богоявление! Какво повелява традицията"}
{"url": "http://pik.bg/%D1%82%D1%8A%D1%89%D0%B0-%D0%B2-%D0%B0%D1%82%D0%B0%D0%BA%D0%B0-%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%B4%D0%B6%D1%83%D0%BB%D0%B8%D0%B0%D0%BD%D0%B0-%D0%B3%D0%B0%D0%BD%D0%B8-%D0%B4%D1%8A%D1%89%D0%B5%D1%80%D1%8F-%D0%BC%D0%B8-%D1%81%D0%B5-%D0%BE%D0%BC%D1%8A%D0%B6%D0%B8-%D0%B7%D0%B0-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D1%87-%D1%82%D0%B0%D1%88%D0%B5%D0%B2-%D0%BB%D0%B5%D0%B6%D0%B0%D0%BB-%D0%B2-%D0%B7%D0%B0%D1%82%D0%B2%D0%BE%D1%80-news717162.html", "text": "Силиконовата блондинка Джулиана Гани е в обтегнати отношения с майка си  Екатерина. Причината е, че възрастната жена не харесва фитнес инструктора Станимир Ташев за зет и тайно се надява щерка й да се вразуми и да го зареже. „ ”, гневяла се Екатерина пред приятелкi. Майката на Гани била против пластичните й операции и разгулния й начин на живот в миналото, но пък иначе много я обичала и желаела само най-доброто за нея. „ ”, ядосвала се Екатерина заради непристойното поведение на щерка си. Самата Гани е признавала, че навремето танцувала без дрехи за удоволствие, а не за материални облаги, вярвайки, че така ще попадне в светлините на прожекторите. Едрогърдата блондинка от дете мечтаела да стане известна, затова наблъскала бюста си с огромно количество силикон и тръгнала по конкурси за сексапил. „ ”, споделила притеснената Екатерина със свои близки. Наскоро риалити звездата и съпругът й посетиха Сейшелските острови, където отседнаха в петзвезден хотел, но фитнес инструкторът не е дал и стотинка за екзотичната екскурзия. Тя била изцяло финансирана от Гани, която прибрала над 30 бона за участието си в шоуто „ВИП Брадър”. Откакто младите са семейство, основните приходи в семейния бюджет идват от страна на блондинката. Станимир живее в апартамента й, тя плаща всички битови сметки, предава Хотарена. За  мургавия здравеняк се знае, че в момента работи като инструктор, но навремето въртял престъпни схеми с фалшиви пари в Гърция и даже лежал известно време в местен затвор. Той бил спипан от органите на реда и изкарал 9 месеца зад решетките, но сега се опитвал да изчисти името си и да живее почтено на гърба на жена си. В родния му Димитровград се говори, че имал куп заеми и задължения, които успял да погаси с финансовата подкрепа на много по-възрастната си любовница, която впоследствие го зарязала.", "date": "2018.01.06", "title": "ТЪЩА В АТАКА! Майката на Джулиана Гани: Дъщеря ми се омъжи за използвач! Ташев лежал в затвора заради престъпни схеми с фалшиви пари"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%81%D0%B5-%D0%B3%D0%BD%D0%B5%D0%B2%D0%B8-%D0%BF%D1%80%D0%BE%D0%B4%D1%8A%D0%BB%D0%B6%D0%B8%D1%82%D0%B5%D0%BB%D0%BD%D0%BE%D1%82%D0%BE-%D1%87%D0%B0%D0%BA%D0%B0%D0%BD%D0%B5-%D0%B7%D0%B0-%D1%87%D0%BB%D0%B5%D0%BD%D1%81%D1%82%D0%B2%D0%BE-%D0%B2-%D0%B5%D1%81-%D0%B5-%D0%B8%D0%B7%D1%82%D0%BE%D1%89%D0%B0%D0%B2%D0%B0%D1%89%D0%BE-news717418.html", "text": "AFP Според турския президент Реджеп Тайип Ердоган, продължаващото вече 54-годишно чакане за турско членство в Европейския съюз, е изтощаващо, съобщава . Изказването му е направено по време на обща пресконференция с неговия френски колега Еманюел Макрон, проведена в Париж в петък. „Това е изключително изтощаващо за нас и нашия народ“, заяви Ердоган и добави, че „това може да ни подтикне да вземем решение“, без обаче да дава повече яснота около думите си. „Турция чака в антрето на ЕС вече 54 години. И когато попитаме „защо“, ЕС се оказва не много способен да ни даде причини“, завърши турският президент.", "date": "2018.01.06", "title": "Ердоган се гневи: Продължителното чакане за членство в ЕС е изтощаващо"}
{"url": "http://pik.bg/%D1%80%D1%83%D1%81%D0%B8%D1%8F-%D1%89%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D0%BF%D1%8A%D1%80%D0%B2%D0%B8%D1%82%D0%B5-%D1%82%D0%B5%D1%81%D1%82%D0%BE%D0%B2%D0%B5-%D0%BD%D0%B0-%D1%82%D1%83-160-%D0%B2-%D0%BA%D1%80%D0%B0%D1%8F-%D0%BD%D0%B0-%D1%8F%D0%BD%D1%83%D0%B0%D1%80%D0%B8-news717372.html", "text": "Интерфакс, цитиран от \"Фокус\" Русия ще проведе първите тестове на новия модел бойни самолети Ту-160 в края на януари, това е съобщил в една от социалните мрежи руският вицепремиер Дмитрий Рогозин, предава . Според съобщението, фирмата производител е обещала да „успее да извърши първите пробни полети не по-рано от края на януари“. По-рано имаше неофициална информация, че това ще се случи в началото на 2018 г.", "date": "2018.01.06", "title": " Русия ще проведе първите тестове на Ту-160 в края на януари"}
{"url": "http://pik.bg/%D0%B7%D0%B0%D1%81%D0%B5%D0%B3%D0%B0-%D0%BD%D0%B8%D1%89%D0%BE-%D0%BD%D0%B5-%D1%81%D0%B5-%D0%BF%D1%80%D0%BE%D0%BC%D0%B5%D0%BD%D1%8F-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81%D0%BB%D0%B5%D0%B4-%D0%B1%D0%B5%D1%80%D0%BA%D0%B7%D0%B8%D1%82-news717410.html", "text": "За българите, които легално пребивават във Великобритания до 29 март 2019 г., нищо няма да се промени сред брекзита. Това каза в предаването „Лице в лице” Омуртаг Петков, адвокат и зам.-председател на Британо-българската бизнес организация. Той припомни, че на 8 декември миналата година беше постигнато споразумение по три основни точки около излизането на Великобритания от ЕС, сред които и правата на гражданите на Евросъюза, които пребивават в Обединеното кралство. Относно очакваната дупка в бюджета на Европейския съюз Великобритания е поела ангажимент да плаща всички договорено да края на програмния период 2020.", "date": "2018.01.06", "title": "Засега нищо не се променя за българите във Великобритания след Беркзит"}
{"url": "http://pik.bg/%D1%81%D0%BD%D0%B5%D0%B3%D1%8A%D1%82-%D0%B1%D0%BB%D0%BE%D0%BA%D0%B8%D1%80%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8-%D0%BA%D1%83%D1%80%D0%BE%D1%80%D1%82%D0%B8-news717411.html", "text": "BBC Някои от европейските зимни курорти бяха блокирани заради нови обилни снеговалежи, предава . Италиански медии съобщават за 10 хил. блокирани туристи в курорта Кервиния, разположен в близост до границата на Италия с Швейцария. Същевременно в швейцарския курорт Аделбоден са изпратени екипи на армията, които да помогнат за възстановяване на комуникации на населеното място, което също е блокирано от снега. Новините снеговалежи са причинени от бурята „Елинор“, което по-рано предизвика отмяна на полети и прекъсване на електрозахранването в някои части на Франция.", "date": "2018.01.06", "title": "Снегът блокира европейски курорти"}
{"url": "http://pik.bg/%D1%82%D0%BE%D1%82%D0%B0%D0%BB%D0%BD%D0%B0-%D0%B8%D0%B7%D0%BB%D0%B0%D0%B3%D0%B0%D1%86%D0%B8%D1%8F-%D0%BF%D0%BE%D1%87%D1%82%D0%B8-%D0%B2%D1%81%D0%B8%D1%87%D0%BA%D0%B8-%D1%83%D1%81%D1%82%D1%80%D0%BE%D0%B9%D1%81%D1%82%D0%B2%D0%B0-%D0%BD%D0%B0-apple---%D0%B7%D0%B0%D1%81%D0%B5%D0%B3%D0%BD%D0%B0%D1%82%D0%B8-%D0%BE%D1%82-%D0%B4%D0%B5%D1%84%D0%B5%D0%BA%D1%82%D0%B8-%D0%BF%D1%80%D0%B8-%D1%87%D0%B8%D0%BF%D0%BE%D0%B2%D0%B5%D1%82%D0%B5-news717387.html", "text": "Американският технологичен концерн Apple съобщи, че всички негови устройства iPhone, iPad и компютрите Mac са засегнати от два големи дефекта при компютърните чипове, съобщи AFP, цитирана от БТА и Инвестор.бг. Компанията обеща до броени дни да пусне софтуерно решение за уеб браузъра Safari, след като водещи производители на чипове съобщиха за дефекти, заради които почти всяка модерна компютърна система е уязвима от хакерска намеса. Google и други големи компании, работещи по киберсигурността, съобщиха за дефектите в сряда, 3 януари. Едната заплаха, наречена \"Мелтдаун\", засяга само чипове на Intel, а другата - \"Спектър\" - почти всички чипове, произведени през последното десетилетие. Новината доведе до масово разпродаване на акциите на Intel. В изявление на сайта си Apple посочва, че всички устройства Mac и джаджите с операционна система iOS са засегнати и от двата дефекта. Най-новите ъпдейти за операционната система на компютрите, телевизорите на компанията, устройствата iPhone и iPad защитават потребителите от атака чрез \"Мелтдаун\" и не забавят устройствата. Този дефект не засяга смарт часовниците AppleWatch, допълва компанията. Устройствата са уязвими за атаки по \"Спектър\" чрез код, който се включва в интернет браузърите. Малко след съобщението за откритите дефекти Google и Microsoft публикуваха изявления кои от устройствата им са засегнати. Google обяви, че потребителите на смартфони с операционна система Android - над 80 процента от световния пазар - са в безопасност, ако имат най-новите ъпдейти за сигурност.", "date": "2018.01.06", "title": "ТОТАЛНА ИЗЛАГАЦИЯ! Почти всички устройства на Apple - засегнати от дефекти при чиповете"}
{"url": "http://pik.bg/%D0%B4%D0%B6%D0%B5%D1%80%D0%BC%D0%B0%D0%BD-%D1%81%D0%B5-%D0%B2%D0%B4%D0%B8%D0%B3%D0%B0-%D0%BD%D0%B0-%D0%B1%D1%83%D0%BD%D1%82-%D0%B7%D0%B0%D1%80%D0%B0%D0%B4%D0%B8-%D0%B1%D0%BE%D0%BA%D0%BB%D1%83%D1%86%D0%B8-news717430.html", "text": "Жителите на дупнишкото село Джерман решиха да протестират през първата или последната събота на всеки месец срещу проекта за изграждане на депо за отпадъци. Първият протест е насрочен за Богоявление, 6 януари, съобщава БНТ. След ритуала с Богоявленския кръст на 6-и януари стотици ще се включат в шествието, което ще блокира главен път Е-79, каза Борислав Тасков. От 5 години джерманци протестират, водят съдебни дела срещу проекта за депо в местността Спротива. Там ще се преработва отпадъкът на 6 общини – Кюстендил, Дупница, Бобов дол, Сапарева баня, Невестино и Трекляно. Обектът се финансира по програмата \"Околна среда\" за над 30 милиона лева. Според местните избраният терен, от около 200 декара, не е подходящ – земята е земеделска, дори е засята, теренът е с денивелация над 100 м отстои на около 500 м от автомагистрала \"Струма\" и река Джерман и на около 400 м от крайните къщи в селото. За да измолят Божията подкрепа, местните издигнаха и осветиха и параклис на площадката, където трябва да е бъдещото депо, с идеята никой да не посегне да събаря Божия храм. Жителите на дупнишкото село Джерман решиха да протестират през първата или последната събота на всеки месец срещу проекта за изграждане на депо за отпадъци. Първият протест е насрочен за Богоявление, 6 януари, съобщава БНТ. След ритуала с Богоявленския кръст на 6-и януари стотици ще се включат в шествието, което ще блокира главен път Е-79, каза Борислав Тасков. От 5 години джерманци протестират, водят съдебни дела срещу проекта за депо в местността Спротива. Там ще се преработва отпадъкът на 6 общини – Кюстендил, Дупница, Бобов дол, Сапарева баня, Невестино и Трекляно. Обектът се финансира по програмата \"Околна среда\" за над 30 милиона лева. Според местните избраният терен, от около 200 декара, не е подходящ – земята е земеделска, дори е засята, теренът е с денивелация над 100 м отстои на около 500 м от автомагистрала \"Струма\" и река Джерман и на около 400 м от крайните къщи в селото. За да измолят Божията подкрепа, местните издигнаха и осветиха и параклис на площадката, където трябва да е бъдещото депо, с идеята никой да не посегне да събаря Божия храм. Жителите на дупнишкото село Джерман решиха да протестират през първата или последната събота на всеки месец срещу проекта за изграждане на депо за отпадъци. Първият протест е насрочен за Богоявление, 6 януари, съобщава БНТ. След ритуала с Богоявленския кръст на 6-и януари стотици ще се включат в шествието, което ще блокира главен път Е-79, каза Борислав Тасков. От 5 години джерманци протестират, водят съдебни дела срещу проекта за депо в местността Спротива. Там ще се преработва отпадъкът на 6 общини – Кюстендил, Дупница, Бобов дол, Сапарева баня, Невестино и Трекляно. Обектът се финансира по програмата \"Околна среда\" за над 30 милиона лева. Според местните избраният терен, от около 200 декара, не е подходящ – земята е земеделска, дори е засята, теренът е с денивелация над 100 м отстои на около 500 м от автомагистрала \"Струма\" и река Джерман и на около 400 м от крайните къщи в селото. За да измолят Божията подкрепа, местните издигнаха и осветиха и параклис на площадката, където трябва да е бъдещото депо, с идеята никой да не посегне да събаря Божия храм.", "date": "2018.01.06", "title": "Джерман се вдига на бунт заради боклуци"}
{"url": "http://pik.bg/%D0%B2-%D0%BC%D0%BE%D1%81%D0%BA%D0%B2%D0%B0-%D0%B1%D1%8F%D1%85%D0%B0-%D0%BE%D1%82%D0%BA%D1%80%D0%B8%D1%82%D0%B8-%D0%BF%D1%83%D0%BD%D0%BA%D1%82%D0%BE%D0%B2%D0%B5-%D0%B7%D0%B0-%D1%81%D1%8A%D0%B1%D0%B8%D1%80%D0%B0%D0%BD%D0%B5-%D0%BD%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%B7%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B0%D1%82%D0%B0-%D0%BD%D0%B0-%D0%BF%D1%83%D1%82%D0%B8%D0%BD-news717369.html", "text": "ТАСС, цитирана от \"Фокус\" В Москва бяха открити пунктове за събиране на необходимия брой граждански подписи, нужни за да е валидна кандидат-президентската кандидатура на Владимир Путин, съобщава . Тъй като действащият държавен глава ще се яви на президентските избори през март като независим кандидат, той ще трябва да събере не по-малко от 300 хил. подписа. Така Путин се отказа да се възползва от правото на своята партия „Единна Русия“ за издигане на кандидатура без доказване на гражданска подкрепа. Според законодателството на Русия, политически формации, които покриват определени условия имат право да издигат кандидати за президент без да е нужно събиране на граждански подписи.", "date": "2018.01.06", "title": "В Москва бяха открити пунктове за събиране на подкрепа за кандидатурата на Путин"}
{"url": "http://pik.bg/%D1%81%D0%BF%D0%B5%D0%BA%D1%83%D0%BB%D0%B0-%D0%B7%D0%B0-1000-%D0%BB%D0%B2-%D0%BF%D1%80%D0%BE%D0%B4%D0%B0%D0%B2%D0%B0%D1%82-%D0%B2-%D0%B8%D0%BD%D1%82%D0%B5%D1%80%D0%BD%D0%B5%D1%82-%D0%BC%D0%BE%D0%BD%D0%B5%D1%82%D0%B0%D1%82%D0%B0-%D0%B7%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news717424.html", "text": "Спекула с монетите, които БНБ пусна за европредседателството – в интернет цената на възпоменателната монета стига до 1000 лева. В пъти по-скъпо се продават и тематичните разменни монети от 2 лв. – от 7 до 12 лв. За разлика от възпоменателната монета, тази от 2 лв. може да ви бъде върната в магазина като ресто. Тиражът ѝ е половин милион. От БНБ обясниха, че продажбата на разменната монета на по-висока цена не е забранена. Все пак администраторите на един от сайтовете ще изтрият обявите с тематичната двулевка. Само в един от сайтовете за онлайн търговия офертите за продажба на тематичните монети са поне 20.", "date": "2018.01.06", "title": "СПЕКУЛА! За 1000 лв. продават в интернет монетата за европредседателството "}
{"url": "http://pik.bg/%D0%B2%D0%B5%D0%BB%D0%B8%D0%BA%D0%B8%D1%8F%D1%82-%D0%B0%D0%BD%D1%82%D1%8A%D0%BD%D0%B8-%D1%85%D0%BE%D0%BF%D0%BA%D0%B8%D0%BD%D1%81-%D0%BD%D0%B0-80-%D0%B3-%D0%B6%D0%B8%D0%B2%D0%BE%D1%82%D1%8A%D1%82-%D0%B5-%D1%82%D0%B2%D1%8A%D1%80%D0%B4%D0%B5-%D0%BA%D1%80%D0%B0%D1%82%D1%8A%D0%BA-news717422.html", "text": "B пocлeдния дeн нa 1937 г. в Πopт Taлбът, Beлиĸoбpитaния, в ceмeйcтвoтo нa cпpиxaвия Pичapд и poдcтвeницaтa нa пoпyляpeн пoeт Mюpиъл ce paждa eдин oт нaй-знaчимитe aĸтьopи нa вcичĸи вpeмeнa – Aнтъни Xoпĸинc. Πo ниĸaĸъв нaчин диcлeĸcиятa, oт ĸoятo cтpaдa мaлĸия Aнтъни, нe мy e пpeчeлa в yчилищe дa paзвивa cвoя apтиcтичeн тaлaнт – дa cвиpи нa пиaнo и дa pиcyвa. Hяĸoлĸo пъти нeгoвитe poдитeли гo мecтят в paзлични yчилищa, зa дa бъдe пpeвъзпитaн. Haпyĸ нa нeгoвoтo нeпocтoяннo oбyчeниe, бъдeщият д-p Xaнибaл Лeĸтъp paзвивa дo cъвъpшeнcтвo cвoя aĸтьopcĸи тaлaнт. Πpeз 1957 г. ce диплoмиpa в Koлeжa пo мyзиĸa и дpaмa в Kapдиф. Дo тaм гo oтвeждa cтpacттa мy ĸъм твopчecтвoтo. Cлeд зaвъpшвaнe нa ĸoлeжa cтaвa oбщинcĸи cлyжитeл, нo зa мaлĸo. Извиĸaн e в ĸaзapмaтa, ĸъдeтo в пo-гoлямaтa чacт oт oтбивaнeтo ѝ e мaшинoпиceц. Tpи гoдини пo-ĸъcнo ce зaпиcвa в Kpaлcĸaтa Aĸaдeмия зa Дpaмaтичнo изĸycтвo и зaпoчвa paбoтa в yчeбния тeaтъp. Живoтът нa cъp Aнтъни Xoпĸинc e пoвeчe oт дpaмaтичeн. Πъpвитe мy двa бpaĸa – c Πeтpoнeлa Бapĸъp и Джeнифъp Линтън, ca paзбити зapaди aлĸoxoлизмa. Πpeз 1975 г. ce oтĸaзвa oт чaшĸaтa и oттoгaвa e въздъpжaтeл. Дo днec нeгoвa cпътницa в живoтa e Cтeлa Apoявe. Eдинcтвeнaтa мy дъщepя – Aбигeйл Xoпĸинc, e oт бpaĸa мy c Πeтpoнeлa Бapĸъp. 112 филмa имa зaд гъpбa cи Aнтъни Xoпĸинc, нo нaй-eмблeмaтичният e „Mълчaниeтo нa aгнeтaтa“, ĸoйтo мy нocи „Ocĸap“ и БAФTA зa нaй-дoбpa мъжĸa poля пpeз 1992 г. „Злaтeн глoбyc“ зa цялocтнo твopчecтвo aĸтьopът пoлyчaвa пpeз 2006 г. Зa цялaтa cи ĸapиepa Xoпĸинc имa 30 нoминaции, cpeд ĸoитo зa paбoтaтa cи в ĸacoвитe лeнти „Hиĸcън“, „Aмиcтaд“ и „Ocтaтъцитe oт дeня“ и 37 филмoви нaгpaди. Πpeз 1987 г. Kpaлицa Eлизaбeт ІІ гo пpaви Koмaндиp нa Бpитaнcĸaтa импepия, a пpeз 1993 г. мy дaвa звaниeтo „Pицap“. Πo тoзи пoвoд, Xoпĸинc ĸaзвa: „Зaбaвнo e дa взeмeш „Ocĸap”, зaбaвнo e дa тe пocвeтят в pицapcтвo. Ho, нaли ce ceщaтe, cъбyждaш ce cyтpинтa, и peaлнocттa cи e cъщaтa. Bce oщe cи cмъpтeн.“ Любoпитeн фaĸт oт ĸapиepaтa мy e eднa дocтa ĸpитичнa cитyaция, paзигpaлa ce пo вpeмe нa cнимĸитe нa „Тhе Еdgе“ („Ocтpиeтo“), ĸъдeтo cи пapтниpa c Aлeĸ Бoлдyин и Eл Maĸфepcън. B ĸaнaдcĸитe плaнини, ĸъдeтo ce cнимa тpилъpът, Xoпĸинc пaдa в лeдeнa peĸa. Oтĸapaн e пo cпeшнocт в бoлницa, зaщoтo изпaднaл в xипoтepмия. C ycмивĸa, cлeд тoвa вeлиĸият aĸтьop ĸaзвa: „Mиcля, чe oпpeдeлeнo ĸoличecтвo cтpec в живoтa e нeщo xyбaвo. Cтpecът oт paбoтaтa, ĸoятo oтнeмa ycилия. Mиcля, чe тoвa e знaĸ, чe въpвиш нaпpeд.” „Щoм пpиeмeш фaĸтa, чe нямa oт ĸaĸвo дa тe e cтpax, дoбpe cи пpoпpaвяш път нaдълбoĸo в пъpвичнoтo. Bяpвaм, чe ĸoгaтo пpaвим нeщaтa бeз cтpax, мoжeм дa ocъщecтвим вcичĸo. Moжeм дa гo нaпpaвим, дoĸaтo нe ce пpитecнявaмe зa пocлeдcтвиятa“ – твъpди Xoпĸинc, ĸoйтo в нaчaлoтo нa нoвoтo xилядoлeтиe ce cдoбивa и c aмepиĸaнcĸo гpaждaнcтвo, живee в Caнтa Moниĸa, Kaлифopния. Дpyг любoпитeн мoмeнт oт ĸapиepaтa нa Aнтъни Xoпĸинc e ĸoмпoзитopcĸият пepиoд нa aĸтьopa. Πpeди 55 гoдини тoй нaпиcaл вaлc, дoĸaтo вce oщe ce зaнимaвaл c мyзиĸa, пpeди дa ce oтдaдe нa ĸинoтo. Πpeди няĸoлĸo гoдини тoй пoзвънял нa пpoчyтия xoлaндcĸи цигyлap Aндpe Pийo и гo пoмoлил личнo тoй дa изпълни твopбaтa, cъбиpaлa пpax c дeceтилeтия. И дo днec „Аnd Тhе Wаltz Gоеѕ Оn“ пo внyшeниe мoжe дa ce нapeди cъвceм cпoĸoйнo дo ĸлacиĸи нa Kpaля нa вaлca Йoxaн Щpayc. Eтo peaĸциятa нa Aнтъни Xoпĸинc пpи пъpвoтo изпълнeниe нa вълнyвaщoтo мy мyзиĸaлнo пpoизвeдeниe пpeд пyблиĸa. „He мoгa дa ĸaжa, чe няĸoгa cъм мeчтaл дa cтaнa ĸoмпoзитop, пиaниcт или нeщo дpyг. Имaм мoзъĸ, в ĸoйтo нищo нe e oĸoнчaтeлнo” – твъpди Xoпĸинc, cпopeд ĸoгoтo нaшият живoт e oтвъд paзбиpaниятa ни – ниĸoй нe пpитeжaвa oтгoвop зa cмиcълa мy.", "date": "2018.01.06", "title": "Великият Антъни Хопкинс на 80 г.: Животът е твърде кратък"}
{"url": "http://pik.bg/%D0%B7%D0%B2%D0%B5%D1%80%D1%81%D1%82%D0%B2%D0%BE-%D0%BC%D1%8A%D0%B6-%D1%83%D0%B1%D0%B8-%D0%B4%D0%BE%D0%BC%D0%B0%D1%88%D0%BD%D0%B0-%D0%BA%D0%BE%D1%82%D0%BA%D0%B0-%D1%81-%D0%BF%D1%83%D1%88%D0%BA%D0%B0-news717427.html", "text": "Образувано е досъдебно производство срещу неизвестен извършител, убил с пушка в Бургас домашна котка. Производството е образувано във Второ районно полицейско управление заради умишлено убийство и жестокост спрямо гръбначно животно. Това съобщиха от ОД на МВР в града. За случая е сигнализирал собственикът на котката - адв. Красимир Кацарски. Той открил животното убито в двора на семейната къща. Убийството на котката е записано от охранителни камери, поставени на фасадата на къщата на адв. Кацарски. Кадрите са предадени в полицията и разпространени до медиите. От записа са вижда как котката се разхожда в чужд съседен имот. Мъж с пушка я доближава и стреля срещу нея. Свидетел на инцидента, става жена, която стои до стрелеца.", "date": "2018.01.06", "title": "ЗВЕРСТВО! Мъж уби домашна котка с пушка"}
{"url": "http://pik.bg/%D1%81%D0%BB%D0%B5%D0%B4-%D0%B4%D1%80%D0%B0%D0%BC%D0%B0%D1%82%D0%B0-%D0%BD%D0%B0-%D0%BF%D0%B0%D1%82-%D1%80%D0%B0%D1%84%D1%82%D1%8A%D1%80-%D0%B0%D1%80%D0%B5%D0%BD%D0%B0-%D0%B5%D0%B4%D0%BC%D1%8A%D0%BD%D0%B4-%D1%81%D1%8A%D1%81-%D1%81%D0%B8%D0%BB%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B3%D1%80%D0%B8%D1%88%D0%BE-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B5%D1%86%D1%8A%D1%82-%D0%BE%D1%82%D1%81%D0%B5%D1%87-news717490.html", "text": "Кайл Едмънд отдаде дължимото на Григор Димитров за спортсменската постъпка на Гришо. В 1/4-финален мач от турнира в Бризбейн Едмънд се контузи, а Димитров веднага се притече на помощ на Кайл. В последствие Григор спечели срещата с 2:1 сета. Неприятната травма стана в края на третата част на срещата. \"Показа своята загриженост по този начин, което е добре. Хубаво е да има хора като него. Григор Димитров винаги е бил такъв. Той е добър човек както на корта, така и извън него\", каза Едмънд.", "date": "2018.01.06", "title": "След драмата на \"Пат Рафтър Арена\"! Едмънд със силен коментар за Гришо! Великобританецът отсече: Григор е..."}
{"url": "http://pik.bg/%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%85%D0%B0-%D0%BD%D0%B0%D0%B4-100-%D0%B4%D1%83%D1%88%D0%B8-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D1%81%D1%82%D1%83%D0%B4%D0%B0-news717393.html", "text": "Поройни дъждове и снеготопене причиниха наводнения и свлачища в Южна Германия, заяви полицията, цитирана от ДПА. Стотина души бяха евакуирани в град Санкт Блазиен като предпазна мярка преди настъпването на тежките метеорологични условия през нощта. В други части на провинция Баден-Вюртемберг имаше наводнени пътища. В провинция Бавария преляха реки и бяха наводнени мазета и гаражи. Спряно беше корабоплаването по река Мозел и част от река Некар, а в идните дни подобна мярка може да бъде взета и за река Рейн. Съобщено беше за наводнено имущество в много райони на провинция Райнланд-Пфалц. Метеоролозите прогнозират още дъждове в близките дни и се очаква нивото на реките да продължи да се покачва.", "date": "2018.01.06", "title": "Евакуираха над 100 души в Германия заради студа"}
{"url": "http://pik.bg/%D1%80%D1%83%D1%81%D0%B8%D1%8F-%D0%BF%D1%80%D0%B8%D0%B7%D0%BE%D0%B2%D0%B0-%D0%BA%D1%8A%D0%BC-%D0%BF%D0%BE%D0%B2%D0%B8%D1%88%D0%B5%D0%BD%D0%BE-%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D1%82%D0%B5-%D1%81%D0%B8-%D0%B7%D0%B0%D1%80%D0%B0%D0%B4%D0%B8-%D0%BB%D0%BE%D1%88%D0%B8%D1%82%D0%B5-%D0%BC%D0%B5%D1%82%D0%B5%D0%BE%D1%80%D0%BE%D0%BB%D0%BE%D0%B3%D0%B8%D1%87%D0%BD%D0%B8-%D1%83%D1%81%D0%BB%D0%BE%D0%B2%D0%B8%D1%8F-news717431.html", "text": "Интерфакс, цитиран от \"Фокус\". Русия призова своите граждани към повишено внимание заради лошите метеорологични условия в някои части от Европа, съобщава „Ростуризъм призовава руските туристите в Италия да имат предвид метеорологичната ситуация и следят прогнозата за времето“ с цел „ съблюдаване на личната сигурност“. Руските граждани в Италия също така се призовават да следват препоръките на местните власти. По-рано бе съобщено за над 10 хил. туристи, блокирани в курорта Кервиния, намиращ се в Италия и близо до границата с Швейцария. Ситуацията в курорта към момента се е върнала към нормалното след почистването на част от снеговете, блокирали пътищата към него.", "date": "2018.01.06", "title": "Русия призова към повишено внимание гражданите си заради лошите метеорологични условия"}
{"url": "http://pik.bg/%D0%B8%D0%B7%D0%BF%D1%80%D0%B0%D0%B2%D1%8F%D1%82-%D0%BF%D1%80%D0%B5%D0%B4-%D1%81%D1%8A%D0%B4%D0%B0-%D0%B8%D0%B7%D0%BC%D0%B0%D0%BC%D0%BD%D0%B8%D0%BA-%D1%81%D1%8A%D0%B1%D0%B8%D1%80%D0%B0%D0%BB-%D0%BF%D0%B0%D1%80%D0%B8-%D0%B7%D0%B0-%D1%83%D0%B6-%D0%B1%D0%BE%D0%BB%D0%BD%D0%B0%D1%82%D0%B0-%D1%81%D0%B8-%D0%BE%D1%82-%D1%80%D0%B0%D0%BA-%D1%81%D1%8A%D0%BF%D1%80%D1%83%D0%B3%D0%B0-news717420.html", "text": "Районна прокуратура – Разлог предаде на съд В.Х., обвинен за измама с цел набавяне на имотна облага – престъпление по чл. 209, ал. 1, вр. чл. 26, ал. 1 от НК. На 25.11.2016 г., в гр. Петрич, обвиняемият Х. провел среща в кантората на Б.Х., като го въвел в заблуждение, че събира средства за съпругата си, страдаща от онкологично заболяване – рак на гърдата. Въпреки заявеното от него, че получените 300 лева ще бъдат използвани за пътни разноски, операция и последващо лечение, той нямал намерение да ги разходва за тези цели. Няколко дни по-късно, по сходен начин, той отново заблудил пострадалия Х., като поискал допълнителна парична сума за химиотерапия и получил 60 лева. Тези средства също не са били използвани по предназначение. Предстои насрочване на съдебното заседание по делото от Районен съд – Разлог.", "date": "2018.01.06", "title": "Изправят пред съда измамник, събирал пари за уж болната си от рак съпруга"}
{"url": "http://pik.bg/%D0%B1%D0%BE%D0%BB%D0%BA%D0%B0%D1%82%D0%B0-%D0%B5-%D0%B3%D0%BE%D0%BB%D1%8F%D0%BC%D0%B0-%D1%81%D0%B5%D1%81%D1%82%D1%80%D0%B0%D1%82%D0%B0-%D0%BD%D0%B0-%D1%83%D0%B1%D0%B8%D1%82%D0%B0%D1%82%D0%B0-%D0%BA%D0%B5%D1%82%D0%B8-%D0%B5-%D0%BD%D0%B5%D1%83%D1%82%D0%B5%D1%88%D0%B8%D0%BC%D0%B0-news717208.html", "text": "\"Моля ви спрете да ме притеснявате по какъвто и да е начин. Не се чувствам готова да отговарям на каквито и да е било въпроси относно случилото се. Болката е жестока, имайте милост\". Това написа в профила си във Фейсбук Ивет Кюхова, сестра на Кети, която живее и работи в Лондон. Двете сестри са родом от Своге, но Николова е завършила 137-о училище Ангел Кънчев в столичния квартал \"Люлин\", след което и Техническия университет в столицата, докато Ивет е продължила образованието си на Острова. Припомняме, че полицията установи самоличността на убиеца. Името му е Росен Ангелов, който преди 9-10 години е лежал в затвора за блудство и изнасилване. По първоначални данни той е имал връзка с убитата Кети Николова Кюхова.", "date": "2018.01.06", "title": "БОЛКАТА Е ГОЛЯМА! Сестрата на убитата Кети е неутешима"}
{"url": "http://pik.bg/%D0%BC%D0%B0%D1%82%D0%B5%D0%BC%D0%B0%D1%82%D0%B8%D0%BA%D0%B0-%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%BE%D1%82%D0%BE-%D0%BF%D1%80%D0%BE%D1%81%D1%82%D0%BE-%D1%87%D0%B8%D1%81%D0%BB%D0%BE-%D0%B4%D0%BE-%D0%BC%D0%BE%D0%BC%D0%B5%D0%BD%D1%82%D0%B0-news717435.html", "text": "Новооткрито число счупи рекорда за най-голямо просто число. Неговата дължина е зашеметяващите 23 249 425 цифри! Нарича се M77232917 и е 50-тото просто число от този вид, откривано някога, пише сп. \"Обекти\", цитирайки Science Alert. Видът се нарича Мерсен прости числа и се получава като умножим двойки много пъти, и от последния резултат на умножението извадим едно. Новото число е с близо един милион цифри по-голямо от предишното най-голямо просто число, което беше открито и държа короната до момента. За съжаление е толкова голямо, че не може да го изпишем на сайта, за да го видите в неговата цялост. С нарастване на числата простите числа стават все по-трудни за намиране. Те се делят само на себе си и на единица и започват да се раздалечават неимоверно нагоре в числовата редица. Според математиците не съществува модел на тяхното разпределение и затова откриването им не може да се получи в резултат от простото следване на алгоритъм. Дори и формулата за намиране на Мерсенови прости числа, която е кръстена на френския монах Марин Мерсен, който е изучавал простите числа и техните свойства, е само метод за стесняване на областта, в която се очаква да се намерят. И затова след като използвате формулата за да създадете число, след това ще трябва да преминете през всички стъпки на дългия процес да го тествате, като го разделяте на всяко число, което може да бъде негов възможен делител. При големи числа това може да отнеме доста време, дори и при наличието на модерните суперкомпютри.", "date": "2018.01.06", "title": "Математика! Откриха най-голямото просто число до момента"}
{"url": "http://pik.bg/%D0%BF%D1%80%D0%B8%D1%82%D0%B5%D1%81%D0%BD%D0%B8%D1%82%D0%B5%D0%BB%D0%BD%D0%BE-%D0%B2%D1%81%D0%B8%D1%87%D0%BA%D0%B8-%D0%BA%D0%BE%D0%BC%D0%BF%D1%8E%D1%82%D1%80%D0%B8-%D0%B8-%D1%82%D0%B5%D0%BB%D0%B5%D1%84%D0%BE%D0%BD%D0%B8-%D0%BF%D1%80%D0%BE%D0%B8%D0%B7%D0%B2%D0%B5%D0%B4%D0%B5%D0%BD%D0%B8-%D1%81%D0%BB%D0%B5%D0%B4-1995-%D0%B3-%D1%81%D0%B0-%D1%83%D1%8F%D0%B7%D0%B2%D0%B8%D0%BC%D0%B8-%D0%BD%D0%B0-%D1%85%D0%B0%D0%BA%D0%B5%D1%80%D1%81%D0%BA%D0%B8-%D0%B0%D1%82-news717432.html", "text": "Всички компютри и телефони, произведени след 1995 г., са засегнати от бъгове в процесорите. Това може да доведе до пробив от хакери в системите и изтичане на данни в световен мащаб. „Мелтдаун” и „Спектър” – това са имена на бъговете, които засягат всяко устройство, работещо с процесор „Интел” или операционна система OS и iOS. „Спектър” предизвика грешки в програми, които излизат от нормалния режим на работа. „Мелтдаун” е по-големият проблем – той получава достъп до цялата памет на нашето устройство. Това е най-големият пробив в историята на комбинираните процесори, защото той засяга всички „Интел” процесори след 1995 г. Ако сме свалили зловреден софтуер „Мелтдаун” започва да работи и така хакери могат да откраднат пароли, снимки и лични данни. Пробивът не може да бъде коригиран на ниво процесор, затова производителите на операционни системи помислиха за друга защита. По-големите компании вече разработиха актуализации, които да ни предпазят от „Мелтдаун” и „Спектър”. Новите телефони се актуализират автоматично, но при по-старите трябва да направим това ръчно. Последиците от бъговете тепърва предстои да се изяснят.", "date": "2018.01.06", "title": "Притеснително! Всички компютри и телефони, произведени след 1995 г., са уязвими на хакерски атаки"}
{"url": "http://pik.bg/%D0%BA%D0%B0%D1%80%D0%BB%D0%B5%D1%81-%D0%BF%D1%83%D1%87%D0%B4%D0%B5%D0%BC%D0%BE%D0%BD-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D0%BE%D1%81%D1%82%D0%B0%D0%B2%D0%B5%D0%BD%D0%B8%D1%8F-%D0%B2-%D0%B0%D1%80%D0%B5%D1%81%D1%82%D0%B0-%D0%B1%D0%B8%D0%B2%D1%88-%D0%BA%D0%B0%D1%82%D0%B0%D0%BB%D1%83%D0%BD%D1%81%D0%BA%D0%B8-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80-%D0%BA%D0%B0%D1%82%D0%BE-%D0%B7%D0%B0%D0%BB%D0%BE%D0%B6%D0%BD%D0%B8%D0%BA-news717358.html", "text": "Guardian, цитиран от \"Фокус\" Бившият лидер на Каталуния Карлес Пучдемон определи оставения в ареста бивш негов заместник Ориол Хункерес като заложник, съобщава вестник . В съобщение, направено в социалната мрежа „Туитър“, намиращият се в Брюксел Пучдемон е отбелязал, че „има конфликт за разрешаване между Каталуния и Испания“. Според него Хункерес и останалите трима оставени в затвора бивши членове на разпуснатото регионално правителство „вече не са политически затворници, те са заложници“. По-рано в петък съдът в Мадрид реши да остави в затвора Хункерес, срещу когото има обвинения в опит за бунт и злоупотреба с публични средства след като каталунските регионални власти се опитаха да обявят независимост на областта в края на октомври. Подобно обвинения са повдигнати и срещу избягалия в Брюксел бивш председател на Женералитета Карлес Пучдемон.", "date": "2018.01.06", "title": "Карлес Пучдемон определи оставения в ареста бивш каталунски вицепремиер като \"заложник\""}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%82%D1%80%D1%8A%D0%B3%D0%BD%D0%B0-%D0%BD%D0%B0-%D1%89%D0%B0%D1%82%D0%B5%D0%BB%D0%BD%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%B2%D1%8A%D0%B2-%D0%B2%D0%B5%D1%86-%D0%BE%D0%B2%D0%B5%D1%82%D0%B5-%D0%B2-%D0%B1%D0%BE%D1%82%D0%B5%D0%B2%D0%B3%D1%80%D0%B0%D0%B4-news717414.html", "text": "Разрешението за изграждане на МВЕЦ „Рударка“ е издадено през септември 2014 година. Инвеститор е софийската фирма „Собек“ с управител Кольо Стоилов. През януари 2015 година от общинския съвет на Ботевград е взето друго решение, с което се дава съгласие за учредяване на възмездно срочно право на преминаване и прокарване през общински имот в местността „Ботурака“ в землището на Краево за \"прокарване на съоръжение за временно отбиване на строителни води за изграждане на водохващане от река Рударка /р. Канщица/ с площ от 200 кв.м. с цел захранване на обект МВЕЦ \"Рударка\", съобщава \"Ботевград.ком\". Макар че разрешението е издадено през 2014 година, досега обектът не е изграден. На определеното място, което се намира на границата между землищата на Радотина и Краево, даже няма и зaдължителната информационна табела за всеки строителен обект: какво се строи, кой е инвеститорът и т.н. Хората в Радотина и Краево се притесняват, че ВЕЦ-ът ще наруши водоснабдяването в селата. Не са наясно и как ще се отрази на околната среда. Те настояват решението за строителството на ВЕЦ-а да бъде ревизирано. Буквално на следващия ден в Община Ботевград е получено официално писмо от Министерството на регионалното развитие и благоустройството, в което се изисква община Ботевград да предостави всички строителни книжа и разрешителни за МВЕЦ „Бебреш“ и МВЕЦ „Рударка“. Посоченият краен срок е 28 декември 2017 г., а основанието – прокурорска проверка. „По време на срещата с жителите на Радотина поех ангажимент да предоставя на хората цялата информация за МВЕЦ-а. Разбирам притесненията им и се надявам компетентните органи, които са съгласували документите, да са предвидили всички фактори, така че ВЕЦ-ът да не създава затруднения за водоснабдяването на селата, както и да не оказва неблагоприятно въздействие върху околната среда“ - заяви кметът Иван Гавалюгов.", "date": "2018.01.06", "title": "Прокуратурата тръгна на щателна проверка във ВЕЦ-овете в Ботевград"}
{"url": "http://pik.bg/%D1%80%D1%83%D1%81%D0%B8%D1%8F-%D0%BF%D0%BE%D0%B8%D1%81%D0%BA%D0%B0%D0%BB%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%B2-%D0%BE%D0%BE%D0%BD-%D0%B7%D0%B0-%D0%B8%D1%80%D0%B0%D0%BD-%D0%B4%D0%B0-%D0%B1%D1%8A%D0%B4%D0%B5-%D0%B7%D0%B0%D1%82%D0%B2%D0%BE%D1%80%D0%B5%D0%BD%D0%B0-%D0%B7%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8-news717405.html", "text": "AFP Русия е поискала насрочената за по-късно в петък среща на Съвета за сигурност на ООН относно Иран да е затворена за репортери, това съобщава , като се позовава на данни от свои източници, пише \"Фокус\". По-рано в петък, няколко часа преди началото на срещата, заместник-министърът на външните работи на Русия Сергей Рябков обвини САЩ, че инициираното от тях заседание е опит за намеса във вътрешните работи на Иран.", "date": "2018.01.06", "title": "Русия поискала срещата в ООН за Иран да бъде затворена за журналисти"}
{"url": "http://pik.bg/%D0%BF%D1%80%D0%BE%D0%BC%D0%B5%D0%BD%D1%8F%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D0%BE%D1%84%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news717436.html", "text": "Временно се променя организацията на движението в София заради официалното посещение на колегиума на комисарите на ЕК във връзка с Българското председателство на Съвета на Европа. Това съобщиха от пресцентъра на Столична община. Забранява се престоят и паркирането на пътни превозни средства, с изключение на автомобилите, превозващи участниците в мероприятията, както следва: От 17.30 часа на 10 януари до отпътуване на делегациите на 12 януари на ул. „Ген. Гурко” между ул. „Г.С.Раковски” и ул. „Кн. Александър І”. От 17.30 часа на 10 януари до приключване на мероприятията 11 януари: - на ул. „Кн. Александър І” между ул. „Ген. Гурко” и бул. „Цар Освободител”; - на ул. „Аксаков” между ул. „Дякон Игнатий” и ул. „Г.С.Раковски”; - на ул. „Дякон Игнатий” между ул. „Ген. Гурко” и бул. „Цар Освободител”; - на ул. „Кузман Шапкарев” между ул. „Иван Вазов” и ул. „Ген. Гурко”; - на ул. „Славянска” между ул. „Г.С.Раковски” и ул. „Дякон Игнатий”; - на ул. „Г.Бенковски” между бул. „Цар Освободител” и ул. „Иван Вазов”; - на ул. „Иван Вазов” между ул. „Г.С.Раковски” и ул. „Дякон Игнатий”. От 06.30 часа до приключване на събитията на 11 януари: - на площад „Кн. Александър І”, срещу Национална художествена галерия; - на пл. „Кн. Александър І” между бул. „Цар Освободител” и ул. „Московска”. От 17.30 часа на 11 януари до приключване на мероприятията на 12 януари: - на ул. „Доспат” между бул. „Витоша” и ул. „Баба Неделя”; . на ул. „Баба Неделя”; - на ул. „Д-р Христо Стамболски”. По преценка на отдел „Пътна полиция” при СДВР ще се забранява влизането на пътни превозни средства, с изключение на автомобилите обслужващи мероприятията, както следва: От 08.00 часа до приключване на 11 януари: - по ул. „Ген. Гурко” между ул. „Г.С.Раковски” и ул. „Кн. Александър І”; - по ул. „Кн. Александър І” между ул. „Ген. Гурко” и бул. „Цар Освободител”; - по ул. „Аксаков” между ул. „Дякон Игнатий” и ул. „Г.С.Раковски”; - по ул. „Дякон Игнатий” между ул. „Ген. Гурко” и бул. „Цар Освободител”; - по ул. „Кузман Шапкарев” между ул. „Иван Вазов” и ул. „Ген. Гурко”; - по ул. „Славянска” между ул. „Г.С.Раковски” и ул. „Дякон Игнатий”; - по ул. „Г.Бенковски” между бул. „Цар Освободител” и ул. „Иван Вазов”; - по ул. „Иван Вазов” между ул. „Г.С.Раковски” и ул. „Дякон Игнатий”. От 08.00 часа на 12 януари до приключване на мероприятията: - по ул. „Доспат” между бул. „Витоша” и ул. „Баба Неделя”; - по ул. „Баба Неделя”; - по ул. „Д-р Христо Стамболски”. За времето от 11.00 до 12.00 часа на 12 януари се закрива спирка с код 0395 (Бул. Черни връх), под „Моста на влюбените”, след бул. „Черни връх”, посока бул. „България”. Столична дирекция на вътрешните работи осигурява охрана на мероприятието, постове за контрол и регулиране на движението на възлови кръстовища за горепосоченото време и места.", "date": "2018.01.06", "title": "Променят движението в София заради европредседателството"}
{"url": "http://pik.bg/%D0%B1%D0%B5%D0%B7%D1%80%D0%B5%D0%B4%D0%B8%D1%86%D0%B8-%D0%B2-%D0%B4%D1%83%D0%B1%D0%B0%D0%B9-%D1%80%D0%BE%D0%B4%D0%BD%D0%B0-%D0%B2%D0%B8%D0%BF-%D0%B4%D0%B2%D0%BE%D0%B9%D0%BA%D0%B0-%D0%BF%D0%BE%D1%82%D1%80%D0%BE%D1%88%D0%B8-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8-%D1%86%D0%B5%D0%BD%D1%82%D1%8A%D1%80-%D1%81%D0%BD%D0%B8%D0%BC%D0%BA%D0%B8-news717356.html", "text": "Лудия репортер Даниел Петканов отново сгази лука, този път в Дубай. Бившият брадър създал страшна суматоха в търговския център, след като не преценил силата на шута си и пратил футболната топка, с която си играел, право в щанда със стока. Даниел е познат с чувството си за хумор и щурите идеи, които бързо реализира. Именно наивна игра е предизвикала безредицата в Дубай, съобщава \"Телеграф\". Дани и съпругата му Александра започнали да се шегуват помежду си и да се забавляват на територията на търговския център. Двамата се снимали и едновременно с това взимали различни предмети от щандовете. Петканов се натъкнал на футболна топка и решил да демонстрира уменията си пред публиката от малчугани. Тогава последвал и по-сериозният шут от страна на репортера, а неточното му попадение съборило част от щанда, по-конкретно красиво подредените кутии със стока. Шумът от разпилените сувенири, играчки и аксесоари накарал мнозина от посетителите да приковат поглед към Даниел и придружаващата го Александра. Вместо обаче да се почувстват гузни, те започнали да се смеят още по-силно. Последствията все още не са ясни. Припомняме, че двойката е на меден месец в емирството от няколко дни. Познати на двойката прогнозират, че може би ще стоят до края на януари, за да избегнат студовете у нас.", "date": "2018.01.06", "title": "БЕЗРЕДИЦИ В ДУБАЙ! Родна ВИП-двойка потроши търговски център (СНИМКИ)"}
{"url": "http://pik.bg/170-%D0%B3%D0%BE%D0%B4%D0%B8%D0%BD%D0%B8-%D1%81%D0%BB%D0%B5%D0%B4-%D1%80%D0%BE%D0%B6%D0%B4%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D0%BE%D1%82%D0%B5%D0%B2---%D0%B4%D0%B0-%D0%BF%D1%80%D0%BE%D0%B7%D1%80%D0%B5%D0%BC-%D0%B8%D1%81%D1%82%D0%B8%D0%BD%D0%B0%D1%82%D0%B0-%D0%B7%D0%B0-%D0%BD%D0%B5%D0%B3%D0%BE%D0%B2%D0%B0%D1%82%D0%B0-%D1%81%D0%BC%D1%8A%D1%80%D1%82-news717342.html", "text": "една от най-големите загадки в българската история. По учебникарска представа гениалният поет и революционер е бил убит от турските заптиета. Но така ли е наистина? Има ли предател в най-близкото му обкръжение? Каква е ролята на Никола Обретенов, Георги Апостолов и на другите му съратници? Авторът разравя фактите, съпоставя източниците, преследва уликите и представя разстрела на Ботев като криминален процес. , пише в предговора си Веселин Игнатов.", "date": "2018.01.06", "title": "170 години след рождението на Ботев - да прозрем истината за неговата смърт"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%82%D1%83%D1%80%D1%86%D0%B8%D1%8F-%D0%BF%D0%BE%D0%B4%D0%BA%D1%80%D0%B5%D0%BF%D1%8F-%D0%BF%D1%80%D0%BE%D0%B2%D0%B5%D0%B6%D0%B4%D0%B0%D0%BD%D0%B5-%D0%BD%D0%B0-%D0%B8%D0%B7%D0%B1%D0%BE%D1%80%D0%B8-%D0%B2-%D1%81%D0%B8%D1%80%D0%B8%D1%8F-%D0%B1%D0%B5%D0%B7-%D1%83%D1%87%D0%B0%D1%81%D1%82%D0%B8%D0%B5%D1%82%D0%BE-%D0%BD%D0%B0-%D0%B1%D0%B0%D1%88%D0%B0%D1%80-%D0%B0%D1%81%D0%B0%D0%B4-news717434.html", "text": "ТАСС, цитирана от \"Фокус\" Според думите на турския президент Реджеп Тайип Ердоган, Турция подкрепя провеждането на избори в Сирия без участието на Башар Асад, съобщава . „Нашата цел не е да решим кризата в Сирия без Асад, нашата цел е да се проведат избори в Сирия без участието на Асад и в тон с демократичната вола на сирийския народ“, заяви Ердоган по време на пресконференция с френския държавен глава Еманюел Макрон, проведена в петък в Париж. В края на 2017 г. Ердоган нарече Асад „терорист“ и добави, че заради сирийския президент са „загинали милиони хора“. Говорителят на руското МВнР Мария Захарова заяви, че отправените от турския президент коментари срещу Асад „нямат юридическа основа“.", "date": "2018.01.06", "title": "Ердоган: Турция подкрепя провеждане на избори в Сирия без участието на Башар Асад"}
{"url": "http://pik.bg/%D1%89%D0%BE%D0%BA-%D0%BC%D0%BE%D0%BD%D0%B0%D1%85-%D1%82%D0%B5%D0%B3%D0%BB%D0%B8-%D0%BA%D0%B0%D0%BC%D0%B8%D0%BE%D0%BD%D0%B5%D1%82%D0%BA%D0%B0-%D1%81-%D0%B4%D0%BE%D1%81%D1%82%D0%BE%D0%B9%D0%BD%D1%81%D1%82%D0%B2%D0%BE%D1%82%D0%BE-%D1%81%D0%B8-%D1%81%D0%BD%D0%B8%D0%BC%D0%BA%D0%B8-news717408.html", "text": "Индуистки монах използва пениса си, за да премести камионетка на годишния фестивал Маг Мала в провинция Алахабад, в северната част на Индия, пише в. \"Метро\", цитира \"Монитор\". По този начин духовникът държал да демонстрира покаже духовната и физическата си сила. Фестивалът се провежда на място, където се сливат три свещени за индуистите реки - Ганг, Ямуна и Сарасвати. Странстващите монаси в Индия са познати като садху. Те се отказват от всякакви земни притежания, много често и от дрехите си. За тях са забранени удоволствията и те преследват единствено духовното си израстване. Садху често показват изумителни неща, като теглене на возила с пенис, за да разкъсат цикъла на прераждането, един от главните постулати на индуизма. Преди време садху на панаир в Пушкар успя да вдигне 35-килограмов каменен блок с половия си орган. Участниците във феста Маг Мала всички заедно се отдават на ритуално къпане, за да измият греховете си. Има около 5 милиона садху в Индия, принадлежащи към различни секти. Те се отказват от предишния си живот и дават обет за бедност и целомъдрие.", "date": "2018.01.06", "title": "ЩОК! Монах тегли камионетка с достойнството си (СНИМКИ)"}
{"url": "http://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B8-%D0%B3%D1%8A%D1%80%D1%86%D0%B8%D1%8F-%D1%81%D1%82%D0%BE%D0%BF%D0%BB%D1%8F%D1%82-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D0%BF%D0%BB%D0%B0%D0%BD%D0%B8%D1%80%D0%B0%D1%82-%D1%81%D1%80%D0%B5%D1%89%D0%B0-%D0%BD%D0%B0-%D0%B2%D0%B8%D1%81%D0%BE%D0%BA%D0%BE-%D0%BD%D0%B8%D0%B2%D0%BE-news717362.html", "text": "Макфакс Македонският вицепремиер отговарящ за европейските въпроси Буяр Османи ще проведе във вторник, девети януари, среща с гръцкия външен министър Никос Кодзиас, съобщава македонската държавна агенция , цитиран от \"Фокус\". Съгласно разпространената официална информация, Османи ще проведе разговори също така и с Георгиос Катругалос, заместник-външният министър на Гърция, отговарящ за европейските въпроси и икономическите връзки. Срещите ще се проведат в Атина, като главната тема, която ще се обсъжда е европейската интеграция на Македония.", "date": "2018.01.06", "title": "Македония и Гърция стоплят отношенията, планират среща на високо ниво"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%B8-%D1%84%D1%80%D0%B0%D0%BD%D1%86%D0%B8%D1%8F-%D0%B2%D0%BB%D0%B8%D0%B7%D0%B0%D0%BB%D0%B8-%D0%B2-%D0%B7%D0%BB%D0%B0%D1%82%D0%BD%D0%B0%D1%82%D0%B0-%D1%81%D1%80%D0%B5%D0%B4%D0%B0-news717425.html", "text": "Hurriyet, цитирани от \"Фокус\" Турският президент Реджеп Тайип Ердоган се срещна в петък с френския държавен глава Еманюел Макрон, по време на европейска визита на Ердоган, която има за цел подобряване на отношенията между Анкара и ЕС, пише турският всекидневник . Това е първата среща между двамата президенти, по време на която двамата са поставили на дневен ред търговските отношения между Анкара и Париж. Според Ердоган, Турция „се стреми да постигне 20 милиарда евро обем на търговията с Франция“. Държавният глава изрази своята увереност, ще тази цел може да бъде постигната, пише още изданието. От своя страна френският президент засегна и процеса за членството на Турция в ЕС. По думите на Макрон, „процесът по присъединяването е в застой“, като турският вестник отбеляза, че френският държавен глава не е дал повод за надежда за скорошно започване на нови разговори по въпроса. На фона на изказването на Макрон, турският президент разкри, че страната му е „изтощена“ от дългото чакане. „Турция е принудена да чака на прага на врата на ЕС за последните 54 години, а съюзът не ни казва защо“, заяви Ердоган, цитиран от изданието. Двамата са обсъдили също така и други въпроси като ситуацията в Сирия и статута на Ерусалим, като френският президент е отбеляза, че „по въпроса с Ерусалим ние поддържаме една и съща позиция“. Според Ердоган, срещата му с Макрон е била „добър старт що се отнася до двустранните връзки и регионалните въпроси“, завършва статията си вестникът.", "date": "2018.01.06", "title": "Турция и Франция влизали в \"златната среда\""}
{"url": "http://pik.bg/%D1%80%D1%83%D1%81%D0%B8%D1%8F-%D1%81%D0%BA%D0%BE%D1%87%D0%B8-%D0%BD%D0%B0-%D1%81%D0%B0%D1%89-%D0%BD%D0%B5-%D1%81%D0%B5-%D0%BC%D0%B5%D1%81%D0%B5%D1%82%D0%B5-%D0%B2%D1%8A%D0%B2-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%82%D0%B5-%D1%80%D0%B0%D0%B1%D0%BE%D1%82%D0%B8-%D0%BD%D0%B0-%D0%B8%D1%80%D0%B0%D0%BD-news717395.html", "text": "AFP, цитирана от \"Фокус\". Заместник-министърът на външните работи на Русия Сергей Рябков разкритикува САЩ, че се месят във вътрешните дела на Иран, само часове преди Съветът за сигурност на ООН да проведе среща относно ситуацията около протестите в страната, съобщава “САЩ продължават да се месят едновременно открито и тайно във вътрешните дела на други страни.“ Според Рябков, Вашингтон прави това „безсрамно“. „Така ние гледаме на американската инициатива за среща на Съвета за сигурност, засягаща ситуацията, която е изцяло вътрешна работа на Иран“, добави още Рябков. По-късно в петък Съветът за сигурност на ООН ще проведе среща, свикана по инициатива на Вашингтон, която трябва да обсъди протестите в Иран, при които загинаха най-малко 21 души.", "date": "2018.01.06", "title": "Русия скочи на САЩ: Не се месете във вътрешните работи на Иран"}
{"url": "http://pik.bg/%D1%82%D0%B5%D1%85%D0%BD%D0%BE%D0%BB%D0%BE%D0%B3%D0%B8%D1%87%D0%B5%D0%BD-%D0%BF%D1%80%D0%BE%D0%B3%D1%80%D0%B5%D1%81-%D0%BA%D0%B8%D1%82%D0%B0%D0%B9-%D1%81%D1%8A%D0%B7%D0%B4%D0%B0%D0%B2%D0%B0-%D0%BC%D0%B8%D0%BD%D0%B8-%D0%B5%D0%BA%D0%BE%D1%81%D0%B8%D1%81%D1%82%D0%B5%D0%BC%D0%B0-%D0%BD%D0%B0-%D0%BB%D1%83%D0%BD%D0%B0%D1%82%D0%B0-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-news717439.html", "text": "Китайската лунна програма Чанг вече изпрати два орбитъра и един ровър на повърхността на спътника ни. Но по-късно през тази година мисията Чанг 4 ще се отправи към отдалечената страна на Луната, където ще започне да изучава местната геология и ще тества ефектите на лунната гравитация върху насекоми и растения. Мисията ще се състои от релеен орбитър, който ще се изстреля с ракета-носител Лонг Марч 5 през юни тази година. В допълнение на високо-технологичните инструменти за изследване на лунната повърхност ровърът ще носи и контейнер, който ще е пълен със семена и насекоми, пише сп. \"Обекти\", цитирайки Science Alert. Д-р Жанг Юанксун, дизайнерът на контейнера, обяснява: “Контейнерът ще занесе картофи, различни семена и яйца на копринени буби, които ще произвеждат въглероден двуокис, докато картофите и семената ще отделят кислород чрез фотосинтеза. Идеята е заедно да установят една просто екосистема на Луната”. Мисията ще бъде и първата мисия, която човечеството е пращало на далечната страна на Луната. Районът, където ще се прилуни мисията, е от особен интерес за учените, защото съдържа големи количества от воден лед. Той е дошъл след сблъсък с метеори и астероиди и не се е разтопил или дезинтегрирал, защото се намира в дълбоката сянка от далечната страна на Луната.", "date": "2018.01.06", "title": "Технологичен прогрес! Китай създава мини екосистема на Луната до края на годината"}
{"url": "http://pik.bg/%D0%B5%D0%B4%D0%B8%D0%BD-%D0%BE%D1%82-%D0%BD%D0%B0%D0%B9-%D0%B2%D0%B0%D0%B6%D0%BD%D0%B8%D1%82%D0%B5-%D0%BC%D1%8A%D0%B6%D0%B5-%D0%B2-%D1%81%D0%B0%D1%89-%D1%85%D0%B2%D1%8A%D1%80%D0%BB%D0%B8-%D0%BE%D1%81%D1%82%D0%B0%D0%B2%D0%BA%D0%B0-news717460.html", "text": "Директорът на една от най-секретните служби за сигурност в света - американската Националната агенция за сигурност (NSA) - адмирал Майкъл Роджърс е съобщил на своите служители за намерението си да напусне през пролетта. Новината беше публикувана в петък на страницата на в. \"Вашингтон поуст\" в \"Туитър\". Според изданието, се очаква новият шеф на Агенцията за национална сигурност да бъде назначен от президента Доналд Тръмп до седмици. Кандидатурата му трябва да бъде одобрена от Сената на САЩ. НСА, чието седалище е в Форт Мийд (Мериленд), разполага с много сателити, апаратура за слушане на станции, анализи не само на съдържанието на телефонните разговори, но също така и на е-мейли. Както отбелязва CNN миналия септември, като се позовава на източниците си в администрацията на Тръмп, НСА наблюдава по-специално над 100 000 чуждестранни граждани извън САЩ. Директор на NSA Майкъл Роджърс беше назначен през януари 2014 г. от предшественика на Тръмп - Барак Обама.", "date": "2018.01.06", "title": "Един от най-важните мъже в САЩ хвърли оставка"}
{"url": "http://pik.bg/%D1%81%D0%BC%D1%83%D1%82-%D0%BC%D0%B8%D1%82%D0%BA%D0%BE-%D0%BF%D0%B0%D0%B9%D0%BD%D0%B5%D1%80%D0%B0-%D1%82%D1%80%D0%B5%D0%BF%D0%B5%D1%80%D0%B8-%D0%B1%D0%BE%D0%B9%D0%BA%D0%BE-%D0%B4%D0%B0-%D0%BD%D0%B5-%D0%BC%D1%83-%D0%B7%D0%B0%D1%82%D0%B2%D0%BE%D1%80%D0%B8-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F%D1%82%D0%B0-%D0%B8-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%B7%D0%B0%D0%BC%D0%B5%D1%81%D0%B5%D0%BD%D0%B0-%D0%B2-%D0%B0%D1%84%D0%B5%D1%80%D0%B0%D1%82-news716608.html", "text": "Собственикът на \"Пайнер\" инж. Митко Димитров вдигнал кръвно, когато Константин, Илиян и Борис Дали му представили общата си песен \"Гол\", която излезе в началото на месец декември. Както ПИК съобщи преди всички, в парчето са земесени две от топ фигурите в политическия живот у нас - Бойко Борисов и Корнелия Нинова. Тексът, който е на Мариета Ангелова, съдържа закачка към премиера и лидера на БСП, която звучи така: Голям страх е брал Пайнера покрай палавата задявка. \"Шефът казал, че не могже да пусне тази песен така, щели да му затворят телевизията\", разкри за паниката в димитровградската компания един от изпълнителите - Константин. Освен Бойко и Корнелия, в текста присъстват още Христо Стоичков, Слави Трифонов и \"Ку-ку Бенд\". След изричното настояване на Митко Димитров, преди песента да види бял свят, се наложило всеки от замесените да даде своето съгласие трио \"БИК\" да радва народа с имената им. \"Доколкото разбрах, Бойко е приел песента с усмивка и е харесал песента. Христо Стоичков също е дал съгласие, Слави и хората му не са имали против. Само Корнелия нещо не се е съгласила, което е много глупаво. Това е едно шоу, майтап и всеки трябва да бъде широко скроен. Даже на клипа нещо са я маскирали...\", призна още Коцето в интервю пред седмичник.", "date": "2018.01.06", "title": "СМУТ! Митко Пайнера трепери Бойко да не му затвори телевизията! И Корнелия замесена в аферата (ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B3%D1%80%D0%B8%D1%88%D0%BE-%D0%B0%D1%83%D1%82-%D0%B2-%D0%B1%D1%80%D0%B8%D0%B7%D0%B1%D0%B5%D0%B9%D0%BD-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D1%81%D0%B5-%D0%B1%D0%BE%D1%80%D0%B8-%D0%B7%D0%B4%D1%80%D0%B0%D0%B2%D0%BE-%D0%BD%D0%BE-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news717476.html", "text": "Гришо Димитров загуби в оспорван 1/2-финален мач от турнира в Бризбейн. На Централния корт Григор инкасира поражение с 1:2 сета от представителя на домакините Ник Кирьос. 6:3, 1:6, 4:6 в отделните части. Така Гришо не съумя да защити титлата си от предходното издание на надпреварата. Григор в тандем с Райън Харисън достигна и до полуфиналите на състезанието на двойки. Любопитен факт е, че Харисън се класира за финала на сингъл в Бризбейн. Мачът стартира с оспорван сервис-гейм на Григор. Родният любимец обаче не позволи пробив и поведе с 1:0 гейма. Последва подаване на нула за Ник - резултат 1:1. Доминацията на сервиращите продължи до 3:2, когато Гришо проби за 4:2. Българинът затвърди аванса си - 5:2. Супер серия за Димитров. Преднината на Григор се запази и нашият затвори сета при резултат 6:3. Вторият сет обаче протече под диктовката на Кирьос. Ник осъществи 2 пробива и спечели частта с 6:1. В третия сет Кирьос осъществи ключов брейк за 4:3, след което затвърди аванса си - 5:3. Григор не успя да осъществи обрат и загуби частта с 4:6. Така Кирьос се класира за финала на надпреварата.", "date": "2018.01.06", "title": "ИЗВЪНРЕДНО! Гришо аут в Бризбейн! Димитров се бори здраво, но... (ОБНОВЕНА)"}
{"url": "http://pik.bg/%D0%BC%D0%B5%D1%81%D1%82%D0%BD%D0%B0%D1%82%D0%B0-%D0%B2%D0%BB%D0%B0%D1%81%D1%82-%D0%B2-%D0%B1%D0%B5%D0%BB%D0%BE%D0%B3%D1%80%D0%B0%D0%B4%D1%87%D0%B8%D0%BA-%D0%BD%D0%B0%D1%81%D1%82%D0%BE%D1%8F%D0%B2%D0%B0-%D0%BE%D0%B1%D1%89%D0%B8%D0%BD%D1%81%D0%BA%D0%B8%D1%82%D0%B5-%D0%B1%D0%BE%D0%BB%D0%BD%D0%B8%D1%86%D0%B8-%D0%B4%D0%B0-%D1%80%D0%B0%D0%B1%D0%BE%D1%82%D1%8F%D1%82-%D1%81-%D0%BF%D0%BE-%D0%BC%D0%B0%D0%BB%D0%BA%D0%BE-%D0%BF%D0%B5%D1%80%D1%81%D0%BE%D0%BD%D0%B0%D0%BB-news717437.html", "text": "Местната власт в Белоградчик настоява за промени в медицинските стандарти, които да позволяват общинските болници да работят с по-малко персонал, съобщи БНР. Заради неизплатени възнаграждения, преди месец целият персонал беше в готовност да напусне. Общината очаква да получи кредит, с който да погаси и половината от задълженията за заплати. За намеса на държавата и промяна на медицинските стандарти за общинските болници настоява кметът Борис Николов. \"Поради изискванията на стандартите за покриването на пътеките, в нашите болници фигурират десетки фалшиви документи и дипломи, за да се покрива пътеката. На практика тези лекари не са на работа, поясни той. Според персонала на здравното заведение не е справедливо изискванията към всички болници да са еднакви. \"една клинична пътека в нашия регион трябва да има, например, пулмолог задължително, за да може да се лекува пневмония. И трябва да има поне още двама лекари за вътрешни болести. Изискванията са на едно ниво - както сме в провинцията, така да е и в големите градове\", казват работещите. От болницата предлагат сливане на отделения, за да намалят разходите, но решението за това не може да е на здравното заведение.", "date": "2018.01.06", "title": "Местната власт в Белоградчик настоява общинските болници да работят с по-малко персонал"}
{"url": "http://pik.bg/%D0%BD%D0%B0%D0%BF-%D1%81-%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B8-%D0%B2-%D0%B4%D0%BE%D0%B1%D1%80%D0%B8%D1%87-%D0%B4%D0%B0%D0%BD%D1%8A%D1%87%D0%BD%D0%B8%D1%82%D0%B5-%D0%B7%D0%B0%D0%BF%D0%B5%D1%87%D0%B0%D1%82%D0%B0%D1%85%D0%B0-%D0%B3%D0%BE%D0%BB%D1%8F%D0%BC-%D0%BC%D0%B0%D0%B3%D0%B0%D0%B7%D0%B8%D0%BD-news717438.html", "text": "Данъчните запечатаха голям магазин за китайски стоки в търговски център в Добрич. Причината са данъчни нарушения, съобщават от НАП-Добрич, цитирани от БТА. Това е един от първите, обявени в интернет страницата на НАП в списъка на търговци, спрямо които се налага принудителната административна мярка \"запечатване\". Софтуерът на НАП за дистанционно наблюдение на касовите апарати е открил, че търговският обект в центъра на Добрич отчита нереално ниски обороти. Данъчните са извършили контролна покупка в магазина и са видели, че покупките не се отразяват на касовия апарат, който има връзка с приходната агенция. Те се издават на касови бележки от компютърна система с нефискален принтер. За такива касови бележки, издавани на клиенти на магазина, има подадени жалби в НАП, посочват от местния офис на агенцията. Още през 2015 г. данъчните са проверили магазина. Тогава са съставени седем акта за същото нарушение. Заради системните нарушения на данъчните закони магазинът ще остане запечатан за максимално предвидения от закона срок от 30 дни, информират от НАП. След това касовият апарат на обекта ще бъде поставен под засилено дистанционно наблюдение и при установяване на нови нарушения отново ще бъде наложена административната мярка \"запечатване\". От НАП-Добрич напомнят, че за всяка покупка на стоки и услуги срещу заплащане в брой трябва да се издава касова бележка, на която в долния ляв ъгъл задължително трябва да е изобразена картата на България около индекса BG.", "date": "2018.01.06", "title": "НАП с изненадващи проверки в Добрич! Данъчните запечатаха голям магазин"}
{"url": "http://pik.bg/%D1%81%D0%BB%D0%B5%D0%B4-%D1%82%D0%B5%D0%B6%D0%BA%D0%B0%D1%82%D0%B0-%D0%B1%D0%B8%D1%82%D0%BA%D0%B0-%D0%BA%D0%B8%D1%80%D1%8C%D0%BE%D1%81-%D1%81-%D0%BC%D0%BD%D0%BE%D0%B3%D0%BE-%D1%81%D0%B8%D0%BB%D0%BD%D0%BE-%D0%B8%D0%B7%D0%BA%D0%B0%D0%B7%D0%B2%D0%B0%D0%BD%D0%B5-%D0%BD%D0%B8%D0%BA-%D0%B8%D0%B7%D1%80%D0%B8%D0%B3%D0%BD%D0%B0-%D0%B3%D1%80%D0%B8%D0%B3%D0%BE%D1%80-news717501.html", "text": "Ник Кирьос сложи край на шампионската серия на Григор Димитров на турнира в Бризбейн, след като надигра българина на 1/2-финал. Австралиецът изрази надеждите си да вдигне титлата в неделя и каза, че световният №3 е сред най-добрите му приятели в тура, акцентира \"Тенис кафе\". \"Григор Димитров безспорно е един от най-добрите в света. Направи великолепна 2017-а и досега ме беше побеждавал два пъти. Трябваше да сторя нещо различно\", заяви Ник. \"Надявам се да спечеля титлата. Опитвам се да се фокусирам върху себе си и да търся различни начини за победа. Григор винаги е бил един от най-добрите ми приятели в тура, великолепно момче.\" Ник поговори и за Райън Харисън, срещу когото е на финал: \"Труден съперник, сервира добре. Имам победи срещу него, което ме кара да се чувствам уверен.\"", "date": "2018.01.06", "title": "След тежката битка! Кирьос с много силно изказване! Ник изригна: Григор... "}
{"url": "http://pik.bg/%D0%BA%D0%BB%D1%8E%D1%87%D0%BE%D0%B2%D0%B8-%D1%80%D0%B0%D0%B7%D0%B3%D0%BE%D0%B2%D0%BE%D1%80%D0%B8-%D0%B2%D1%8A%D0%BD%D1%88%D0%BD%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B8-%D1%82%D1%83%D1%80%D1%86%D0%B8%D1%8F-%D1%81%D0%B5-%D1%81%D1%80%D0%B5%D1%89%D0%B0%D1%82-%D0%B2-%D0%B3%D0%BE%D1%81%D0%BB%D0%B0%D1%80-news717480.html", "text": "В опит за преодоляване на кризата в двустранните отношения между Берлин и Анкара министърът на външните работи на Германия Зигмар Габриел ще приеме турския си колега Мевлют Чавушоглу за среща в родния му град Гослар, съобщава националният ежедневник Die Frankfurter Allgemeine Zeitung, цитиран от Фокус. Срещата между двамата дипломати трябва да се проведе днес, а в рамките й ще бъдат обсъдени „трудни теми“ като задържането в Турция на германския журналист Дениз Юджел. По данни на турските медии пътуването на турския външен министър е по покана на Зигмар Габриел. Последната среща между двамата министри се състоя през ноември в турския курорт Анталия. Само ден преди планираната визита в родния град на германския му колега Зигмар Габриел – Гослар, провинция Долна Саксония, първият дипломат на Анкара настоя в статия за вестник от медийната компания Funke Mediengruppe да „прекъснем настоящата спирала на криза в нашите отношения“. И двете страни трябва да разговарят една с друга „при равни условия, като равноправни партньори\", пише Чавушоглу в авторския си материал. Трябва да бъде сложен край на „мегафонската дипломация\" и на нейно място да се приложи да се приложи принципът на „езика на емпатията“. „Травмата сред нашите граждани, причинена от опита за преврат от 15 юли 2016 г. не е напълно разбрана\" в Германия, пише турският външен министър. „Анкара очаква от германците да „разберат по-добре ситуацията, пред която Турция е изправена в момента\".", "date": "2018.01.06", "title": "Ключови разговори: Външните министри на Германия и Турция се срещат в Гослар"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D1%81%D0%B8%D1%85%D0%B8%D0%B0%D1%82%D1%8A%D1%80-%D1%80%D0%B0%D0%B7%D0%BA%D1%80%D0%B8---%D0%BF%D1%81%D0%B8%D1%85%D0%BE%D0%BF%D0%B0%D1%82-%D0%BB%D0%B8-%D0%B5-%D1%88%D0%B5%D1%81%D1%82%D0%BE%D1%80%D0%BD%D0%B8%D1%8F%D1%82-%D1%83%D0%B1%D0%B8%D0%B5%D1%86-%D0%BE%D1%82-%D0%BD%D0%BE%D0%B2%D0%B8-%D0%B8%D1%81%D0%BA%D1%8A%D1%80-news717517.html", "text": "Несигурност, дефицит в идейно-духовната сфера, но не и злоба.  Това се вижда от почерка в тефтерчето, което се твърди, че е на една от жертвите на шесторното убийство в Нови Искър Катя Кюхова. Това анализира в сутрешния блок на Би Ти Ви графологът Сашо Атанасов. Той и психиатърът доктор Христо Хинков коментираха зверското престъпление. „Цялостната организация в почерка страда, това се тълкува от графологията като липса на подреденост в личния й живот – в отношенията й с кръга, в който живее, с колеги, с приятели и познати, в семейството. Има проблем тя, не се чувства добре, няма критерий за подход, не може правилно да оцени нещата”, добави още Сашо Атанасов. Според него авторът на тефтера се е опитвал да комуникира безконфликтно с околните. Извършителят на шесторното убийство в Нови Искър вероятно има личностно разстройство от шизоиден тип. Действията му са подобни на тези на сериен убиец. Това пък отбеляза психиатърът д-р Христо Хинков. „Вероятно може би става въпрос за вид психопатия, личностово разстройство от шифозидния тип, защото това е анестезност, липса на чувство към жертвите – ти убиваш 6 човека плюс кучето плюс младежи, хвърляш труп – анализира Хинков. - Това нещо не се отразява на психиката. Това означава, че той няма емоционален защитен вал срещу такива чудовищни престъпления. Такива хора има, серийните убийци са такива“. По думите му е важно да се знае, че всеки у нас има потенциала да направи неща, които не е мислел, че може да направи. В същото време обаче разстройството на личността не означава престъпление без наказание. „Трябва да се знае, че хората с личностови разстройства могат да отговарят за постъпките си и са вменяеми”, уточни доктор Христо Хинков", "date": "2018.01.06", "title": "ЕКСКЛУЗИВНО! Психиатър разкри - психопат ли е шесторният убиец от Нови Искър"}
{"url": "http://pik.bg/%D0%B1%D0%B8%D0%B2%D1%88-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D1%88%D0%B5%D1%84-%D0%B7%D0%B0-%D1%83%D0%B1%D0%B8%D0%B5%D1%86%D0%B0-%D0%BE%D1%82-%D0%BD%D0%BE%D0%B2%D0%B8-%D0%B8%D1%81%D0%BA%D1%8A%D1%80-%D0%B6%D0%B8%D0%B2%D1%8F%D0%BB-%D0%B5-%D0%B4%D1%8A%D0%BB%D0%B3%D0%B8-%D0%B3%D0%BE%D0%B4%D0%B8%D0%BD%D0%B8-%D0%B2-%D1%80%D0%B0%D0%B9%D0%BE%D0%BD%D0%B0-%D0%B8-%D0%B3%D0%BE-%D0%BF%D0%BE%D0%B7%D0%BD%D0%B0%D0%B2%D0%B0-%D0%BE%D1%82%D0%BB-news717499.html", "text": "Авторът на шесторното убийство в Нови Искър Росен Ангелов дълго е живял в района, познава отлично гората и това много му помага в укриването. Това заяви в сутрешния блок на Би Ти Ви бившият началник на издирвателната дейност в областта, криминалният експерт Красимир Занев. „Провежданите издирвателни мероприятия са правилни и ще доведат до положителен резултат – добави още той. – Местността е силно пресечена, трудно достъпна област, има над 24 000 вили, до които се стига трудно по черни пътечки. Убеден съм  че Ангелов ще бъде задържан“. По думите му е много вероятно убиецът да се укрива в някоя изоставена постройка или необитаеми къща", "date": "2018.01.06", "title": "Бивш полицейски шеф за убиеца от Нови Искър: Живял е дълги години в района и го познава отлично"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B5%D0%BA%D1%88%D1%8A%D0%BD-%D0%B2-%D0%B4%D1%80%D1%83%D0%B6%D0%B1%D0%B0-%D1%83%D0%B1%D0%B8%D0%B5%D1%86%D1%8A%D1%82-%D0%BE%D1%82-%D0%BD%D0%BE%D0%B2%D0%B8-%D0%B8%D1%81%D0%BA%D1%8A%D1%80-%D0%B1%D0%B8%D0%BB-%D1%82%D0%B0%D0%BC-%D1%81%D0%B0%D0%BC%D0%BE-%D0%BF%D1%80%D0%B5%D0%B4%D0%B8-6-%D0%BC%D0%B5%D1%81%D0%B5%D1%86%D0%B0-%D1%85%D0%BE%D1%80%D0%B0%D1%82-news717504.html", "text": "Страхотен екшън се разигра късно снощи в столичния квартал \"Дружба\". Причината е издирването на шесторния убиец от Нови Искър. Според хора живущи в бл.29 вх. Б те не са били евакуирани, както се твърдеше. \"Видяхме го за последно преди шест месеца. Не вярваме, че е той, всичко могат да кажат. Дори сме пили бира заедно\", заявиха живущи в \"Дружба\", които са познавали макар и бегло 56-годишния Росен Ангелов. Припомняме, че мащабната операция на полицията и отрядът за борба с тероризма продължават издирването заподозрения за шестте убийства в Нови Искър - Росен Ангелов. 56-годишният Ангелов официално е обвинен за убийствата, но задочно, защото все още се издирва. Разследващите са категорични, че извършителят на убийството е той, като се позовават на криминалистични изследвания, ДНК експертизи и много свидетелски показания. Той е обвиняем, но не е заловен. Страхотен екшън се разигра късно снощи в столичния квартал \"Дружба\". Причината е издирването на шесторния убиец от Нови Искър. Според хора живущи в бл.29 вх. Б те не са били евакуирани, както се твърдеше. \"Видяхме го за последно преди шест месеца. Не вярваме, че е той, всичко могат да кажат. Дори сме пили бира заедно\", заявиха живущи в \"Дружба\", които са познавали макар и бегло 56-годишния Росен Ангелов. Припомняме, че мащабната операция на полицията и отрядът за борба с тероризма продължават издирването заподозрения за шестте убийства в Нови Искър - Росен Ангелов. 56-годишният Ангелов официално е обвинен за убийствата, но задочно, защото все още се издирва. Разследващите са категорични, че извършителят на убийството е той, като се позовават на криминалистични изследвания, ДНК експертизи и много свидетелски показания. Той е обвиняем, но не е заловен. ОЧАКВАЙТЕ ПОДРОБНОСТИ В ПИК И ПИК TV! Страхотен екшън се разигра късно снощи в столичния квартал \"Дружба\". Причината е издирването на шесторния убиец от Нови Искър. Според хора живущи в бл.29 вх. Б те не са били евакуирани, както се твърдеше. \"Видяхме го за последно преди шест месеца. Не вярваме, че е той, всичко могат да кажат. Дори сме пили бира заедно\", заявиха живущи в \"Дружба\", които са познавали макар и бегло 56-годишния Росен Ангелов. Припомняме, че мащабната операция на полицията и отрядът за борба с тероризма продължават издирването заподозрения за шестте убийства в Нови Искър - Росен Ангелов. 56-годишният Ангелов официално е обвинен за убийствата, но задочно, защото все още се издирва. Разследващите са категорични, че извършителят на убийството е той, като се позовават на криминалистични изследвания, ДНК експертизи и много свидетелски показания. Той е обвиняем, но не е заловен.", "date": "2018.01.06", "title": "ИЗВЪНРЕДНО В ПИК TV! ЕКШЪН В ДРУЖБА: Убиецът от Нови Искър бил там само преди 6 месеца, хората не вярват във вината му"}
{"url": "http://pik.bg/%D1%81%D0%B0%D1%89-%D0%B7%D0%B0%D0%BC%D1%80%D0%B0%D0%B7%D1%8F%D0%B2%D0%B0%D1%82-125-%D0%BC%D0%B8%D0%BB%D0%B8%D0%BE%D0%BD%D0%B0-%D0%B4%D0%BE%D0%BB%D0%B0%D1%80%D0%B0-%D0%BF%D0%BE%D0%BC%D0%BE%D1%89-%D0%B7%D0%B0-%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%81%D0%BA%D0%B8%D1%82%D0%B5-%D0%B1%D0%B5%D0%B6%D0%B0%D0%BD%D1%86%D0%B8-news717481.html", "text": "Съединените щати са замразили 125 милиона долара, предназначени за агенция на ООН, осигуряваща помощ за палестинските бежанци, съобщиха западни дипломати, цитирани от информационния сайт Аксиос, предаде Ройтерс, цитирана от БТА. Средствата - една трета от годишната вноска на САЩ за Агенцията на ООН за помощ и организация на работите (UNWRA), които трябвало да бъдат преведени на 1 януари, ще останат замразени, докато администрацията на президента Доналд Тръмп приключи прегледа на американската помощ за палестинската автономна власт, твърдят анонимните източници. Информацията е много подвеждаща, заяви за Ройтерс представител на Държавния департамент. \"Само защото са очаквали парите на първо число и не са ги получили в този момент не означава, че са замразени или спрени. Обсъждането продължава, разполагаме с време до средата на януари, за да вземем финално решение\", поясни той. Запитан дали е взето предварително решение, той отрече категорично като заяви, че всякакви съобщения по този повод са фалшиви. Нова телевизия", "date": "2018.01.06", "title": "САЩ замразяват 125 милиона долара помощ за палестинските бежанци"}
{"url": "http://pik.bg/%D0%BA%D0%BE%D0%B8-%D1%81%D0%B0-%D0%BB%D1%8E%D0%B1%D0%B8%D0%BC%D0%B8%D1%82%D0%B5-%D1%85%D1%80%D0%B0%D0%BD%D0%B8-%D0%BD%D0%B0-%D0%B9%D0%BE%D1%80%D0%B4%D0%B0%D0%BD%D0%BE%D0%B2%D1%86%D0%B8%D1%82%D0%B5-news717479.html", "text": "На 6 януари е Йордановден или Богоявление. Православен празник, на който се ознаменува кръщението на Иисус Христос от Йоан Кръстител в река Йордан. В различни области празникът е наречен Кръстовден, Водици, Водокръщи и съпровождан от различни ритуали. На Йордановден се месят три ритуални хляба, при чието замесване се ползва светена вода. Единият е за дома, вторият за гостите, третия се остава пред врата на къщата, за да се нагостят минаващите. Може би заради този ритуал, именниците не сядат на своята трапеза без хляб. Ето и кои са другите любими ястия на празнуващите днес. Шопска салата - тази салата е типично българско ястия, което е едно любимите на празнуващите имен ден днес. Шопската салата е чудесно мезе за хубава домашна ракия, която присъства на всеки празник. Пълнени чушки с кайма и ориз - празнуващите обичат домашно приготвената кухня и са любители на традиционните ястия. Ето защо често си хапват пълнени чушки, разбира не постни. Гъбена каша - вкусна каша, която малки и големи обичат да похапват особено в студеното време. Приготвя се лесно и засища за дълго време. Има различни вариации на гъбената каша, но тази със сметана е предпочитана. Печено прасе - едно от най-атрактивните, вкусни и ароматни ястия, които красят празничната трапеза. Йордановците обичат свинско месо и се радват, когато то е поднесено по по-нетрадиционен начин, които храни окото, освен стомаха. Баклава - разпространява се сред османските, иранските и балкански народи и се превърнал в любим десерт, на хората по нашите земи. Баклавата се сервира основно по празници, но това не пречи да е любимата сладост на именниците днес.", "date": "2018.01.06", "title": "Кои са любимите храни на Йордановците"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BF%D0%BE%D1%82%D0%B2%D1%8A%D1%80%D0%B4%D0%B8%D1%85%D0%B0-%D0%B7%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%8F-%D0%BA%D1%80%D0%B0%D0%B9-%D1%85%D0%B8%D0%B6%D0%B0-%D0%B2%D0%B8%D1%85%D1%80%D0%B5%D0%BD-%D1%82%D1%83%D1%80%D0%B8%D1%81%D1%82-news717497.html", "text": "От Планинската спаристлан пслужба потвърдиха за загинал турист над ски зона Банско, в района на Джамсжиеви. Методи Ванински от Планинската спасителна служба заяви пред сутрешния блок на Би Ти Ви, че сигналът е получен около 05:50 часа сутринта. „Веднага тръгна спасителен екип от десетина души – разясни той. – За съжаление, туристът е починал. Спасителите свалят тялото към Шилигарника, където трябва да бъде поето от полицията“. Ванински добави, че най-вероятно загиналият и спътника му са били опитни, заради което и толкова рано са тръгнали в планината. „Явно нещо се е случило. Тепърва ще се установява какво точно“, каза Ванински.", "date": "2018.01.06", "title": "ТРАГЕДИЯ! Потвърдиха за загиналия край хижа Вихрен турист"}
{"url": "http://pik.bg/%D0%BD%D0%B0-%D1%82%D1%8A%D1%80%D0%B3-%D0%BF%D1%80%D0%BE%D0%B4%D0%B0%D0%B4%D0%BE%D1%85%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%BD%D0%B0-%D0%B4%D0%B5%D0%B9%D0%B2%D0%B8%D0%B4-%D0%B1%D0%BE%D1%83%D0%B8-%D0%B7%D0%B0-%D1%80%D0%B5%D0%BA%D0%BE%D1%80%D0%B4%D0%BD%D0%B0-%D1%81%D1%83%D0%BC%D0%B0-news717484.html", "text": "Рядък модел автомобил Volvo 262C, прлинадлежал на британския музикант Дейвид Боуи, бе продаден на търг в Швейцария за рекордна сума, съобщава изданието The Local. Според информацията купувачът е платил за машината 212 800 швейцарски франка (около 216 000 долара). Предварителната оценка на автомобила бе между 65 и 75 000 франка. Автомобилът е бил пуснат в продажба през 1981 година, като е последен модел от своята серия. Дейвид Боуи е използвал колата до 1988 година. Докато тя е била негова собственост, са били навъртени 53 000 километра, което, по мнението на експертите, е оставило колата запазена и е оказало влияние на цената. Музикантът почина през 2016 година на 69 години от рак.", "date": "2018.01.06", "title": "На търг! Продадоха автомобил на Дейвид Боуи за рекордна сума"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D0%BC%D0%B5%D0%B6%D0%B4%D1%83-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D1%82%D1%83%D1%80%D1%86%D0%B8%D1%8F-%D0%BF%D1%80%D0%B8%D0%B4%D0%BE%D0%B1%D0%B8%D0%B2%D0%B0%D1%82-%D0%B8%D0%B7%D1%86%D1%8F%D0%BB%D0%BE-%D0%BD%D0%BE%D0%B2%D0%B0-%D0%B4%D0%B8%D0%BD%D0%B0%D0%BC%D0%B8%D0%BA-news717560.html", "text": "Не можем да се борим срещу тероризма и мигрантския приток без помощта на Турция. Това заяви министър-председателят на България Бойко Борисов в интервю за турската информационна агенция Anadolu Agency, в рамките на което отговори на въпроси от широк кръг теми, съобщава Фокус. В навечерието на откриването на реставрираната българската църква „Свети Стефан“ в Истанбул, церемонията за което ще се състои на 7 януари (неделя), българският премиер оцени жеста на турските власти да финансират част от средствата, необходими за ремонта на 120-годишния паметник на културата, определяйки го като силен сигнал за разбирателството между християни и мюсюлмани. По повод двустранните отношения между София и Анкара, Борисов подчерта, че те добиват изцяло нова динамика, като увери, че страната ни е отворена за реализирането на инициативи в стопанския сектор. Българският премиер специално спомена транспортните и инфраструктурните проекти и обясни с примери условията за турските бизнесмени, които искат да инвестират в страната. Министър-председателят напомни, че се работи усилено за осигуряването на повече възможности за товарния транспорт. Бойко Борисов не пропусна темата за миграцията. Според него, благодарение на сътрудничеството с Турция миграционният натиск е сведен до нулеви нива. Бойко Борисов ще участва на 7 януари (неделя) в церемония по откриването на църквата „Свети Стефан“, която в последните девет от които е бил затворен за реставрация. На събитието ще присъства и държавният глава на Турция Реджеп Ердоган.", "date": "2018.01.06", "title": "Премиерът Бойко Борисов: Отношенията между България и Турция придобиват изцяло нова динамика"}
{"url": "http://pik.bg/%D0%BF%D1%80%D0%B5%D1%80%D0%B0%D0%B7%D0%B3%D0%BB%D0%B5%D0%B6%D0%B4%D0%B0%D1%82-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%BF%D1%80%D0%B5%D0%B4%D0%BE%D1%81%D1%82%D0%B0%D0%B2%D1%8F%D0%BD%D0%B5-%D0%BD%D0%B0-%D1%83%D0%B1%D0%B5%D0%B6%D0%B8%D1%89%D0%B5-%D0%BD%D0%B0-%D0%B1%D0%B8%D0%B2%D1%88-%D1%82%D1%83%D1%80%D1%81%D0%BA%D0%B8-%D0%B2%D0%BE%D0%B9%D0%BD%D0%B8%D0%BA-%D0%B2-%D0%B3%D1%8A%D1%80%D1%86%D0%B8%D1%8F-news717511.html", "text": "Съд в Атина реши да преразгледа решението на гръцкото правителство да предостави убежище на един от осмината турски военнослужещи, които избягаха в страната с хеликоптер след неуспешния опит за държавен преврат от юли 2016 г., съобщава вестник Hurriyet, цитиран от Фокус. След изслушването при затворени врати, продължило 40 минути, Апелативният съд в Атина съобщи, че ще произнесе решението си по делото на 15 февруари. Сюлейман Йозкайнакчи, втори пилот на хеликоптера, използван за бягството на турските военнослужещи, получи статут на закрила в Гърция на 30 декември 2017 г. Кандидатурите на останалите седмина турски войници не бяха удовлетворени, припомня агенцията.", "date": "2018.01.06", "title": "Преразглеждат решението за предоставяне на убежище на бивш турски войник в Гърция"}
{"url": "http://pik.bg/%D0%B4%D1%80%D0%BE%D0%B3%D0%B8%D1%80%D0%B0%D0%BD-%D1%88%D0%BE%D1%84%D1%8C%D0%BE%D1%80-%D0%B7%D0%B0%D0%BB%D0%BE%D0%B2%D0%B5%D0%BD-%D1%81%D0%BB%D0%B5%D0%B4-%D0%B3%D0%BE%D0%BD%D0%BA%D0%B0-%D1%81-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BA%D1%80%D0%B0%D0%B9-%D0%B2%D1%80%D0%B0%D1%86%D0%B0-news717513.html", "text": "Дрогиран шофьор бе заловен от екип на пътна полиция на главен път Е-79, съобщиха от Областна дирекция на МВР, цитирани от Булнюз. На пътя от София в посока Враца в петък вечер, полицаи от КАТ подават сигнал със стоп-палка на лек автомобил, движещ се със скорост видимо над ограничената. Водачът на леката кола не се подчинява на сигнала, вместо това увеличава и продължава движението си. Полицаите са проследили летящото \"Пежо\" и са го засекли, така че шофьорът е бил принуден да спре. При проверка, катаджиите установили, че автомобилът е собственост и управляван от А.П.К. Въпросният, който опитал да избяга от органите на реда, е 38-годишен врачанин. Проверка, направена му на място, установила, че А.П.К. е седнал зад волана след употреба на наркотично вещество - кокаин. В колата не са открити следи от белия прах. На мъжа са съставени два акта и му е издаден талон за медицинско изследване. Полицаите са предприели тежка мярка - сваляне на регистрационните табели на \"Пежо\"-то. Водачът е дал кръв за лабораторен анализ без съпротива. А.П.К. е арестуван за 24 часа.", "date": "2018.01.06", "title": "Дрогиран шофьор заловен след гонка с полицията край Враца"}
{"url": "http://pik.bg/%D0%BD%D0%B5%D0%BC%D1%81%D0%BA%D0%B8%D1%8F%D1%82-%D0%B2%D1%8A%D0%BD%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BE%D0%B1%D1%8F%D0%B2%D0%B8-%D1%80%D1%83%D1%81%D0%B8%D1%8F-%D0%B7%D0%B0-%D0%BF%D1%80%D0%B5%D0%B7%D0%B8%D1%80%D0%B0%D1%89%D0%B0-%D0%B5%D1%81-news717385.html", "text": "РИА Новости Външният министър на Германия Зигмар Габриел причисли Русия към страните, които „презират“ Европейския съюз, съобщава , като се позовава на изказване, направено от първия дипломат на Берлин пред изданието Der Spiegel. „В Москва, Пекин и Вашингтон има една обща страна – те не ценят Европейския съюз. Те презират Европейския съюз“, заяви Габриел цитиран от руската агенция.", "date": "2018.01.06", "title": "Немският външен министър обяви Русия за \"презираща ЕС\""}
{"url": "http://pik.bg/%D0%BE%D1%82-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%BF%D0%BE%D0%B8%D1%81%D0%BA%D0%B0%D1%85%D0%B0-%D0%BE%D1%82-%D0%BA%D0%BE%D0%BD%D0%B3%D1%80%D0%B5%D1%81%D0%B0-18-%D0%BC%D0%BB%D1%80%D0%B4-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D1%81%D1%82%D1%80%D0%BE%D0%B5%D0%B6%D0%B0-%D0%BD%D0%B0-%D1%81%D1%82%D0%B5%D0%BD%D0%B0%D1%82%D0%B0-%D0%BF%D0%BE-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D0%BC%D0%B5%D0%BA%D1%81-news717491.html", "text": "От Белия дом са поискали от Конгреса на САЩ 18 млрд. долара за финансиране на първия етап от изграждането на стената по границата с Мексико, съобщава The Washington Post. Изданието се позовава на запитване от Белия дом,  с което разполага. Ако Конгресът одобри искането, средствата ще бъдат изразходвани за строеж на 508,6 км допълнителни заграждения, а така също и за укрепване на 655 км на вече съществуващи такива. В края на първия етап от строежа, който трябва да приключи през 2028 година, трябва да бъде построена повече от половината от оградата.", "date": "2018.01.06", "title": "От Белия дом поискаха от Конгреса 18 млрд. долара за строежа на стената по границата с Мексико"}
{"url": "http://pik.bg/%D0%BD%D0%BE%D0%B2%D0%BE-%D0%BE%D1%82%D0%BA%D1%80%D0%B8%D1%85%D0%B0-%D0%BB%D0%B5%D1%81%D0%B5%D0%BD-%D0%BC%D0%B5%D1%82%D0%BE%D0%B4-%D0%B7%D0%B0-%D1%81%D0%B2%D0%B0%D0%BB%D1%8F%D0%BD%D0%B5-%D0%BD%D0%B0-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%B8-news717519.html", "text": "Учени от Нанянския технологичен университет в Сингапур са разработили метод за загуба на 30% от теглото. Резултатите от тяхното изследване са публикувани в списание \"Смол Методс\", цитирано от БГНЕС. Специалистите са създали пластир с многобройни микроигли, всяка от които е по-тънка от човешки косъм. В тези игли се съдържа препарат, превръщащ енергоспестяващата бяла мазнина в енерготопяща се кафява. Изследователите са убедени, че тяхното изобретение ще помогне да се намали необходимия за отслабване препарат, защото пластирът се нуждае от по-малки количества. \"Нашата цел се състои в създаването на незабележим и евтин пластир, който всеки ще може да използва\", заяви професор Пен Чен. Тестовете с мишки са показали, че бялата мазнина се превръща в кафява на петия ден от носенето на пластира. Гризачите са свалили излишното тегло, а също така са намалили нивото на холестерин в кръвта. По-рано стана известно за негативното влияние на затлъстяването върху стволовите клетки, произвеждащи кръвта.", "date": "2018.01.06", "title": "НОВО! Откриха лесен метод за сваляне на килограми"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B8-%D1%85%D1%80%D0%B8%D1%81%D1%82%D0%BE-%D1%81%D1%82%D0%BE%D0%B8%D1%87%D0%BA%D0%BE%D0%B2-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%BC%D0%BE%D1%89%D0%BD%D0%BE-%D0%B1%D0%B0%D0%BD%D1%81%D0%BA%D0%BE-news717567.html", "text": ", каза Стоичков. , допълни най-успешният български футболист. , допълни Камата. Аз съм за това да се направи втори, трети, четвърти, пети лифт. Естествено, че има много разминавания с екологии и много други неща. Екологията е важна. Ние знаем това. Но когато се прави с мерак, когато се прави за хората, когато се прави да ни види целият свят какво можем - не един и два пъти сме го показвали - аз се подписвам. Аз имам право да го кажа, защото от 2003 г. съм банскалия. Това заяви почетният гражданин на Банско Христо Стоичков във видеообръщение, публикувано във Фейсбук страницата Bansko Winter Resort. Той допълни, че от 15 години следи процесите в \"този голям курорт\" и знае \"за какво става въпрос\". , каза Стоичков. , допълни най-успешният български футболист. , допълни Камата.", "date": "2018.01.06", "title": "Бомба! И Христо Стоичков подкрепи мощно Банско"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%BF%D1%80%D1%8A%D1%81%D0%BA%D0%B0-%D0%BF%D0%B0%D1%87%D0%BA%D0%B8-%D0%B2-%D0%BC%D0%BE%D0%BB%D0%B0-%D1%81%D0%BD%D0%B8%D0%BC%D0%BA%D0%B8-news715811.html", "text": "Вечерите след работа Елена Йончева не запълва с домакинстване и грижи около сина си Тео, а с шопинг обиколки в мола, видя репортер на „Ретро“. Депутатката от БСП не щади средства за обновяване на гардероба си и съвсем целенасочено посещаваше предимно скъпите бутици в най-големия търговски център в столицата. В магазините Йончева загуби повече от час и напусна мола малко преди официалното му работно време да изтече. Във времето, в което повечето българи вечерят семейно, журналистката разглеждаше делови тоалети, решени в тъмни цветове и със строга линия, както и спортни стоки. След обстоен оглед на фиксираните от нея модели се натовари с няколко торби, които видимо ѝ тежаха. Елена бе облечена със спортно-елегантен панталон и обувки със съвсем нисък ток, но багажът ѝ създаваше дискомфорт, който правеше походката ѝ видимо неуверена. Освен това вместо в дамска чанта народната представителка носеше личните си вещи в огромна черна туристическа раница на гърба, за да ѝ бъде по-комфортно да придържа покупките си. Очевидно половинката ѝ Пламен не обича разходките в мола привечер, затова е предпочел да се прибере в дома им, вместо да я придружи и да ѝ асистира джентълменски. Йончева не даваше вид на припряна и разбързала се за вкъщи жена и спокойно оглеждаше артикулите по всички витрини въпреки късния час. Слизайки на партерния етаж на търговския център, се зачуди дали да не си отдъхне, като хапне апетитен сандвич. Бързите закуски обаче не успяха да я примамят с вида и уханието си и Елена продължи по маршрута си надолу към подземния паркинг на мола, решена да устои на глада още малко и да хапне у дома. Огромният джип на депутатката бе паркиран твърде далеч от входа на паркинга и тя загуби още време, лутайки се между стотиците автомобили в търсене на своя. Все пак сагата в подземния лабиринт за нея приключи бързо и натоварвайки покупките във возилото, Йончева се отправи към дома си с мръсна газ.", "date": "2018.01.06", "title": "САМО В ПИК И \"РЕТРО\"! Елена Йончева пръска пачки в мола (СНИМКИ)"}
{"url": "http://pik.bg/%D0%B2%D0%BE%D0%B4%D0%BE%D1%81%D0%B2%D0%B5%D1%82-%D0%B8-%D0%B1%D0%BB%D0%B0%D0%B3%D0%BE%D1%81%D0%BB%D0%B0%D0%B2%D1%8F%D0%BD%D0%B5-%D0%BD%D0%B0-%D0%B2%D0%BE%D0%B5%D0%BD%D0%BD%D0%B8-%D1%87%D0%B0%D1%81%D1%82%D0%B8-%D0%B8-%D1%82%D0%B5%D1%85%D0%BD%D0%B8%D1%82%D0%B5-%D0%B1%D0%BE%D0%B9%D0%BD%D0%B8-%D0%B7%D0%BD%D0%B0%D0%BC%D0%B5%D0%BD%D0%B0-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%B7%D0%B0-%D0%B1%D0%BE-news717514.html", "text": "Военен ритуал „Водосвет и благославяне на частите и техните бойни знамена” се проведе във Варна за Богоявление, съобщи радио Фокус-Варна. В ритуала, организиран съвместно с Варненска и Великопреславска митрополия и Община Варна, участваха представителни части от Варненския гарнизон и Представителният духов оркестър на Военноморските сили. Събитието бе наблюдавано и от много варненци и гости на града. Строят на представителните блокове от Военноморските и Военновъздушните сили бе приет от началника на гарнизона контраадмирал Митко Петев, командир на Военноморските сили. След благославянето на бойните знамена тръгна шествие, което преминава през пл. „Независимост”, бул. „Княз Борис I” и пешеходната част на бул. „Сливница” до Алеята на възрожденците в Морската градина и паметника на Христо Ботев, където с военен ритуал бяха положени венци и цветя по повод 170 години от рождението му. След това шествието продължи до Първа буна, където се проведе църковният ритуал „Велик Богоявленски водосвет” и хвърляне на кръста в морето.", "date": "2018.01.06", "title": "Водосвет и благославяне на военни части и техните бойни знамена се проведе във  Варна за Богоявление"}
