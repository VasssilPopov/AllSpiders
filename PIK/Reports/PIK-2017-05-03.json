{"url": "http://pik.bg/%D1%81%D0%B8%D0%BD%D1%8F-%D0%BA%D0%BB%D0%B0%D1%81%D0%B8%D0%BA%D0%B0-%D0%B2%D1%8A%D0%B2-%D0%B2%D0%B5%D1%87%D0%BD%D0%BE-%D0%B4%D0%B5%D1%80%D0%B1%D0%B8-news654651.html", "text": "\"Левски\" спечели с 3:0 (25:20, 26:24, 25:15) дербито с ЦСКА от група B  на финалния турнир за Купата на България при жените. И двата отбора си бяха осигурили класиране на полуфиналите като сблъсъкът между \"сини\" и \"червени\" трябваше да определи победителя в групата. Това бе трета поредна победа на волейболистките на Радослав Бакърджиев с по 3:0. \"Левски\" ще спори със Славия за място на финала, а ЦСКА се изправя срещу Марица в другия полуфинал. Мачовете са в четвъртък, 4 май, в зала \"Христо Ботев\". ЦСКА поведе на няколко пъти през първия гейм с по 2-3 точки, но не успя да задържи преднината си. В края силна серия от сервис на Кристина Гунчева даде преднина на \"Левски\". \"Червените\" пропуснаха да изравнят резултата, след като във втория гейм водеха с 22:17. И този път Левски навакса изоставането си. Подобно на първия гейм, \"сините\" направиха в края 6 поредни точки и поведоха с 2:0. \"Левски\" започна ударно в третата част и след серия от начален удар на Мирослава Паскова натрупа аванс от 9:2.  Пасивът се оказа непосилен за \"червените\", съобщава \"БГ волейбол\".", "date": "2017.05.03", "title": "Синя класика във Вечно дерби"}
{"url": "http://pik.bg/%D0%BA%D1%8A%D1%80%D0%B2%D0%B0%D0%B2%D0%B0-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0-%D0%BD%D0%B0-%D0%BF%D1%8A%D1%82%D1%8F-%D0%B2-%D0%BC%D0%BE%D0%BD%D1%82%D0%B0%D0%BD%D1%81%D0%BA%D0%BE-%D0%B0%D0%B2%D1%82%D0%BE%D0%B1%D1%83%D1%81-%D0%BF%D0%B0%D0%B4%D0%BD%D0%B0-%D0%B2-%D0%B4%D0%B5%D1%80%D0%B5-%D1%81%D0%BB%D0%B5%D0%B4-%D1%81%D0%B1%D0%BB%D1%8A%D1%81%D1%8A%D0%BA-%D1%81-%D1%82%D0%B8%D1%80-%D0%B6%D0%B5%D0%BD%D0%B0-%D0%B5-%D0%B7%D0%B0%D0%B3%D0%B8%D0%BD-news654652.html", "text": "Тежка катастрофа стана вечерта в сряда край монтанското село Смоляновци. Автобус на „Монтана АТ“, който пътува по линията София-Видин, се е обърнал вдясно на пътя в полето. Тежкият инцидент е станал около 19.30 часа на около 10 км. от село Смоляновци в посока Видин в местността \"Коритарска бара\". Предполагаемият виновник за катастрофата е турски ТИР с ремарке, който се е завъртял на завоя заради мокрия път и ударил автобуса. По първоначална информация една жена е загинала, има много тежко ранени, сред които и дете, пише Булнюз. На мястото на катастрофата има три спешни екипа, които се борят за живота на останалите пътници. Мобилизирани са два екипа на пожарната, Гражданска защита, има и много полиция. На този етап е ясно, че в обърнатия автобус има още затиснати хора, заради които тече спасителна операция. На мястото на инцидента продължават да пристигат линейки, а една част от ранените вече се транспортират към болница. Периметърът на действие на спасителните екипи е отцепен от полицията, но въпреки това случайни хора са се включили в изваждането на пътниците от автобуса. Всеки момент се очаква да пристигне кран, който да вдигне обърнатото возило. Заради катастрофата на натоварения път са се образували километрични опашки от камиони и леки автомобили, които не се очаква скоро да преминат, тъй като тепърва полицията ще установява причините за кървавия инцидент. Преди минути МВР разпространи официално съобщение за тежкия инцидент: “Незабавно към мястото са насочени екипи на полицията и Бърза помощ. Според първоначалните данни, след удар с тежкотоварен автомобил, автобус, пътуващ по маршрут София-Видин, е паднал в дере от височина около 2 метра. По информация към момента, има загинал и сериозно пострадали сред пасажерите. Спасителни екипи на ГДПБЗН оказват съдействие за извеждане на хората. Ще бъде използван кран за изтегляне на автобуса. След приключване на спасителната операция ще бъде извършен оглед с цел изясняване на причините за инцидента”, казват още униформените от Монтана. Затворен за движение е път Е-79, в района на катастрофата. Пътуващите могат да ползват обходен маршрут по път III-112 Монтана - Брусарци и път III-114 Дреновец – Дражинци.", "date": "2017.05.03", "title": "Кървава касапница на пътя в Монтанско: Автобус падна в дере след сблъсък с ТИР, жена е загинала, има много ранени (СНИМКИ)"}
{"url": "http://pik.bg/%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D1%80%D0%B0%D0%B7%D1%82%D1%8A%D1%80%D1%81%D0%B8-%D1%82%D0%BE%D0%BF-%D1%82%D0%B5%D0%BD%D0%B8%D1%81%D0%B8%D1%81%D1%82-news654649.html", "text": "Дел Потро се оттегли от турнира в Ещорил. Семейна трагедия разтърси топ тенисиста. Асът се прибра днес в Аржентина, заради смъртта на дядо си. Така поради трагични обстоятелства, съперникът на Дел Порто на осминафиналите Райън Харисън се класира за следващата фаза на турнира в Ещорил без игра. 28-годишният Дел Потро се опитва да се върне в Топ 20 на ранглистата. Той е сред най-класните играчи в тура, но е измъчван от контузии през последните сезони.", "date": "2017.05.03", "title": "Тъжна вест разтърси топ тенисист"}
{"url": "http://pik.bg/%D0%BA%D1%80%D0%B8%D1%82%D0%B8%D1%87%D0%BD%D0%B0-%D1%82%D0%BE%D1%87%D0%BA%D0%B0-%D0%B2%D1%82%D0%BE%D1%80%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-10-%D0%BA%D0%BC-%D0%BE%D1%82-%D0%BA%D1%8A%D1%80%D0%B2%D0%B0%D0%B2%D0%B8%D1%8F-%D0%B0%D0%B4-%D0%B2-%D0%BC%D0%BE%D0%BD%D1%82%D0%B0%D0%BD%D1%81%D0%BA%D0%BE---%D1%83%D0%B4%D0%B0%D1%80%D0%B8%D0%BB%D0%B8-%D1%81%D0%B0-%D1%81%D0%B5-%D0%B4%D0%B2%D0%B0-%D1%82%D0%B8-news654657.html", "text": "Спасителни екипи на ГДПБЗН оказват съдействие за извеждане на хората. Ще бъде използван кран за изтегляне на автобуса. След приключване на спасителната операция ще бъде извършен оглед с цел изясняване на причините за инцидента”, казват още униформените от Монтана. Затворен за движение е път Е-79, в района на катастрофата. Пътуващите могат да ползват обходен маршрут по път III-112 Монтана - Брусарци и път III-114 Дреновец – Дражинци. На около 10 км от участъка, където се удариха ТИР и автобус с пътници, е имало удар и между два ТИР-а. При този инцидент няма пострадали, тежкотоварните автомобили са отбити от пътя и не пречат на движението. Както ПИК съобщи, при катастрофата между тира и автобуса, станала край село Смоляновци, Монтанско, е загинала жена, има много пострадали, сред които и дете.", "date": "2017.05.03", "title": "КРИТИЧНА ТОЧКА! Втора катастрофа на 10 км от кървавия ад в Монтанско - ударили са се два тира"}
{"url": "http://pik.bg/%D0%BF%D1%80%D0%B5%D0%B1%D0%B8%D1%85%D0%B0-%D0%B4%D0%BE-%D0%B1%D0%B5%D0%B7%D1%81%D1%8A%D0%B7%D0%BD%D0%B0%D0%BD%D0%B8%D0%B5-%D0%B8%D0%B7%D0%B2%D0%B5%D1%81%D1%82%D0%B5%D0%BD-%D1%80%D0%B0%D0%BF%D1%8A%D1%80-news654637.html", "text": "Известният в Русия рапър Ричард Семашков, известен с псевдонима Рич, е бил зверски пребит по време на снимките на новия му клип. \"Нападнаха ме трима души и ме пребиха. Изгубих съзнание. Имах сътресение на мозъка и не знам какво можеше да се случи. Слава Богу, всички от екипа са живи. Но още три от момчетата ми бяха зверски бити\", разказва пострадалият пред \"Лайф.ру\". Рич няма представа кои са биячите му. \"Радвам се, че се разминахме с най-лошото. В полицията не съм подавал жалба и няма да подавам\", заявява Рич. Друг негов колега - рапърът Хъски обаче не се е отървал така леко. По време на същия инцидент той е бил прострелян от пияните нападатели.", "date": "2017.05.03", "title": "Пребиха до безсъзнание известен рапър! "}
{"url": "http://pik.bg/%D0%BE%D0%B1%D1%89%D0%B8%D0%BD%D0%B0%D1%82%D0%B0-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%B2-%D1%81%D0%BE%D1%84%D0%B8%D1%8F-%D1%89%D0%B5-%D0%B8%D0%BC%D0%B0-%D1%82%D0%B0%D0%BF%D0%B8-%D0%B7%D0%B0%D1%80%D0%B0%D0%B4%D0%B8-%D0%BF%D0%B0%D1%80%D0%B0%D0%B4%D0%B0-%D0%BD%D0%B0-6-%D0%BC%D0%B0%D0%B9-news654635.html", "text": "Военният парад по случай честването на Деня на храбростта и празника на Българската армия – 6 май, ще затрудни движението в центъра на София. Влизането, престоят и паркирането по десетки улици ще бъде забранено, предупредиха от Столичната община. На 4 май от 8 до 19 ч. са забранени престоят и паркирането по южното локално платно на Околовръстния път между пътен възел “Бояна” и НИМ. До приключване на военния парад са забранени престоят и паркирането на автомобили на пл. “Княз Александър I” и на ул. “Дякон Игнатий” между улиците “Иван Вазов” и “Ген. Гурко”. Това се налага, за да се осигури място за противопожарни автомобили. Вече е в сила забраната за влизане в двете посоки на ул. “Милин камък” между бул. “Джеймс Баучер” и бул. “Свети Наум”. Тя ще падне след края на парада. На сайта на Столичната община е качен пълният списък с всички затворени участъци и часови интервали до 6 май.", "date": "2017.05.03", "title": "Общината предупреди: В София ще има тапи заради парада на 6 май"}
{"url": "http://pik.bg/%D0%B8%D0%BD%D0%B4%D0%B8%D0%B9%D1%81%D0%BA%D0%BE-%D1%81%D0%B5%D0%BB%D0%BE-%D0%B7%D0%B0%D0%B1%D1%80%D0%B0%D0%BD%D0%B8-%D0%BD%D0%B0-%D0%B6%D0%B5%D0%BD%D0%B8%D1%82%D0%B5-%D0%B4%D0%B0-%D0%BD%D0%BE%D1%81%D1%8F%D1%82-%D0%B4%D0%B6%D0%B8%D0%B5%D1%81%D0%B5%D0%BC%D0%B8-%D1%80%D0%B0%D0%B7%D0%B3%D0%BE%D0%B2%D0%B0%D1%80%D1%8F%D0%BB%D0%B8-%D1%81-%D1%87%D1%83%D0%B6%D0%B4%D0%B8-%D0%BC%D1%8A%D0%B6%D0%B5-news654633.html", "text": "Индийското предимно мюсюлманско село Мадора в щата Утар Прадеш въведе забрана жените да ползват мобилни телефони на открито в опит да ограничи контактите им с мъже, съобщава полицията, предаде БГНЕС. Съветът на старейшините Хап панчаят в Мадора разпоредил жените, хванати да говорят по мобилен телефон извън дома си, да бъдат глобявани 21 000 рупии (325 долара) – сума, равна на няколкомесечен доход на селски стопанин. От местната полиция съобщиха, че ще разследват съобщенията за забраната, защото тя е противоконституционна. Старейшините смятат, че чрез телефоните си много млади неомъжени жени биват склонявани да избягат с мъже и забраната ще ограничи контактите им с кандидат женихи. Освен телефонната забрана, старейшините наложили глоби за селяни, заловени да колят крави, и за контрабанда на алкохол. Полицията посочи, че подкрепя тези мерки, но не и ограничаването на свободата на жените. Съветите на старейшините Хап панчаят не са законни, но имат значително влияние в селските райони на Северна Индия. Старейшини забраняват също на жените да носят джинси, но разпореждат и извършване на престъпления като убийствата за спасяване на честта. Те са срещу двойки, които се женят извън кастата или региона си.", "date": "2017.05.03", "title": "Индийско село забрани на жените да носят джиесеми, разговаряли с чужди мъже"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B2%D1%80%D1%8A%D1%87%D0%B2%D0%B0-%D0%BE%D1%80%D0%B4%D0%B5%D0%BD-%D1%81%D1%82%D0%B0%D1%80%D0%B0-%D0%BF%D0%BB%D0%B0%D0%BD%D0%B8%D0%BD%D0%B0-%D0%BD%D0%B0-%D0%BC%D0%B0%D1%80%D0%B8%D1%8F-%D0%B3%D0%B8%D0%B3%D0%BE%D0%B2%D0%B0-news654629.html", "text": "Президентът Румен Радев ще удостои с висше държавно отличие Мария Гигова Утре от 15.00 часа в Гербовата зала на „Дондуков“ 2 държавният глава Румен Радев ще връчи на легендата в художествената гимнастика Мария Гигова орден „Стара планина“ първа степен за нейния принос за развитието на спорта в България.", "date": "2017.05.03", "title": "Румен Радев връчва орден \"Стара планина\" на Мария Гигова"}
{"url": "http://pik.bg/%D0%BE%D1%81%D1%82%D0%B0%D0%B2%D0%BA%D0%B0-%D0%BF%D1%80%D0%B8-%D1%81%D0%B8%D0%BD%D0%B8%D1%82%D0%B5-news654646.html", "text": "Председателят на НКП на \"Левски\" - Степан Хиндлиян, подаде оставка в качеството си на формален лидер на привържениците на организацията. Причината - скандалите по време на срещата с ЦСКА. Ето какво се казва в съобщение, публикувано на сайта на НКП. \"В качеството си на Председател на Управителния съвет на Сдружение с нестопанска цел \"Клуб на привържениците на Левски\" се обръщам към цялата \"синя общност\" със следното изявление: Воден от своето дълбоко убеждение, че интересите на \"Левски\" и целокупната \"синя общност\" стоят над всякакви лични, групови, фракционерски и други частни интереси подавам своята оставка като Председател на Управителния съвет на НКП. Това мое решение, макар и продиктувано от грозните случки, на които станахме свидетели в последните няколко месеца и най-вече по време на мача с изкуствено създаденото творение на господстващата футболна олигархия, всъщност е израз на дълбокото ми разочарование от факта, че сред привържениците на най-обичания български футболен клуб цари разединение, ниска мотивация и понижена активност при подкрепата на отбора. В чл. 8 от Устава на нашата организация са записани следните основни цели: \"да обединява привържениците на ПФК \"Левски\" и \"да издига авторитета на ПФК и СК \"Левски\" и неговите привърженици, както и да работи за отстраняване на негативните явления, петнящи името на футболния клуб и българския спорт\". Смятам, че към настоящия момент въпреки огромните усилия, които полагаме нито една от тези цели не е изпълнена. Привържениците на \"Левски\" са разединени и независимо от това \"кой крив, кой прав\" от това разединение страда цялата \"синя общност\". Отчитам като свой личен неуспех обстоятелството, че не успях да разбера до край специфичните цели, стремежи и несъгласия, които накараха една група от млади и активни левскари в лицето на фракцията \"Южна Дивизия\" да напуснат свещения сектор \"Б\" и да поемат по пътя на разделението и конфронтацията. Поемам отговорността, за това че усилията които положих да убедя тази група да се върне към традициите на сектор \"Б\" и да се влее отново в редиците на своите братя и съмишленици не дадоха резултат и към днешна дата процесите на разединение и безсмислено конфронтиране между левскарите продължават да тровят атмосферата около любимия отбор и да дават поводи за радост на неговите недоброжелатели. Не мога да приема, че допуснахме да бъдем сочени подигравателно с пръст от хора, за които съвсем до скоро беше отредена срамната роля завистливо да въздишат и да \"святкат с фотокамерите си\" към разкошната, креативна, красива и интересна южна трибуна. Щом се е стигнало до тук, значи - НЕВИННИ НЯМА. Дошло е време, всеки да се вгледа в себе си да си отговори на няколко простички въпроси: Какво пропуснах АЗ ЛИЧНО да направя, за да се предотврати сегашната ситуация?; Какво си спестих?; В кой момент не дадох всичко на което съм способен и не направих нужното, за да мога с чиста съвест да кажа, че не съм отстъпил \"нито крачка назад\" и не съм проявил \"нито капка страх\" в борбата за любимия \"Левски\"?. Когато поех поста на Председател на Управителния съвет на НКП го направих с една единствена цел - Да дам всичко от себе си и заедно със своите съмишленици да работя всеотдайно и неуморно за изграждането на НКП като единна, могъща и функционална организация на привържениците на \"Левски\". Според мен, без подкрепата на всички Левскари от страната и чужбина, без единство в \"сините редици\" и без \"задружните усилия\", в които както помним от думите на нашия патрон \"се корени всичко\" реализацията на плана и програмата ми за постигане на горепосочените цели е невъзможна. Предвид изложеното, на основание чл.38, т.3 от Устава на НКП свиквам заседание на УС на Сдружението със следния дневен ред: Свикване на ОС на Сдружението с дневен ред: На основание чл. 26, т.1 от Устава на НКП - Определяне на основните насоки за развитие на Сдружението; На основание чл. 37, ал.2 - Избор на нов Председател на УС. Степан Хиндлиян - Председател на УС на НКП на \"Левски\".", "date": "2017.05.03", "title": "Оставка при \"сините\""}
{"url": "http://pik.bg/%D1%81%D0%B0%D0%B3%D0%B0%D1%82%D0%B0-%D1%81%D1%8A%D1%81-%D0%B7%D0%BB%D0%B0%D1%82%D0%BE%D1%82%D0%BE-%D0%B2-%D1%82%D1%80%D1%8A%D0%BD%D1%81%D0%BA%D0%BE-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B8%D0%BD%D0%B2%D0%B5%D1%81%D1%82%D0%B8%D1%82%D0%BE%D1%80%D0%B8%D1%82%D0%B5-%D0%BE%D0%B1%D0%B5%D1%89%D0%B0%D1%85%D0%B0-%D0%B4%D0%B0-%D1%80%D0%B0%D0%B7%D0%BA%D1%80%D0%B8%D1%8F%D1%82-%D0%BD%D0%BE%D0%B2%D0%B8-%D1%80%D0%B0%D0%B1%D0%BE%D1%82%D0%BD%D0%B8-%D0%BC%D0%B5%D1%81-news654587.html", "text": "Промяна в обхвата на инвестиционния проект за златотобив в Трън се планира, съобщиха инвеститорите от \"Евромакс Сирвисис\". Той ще стартира с реализация само на южния участък, който е на територията на бившата мина „Злата“. \"Отчитаме, че около дейността ни се създава излишно напрежение, което се дължи на факта, че хората от община „Трън“ нямат реални впечатления от начина, по който работим. Смятаме, че за всички ни ще е по-лесно да ги убедим какво означава добив по съвременни технологии и природощадящи методи, когато видят как работим на територията на старата мина „Злата“. Тази промяна е нашият начин да покажем, че се съобразяваме със случващото се в Трън и с нагласите на местните хора. Не сме се отказали от северния участък, но няма смисъл от противопоставяне, а от изграждане на доверие+, съобщиха в съобщение до медиите инвеститорите. \"И трита сектора са силно зависими от средства от европейски фондове, което поставя оцеляването им след 2020 г. под въпрос. Същите сектори са тези, които създават най-ниска добавена стойност на зает, тоест чрез тях няма как да се постигне значима промяна в благосъстоянието на населението. Наличният човешки и природен ресурс не предполага инвестиции в други производства. • Бъдещето на Трън без появата на значим инвеститор е практически безнадеждно\", твърдят от \"Евромакс сървисис\". Златодобивът щял да създаде нови работни места. В периода на строителнство щяла да се осигури заетост на 562 души. Проектът за златодобив в Трън щял да доведе и до ефекти на национално ниво по отношение на заетостта. През трите етапа на развитието си, той щял генерира съответно 129, 157 и 256 нови работни места във фирми-подизпълнители и в предизвикан бизнес. Постъпленията към националния бюджет щели бъдат около 12.5 млн. лева годишно. Хората в Трънско от години протестират срещу златотобива, защото се опасяват, че природата в този прекрасен и девствен район ще се унищожи.", "date": "2017.05.03", "title": "Сагата със златото в Трънско продължава! Инвеститорите обещаха да разкрият нови работни места и увеличаване на постъпленията в националния бюджет"}
{"url": "http://pik.bg/%D0%B2%D0%B5%D0%BD%D0%B5%D0%BB%D0%B8%D0%BD%D0%B0-%D0%B3%D0%BE%D1%87%D0%B5%D0%B2%D0%B0-%D0%BD%D0%B0-%D0%B8%D0%BD%D1%81%D1%82%D1%80%D1%83%D0%BA%D1%82%D0%B0%D0%B6-%D0%BF%D1%80%D0%B8-%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B2-%D0%BD%D0%B0%D1%80%D0%BE%D0%B4%D0%BD%D0%BE%D1%82%D0%BE-%D1%81%D1%8A%D0%B1%D1%80%D0%B0%D0%BD%D0%B8%D0%B5-news654600.html", "text": "\"Издателката\" на вестник \"24 часа\" Венелина Гочева бе забелязана на инструктаж в стаята на ГЕРБ в Народното събрание малко след обявяването на кабинета днес следобед. На излизане Гочева бе тържествено изпратена от Цветан Цветанов. \"24 часа\" е прословут със спорната си собственост (в която се твърди, че участват и политически лица), данъчните си задължения и неизплатения кредит към КТБ. Изданието се държи като официоз и прокарва тезите на властта в медиите.", "date": "2017.05.03", "title": "Венелина Гочева на инструктаж при Цветан Цветанов в Народното събрание"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D0%B4%D0%B8%D0%BD-%D0%B3%D0%B8%D0%B3%D0%B0%D0%BD%D1%82-%D1%81%D0%B5-%D0%B7%D0%B0%D0%B2%D1%8A%D1%80%D0%BD%D0%B0-%D0%B0%D1%8F%D0%BA%D1%81-%D0%BD%D0%B0%D0%BF%D0%B8%D1%81%D0%B0-4-%D0%BA%D0%B0-%D0%BD%D0%B0-%D0%BB%D0%B8%D0%BE%D0%BD---%D1%87%D0%B5%D1%80%D0%B2%D0%B5%D0%BD%D0%BE-%D0%B1%D0%B5%D0%BB%D0%B8%D1%82%D0%B5-%D1%81%D1%82%D1%80%D1%8F%D1%81%D0%BA%D0%B0%D1%82-%D1%8E%D0%BD%D0%B0%D0%B9%D1%82-news654655.html", "text": "Един от най-големите гиганти в световния футбол отново впечатли. Аякс Амстердам разгроми с 4:1 Лион в първи мач от 1/2-финалите на Лига Европа. Така холандците се приближават до спора за титлата. Головете за домакините паднаха в 25-ата, 34-ата, 49-ата и 71-ата минути. Валбуена реализира за гостите в 66-ата минута. За \"червено-белите\" точни бяха Траоре на два пъти, Долберг и Юнес. Срещата-реванш е следващата седмица в Лион. Селта и Манчестър Юнайтед допълват Топ 4 на надпреварата като утре предстои мач в Испания, след това отборите ще спорят на \"Олд Трафорд\". Аякс е 4-кратен европейски клубен шампион. Първенец в турнира за Купата на УЕФА, носител на КНК. Тимът е с две Междуконтинентални купи, също с две Суперкупи на Европа и прочие трофеи. Сега грандът показа супер класа на \"Амстердам Арена\" и гледа към трофея в Лига Европа.", "date": "2017.05.03", "title": "ИЗВЪНРЕДНО! Един гигант се завърна! Аякс написа 4-ка на Лион - \"червено-белите\" стряскат Юнайтед и Селта"}
{"url": "http://pik.bg/%D0%BD%D0%B5-%D0%B8%D0%B7%D1%85%D0%B2%D1%8A%D1%80%D0%BB%D1%8F%D0%B9%D1%82%D0%B5-%D0%BA%D0%BE%D1%80%D0%B0%D1%82%D0%B0-%D0%BE%D1%82-%D0%B1%D0%B0%D0%BD%D0%B0%D0%BD%D0%B0-%D0%B2%D0%B8%D0%B6%D1%82%D0%B5-%D0%B7%D0%B0%D1%89%D0%BE-news654580.html", "text": "Бананите са здравословни, питателни и ароматни плодове, които са любими на всички. Ползите за здравето, които носят не се изчерпват само с тяхната консумация. Кората от банана също има приложение в грижата за доброто здраве и красота. Вижте за какво може да използвате банановите кори преди да ги изхвърлите. Главоболието е един от най-често срещаните проблеми днес. То може да бъде много болезнено и дразнещо и да се появи както от едната, така и от двете страни на главата или на едно определено място. Развива се постепенно или внезапно и може да продължи един час или цял ден. Вероятно в света не е имало човек, който да не е страдал от него. Понякога болката може да бъде непоносима, така че хората се опитват да се отърват от нея, колкото се може по-бързо. Обикновеното лечение включва обезболяващи без рецепта, но понякога те имат странични ефекти, които могат да причинят повече вреда, отколкото полза. За щастие, има начин да намалите болката по естествен път. Как да използвате кората на банан за облекчаване на главоболието. Просто отделете банановата кора и поставете в нея няколко кубчета лед, след това ги закрепете с тиксо и поставете на челото си. Лежете на тихо и тъмно място в продължение на двадесет минути и болката ще изчезне! Уверете се, че до вас ще има кърпа, когато ледът започне да се топи. Този удивителен бананов компрес работи против главоболие. Според експерти, тайната се крие във високото съдържание на калий, който лесно облекчава болката. Ако главоболието продължи, задръжте кората на банана по-дълго време или използвайте нова, ако ледът се разтопи. Банановите кори в никакъв случай не са за изхвърляне, защото са естествен лек срещу неприятните брадавици. Те не само че помагат за тяхното премахване, но и възпрепятстват повторната им поява. Вземете кора от банан и с вътрешната част натъркайте брадавицата. Правете този трик всекидневно и ако може по 2-3 пъти на ден. Ако досега сте чували за избелващото действие на банановите кори, но не сте го пробвали, убедете се в тяхната избелваща сила, защото те наистина работят. За да се сдобиете бързо с искрящо бяла усмивка, търкайте зъбите си веднъж или два пъти седмично с бананова кора, но с вътрешната й мека част. Ако не сте успели да заделите малко от вкусния банан, за да си направите маска за лице, използвайте меката част на кората на банана. Разтъркайте я върху пъпките или белезите от пъпки и оставете да действа около 15 минути. Тази разкрасяваща терапия може да правите всекидневно. Корите от бананите също имат антистареещо действие, както самият плод. Те също са богати на антиоксиданти. Разтъркайте лицето си с бананова кора и оставете за 10 минути. След това изплакнете. Ще усетите кожата си стегната и подхранена. При този кожен проблем кожата на пациентите често се бели и сърби. Ако натъркате леко засегнатите места с обелка от банан и оставите да действа няколко минути, а след това изплакнете, значително ще намалите сърбежа. Пъпките от комар често се подуват и сърбят. Натъркайте ухапаното място с кора от банан, за да облекчите сърбежите.", "date": "2017.05.03", "title": "Не изхвърляйте кората от банана! Вижте защо"}
{"url": "http://pik.bg/%D0%B2%D1%80%D1%8A%D1%82%D0%BA%D0%B8%D1%82%D0%B5-%D0%BD%D0%B0-%D1%82%D0%B5%D0%BC%D0%B8%D0%B4%D0%B0-%D0%BF%D0%B0%D0%BA-%D0%BE%D1%82%D0%BB%D0%BE%D0%B6%D0%B8%D1%85%D0%B0-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D0%B9%D0%BE%D1%81%D0%BA%D0%BE-%D0%BA%D0%BE%D1%81%D1%82%D0%B8%D0%BD%D0%B1%D1%80%D0%BE%D0%B4%D1%81%D0%BA%D0%B8%D1%8F-news654589.html", "text": "за заседанията. Делото бе отложено, тъй като съдебният заседател не се яви. Председателят на съдебния състав отбеляза, че се наблюдава на съдебния заседател. Не са представени и уважителни причини за това. . За него обаче бяха представени медицински документи, от които стана ясно, че причината е уважителна - . Делото бе отложено за 31 май. Съдебен заседател по делото срещу групата на Йосиф Йосифов - Йоско Костинбродския системно закъснявал системност на закъсненията Не присъства и подсъдимият Йосиф Йосифов здравословни проблеми", "date": "2017.05.03", "title": "Врътките на Темида! Пак отложиха делото срещу Йоско Костинбродския"}
{"url": "http://pik.bg/%D0%BC%D0%B5%D1%80%D0%BA%D0%B5%D0%BB-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80%D0%BA%D0%B0-news654585.html", "text": "Die Frankfurter Allgemeine Zeitung, цитиран от \"Фокус\". Канцлерът на ФРГ Ангела Меркел подкрепи министъра на отбраната Урсула фон дер Лайен на фона на последния скандал, който разтърси Бундесвера след ареста на заподозрения в тероризъм военнослужещ, съобщава националният ежедневник „Министърът на отбраната има пълната подкрепа на канцлера и цялото федерално правителство да проучи всички аспекти на случая с Франко А., тъй като той е свързан с Въоръжените сили\", заяви правителственият говорител Щефан Заберт.", "date": "2017.05.03", "title": "Меркел подкрепи скандална министърка"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-70-%D0%B3%D0%BE%D0%B4%D0%B8%D1%88%D0%B5%D0%BD-%D0%BF%D1%80%D0%B5%D0%B1%D0%B8%D0%BB-%D0%BC%D0%B0%D0%B9%D0%BA%D0%B0-%D1%81%D0%B8-%D0%B4%D0%BE-%D1%81%D0%BC%D1%8A%D1%80%D1%82-news654596.html", "text": "По искане на Окръжна прокуратура-Стара Загора съдът определи мярка за неотклонение „задържане под стража“ спрямо Веселин Д., на  70 г., привлечен като обвиняем за умишлено убийство - престъпление по чл.116 ал.1 точка 3 пр.ІІ във връзка с чл.115 от Наказателния кодекс. На 26 април 2017 г. в РУ на МВР-Казанлък се явил обвиняемият Веселин Д., който заявил,че същия ден около 7 часа сутринта,  като отишъл в апартамента на майка си в гр. Казанлък, я намерил  на пода безжизнена  и жилището било разхвърляно. В хода на разследването е установено, че обвиняемият Веселин Д. системно нанасял побой над майка си и именно от нанесените последни травматични увреждания е последвала смъртта на 94-годишната жена. Обвиняемият  Веселин Д. е привлечен в качеството на обвиняем  на 27.04.2017 г.  за престъпление по чл.116 ал.1 т.3 пр.ІІ вр. с чл.115 от Наказателния кодекс. Окръжна прокуратура-Стара Загора е внесла искане до Окръжен съд-Стара Загора за вземане на мярка за неотклонение „задържане под стража“ спрямо обвиняемия. С протоколно определение от 28.04.2017 г. Окръжен съд-Стара Загора  е взел по отношение на обвиняемия Веселин Д. мярка за неотклонение „задържане под стража“. Определението подлежи на обжалване пред Апелативен съд-Пловдив.", "date": "2017.05.03", "title": "Задържаха 70-годишен, пребил майка си до смърт"}
{"url": "http://pik.bg/%D0%BF%D0%B8%D0%B0%D1%80%D1%8A%D1%82-%D0%BD%D0%B0-%D0%B3%D0%B5%D1%80%D0%B1-%D1%80%D0%B0%D0%B7%D1%81%D1%82%D1%80%D0%B5%D0%BB%D1%8F-%D0%BA%D0%BE%D0%BA%D0%BE%D1%88%D0%BA%D0%B0%D1%80%D0%BD%D0%B8%D0%BA%D0%B0-%D0%B2-%D0%BD%D0%BE%D0%B2%D0%B0-%D0%BF%D0%BE-%D0%B6%D0%B0%D0%BB%D0%BA%D0%BE-%D0%BC%D0%B5%D0%B4%D0%B8%D0%B9%D0%BD%D0%BE-%D0%BF%D0%B0%D0%B4%D0%B5%D0%BD%D0%B8%D0%B5-%D0%BE%D1%82-%D1%82%D0%BE%D0%B2%D0%B0-%D0%B7%D0%B0-%D1%87%D0%B0%D0%BD%D1%82%D0%B8%D1%82%D0%B5-%D0%BD-news654622.html", "text": "Както ПИК съобщи, в студиото на Нова тв темата коментира скандалната журналистка Соня Колтуклиева, която си позволи остро да разкритикува поведението на бившия регионален министър. Колтуклиева твърди, че Лиляна Павлова трябва да отговори на въпрос дали тези чанти са оригинални, защото ако не са, то тя подлежи на санкции. По думите й такива били правилата в Евросъюза. \"Ако чантите на Павлова са менте и я хванат в Европа, тя ще трябва да плати под формата на глоба два пъти стойността на тази стока. Така че тя трябва да си носи сертификатите за оригиналност\", изръси Колтуклиева. Пиарката нападна с грозно изказване и своята колежка Севделина Арнаудова, шеф на пресцентъра на ГЕРБ. \"Арнаудова каза, че не трябва да се съмняваме в мъжествеността на Бойко Борисов. Прозвуча така, сякаш тя го е пробвала\", изтърси Колтуклиева и добави, че политиците трябвало да внимават какво говорят. Въпреки че беше поканена да коментира твърденията за скъпите чанти на Лиляна Павлова, Соня Колтуклиева използва предоставеното й ефирно време, за да нападне ГЕРБ за санирането. \"Дават се едни огромни пари, с които се облагодетелства едва 3% от населението. С тези милиарди можеше да се излекуват много болни деца\", яхна вълната на популизма пиарката. Междувременно и шефката на пресслужбата на Министерски съвет Севделина Арнаудова също отбеляза падението в сутрешния блок на Нова тв: \"Nova tv...Давайте... ровете още в \"бельото\" на Лили Павлова, а после направте тема за нивото бг журналистиката! Чудех се дали да ви цитирам... е дъно сте днес! Дъно!\". Пиарът на ГЕРБ Никола Николов се възмути от сутрешния блок на Нова тв, където бяха поканени журналисти и експерти да коментират чантите на Лиляна Павлова. Преди дни гръмна скандал за това, че бившата министърка на регионалното развитие носила ултра скъпи чанти. Това накара коментаторите да отсъдят, че всъщност днес тя не получи стария си пост именно заради публичната демонстрация на завиден просперитет. Ето какво коментира Николов за сутрешното студио във Фейсбука си: \"Нова тв поканили едни хора да обсъждат чантите на Лили Павлова. Преразказ с елементи на \"разсъждение\" по пост на ПР-ката на Корнелия. Ако не виждах политически мотивирания опит за \"отстрел\" на Лили, щях да да кажа, че не съм гледал по-жалко медийно падение скоро. К'ва журналистика е това, бе колеги? Ниво? Принципи? WTF!?!\"", "date": "2017.05.03", "title": "Пиарът на ГЕРБ разстреля кокошкарника в Нова: По-жалко медийно падение от това за чантите на Лили не съм гледал! Колежката му от МС също изригна: \"Дъно сте\""}
{"url": "http://pik.bg/%D0%BE%D1%81%D1%82%D1%80%D0%BE%D0%B2-%D1%81%D0%B2%D0%B5%D1%82%D0%B0-%D0%B0%D0%BD%D0%B0%D1%81%D1%82%D0%B0%D1%81%D0%B8%D1%8F-%D1%81%D1%82%D0%B0%D0%B2%D0%B0-%D0%BE%D1%82%D0%BA%D1%80%D0%B8%D1%82%D0%B0-%D0%BA%D0%BB%D0%B0%D1%81%D0%BD%D0%B0-%D1%81%D1%82%D0%B0%D1%8F-news654598.html", "text": "Остров Света Анастасия предлага нова изненада за своите посетители. Туристическият комплекс ще се превърне в класна стая на открито. Новата инициатива се казва \"Един учебен час на острова\" и е насочена към учениците, които ще имат възможността да се запознаят с историята и природните дадености на това място, съобщи \"Флагман\". Пакетът \"Един учебен час на острова\" важи за групи над 20 ученици. Цената за един пасажер е 10 лева. В нея са включени пътуване с кораба \"Анастасия\", посещение на музейната експозиция, посрещане и екскурзоводска беседа, сандвич и натурален сок. При група от 20 ученици, двама ръководители пътуват безплатно. Инициативата \"Един учебен час на острова\" ще се повежда всеки делничен ден до края на месец юни.", "date": "2017.05.03", "title": "Остров Света Анастасия става открита класна стая"}
{"url": "http://pik.bg/%D0%BF%D0%BE%D1%81%D0%BB%D0%B5%D0%B4%D0%B5%D0%BD-%D0%BA%D0%B0%D0%B4%D1%8A%D1%80-22-%D0%B3%D0%BE%D0%B4%D0%B8%D1%88%D0%BD%D0%B0-%D1%84%D0%BE%D1%82%D0%BE%D0%B3%D1%80%D0%B0%D1%84%D0%BA%D0%B0-%D0%B7%D0%B0%D1%81%D0%BD%D0%B5-%D0%BC%D0%BE%D0%BC%D0%B5%D0%BD%D1%82%D0%B0-%D0%BA%D0%BE%D0%B9%D1%82%D0%BE-%D0%BE%D1%82%D0%BD%D0%B5-%D0%B6%D0%B8%D0%B2%D0%BE%D1%82%D0%B0-%D0%B9-%D1%81%D0%BD%D0%B8%D0%BC%D0%BA%D0%B8-news654594.html", "text": "Американската военна фотографка Хилда Клейтън направи най-уникалната снимка в живота си. По ирония на съдбата, това е последният кадър, който заснема 22-годишната Хилда. Момичето е в Афганистан с американска армейска част, когато внезапно се взривява противопехотна мина, съобщава ABC. При експлозията загиват още четирима военнослужещи.", "date": "2017.05.03", "title": "ПОСЛЕДЕН КАДЪР! 22-годишна фотографка засне момента, който отне живота й (СНИМКИ) "}
{"url": "http://pik.bg/%D1%81%D0%BB%D1%83%D0%B6%D0%B5%D0%B1%D0%BD%D0%B8%D1%8F%D1%82-%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BC%D0%B0%D1%80%D0%B8%D1%8F-%D0%BF%D0%B0%D0%B2%D0%BB%D0%BE%D0%B2%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B8%D1%82%D0%B5-%D0%B2-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%B8%D0%B7%D0%BC%D0%B5%D1%81%D1%82%D0%B2%D0%B0%D1%82-%D1%84%D0%BE%D0%BA%D1%83%D1%81%D0%B0-%D0%BE%D1%82-%D0%B8%D1%81-news654619.html", "text": "\"Скандалите в държавата изместват фокуса от истинските проблеми, като провеждането на честен вот за избор най-добрите членове на ВСС. Съветът е правителството на съдебната система. Изместването на фокуса от тази тема води това, че няма да се обсъдят добре кандидатурите\", каза служебният правосъден министър Мария Павлова в предаването \"Още от деня\" по БНТ. На въпроса дали ЦУМ гейт е скандал, тя отговори така: \"Към настоящия момент нямаме яснота на картината. През последните години и други членове на ВСС са изпадали в такива ситуации, а ние не сме получавали информация какво се е случвало на тези срещи. Не мога да кажа дали всяка среща води някаква зависимост.\" Мария Павлова не приема идеята за уседналостта. \"Аз не подкреям такъв вид реформи, които водят до ограничаване на граждански права. Като юрист смятам, че промени от този тип трябва да бъдат подложени на широко обществено обсъждане. Не трябва да се изпада в крайности. Истината е, че промените през последните години се решават в режим на спешност. А те трябва да бъдат добре обсъждани широко\", поясни Мария Павлова. Тя уточни, че Любомир Талев, който публикува . проекта за законодателни промени, не бил уволнен, а освободен, защото бил на изпитателен срок.", "date": "2017.05.03", "title": "Служебният правосъден министър Мария Павлова: Скандалите в държавата изместват фокуса от истинските проблеми"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B3%D0%B5%D1%80%D0%B4%D0%B6%D0%B8%D0%BA%D0%BE%D0%B2-%D1%81%D1%8A%D0%B1%D1%80%D0%B0-%D1%81%D0%BB%D1%83%D0%B6%D0%B5%D0%B1%D0%BD%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BD%D0%B0-%D0%BF%D1%80%D0%BE%D1%89%D0%B0%D0%BB%D0%BD%D0%B0-%D0%BF%D0%BE%D1%87%D0%B5%D1%80%D0%BF%D0%BA%D0%B0-%D1%81%D0%BD%D0%B8%D0%BC%D0%BA%D0%B8-news654623.html", "text": "Служебният премиер проф. Огнян Герджиков, който утре на обяд ще предаде Министерски съвет на лидера на ГЕРБ Бойко Борисов, е събрал за последно на почерпка временния кабинет, видяха фотографите на ПИК. Час след като Герджиков и министрите му бяха на среща при президента Румен Радев, който ги назначи, за да се отчетат и да получат оценката му, те се събраха на прощална вечеря в тузарски столичен ресторант. Шефовете на ведомства, които утре ще напуснат кабинетите си, са заели една от масите на двора, където вдигат скромно наздравици с бяло вино. По-рано днес проф. Герджиков обяви като успешно управлението на кабинета, който оглави преди три месеца и се похвали, че президентът Румен Радев е дал много висока оценка за работата на служебното правителство, по-висока дори от тази, която са си дали самите служебни министри. Той обяви още, че съжалява, че днес на последното си заседание министрите не са успели да гласуват намаляването на административните такси, но завещават това на наследниците си и очакват, че те ще го направят. Служебният премиер заяви че се е запознал с имената на следващите министри и одобрява част от тях, но не иска да коментира конкретно. Само заяви, че съжалява, че външният министър от неговото правителство Ради Найденов не е продължил работата си начело на ведомството. Утре церемонията по смяната на караула в Министерския съвет, когато кабинетът на проф. Огнян Герджиков ще сдаде властта, а третото правителство на Бойко Борисов ще я поеме, ще бъде в 13.00 часа и ще бъде излъчвана на живо по ПИК TV.", "date": "2017.05.03", "title": "ПЪРВО В ПИК! Герджиков събра служебните министри на прощална почерпка (СНИМКИ)"}
{"url": "http://pik.bg/%D1%80%D0%B0%D0%B4%D0%BE%D0%B2%D0%B0%D0%BD-%D0%BA%D0%B0%D1%80%D0%B0%D0%B4%D0%B6%D0%B8%D1%87-%D0%BD%D0%B0%D1%82%D0%BE-%D0%B8%D1%81%D0%BA%D0%B0%D1%88%D0%B5-%D0%B4%D0%B0-%D0%BC%D0%B5-%D1%83%D0%B1%D0%B8%D0%B5-news654601.html", "text": "НАТО искаше да ме убие, каза първият президент на Република Сръбска в Босна и Херцеговина Радован Караджич пред белградския в. Вечерне новости. Военнопрестъпникът, който излежава 40-годишна присъда заради престъпления срещу човечеството, разказа подробности около своя живот. \"Сключих през 1995 г.  уговорка с американския дипломат и специален пратеник за Балканите на Бил Клинтън – Ричард Холбурк. Аз трябваше да се оттегля от активния политически живот на сърбите в Босна и Херцеговина, като в замяна щях да бъда оставен на спокойствие\", каза той. \"Аз изпълних моята част от споразумението. Но над къщата ми постоянно летяха хеликоптери, произведени на Запад\", каза още Караджич. Според него вертолетите са го издирвали с цел ликвидация. \"Заради това реших да се скрия\", поясни той. От една страна беше забавно. Гледах по телевизията как ме търсят под дърво и камък. \"От друга, обаче, можех да излизам само през тъмната част на денонощието и отслабнах с 30 килограма\", обясни сърбинът. Караджич бе заловен в Сърбия през 2008 г. Той е живял под името Драган Дабич. След задържането му Белград го предаде Международния трибунал за бивша Югославия в Хага и той бе признат за виновен и задължава присъдата си в затвора до административната холандска столица.", "date": "2017.05.03", "title": "Радован Караджич: НАТО искаше да ме убие"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D1%87%D0%B5%D1%85%D0%B8%D1%8F-%D1%89%D0%B5-%D0%B4%D0%B5%D0%BF%D0%BE%D0%B7%D0%B8%D1%80%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B2-%D1%87%D0%B5%D1%82%D0%B2%D1%8A%D1%80%D1%82%D1%8A%D0%BA-news654606.html", "text": "AFP, цитирана от \"Фокус\". Министър-председателят на Чехия Бохуслав Соботка ще депозира оставката си в четвъртък, съобщиха от президентството на страната, предава Във вторник Соботка обяви, че си подава оставката след разногласия с финансовия министър на страната Андрей Бабиш, за когото се смята, че е може да спечели изборите през есента като съперник на настоящия премиер. „Министър-председателят Бохуслав Соботка ще представи оставката си на президента на 4 май 2017 г. в 15:15 ч. (местно време)“, съобщи в „Туитър“ Иржи Овчачек, говорител на чешкия президент Милош Земан. Оставката на Соботка, която означава и оставка на кабинета, изненада както политиците, така и експертите в страната, очакващи като по-вероятно решение освобождаването на финансовия министър.", "date": "2017.05.03", "title": "Премиерът на Чехия ще депозира оставката на правителството в четвъртък"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA-%D0%B4%D0%B5%D0%B9%D0%B2%D0%B8%D0%B4-%D0%B1%D0%B5%D0%BA%D1%8A%D0%BC-%D0%BE%D1%82%D0%BF%D1%80%D0%B0%D0%B7%D0%BD%D1%83%D0%B2%D0%B0-%D1%80%D0%BE%D0%B6%D0%B4%D0%B5%D0%BD%D0%B8%D1%8F-%D1%81%D0%B8-%D0%B4%D0%B5%D0%BD-%D1%81%D0%BD%D0%B8%D0%BC%D0%BA%D0%B8-news654590.html", "text": "Един от най-известните футболисти в света Дейвид Бекъм, вчера отпразнува 42-ия си рожден ден. По този повод британецът избра да сподели черно-бяла снимка с подаръци и четирите си деца – 18-годишния Бруклин, 14-годишния Ромео, 12-годишния Круз и 5-годишната Харпър. Семейство Бекъм се събра вкъщи около маса, отрупана с подаръци и балони. Скромно нали? И до днес той е единственият футболист, който е печелил английското, испанското, американското и френското първенство. По-рано през деня Виктория публикува снимка с пожелания, на която двете с Харпър си изпращат въздушни целувки.", "date": "2017.05.03", "title": "Ето как Дейвид Бекъм отпразнува рождения си ден (СНИМКИ)"}
{"url": "http://pik.bg/%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%B1%D1%8F%D1%85-%D1%81-%D0%BD%D0%B0%D0%B9-%D0%BC%D0%BD%D0%BE%D0%B3%D0%BE-%D0%BD%D0%BE%D0%BC%D0%B8%D0%BD%D0%B0%D1%86%D0%B8%D0%B8-%D0%B7%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%BE-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F%D1%82-%D0%B8%D0%BC%D0%B0%D1%88%D0%B5-%D0%BB%D0%B8%D1%87%D0%B5%D0%BD--news654631.html", "text": "Срещата с Георги Гергов не беше тайна, а по покана на ръководството на БСП. Това отговори в Бургас на журналистически въпрос във връзка със срещата в ЦУМ между Георги Гергов, Корнелия Нинова и Слави Трифонов омбудсманът на Република България Мая Манолова , предаде \"Фокус\". По думите на Манолова срещата е била не с цел да се обсъждат президентските избори, а във връзка с номинацията й от структурите на БСП за кандидат-президент. \"Имах най-много номинации и ръководството на БСП ми обясни, че провежда срещи с всички номинирани. От разговорите разбрах, че ръководството има друг кандидат, който е личен избор на председателя. След това този избор се оказа успешен и заради това аз излязох няколко дни след това с писмо по повод тази среща. Писмото може да се види в публичното пространство. То е адресирано до медиите. Срещата беше публична и по предложение на председателя на БСП \", заяви още Манолова. По думите й на разговора са присъствали и други членове на ръководството на БСП. На въпрос как ще коментира замесването на името й в този скандал сега Манолова отговори , че няма представа и че въпросът е към ръководството на БСП . \"Тогава взех правилното решение да съм извън БСП и мисля , че съм много по-полезна на гражданите всеки ден\", заяви още Манолова.", "date": "2017.05.03", "title": "Мая Манолова: Бях с най-много номинации за кандидат-президент, но председателят имаше личен избор"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D0%BE%D0%B4%D1%85%D0%B2%D0%B0%D0%BD%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%BE%D1%81%D0%BC%D0%BE%D0%BA%D0%BB%D0%B0%D1%81%D0%BD%D0%B8%D0%BA-%D0%BE%D1%82-%D1%81%D0%BB%D0%B0%D0%B2%D1%8F%D0%BD%D0%BE%D0%B2%D0%BE-%D1%81%D0%BB%D0%B5%D0%B4-%D1%81%D0%B1%D0%B8%D0%B2%D0%B0%D0%BD%D0%B5-%D0%B2-%D1%83%D1%87%D0%B8%D0%BB%D0%B8%D1%89%D0%B5-news654610.html", "text": "Апелативна прокуратура-Велико Търново Окръжна прокуратура-Плевен е образувала досъдебно производство по изясняване на причините, довели до смъртта на 14-годишно момче – ученик в осми клас в Основно училище „Христо Ботев“ – град Славяново, област Плевен. Това съобщиха от . Образуваното досъдебно производство е за смърт по непредпазливост. На 3 май 2017 г., след обяд, в час по биология, е станало сбиване между двама осмокласника, при което едното момче е паднало на чина, а след това на земята,след което е настъпила смъртта му. Към момента, под ръководството на прокурор в Окръжна прокуратура-Плевен, се извършват действия по разследването. Иззети са записи от камерите в класната стая. Освидетелствано е едното момче, участвало в сбиването.", "date": "2017.05.03", "title": "Прокуратурата подхвана смъртта на осмокласник от Славяново след сбиване в училище"}
{"url": "http://pik.bg/%D0%BC%D0%BE%D0%BD%D0%B8%D0%BA%D0%B0-%D0%B1%D0%B5%D0%BB%D1%83%D1%87%D0%B8-%D0%BF%D0%BE%D0%B1%D1%8A%D1%80%D0%BA%D0%B0-%D0%BC%D1%8A%D0%B6%D0%B5%D1%82%D0%B5-%D1%81-%D0%BF%D1%80%D0%BE%D0%B7%D1%80%D0%B0%D1%87%D0%BD%D0%B8-%D1%82%D0%BE%D0%B0%D0%BB%D0%B5%D1%82%D0%B8-%D1%81%D0%BD%D0%B8%D0%BC%D0%BA%D0%B8-news654609.html", "text": "Актрисата Моника Белучи често се появява по светски партита с приятеля си Валентино Гаравани. 52-годишната италианка не пропуска нито един повод да шокира всички с полуголи тоалети. При последната си изява тя се появи облечена в черна прозрачна рокля, гарнирана с дантела на Валентино в същата цветова гама. По думите на актрисата, чието пълно име е Моника Анна Мария Белучи черното й помага да скрие някои недостатъци. „Обичам черните рокли, те ме правят съвършена“, споделя Белучи. На въпрос каква е тайната за нейната красота, тя неизменно отговаря: „Вино, паста и цигари“. Белучи се наслаждава на живота и никога не зацикля върху излишните килограми. „Винаги съм знаела какво искам“, откровеничи италианката. За дъщерите си Деа и Леони говори като за дар от Бога, а за бившия си съпруг Венсан Касел - сдържано, но с уважение.", "date": "2017.05.03", "title": "Моника Белучи побърка мъжете с прозрачни тоалети (СНИМКИ)"}
{"url": "http://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%B5%D0%BD-%D0%BA%D1%8A%D1%81%D0%BC%D0%B5%D1%82-%D1%81%D1%8A%D1%80%D1%84%D0%B8%D1%81%D1%82-%D0%BE%D1%86%D0%B5%D0%BB%D1%8F-32-%D1%87%D0%B0%D1%81%D0%B0-%D0%B2%D1%8A%D0%B2-%D0%B2%D0%BE%D0%B4%D0%B8%D1%82%D0%B5-%D0%BD%D0%B0-%D0%BE%D0%BA%D0%B5%D0%B0%D0%BD%D0%B0-%D0%B2%D0%B8%D0%B4%D0%B5%D0%BE-news654614.html", "text": "Служители на бреговата охрана от столицата на Северна Ирландия Белфаст спасиха сърфист, прекарал 32 часа във водите на Атлантическия океан, предаде Би Би Си. 22-годишният Матю Брус бе намерен на разстояние от около 20 километра от брега. Почитателят на водния спорт успя да подаде сигнал за бедствие, на спасителите, които патрулираха с хеликоптер в района. Той бе намерен вчера и настанен в болница. Спортистът е жив и здрав. \"Много съм благодарен на хората, които ме извадиха от водата. Тези хора за мен са истински герои. Изказвам благодарност и лекарите и медицинския персонал, които се грижиха за мен\", каза Брус.", "date": "2017.05.03", "title": "НЕВЕРОЯТЕН КЪСМЕТ! Сърфист оцеля 32 часа във водите на океана (ВИДЕО)"}
{"url": "http://pik.bg/%D0%B1%D0%B0%D0%BD%D0%B4%D0%B8%D1%82-%D0%BD%D0%B0%D0%BF%D0%B0%D0%B4%D0%BD%D0%B0-%D0%B8-%D0%BE%D0%B3%D1%80%D0%B0%D0%B1%D0%B8-11-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news654586.html", "text": "Бандит нападна и ограби 11-годишно момиченце в ЖР \"Тракия\" преди дни, съобщава \"Трафик Нюз\". Детето се прибирало от игра, когато непознат мъж я пресрещнал и я заплашил с побой. Издърпал от ръката й мобилния й телефон и побягнал между блоковете. Изплашена, ученичката се прибрала вкъщи и родителите й подали сигнал в полицията. Полицаите от Пето районно разследват случая.", "date": "2017.05.03", "title": "Бандит нападна и ограби 11-годишно момиче в Пловдив "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BA%D0%B0%D0%BA%D0%B2%D0%BE-%D1%81%D0%B8-%D0%BA%D0%B0%D0%B7%D0%B0%D1%85%D0%B0-%D0%B2-%D1%81%D0%BE%D1%87%D0%B8-%D0%BF%D1%83%D1%82%D0%B8%D0%BD-%D0%B8-%D0%B5%D1%80%D0%B4%D0%BE%D0%B3%D0%B0%D0%BD-news654615.html", "text": "Завърши тричасовата среща в Сочи между президентите на Русия Владимир Путин и на Турция Реджеп Ердоган. След беседата двамата дадоха съвместна пресконференция. Основните акценти в нея бяха - двустранните отношения, борбата с тероризма и ситуацията в Близкия Изток. \"Турция е наш важен и перспективен партньор. Известно време двустранните ни отношения, както е известно, преминаха \"тест за издръжливост\". Сега с увереност мога да констатирам, че възстановителният период в руско-турските взаимоотношения е завършен\", заявява държавният глава на Русия, цитиран от РИА Новости. Путин отбелязва, че в хода на преговорите с участието на членовете на правителствата на двете страни и шефовете на водещите енергийни компании двете страни подробно са разгледали хода на изпълнението на програмата за руско-турско сътрудничество за 2017-2020 г. Особено внимание Путин отделя на икономическото взаимодействие, снемането на ограниченията и бариерите, спъващи разширяването на търговския и инвестиционен обмен. Путин посочва, че Москва ще инвестира 22 милиарда долара в строителството на турската АЕЦ \"Аккую\". От своя страна Ердоган отбелязва, че е поканил Владимир Путин на срещата на Организацията за Черноморско икономическо сътрудничество, която ще се проведе през май в Турция. По думите му, двете страни са проявили силна воля в укрепването на взаимоотношенията помежду им. Плановете за изграждането на \"Турски поток\" и АЕЦ \"Аккую\" ще продължат с темповете, заложени при подписването им. в Хан Шейхун трябва да бъдат наказани. \"Такова варварско нападение не трябва да остане безнаказано. Днес ние с господин Путин се съгласихме с това, че извършителите на нападението трябва да бъдат наказани\", заявява Ердоган. Той добавя, че Анкара няма да допусне създаването на границата им със Сирия на формирования, заплашващи сигурността на Турция. \"Турция ще предприеме всякакви стъпки за осигуряване безопасността на своите граждани\", подчертава турският държавен глава. Путин и Ердоган се обединяват и в тезата, че в Сирия трябва да бъдат създадени зони на деескалация, а тяхната поява ще укрепи режима на прекратяване на огъня. Информационна агенция \"ПИК\" Говорейки за ситуацията в Сирия, лидерите на двете страни са на едно мнение за това, че виновниците за инцидента с химическата атака", "date": "2017.05.03", "title": "ЕКСКЛУЗИВНО В ПИК! Какво си казаха в Сочи Путин и Ердоган! "}
{"url": "http://pik.bg/%D0%B7%D0%B2%D0%B5%D1%80%D1%81%D0%BA%D0%B8-%D0%BC%D0%B5%D1%80%D0%BA%D0%B8-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%B2-%D1%80%D1%83%D1%81%D0%B8%D1%8F-%D0%B7%D0%B0-9-%D0%BC%D0%B0%D0%B9-%D0%B2%D1%8A%D0%B2%D0%B5%D0%B6%D0%B4%D0%B0%D1%82-%D1%81%D0%B5-%D0%BE%D0%B3%D1%80%D0%B0%D0%BD%D0%B8%D1%87%D0%B5%D0%BD%D0%B8%D1%8F-%D0%B2-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%B4%D0%BE%D1%80%D0%B8-%D0%BD%D0%B0-%D0%BD%D1%8F%D0%BA-news654605.html", "text": "Интерфакс, цитиран от \"Фокус\". Във връзка с провеждането на репетициите за авиационната част от парада по случай Деня на Победата, на 4 и 7 май, както и по време на самия парад на 9 май, се въвеждат ограничения в работата на някои руски летища, съобщи в сряда Федаралното предприятие „Държавна корпорация по организацията на въздушното движение в Руската федерация“, предава На посочените дати на московското летище „Шереметиево“ няма да има входящи и изходящи полети от 10:20 ч. до 11:00 ч., на летище „Внуково“ – от 10:30 ч. до 11:10 ч., на „Домодедово“, „Жуковский“ и „Остафиево“ – от 10:40 ч. до 11:10 ч. Не се планира затварянето на летище „Пулково“ в Сакт Петербург, но в тези дни са възможни кратковременни (в рамките на 5-7 минути) ограничения в кацането и излитането на самолети, уточняват от държавната корпорация. На летище „Колцово“ в Екатеринбург на 6 и 7 май се въвеждат ограничения в интервала 10:10 ч. до 10:50 ч. и от 14:30 ч. до 15:10 ч. местно време, а на 9 май – от 10:10 ч. до 10:50 ч.", "date": "2017.05.03", "title": "Зверски мерки за сигурност в Русия за 9 май!  Въвеждат се ограничения в работата дори на някои летища"}
{"url": "http://pik.bg/%D1%81%D0%BE%D1%86%D0%B8%D0%BE%D0%BB%D0%BE%D0%B7%D0%B8-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BA%D0%BE%D0%B9-%D0%B5-%D0%BB%D1%8A%D0%B6%D0%B8%D1%86%D0%B0%D1%82%D0%B0-%D0%BA%D0%B0%D1%82%D1%80%D0%B0%D0%BD-%D0%B2-%D0%BA%D0%B0%D1%86%D0%B0%D1%82%D0%B0-%D1%81-%D0%BC%D0%B5%D0%B4-%D0%B2-%D0%BD%D0%BE%D0%B2%D0%B8%D1%8F-%D0%BA%D0%B0%D0%B1%D0%B8%D0%BD%D0%B5%D1%82-%D0%B8-%D0%BA%D0%BE%D0%B9-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B2%D0%B0%D0%B4-news654625.html", "text": "Кабинетът е добре балансиран, с нови лица. Новият външен министър Екатерина Захариева има съответният опит като министър на правосъдието, така че нямаме основание да се съмняваме, че с подходящи зам.-министри ще има успешен мандат.  Трябва да подчертаем, че Красимир Каракачанов е от приемливите националисти и на президентските избори събра доста електорат.  Така коментира пред БНТ социологът Юлий Павлов новия кабинет, чийто състав стана ясен днес. На здравеопазването - професор Николай Петров също. Но хайде да не изреждаме. Българите трябваше да изтърпят експериментите на Москов и сега не се знае Илко Семерджиев дали можа да оправи нещата. Така че се надяваме професор Петров с опита си от ВМА да оправи нещата, посочи Павлов, който припомни още по отношение на поста на министър на отбраната и вицепремиер, че не е изключвал възможността умерени националисти да влязат в правителството. Лъжицата катран в кацата с меда е Валери Симеонов. Волен Сидеров е доста по-кротък. Валери Симеонов държа един език, който не може да се чува в Европа - за циганите, преди Коледа, припомни Павлов. \"Той изглежда по-агресивен от всички европейски националисти, които иначе са неприемливи. Американското посолство излезе със становище тогава, че не е приемливо и че са шокирани от този език. Интересно как ще приемат, че този човек става вицепремиер. Но има нещо по-скорошно. Валери Симеонов организираше хора по границата да пречат на български граждани да гласуват. Това беше скандално, но още по-скандално беше едно негово изказване по телевизията, в която той каза: \"Онази, пълничката баба, беше особено нагла, представете си, знаеше си правата\". Аз не искам вицепремиер да ми е човек, който посочва, че да си знаеш правата е особена наглост, коментира още социологът. В разговора се включи и Кънчо Стойчев, който закъсня за участието си в ефир заради задръстване. Решението Лиляна Павлова да бъде сменена от предишното министерство, е, защото знаехме какво се случи и Борисов инстинктивно я извади от този огън, защото огън там ще има. Страшна акробатика там ще трябва да се прави с тези 50 милиона, защото те са откраднати, коментира социологът Кънчо Стойчев и допълни, че скандалът в АПИ за въпросните средства, отпуснати за магистрала \"Марица\", ще продължи. Ако има престъпления, те не са на Лиляна Павлова и затова тя става министър, контрира Юлий Павлов. ГЕРБ има възможност да управлява и 8 години, въпросът е с цели мандати ли или с такива от по три години. Другата голяма партия БСП има проблем с намирането на коалиционни партньори, така че това, което се очертава е управление на ГЕРБ. В момента имаме на практика правителство, контролирано само от ГЕРБ, посочи още Павлов. \"Виждали ли сте по-кротък човек от Волен Сидеров\", попита реторично той и допълни: \"Може би детето му се е отразило добре.\" Според Юлий Павлов обаче реформи няма да има, защото коалицията е между несъвместими сили. ГЕРБ е дясноцентристка партия, член на ЕНП, националистите всички са леви партии. Не случайно Корнелия Нинова каза преди изборите, че има сходни програми само с Обединени патриоти. Според Кънчо Стойчев обаче, патриотите ще са двигател за промени. Иска ми се да вярвам, че ще има промени и реформи. Страната е стигнала дотам, че, ако и този път Борисов пропусне с голяма енергия да тръгне по реформаторския път, нищо добро не ни чака нито нас, нито него, посочи той. Според Павлов, в парламента има достатъчно мнозинство за стабилно управление.", "date": "2017.05.03", "title": "Социолози разкриха: Кой е \"лъжицата катран в кацата с мед\" в новия кабинет и кой министър вади от огъня Борисов?! "}
{"url": "http://pik.bg/%D1%87%D1%83%D0%B4%D0%BE%D0%B2%D0%B8%D1%89%D0%BD%D0%BE-%D0%B8%D0%B7%D0%BC%D0%B0%D0%BC%D0%B5%D0%BD%D0%B0-%D0%B6%D0%B5%D0%BD%D0%B0-%D0%BF%D1%80%D0%B0%D1%82%D0%B8-%D0%B3%D0%BE%D1%80%D0%B8%D0%BB%D0%B8-%D0%B4%D0%B0-%D0%BF%D1%80%D0%B5%D0%B1%D0%B8%D1%8F%D1%82-%D0%B8-%D0%B8%D0%B7%D0%BD%D0%B0%D1%81%D0%B8%D0%BB%D1%8F%D1%82-%D1%81%D1%8A%D0%BF%D0%B5%D1%80%D0%BD%D0%B8%D1%86%D0%B0%D1%82%D0%B0-%D0%B9-news654554.html", "text": "Чудовищно престъпление потресе руската столица. 29-годишна жена реши да отмъсти на любовницата на мъжа си. Тя платила на две \"горили\", за да я накажат. Двамата жестоко изнасилили и пребили младата жена направо на улицата. Това станало на 1 май около 23,00 ч., съобщава РЕН.тв. Полицаите са успели да задържат насилниците. Оказало се, че и пострадалата, и поръчителката, са бременни от един мъж. Сега и двете жени са в болница. Измамената съпруга, която поръчала съперницата си, иска да направи аборт.", "date": "2017.05.03", "title": "ЧУДОВИЩНО! Измамена жена прати горили да пребият и изнасилят съперницата й"}
{"url": "http://pik.bg/%D0%B0%D0%B2%D1%82%D0%BE%D0%B2%D0%BE%D0%B7-%D0%B8%D0%B7%D0%BB%D0%B5%D1%82%D1%8F-%D0%B3%D0%BB%D0%B0%D0%B2%D0%B5%D0%BD-%D0%BF%D1%8A%D1%82-%D0%B5-79-%D0%BA%D1%80%D0%B0%D0%B9-%D1%81%D0%B8%D0%BC%D0%B8%D1%82%D0%BB%D0%B8-%D0%B8-%D1%81%D0%B5-%D0%B7%D0%B0%D0%B1%D0%B8-%D0%B2-%D1%82%D1%80%D1%8A%D0%BD%D0%B8%D1%82%D0%B5-news654561.html", "text": "Празен автовоз „Мерцедес” излезе от Е-79 и се наклони по ската. Пътният инцидент, при който няма пострадали стана към 13 ч. днес на километър преди пътен възел Крупник-Брежани, съобщава БГНЕС. Водачът на автовоза, състоящ се влекач и две ремаркета изгубил управление на прав участък, отбил се наляво, минал през насрещната лента и се спуснал по ската. Спрял, забивайки влекача в тръните. Влекачът и ремаркетата само са се наклонили, не са се преобърнали по високия близо 3 метра скат, по който минава Е-79. Водачът не е пострадал, каза само, че мерцедесът станал неуправляем. Вероятно става дума за техническа неизправност. За късмет насреща му не са се движели автомобили. Две пожарни пристигнаха на местопроизшествието, не се наложи да гасят ТИР-а. Пробата за алкохол на водача с полевия тест е отрицателна.", "date": "2017.05.03", "title": "Автовоз излетя главен път Е-79 край Симитли и се заби в тръните"}
{"url": "http://pik.bg/%D0%BE%D1%82%D0%BD%D0%BE%D0%B2%D0%BE-%D0%BF%D0%B0%D0%BC%D0%B5%D0%BB%D0%B0-%D0%B0%D0%BD%D0%B4%D0%B5%D1%80%D1%81%D1%8A%D0%BD-%D0%B2-%D1%81%D0%B5%D0%BA%D1%81%D0%B8-%D1%87%D0%B5%D1%80%D0%BD%D0%B0-%D1%80%D0%BE%D0%BA%D0%BB%D1%8F-%D0%BF%D0%BE%D1%81%D0%B5%D1%82%D0%B8-%D0%B0%D1%81%D0%B0%D0%BD%D0%B4%D0%B6-%D0%B2-%D0%BB%D0%BE%D0%BD%D0%B4%D0%BE%D0%BD-news654523.html", "text": "Явно, връзката между двамата се задълбочава, коментират от медията. Според тях такива чести посещения говорят и за още нещо- че Памела определено е увлечена, тъй като външният й вид говори за жена, отиваща при човек, на когото иска да се хареса. За седми път от ноември миналата година досега  Памела Андерсът отиде в еквадорското посолство в Лондон, за да посети своя приятел Джулиан Асандж, съобщи британският „Експрес”. И този път „Спасителката от плажа” бе подбрала определено секси черна рокля с много изразително деколте.", "date": "2017.05.03", "title": "ОТНОВО! Памела Андерсън в секси черна рокля посети Асандж в Лондон"}
{"url": "http://pik.bg/%D0%BF%D0%BB%D0%B0%D0%BC%D0%B5%D0%BD-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B5-%D0%BF%D1%80%D0%B5%D0%B8%D0%B7%D0%B1%D1%80%D0%B0%D0%BD-%D0%B7%D0%B0-%D0%BB%D0%B8%D0%B4%D0%B5%D1%80-%D0%BD%D0%B0-%D0%BA%D0%BD%D1%81%D0%B1-news654578.html", "text": "Пламен Димитров ще бъде президент на най-голямата обществена организация - КНСБ и през следващите пет години. Това решиха днес делегатите на VIII-ия конгрес на синдиката. Негови заместници ще бъдат д-р Иван Кокалов, Пламен Нанков и Чавдар Христов, съобщиха синдиката. Кариерата на Пламен Димитров през последните 26 години е свързана с борбата за правата на трудовите хора в България. Започва като областен координатор, преминава през позиции като Изпълнителен секретар и вицепрезидент на организацията. От 2010 година е Президент на най-голямата обществена организация в България - КНСБ. Лидерът на Конфедерацията е сред най-високопоставените българи в Международната организация на труда. Той е член на управляващото тяло на най-важната институция, която определя световните стандарти за развитие на социално-икономическия прогрес, подобряване условията на труд, защита на социалните и икономически права на човека. До 2014 година, когато бе избран, българските синдикати никога не са присъствали в този орган. Член е на Изпълнителния комитет на Европейската конфедерация на профсъюзите, на Европейския икономически и социален комитет, на Паневропейския регионален съвет към Международната конфедерация на профсъюзите. Вицепрезидентът на КНСБ Иван Кокалов е изявен български лекар. Специализира рентгенология в Медицинския университет в София и в продължение на няколко години завежда “Рентгеново отделение”, II – ра Градска болница, гр. София. От 1993 година е председател на Федерацията на синдикатите в здравеопазването. Участвал е в преговорите за здравна реформа на почти всички български правителства след промените. Иван Кокалов е избран за първи път като вицепрезидент на КНСБ през 1998 година. Член на Постоянния комитет по здравеопазване на “Международния интернационал на синдикатите в обществения сектор”, Женева, Швейцария Член на групата на работниците на Надзорния съвет по безопасност и здраве при работа към Европейската комисия, Люксембург Вицепрезидентът Пламен Нанков е организационното сърце на КНСБ. В предишния мандат той отговаря за най-тежките сектори – „Организация, координация и информация“. Икономист, филолог, Пламен Нанков е в синдикалните структури от 1985 година, когато става председател на СО в ЛТК. От 1997 година е председател на РС Ловеч, а от 1997 до 2012 година - изпълнителен секретар на КНСБ. Избран за вицепрезидент на КНСБ през 2012 година Вицепрезидентът Чавдар Христов е сред най-изявените юристи в областта на трудовото право в България. Автор на няколко книги и стотици закони и нормативни промени в българското законодателство. Чавдар Христов е в КНСБ от 1990, първоначално като юрист, после - главен експерт, референт по трудово право и ръководител на департамент ”Трудово-правна закрила и законотворческа дейност”, изпълнителен секретар, КНСБ. Избран за вицепрезидент на КНСБ през 2012 година. Член на Икономическия и социален съвет на РБългария и на комисията по трудово законодателство към Националния съвет за тристранно сътрудничество. Един от създателите на Националния институт за помирение и арбитраж (НИПА), чийто председател е бил на ротационен принцип.", "date": "2017.05.03", "title": "Пламен Димитров е преизбран за лидер на КНСБ"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D1%83%D1%80%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D0%BA%D0%B0%D1%86%D0%BD%D0%B0-%D1%81%D0%BF%D0%B5%D1%88%D0%BD%D0%BE-%D0%BD%D0%B0-%D0%BC%D0%BE%D1%81%D0%BA%D0%BE%D0%B2%D1%81%D0%BA%D0%BE-%D0%BB%D0%B5%D1%82%D0%B8%D1%89%D0%B5-%D1%81%D0%BB%D0%B5%D0%B4-%D1%81%D0%B1%D0%BB%D1%8A%D1%81%D1%8A%D0%BA-%D1%81-%D1%8F%D1%82%D0%BE-%D0%BF%D1%82%D0%B8%D1%86%D0%B8-news654568.html", "text": "РИА Новости Самолет на „Търкиш Еърлайнс“ се върна на международното летище „Внуково“ в Москва след сблъсък с ято птици. Това съобщи за представител на турския национален превозвач. Решението за връщането на машината е взето от съображения за сигурност. „Към настоящия момент е осигурен допълнителен самолет, на който в момента се извършва качване на пасажерите за продължаване на полета до Анталия“, информират от компанията.", "date": "2017.05.03", "title": "ИЗВЪНРЕДНО! Турски самолет кацна спешно на московско летище след сблъсък с ято птици"}
{"url": "http://pik.bg/%D1%82%D1%80%D0%B0%D0%B9%D1%87%D0%BE-%D1%82%D1%80%D0%B0%D0%B9%D0%BA%D0%BE%D0%B2-%D0%BD%D0%B5-%D0%BF%D0%BE%D0%B8%D1%81%D0%BA%D0%B0%D1%85%D0%BC%D0%B5-%D0%BA%D0%BE%D0%BC%D0%BF%D0%B5%D0%BD%D1%81%D0%B0%D1%86%D0%B8%D0%B8-%D0%BE%D1%82-%D0%B3%D0%B0%D0%B7%D0%BF%D1%80%D0%BE%D0%BC-%D0%B7%D0%B0-%D0%BF%D0%B0%D1%80%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D0%BD%D0%B0%D0%BF%D0%B4%D0%BB%D0%B0%D1%82%D0%B8%D1%85%D0%BC%D0%B5-%D0%B7%D0%B0%D1%89%D0%BE-news654627.html", "text": "\"Механизмът трябва да е по-адаптивен към европейските цени. Трябваше да искаме почти автоматично приравняване. Правителството трябваше да поиска компенации за високите цени, а то само се ограничава със случващото се в бъдещето\", каза в предаването \"Още от деня\" по БНТ бившият енергиен министър Трайчо Трайков. Думите му са във връзка с делото за монопола на \"Газпром\". Според Трайков се напдлатили над 2 млрд. лв. \"Булгаргаз\" трябва да има право да продава на границите на източноевропейските страни, както и те на нашите, според Трайков. \"Искам по-ниски цени на газа и компенсации за надплатеното. Но ние не я поискахме. Дали ще стане по-евтин газа, зависи как ще се развие конюктурата на газовия газа\", поясни Трайков.", "date": "2017.05.03", "title": "Трайчо Трайков: Не поискахме компенсации от \"Газпром\" за парите, които напдлатихме. Защо?"}
{"url": "http://pik.bg/%D0%BE%D0%BF%D0%B0%D1%81%D0%B5%D0%BD-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BC%D1%8A%D0%B6-%D0%BF%D0%BE%D0%BB%D0%B5%D1%82%D1%8F-%D0%BE%D1%82-%D0%B4%D1%8A%D1%80%D0%B2%D0%BE-%D0%B8-%D1%81%D0%B5-%D0%BF%D0%BE%D1%82%D1%80%D0%BE%D1%88%D0%B8-news654583.html", "text": "40-годишен мъж полетя от дърво и се потроши в село Микрево, общ. Струмяни. Инцидентът стана днес около обяд, когато пострадалият излязъл да крои градината. Веднага на място е извикан екип на Спешен център – Сандански. Мъжът е транспортиран в благоевградската болница със счупени прешлени.", "date": "2017.05.03", "title": "Опасен инцидент! Мъж полетя от дърво и се потроши"}
{"url": "http://pik.bg/%D1%80%D0%B0%D0%B4%D0%B5%D0%B2-%D1%81-%D0%BC%D0%BD%D0%BE%D0%B3%D0%BE-%D0%B2%D0%B8%D1%81%D0%BE%D0%BA%D0%B0-%D0%BE%D1%86%D0%B5%D0%BD%D0%BA%D0%B0-%D0%B7%D0%B0-%D1%81%D0%BB%D1%83%D0%B6%D0%B5%D0%B1%D0%BD%D0%B8%D1%8F-%D0%BA%D0%B0%D0%B1%D0%B8%D0%BD%D0%B5%D1%82---%D0%B3%D0%B5%D1%80%D0%B4%D0%B6%D0%B8%D0%BA%D0%BE%D0%B2-%D1%81%D1%8A%D0%B6%D0%B0%D0%BB%D1%8F%D0%B2%D0%B0-%D1%87%D0%B5-%D0%BD%D0%B5-%D0%B2%D0%B7%D0%B5%D0%BB%D0%B8-%D1%80%D0%B0%D0%B4%D0%B8-%D0%BD%D0%B0%D0%B9-news654584.html", "text": "Президентът Румен Радев е дал много висока оценка за работата на служебното правителство на проф. Огнян Герджиков, по-висока дори от тази, която са си дали самите служебни министри. Това съобщи самият Герджиков след спешната среща при държавния глава, на която целият му кабинет отиде пеша от сградата на Министерския съвет през ларгото днес в 15.00 часа. Герджиков обяви още, че съжалява, че днес на последното си заседание министрите не са успели да гласуват намаляването на административните такси, но завещават това на наследниците си и очакват, че те ще го направят. Служебният премиер заяви че се е запознал с имената на следващите министри и одобрява част от тях, но не иска да коментира конкретно. Само заяви, че съжалява, че външният министър от неговото правителство Ради Найденов не е продължил работата си начело на ведомството. Утре церемонията по смяната та караула в Министерския съвет, когато кабинетът на проф. Огнян Герджиков ще сдаде властта, а третото правителство на Бойко Борисов ще я поеме, ще бъде в 13.00 часа.", "date": "2017.05.03", "title": "Радев с много висока оценка за служебния кабинет - Герджиков съжалява, че не взели Ради Найденов в правителството \"Борисов 3\""}
{"url": "http://pik.bg/%D0%BA%D0%B8%D1%82%D0%B0%D0%B9%D1%81%D0%BA%D0%B0-%D0%BC%D0%B0%D0%B3%D0%B8%D1%8F-%D0%BF%D1%80%D0%B8%D0%B2%D0%BB%D0%B8%D1%87%D0%B0-%D0%BD%D0%B5%D1%83%D0%B4%D1%8A%D1%80%D0%B6%D0%B8%D0%BC%D0%BE-%D0%BB%D1%8E%D0%B1%D0%B8%D0%BC%D0%B8%D1%8F-news654516.html", "text": "Малцина са запознати, че има запазена в тайни книжа от династия Юен в които е описана китайска любовна магия, която е способна да привлече неудържимо човека, който харесвате. Китайците боготворят чудодейната сила на тюркоаза и вярват, че той е в състояние да бъде омагьосан и да накара избранника да се влюби в тях. Ако искате да опитате тази магия и да омагьосате желания човек, са ви необходими бижу от тюркоаз и съд, направен също от тюркоаз, червено парче плат и червена свещ. В продължение на десет дни неизменно трябва да носите бижуто и поне два пъти дневно да се концентрирате върху образа на любимия и желанието да бъдете с него. Чувствата ви трябва да са чисти. Трябва да осъзнаете, че когато пристъпвате към тази магия обричате душата си на този човек. Ако направите успешно магията никога повече няма да обикнете друг. Ако по някаква причина изгубите, този когото сте привлекли душата ви ще тъжи за него поне докато сте живи. След като десет дни носите тюркоазеното украшение го свалете и го поставете в съда за още десет дни. Покрийте бижуто с дъждовна вода. На 11-я ден от престоя на украшението в купата отрежете от червения плат парче с големината на носна кърпа. През нощта, между 23 и 3 часа влезте в тъмна стая без мебели, огледала и светлина и оставете там парчето плат, свещта и тюркоазените предмети. Трябва задължително да сте сами. Прошепнете над съда с водата и колието молбата си да се съберете и обречете завинаги с обекта на чувствата си. После запалете свещта и капнете 10 капки восък върху парчето плат. На следващия ден трябва тайно да го допрете до обекта на чувствата си.", "date": "2017.05.03", "title": "Китайска магия привлича неудържимо любимия"}
{"url": "http://pik.bg/%D0%B2-%D0%BD%D0%BE%D1%80%D0%BC%D0%B0%D0%BB%D0%BD%D0%B8%D1%82%D0%B5-%D0%B4%D1%8A%D1%80%D0%B6%D0%B0%D0%B2%D0%B8-%D1%82%D0%BE%D0%B7%D0%B8-%D0%B8%D0%B7%D1%80%D0%BE%D0%B4-%D1%89%D0%B5%D1%88%D0%B5-%D0%B4%D0%B0-%D0%B5-%D0%B7%D0%B0%D0%B4-%D1%80%D0%B5%D1%88%D0%B5%D1%82%D0%BA%D0%B8%D1%82%D0%B5-news654562.html", "text": "Поредно издевателство над невинни хора от примати с десетки криминални регистрации. Този път случаят е от Луковит. На 2 май около 16,40 часа в РУ Луковит е получен сигнал от 24-годишна жена от село Тодоричене, че е станала жертва на грабеж, съобщава lovechtoday.eu. Потърпевшата разказала, че намирайки се на ГП I-3 между селата Румянцево и Златна Панега, пред нея е спрял черен лек автомобил и познат за нея мъж е взел мобилния й телефон, както и и сумата от 50 лева. След това се качил в колата и отпрашил в посока Плевен. Незабавно полицаи от РУ Луковит са започнали съвместни издирвателни мероприятия с колегите си от ОДМВР-Плевен. В резултат на това превозното средство било установено и за срок от 24 часа е задържан извършителя – 34 годишен, криминално проявен плевенчанин. В биогарфията му имало 47 криминални регистрации, информират от МВР. По случая е образувано досъдебно производство и работата продължава.", "date": "2017.05.03", "title": "В нормалните държави този изрод щеше да е зад решетките "}
{"url": "http://pik.bg/%D0%BD%D0%B0-%D0%BA%D0%BE%D1%81%D1%8A%D0%BC-%D0%BE%D1%82-%D0%BD%D0%BE%D0%B2%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BF%D1%83%D0%B1%D0%B5%D1%80-%D1%81%D0%B5-%D0%BA%D0%B0%D1%87%D0%B8-%D0%BD%D0%B0-%D0%B2%D0%B0%D0%B3%D0%BE%D0%BD-%D0%B7%D0%B0-%D0%B4%D0%B0-%D1%81%D0%B8-%D0%BD%D0%B0%D0%BF%D1%80%D0%B0%D0%B2%D0%B8-%D0%B5%D0%BA%D1%81%D1%82%D1%80%D0%B5%D0%BC%D0%BD%D0%BE-%D1%81%D0%B5%D0%BB%D1%84%D0%B8-%D1%81%D0%BD%D0%B8%D0%BC%D0%BA%D0%B8-news654565.html", "text": "Момче от София си направи „екстремно селфи” върху вагон, рискувайки да бъде изпържено от волтова дъга. Въпреки няколкото случая на загинали тийнейджъри при подобни рискови изпълнения, тревожната и опасна мода сред младите, изглежда, продължава. Действията на момчето са били забелязани от жена, която го заснела и споделила снимките в социалните мрежи. Тя разказва, че в понеделник вечерта две деца се промъкнали до вагоните при локомотивното депи при квартал \"Слатина\". Според жената те били на около 12-13 години. Тя се обадила на полицията, но според нея не е имало ефект. Както се вижда на снимките, поне едно от момчетата се е качило върху един от вагоните, на метри от контактната мрежа, за да се снима. За щастие се вижда и как то слиза от там, съобщава \"Трафик Нюз\". Множество деца и тийнейджъри се поддават на модата да си правят снимки с телефоните си, докато се намират на някое опасно място. Снимките върху локомотиви и вагони са най-често срещани, но и едни от най-опасните. Шест деца са станали жертва на волтова дъга при подобни опити, съобщиха от Българските държавни железници (БДЖ). Последният пострадал при т.нар. „екстремно селфи” е 14-годишният Даниел от Варна. Момчето получи сериозни изгаряния след като беше ударено от волтова дъга, докато се снима върху локомотив. 25 хиляди волта са преминали през тялото му по време на инцидента. Даниел е имал късмет, защото получилата се ударна вълна го е изхвърлила от локомотива. В противен случай той е щял да бъде овъглен и убит намясто. Момчето все още е в болница във Варна в тежко състояние.", "date": "2017.05.03", "title": "НА КОСЪМ ОТ НОВА ТРАГЕДИЯ! Пубер се качи на вагон, за да си направи екстремно селфи (СНИМКИ)"}
{"url": "http://pik.bg/%D0%B3%D1%80%D1%8A%D1%86%D0%BA%D0%B8-%D1%81%D1%8A%D0%B4-%D1%81%D0%B5-%D0%BF%D1%80%D0%BE%D0%B8%D0%B7%D0%BD%D0%B5%D1%81%D0%B5-%D0%B7%D0%B0-%D0%B5%D0%BA%D1%81%D1%82%D1%80%D0%B0%D0%B4%D0%B8%D1%86%D0%B8%D1%8F%D1%82%D0%B0-%D0%BD%D0%B0-%D1%82%D1%83%D1%80%D1%81%D0%BA%D0%B8%D1%82%D0%B5-%D0%B2%D0%BE%D0%B5%D0%BD%D0%BD%D0%B8-%D0%B8%D0%B7%D0%B1%D1%8F%D0%B3%D0%B0%D0%BB%D0%B8-%D1%81%D0%BB%D0%B5%D0%B4-%D0%BE%D0%BF%D0%B8%D1%82%D0%B0-%D0%B7%D0%B0-%D0%BF%D1%80%D0%B5%D0%B2%D1%80%D0%B0%D1%82-news654560.html", "text": "Daily Sabah, цитиран от \"Фокус\". Гръцки съд се произнесе срещу турското искане за екстрадицията на трима турски военнослужещи, избягали извън страната след неуспешния опит за държавен преврат от юли 2016 г., съобщава вестник След юлския пуч осем турски военнослужещи, включително двама командири, четирима капитани и двама сержанти, избягаха в Гърция и поискаха политически статут на закрила от Атина. Те напуснаха родината си с военен хеликоптер, с който кацнаха в Александруполис. Докато бяха разглеждани молбите им за убежище, осмината военнослужещи бяха осъдени на два месеца затвор за незаконно влизане на територията на Гърция. Върховният съд на Гърция блокира екстрадицията на всичките осем турски войници още през месец януари, разгневявайки Анкара, която подаде второ искане за принудителното връщане на военнослужещите, припомнят от редакцията.", "date": "2017.05.03", "title": "Гръцки съд се произнесе за екстрадицията на турските военни, избягали след опита за преврат"}
{"url": "http://pik.bg/homemax-%D0%BF%D0%BE%D0%B4%D0%B0%D1%80%D0%B8-%D1%81-%D0%B8%D0%B3%D1%80%D0%B0-toyota-yaris-%D1%82%D0%B0%D0%B1%D0%BB%D0%B5%D1%82%D0%B8-%D0%B8-%D0%B2%D0%B5%D0%BB%D0%BE%D1%81%D0%B8%D0%BF%D0%B5%D0%B4%D0%B8-%D0%BD%D0%B0-%D0%B4%D0%B5%D1%81%D0%B5%D1%82%D0%BA%D0%B8-%D0%BA%D1%8A%D1%81%D0%BC%D0%B5%D1%82%D0%BB%D0%B8%D0%B8-news654597.html", "text": "Изключително атрактивни подаръци раздаде веригата хипермаркети HomeMax с играта си „Ела и спечели Toyota Yaris“. Днес в присъствието на нотариус беше изтеглена томболата, която определи печелившите. Най-голямата награда – автомобил Toyota Yaris, отиде при Димитър Конарски. Таблети спечелиха 12 късметлии, а други 12 ще получат велосипеди от веригата магазини. Играта HomeMax започна не на шега на 1 aприл и приключи на 30 април. Единственото, което участниците в томболата трябваше да направят, за да се включат в надпреварата за атрактивните награди, бе да посетят един магазин на HomeMax в страната и да се регистрират. В следващите две седмици печеливашите могат да потърсят наградите си в магазините на веригата хипермаркети. Всеки, който е участвал в томболата, може да провери дали е сред късметлиите на www.home-max.bg!", "date": "2017.05.03", "title": "HomeMax подари с игра Toyota Yaris, таблети и велосипеди на десетки късметлии"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%82%D1%80%D0%B5%D1%82%D0%B8%D1%8F%D1%82-%D0%BA%D0%B0%D0%B1%D0%B8%D0%BD%D0%B5%D1%82-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%BE-%D0%BA%D1%80%D0%BE%D0%B9%D0%BA%D0%B0%D1%82%D0%B0-%D0%BD%D0%B0-%D0%BA%D0%B0%D1%82%D0%BE%D0%BB%D0%B8%D1%87%D0%B5%D1%81%D0%BA%D0%B0-%D0%B1%D1%83%D0%BB%D0%BA%D0%B0---%D0%BD%D0%B5%D1%89%D0%BE-%D0%BD%D0%BE%D0%B2%D0%BE--news654566.html", "text": "Суеверията покрай третия кабинет на Борисов продължават. След като изчакахме тоя пусти Меркурий да хване правия път, за да чуем имената на министрите, веднага се набива на очи, че той е стъкмен като булка на католическа сватба – с нещо ново, с нещо старо и с нещо на заем. Двамата нови вицепремиери са напълно обясними заради новите партньори на ГЕРБ в управлението в лицето на Обединените патриоти. Единият е с портфейл – който поема и военното ведомство, а другият – няма да управлява ведомство, но ще надзирава икономиката. На вече познатата от три правителства правосъдна министърка е направен байпас към външното министерство, но ролята ѝ в многострадалната правосъдна реформа остава, тъй като тя ще продължи да я наблюдава като вицепремиер в третия кабинет на Борисов. Впрочем Захариева поема Външно без нито ден стаж като дипломат. В следващия кабинет може да й дадат земеделието на принципа \"пълним дупки всякакви\". , сложена начело на правосъдното министерство, изглежда като възмездена за това, че не само загуби президентските избори и председателския пост в парламента, но дори не успя да стане депутат от първи път. И макар водачът на листата в Плевен да остава транспортен министър и в кабинета „Борисов 3”, на Цачева ѝ е спестен конфузът да иска думата от банките, а не да удря камбанката в пленарната зала. Друг е въпросът как ще погледне капризната юридическа общност на министър, завършил право през ПУЦ. Понеже те не приемат дори завършилите право в Симеоново, камо ли парашутисти по партийна линия. Тъй че и тук е заложена мина на принципа „когато гръм удари, как ехото заглъхва”. Бомби със закъснител са и още две назначения в правителството – на икономическия министър чието име се свързва с доста скандални приватизационни сделки, реализирани от него като шеф на Агенцията по приватизацията. Последната - за Дипломатическия клуб „Бояна” Бомба №2 е новият земеделски министър , бивш министър на финансите в служебния кабинет на Георги Близнашки и бивш шеф на Държавен фонд „Земеделие”, изгонен оттам след корупционен скандал и проверки на ДАНС. обаче не я удари гръм, а чанта по главата. Това ще да е причината отличничката на другите два кабинета на Борисов вече да не управлява магистралното саниращо ведомство, т.е. министерството на регионалното развитие и благоустройството, а да се занимава с българското председателство на Съвета на ЕС през 2018 г. То обаче трае 6 месеца, което поставя Павлова в ролята на директор на водопад. Всъщност дистанциран изглежда и друг отличник на досегашните правителства на ГЕРБ – осиротял само с един вицепремиерски пост. На него, поне на пръв прочит, не са възложени дори отговорности. За сметка на това предишният пост на Павлова е възложен на нейния заместник Друг досегашен заместник в съответното ведомство, който става негов министър е Боил Банов, оглавил културата. Човекът се прочу покрай интимностите с пиарката Ива Петрони, която чак напусна дългогодишната шпага на „Капитал” и усвояването на морското крайбрежие Йово Николов и се отдаде на културни трепети. Чисто нов за министерския чиновнически апарат е друга първа шпага, но на Иван Костов – който в момента е шеф на Института за дясна политика, а в правителството на Командира беше зам.-министър на Евдокия Манева в екологията. Сега става титуляр на ведомството, оправдавайки намеците на Валери Симеонов, че в правителството може да има и представители на други партии. Обаче той изобщо не може да мине за човек на непредставената в този парламент стара  десница, защото първо, отдавна напусна Костовата партия и второ, яростно критикуваше врътките на нацепените десни преди и след последните избори. Ново, и то бляскаво име в кабинета „Борисов 3” е досегашният шеф на Военна болница Той вече е доказал качествата си на администратор и се очаква точно като такъв да угаси подпалената черга на родното здравеопазване, заради което в държавата не останаха лекари и медицински сестри, както и здрави граждани. Социалният министър също не е непозната фигура. е, както се казва, човек от бранша, оглави НОИ и миналата година дори го преизбраха на поста, така че там катаклизми не се очакват. Стара чиновническа пушка е и новият образователен министър . Той е пряко свързан с управлянието на ГЕРБ, но дори и като главен секретар на МОН си остава финансист и стратег на делегираните бюджети на училищата, които едва ли имат много общо с качеството на образованието, издигнато като приоритет и от ГЕРБ, и от патриотите. Най-накрая в изброените титуляри на 18-е министерства са добрите стари министри на Борисов на финансите, който обаче изненадващо не бе обявен за вицепремиер, на енергетиката, Такава кройка спретна на третата си сватба с властта Бойко Борисов – нещо ново, нещо старо, нещо на заем. Бог обича троицата, гласи една поговорка. На Борисов му е за трети път. Предстои да видим дали ще е за добро и защо Волен Сидеров не просто не пожела пост на правителството, а остана твърдо да пази парламентарната група на патриотите. Може би, както вълкът стадото...", "date": "2017.05.03", "title": "ЕКСКЛУЗИВНО В ПИК! Третият кабинет на Борисов по кройката на католическа булка - нещо ново, нещо старо, нещо назаем"}
{"url": "http://pik.bg/%D0%BD%D0%BE%D0%B2%D0%B8%D1%8F%D1%82-%D0%B5%D0%BA%D0%BE%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B2-%D0%B1%D0%BE%D1%80%D0%B4%D0%B0-%D0%BD%D0%B0-%D1%84%D0%B8%D1%80%D0%BC%D0%B0-%D0%BD%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%BE%D1%82%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-news654567.html", "text": "Бъдещият министър на околната среда и водите Нено Димов е в борда на директорите на държавна фирма, чийто принципал е Министерство на икономиката. Нено Димов е член на Съвета на директорите на \"Национална компания Индустриални зони“ ЕАД, заедно с бившия общински съветник от НДСВ Владимир Каралев, Илия Лазаров, Стефан Стайков и Антоанета Иванова -Баресе, показа проверка на \"Епицентър\". Мандатът им изтича на 31 декември тази година. Бордът е назначен по времето на икономическия министър Божидар Лукарски. Очевидно времето на наследника му на поста - Теодор Седларски, се е оказало недостатъчно, за да смени ръководството на компанията, както се случи с повечето от търговските дружества на Министерство на икономиката. Бъдещият министър на екологията от квотата на „Обединени патриоти“ Нено Димов е изпълнителен директор и член на Съвет на директорите и на акционерното дружество „Искабул“, сочат данните от съдебно-правните регистри. Компанията произвежда висококачествени метални конструкции от стомана. „Искабул“ АД е бенефициент по Оперативна програма „Конкурентноспособност на българската икономика“. Според информационния портал за еврофондовете, компанията е получила безвъзмездна финансова помощ в размер на 774 893 лв.", "date": "2017.05.03", "title": "Новият екоминистър в борда на фирма на икономическото министерство"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%BA%D0%B8-%D0%B2%D0%B7%D1%80%D0%B8%D0%B2%D0%B8%D1%85%D0%B0-%D0%BC%D0%B5%D0%BA%D0%B0%D1%82%D0%B0-%D0%BD%D0%B0-%D0%BA%D0%B8%D0%BD%D0%BE%D1%82%D0%BE-%D0%B4%D0%B5%D0%B9%D0%B7%D0%B8-%D0%BB%D0%B0%D0%BD%D0%B3-%D1%80%D0%B0%D0%B7%D0%B4%D0%B0%D0%B2%D0%B0-%D0%BA%D1%80%D0%BE%D1%88%D0%B5%D1%82%D0%B0-%D0%B2%D1%8A%D0%B2-%D1%84%D0%B8%D0%BB%D0%BC-%D0%BD%D0%B0-%D0%BD%D0%B0%D1%88%D0%B5%D0%BD%D0%BA%D0%B0-%D0%B2-%D0%B5%D0%BB-%D0%B5%D0%B9--news654592.html", "text": "Трикратната световна шампионка по бокс Дейзи Ланг (Деси Кирова), която повече от 10 години живее в Лос Анджелис, е екшън-героиня във филма „Делка: С Високо Вдигната Глава”. Шампионка на драго сърце се включва в първия филм на Делка Ненкова, която е продуцент на лентата, заснета изцяло в Града на ангелите. Самата Делка изпълнява и главната роля на Рина, момиче от Източна Европа, което на път към Щатите, е въвлечено в какви ли не неприятности. Филмът е базиран върху личната житейска история на Делка Ненкова. Още много други българи, живеещи в Ел Ей помагат на изкисутелната блондинка да реализира мечтата си, заснемайки игрален филм. Продукцията подкрепят фолклорното дуо Цветанка и Иван Варимезови, големият ни гимнастик Стоян Башлийски (осигурява безплатни снимки в пътуващ цирк Варгус, където той е съсобственик, както и наема най-голямата звезда на цирка Патрик Гейбъл Маринели да партнира на Делка), както и младият актьор Наско Атанасов, който влиза в ролята на мим. „Всички хората – от актьорите до техническата и творческата част, във филма буквално са от цял свят. С режисьора Уил Мур точно това целяхме- да има колкото се може повече националности в „Делка: С Високо Вдигната глава” и предимно млади начинаещи колеги. Филмът може да се изтегли от Amazon и I-Tunes на английски, но ние специално го направихме и с български субтитри, защото има много хора, които предпочитат да видят на родния си език. Много съм щастлива, че играя главна роля във филм със кауза, какъвто е нашият. Всеки човек трябва да има шанса да открие себе си и да даде най-доброто според своите сили, за да има пълноценен живот. И да търси начини да преодолява трудностите, а не да се отказва още на първото препятствие”, заяви специално пред агенция ПИК Делка Ненкова по телефона от Ел Ей. Усилията на българката бяха забелязани и от „Холивуд Уикли”, списание с тираж от 80 000 000 и красивото й лице краси корицата на последния му брой.", "date": "2017.05.03", "title": "БЪЛГАРКИ ВЗРИВИХА МЕКАТА НА КИНОТО: Дейзи Ланг раздава крошета във филм на нашенка в Ел Ей (ТРЕЙЛЪР/СНИМКИ)"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BA%D1%8A%D0%BC-%D1%81%D0%BB%D1%83%D0%B6%D0%B5%D0%B1%D0%BD%D0%B8%D1%8F-%D0%BA%D0%B0%D0%B1%D0%B8%D0%BD%D0%B5%D1%82-%D1%80%D0%B0%D0%B1%D0%BE%D1%82%D0%B8%D1%85%D1%82%D0%B5-%D0%B7%D0%B0-%D0%BA%D0%B0%D1%83%D0%B7%D0%B0%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%B7%D0%B0%D1%82%D0%BE%D0%B2%D0%B0-%D0%BF%D0%BE%D1%81%D1%82%D0%B8%D0%B3%D0%BD%D0%B0%D1%85%D1%82%D0%B5-%D1%80%D0%B5-news654591.html", "text": "прессекретариата на държавния глава \"Работихте за каузата България и затова постигнахте тези резултати, които несъмнено ще бъдат оценени високо.“ Това каза президентът Румен Радев по време на срещата си в Гербовата зала на „Дондуков“ 2 с премиера проф. Огнян Герджиков и министрите от служебното правителство, съобщиха от . Държавният глава получи от министър-председателя отчета за работата на служебния кабинет. „Това, което се съдържа в папките доказва, че сте направили добрия избор“, заяви проф. Огнян Герджиков. „Основните приоритети, с които започнахте своя кратък мандат, са изпълнени по най-добрия начин“, категоричен беше президентът Румен Радев. Според него служебният кабинет е доказал, че е възможно в България да се провеждат честни избори, в които изборните манипулации и купуването на гласове да бъдат сведени до минимум. „Наваксано е изоставането по подготовката на Българското председателство на Съвета на ЕС“, припомни още той и изрази надеждата си, че философията на приемственост ще бележи предаването на изпълнителната власт към следващото правителство. „Сигурен съм, че предложенията на служебното правителство ще бъдат приети от вашите наследници, защото това е пътят за развитие на България“, категоричен беше държавният глава. Президентът Румен Радев благодари на премиера проф. Огнян Герджиков и на служебните министри за проявената отговорност и отдаденост и им пожела да работят с мисъл за България и в следващите етапи от професионално си развитие.", "date": "2017.05.03", "title": "Румен Радев към служебния кабинет: Работихте за каузата на България и затова постигнахте резултати, които ще бъдат оценени високо"}
{"url": "http://pik.bg/%D1%85%D0%B8%D1%82%D1%80%D0%BE-%D1%85%D0%BE%D0%BB%D0%B0%D0%BD%D0%B4%D1%81%D0%BA%D0%B8-%D0%BF%D0%BE%D0%BB%D0%B8%D1%86%D0%B0%D0%B8-%D1%81%D0%B5-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%85%D0%B0-%D0%B7%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8-%D0%B8-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BA%D1%80%D0%B0%D0%B6%D0%B1%D0%B0-%D0%BD%D0%B0-%D0%B4%D0%B8%D0%B0%D0%BC%D0%B0%D0%BD%D1%82%D0%B8-news654576.html", "text": "Една от най-големите кражби в историята на Холандия беше извършена през 2005 година. Въоръжена група проникна в затворена за външни зона на летището в Амстердам. Престъпниците заплашили служителите на авиокомпанията, която трябвало да превози скъпоценни камъни, след което откраднали бронираната кола с диамантите от паркинг на аерогарата, предаде БГНЕС. Тогава полицията намери част от скъпоценните камъни и задържа няколко заподозрени, но поради липса на достатъчно доказателства трябваше да ги освободят. Диаманти на стойност 43 млн. долара така и не бяха открити, а седем заподозрени бяха арестувани едва през януари. Арестите са извършени благодарение на повторно разследване, в чийто ход полицаи проникнаха в престъпна група представяйки се за журналисти, подготвящи репортаж за престъпление. Полицаите под прикритие избягвали контакти с ключовите организатори на кражбата, но събирали информация от обкръжението им. Днес заподозрените ще бъдат изправени пред съда.", "date": "2017.05.03", "title": "ХИТРО! Холандски полицаи се представиха за журналисти и разкриха кражба на диаманти"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%BF%D0%BB%D0%B0%D0%BC%D0%B5%D0%BD-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B7%D0%B0-%D0%BF%D1%80%D0%B5%D0%B8%D0%B7%D0%B1%D0%B8%D1%80%D0%B0%D0%BD%D0%B5%D1%82%D0%BE-%D0%BC%D1%83-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D0%BA%D0%BD%D1%81-news654603.html", "text": "Председателят на ГЕРБ Бойко Борисов поздрави Пламен Димитров за преизбирането му за президент на КНСБ. “Вие сте човек с голям професионален опит и през последните 26 години сте били лично отдаден на борбата в защита на работещите български граждани. Винаги сме работили в диалог и разбирателство в интерес на трудовите хора в България\", се казва в поздравителния адрес на Борисов до Димитров. Лидерът на ГЕРБ изразява увереността си, че партията ще продължи ползотворната си съвместна дейност с най-голямата синдикална организация в България и занапред.", "date": "2017.05.03", "title": "ПЪРВО В ПИК! Бойко Борисов поздрави Пламен Димитров за преизбирането му за президент на КНСБ"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BB%D1%8E%D0%B1%D0%BE%D0%B2%D0%B5%D0%BD-%D1%82%D1%80%D0%B8%D1%8A%D0%B3%D1%8A%D0%BB%D0%BD%D0%B8%D0%BA-%D1%82%D1%80%D0%B5%D1%81%D0%B5-%D1%80%D0%B0%D0%B4%D0%B5%D0%B2-%D0%B8-%D0%B4%D0%B5%D1%81%D0%B8---%D0%BF%D1%8A%D1%80%D0%B2%D0%B0%D1%82%D0%B0-%D0%B4%D0%B0%D0%BC%D0%B0-%D0%BD%D0%B0%D1%81%D0%B0%D0%BC%D0%B5-%D1%81-%D0%B1%D0%B8%D0%B2%D1%88%D0%B8%D1%8F-%D1%81%D0%B8-news654573.html", "text": "Скандали от ревност предизвикват трусове в президентството през последните седмици, научи „Ретро”. Инициатор обаче този път не е съпругата на държавния глава Румен Радев – Деси, а точно обратното, озадачени са служители на „Дондуков” 2. Пословичната със своята ревност и диктаторски нрав бургазлийка, която заради това е известна с прозвището си Генерал Деси, е успяла на свой ред да предизвика подобни чувства у пресния си младоженец. Въпреки че са официално женени едва от половин година и любовта помежду им уж е доста силна, двамата вече често си спретвали скандали, стигащи до ушите на подчинените им. Това се случвало и в президентството, където Радев почти никога не остава сам, тъй като кабинет там има и половинката му, която се радва на секретарки, екип, охрана и шофьор. Деси Радева вече се чувствала доста важна в ролята си на първа дама, а и на доста повече, ако се вярва на слуховете, че тя напътства втория си мъж, който й бе шеф във Военновъздушните сили. Факт е, че тя придружава президента дори на работни посещения, като например това в Хасково и на границата с Турция преди седмица, където бе плътно до него, въпреки че той имаше чисто служебни срещи с кметове и военни на браздата. Ключовата й роля явно я е окрилила и президентшата вече заформила цяла кръг от съветници и приближени около себе си, които всекидневно й гостували на „Дондуков” 2 и я анимирали в иначе скучните й и изпразнени от задачи делници. Именно тези срещи станали повод за един от последните скандали с Радев, след като той научил, че често в кабинета на жена му се отбива не кой да е, а бившият й съпруг и баща на сина й – Георги Свиленски. „След второто му посещение при първата дама започна да се усеща напрежение. Явно все пак Радев я ревнува и не му е приятно да се среща и да говори с часове с мъж, за когото е била омъжена. Нищо че тя се оправдава, че той идва в качеството му на депутат от БСП да обсъждат разни политически теми и международното положение”, коментират клюкари на „Дондуков” 2. Повечето са силно озадачени, че мъж като Румен Радев, който се радва на голяма популярност сред жените, особено с харизмата си на военен и пилот, може да ревнува от доста по-скромния депутат. Според мнозина обаче напрежението не възникнало толкова заради любовния триъгълник, колкото заради това, че държавният глава се притеснявал от тайните разговори и кроежи на съпругата си и предпочитал да е наясно с кого се вижда и какво обсъждат.", "date": "2017.05.03", "title": "САМО В ПИК И \"РЕТРО\"! Любовен триъгълник тресе Радев и Деси - първата дама насаме с бившия си в президентството"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%B1%D0%B8-%D1%82%D0%B8-%D0%B2%D0%B8-%D0%BF%D0%B8%D0%BA-tv-%D0%B4%D0%B8%D0%BA%D1%82%D1%83%D0%B2%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%BD%D0%B0%D1%82%D0%B0-%D1%81%D1%85%D0%B5%D0%BC%D0%B0-%D0%BD%D0%B0-%D0%BA%D0%B0%D0%BD%D0%B0%D0%BB%D0%B0-%D0%B7%D0%B0%D0%B1%D1%80%D0%B0%D0%BD%D0%B8%D1%85%D0%B0-%D1%87%D0%B0%D0%BB%D0%B3%D0%B0-%D0%B4%D0%B8%D0%B2%D0%B8%D1%82%D0%B5-%D0%B2-%D1%87%D0%B0%D1%81-news654599.html", "text": "Страховита вихрушка свисти по високите етажи на Би Ти Ви заради ПИК TV. Светското предаване на медията ни, \"Жълтите новини\", е извадило от равновесие директорите на частната медия, които наредили рязка промяна в програмната схема заради единственото лайфстайл шоу в онлайн пространството. Новата наредба забранявала в предаванията, които са вътрешна продукция на Би Ти Ви, да бъдат канени като гости фолкпевици, а също и да бъдат излъчвани репортажи и всякакви други материали под каквато и да е форма за служителките на Митко Пайнера. Скандалът е избухнал след интервюто на Мария Гущерова за \"Жълтите новини\", което бе излъчено на 13 април по ПИК TV. Пред водещата Елиана Василева звездата на \"Пайнер\" обяви сензационно, че е в процес на развод със съпруга си Християн Гущеров. Проблемът всъщност дошъл от там, че само седмица по-рано фолк дивата гостува в \"Тази събота\", от където всъщност не произлезе никаква сензация, а от завоалираните й отговори пред Диана Любенова така и не стана ясно живее ли още или не с милионера Гущеров. По време на гостуването на Мария в \"Жълтите новини\" се случи точно обратното - интервюто се превърна в истинска сензация, тъй като звездата проговори за края на брака си и разясни в детайли деликатните отношения със своя съпруг. Управниците на Би Ти Ви, бесни от това как е възможно гостите на съботно-неделния блок на Би Ти Ви да предпочитат да се изповядват пред ПИК TV, а не в ефира на една от двете водещите телевизии в България, са свалили една дузина вече заснети интервюта с артисти от лекия жанр, научи ПИК. Сред ощетените от новата наредба предавания са били \"COOL...T\" на Петя Дикова и \"Тази събота и Тази неделя\", екипите на които вече имали готови няколко интервюта с фолк диви, но им било забранено да ги излъчват. \"Жълтите новини\" е единственото лайфстайл предаване в българското интернет пространство и се излъчва всяка събота от 17 ч. Едночасовото шоу е разделено на три части, като в първата водещата Глория Видолова прави обзор на най-пикантните и скандални клюки за родните ВИП-ове. Заедно със светската журналистка от Агенция ПИК Елиана Василева коментират най-любопитните теми от седмицата във втората част, а в третата срещу нея на разпит застават звездите от светския елит.", "date": "2017.05.03", "title": "СКАНДАЛ В БИ ТИ ВИ! ПИК TV диктува програмната схема на канала! Забраниха чалга дивите в частната медия след сензационно интервю на Мария Гущерова за \"Жълтите новини\""}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B2-%D0%B8%D0%BD%D0%B4%D0%B8%D1%8F-%D1%81%D0%B5-%D1%80%D0%BE%D0%B4%D0%B8-%D0%B4%D0%B5%D1%82%D0%B5-%D1%81-%D0%B4%D0%B2%D0%B5-%D0%B3%D0%BB%D0%B0%D0%B2%D0%B8-%D0%B8-%D1%82%D1%80%D0%B8-%D1%80%D1%8A%D1%86%D0%B5-%D1%81%D0%BD%D0%B8%D0%BC%D0%BA%D0%B0-18-news654475.html", "text": "Момиченце с втора глава, израснала в областта на корема и три ръце се роди в Индия, съобщи „Дейли мейл”. Според лекари, това е случай на така наречения „паразитен близнак”. Индийските лекари в град Джайпур са извършили четиричасова успешна операция, за да отделят паразитната глава. Детето се възстановява нормално. „Втората глава” е била частично развита, нямала е уши и очи. Според лекарите, операцията за отделянето й е било крайно необходимо, защото тя е лишавала детето от необходимите за оживяването му хранителни вещества. Подобни случаи в медицинската практика са изключително редки, сочи статистиката. Смята се, че паразитен близнак се среща веднъж на 1 милион раждания.", "date": "2017.05.03", "title": "УНИКАЛНО! В Индия се роди дете с две глави и три ръце (СНИМКА 18+)"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B1%D0%B0%D0%BD%D0%B4%D0%B0-%D0%B7%D0%B0-%D0%B2%D1%8A%D0%BE%D1%80%D1%8A%D0%B6%D0%B5%D0%BD-%D0%B3%D1%80%D0%B0%D0%B1%D0%B5%D0%B6-news654521.html", "text": "Криминалисти от ОДМВР-Шумен, заедно с колегите им от Варна задържаха извършители на въоръжен грабеж от търговски обект в Шумен. Операцията е проведена под ръководството на ГД „Национална полиция“ и под наблюдението на РП-Шумен, съобщиха от пресцентъра на МВР. Работата по разкриване на престъплението започнала на 27 март. Около 2:30 часа след полунощ в търговски обект на пл.”Гривица” в Шумен влязъл мъж. От рафт в денонощния павилион взел пакетче чипс и подал на продавачката банкнота,за да го плати. В този момент влязъл и маскиран мъж,който насочил оръжие срещу нея,отправил заплахи,след което извършили грабеж на малко над 1000 лева. Освен оборотните пари злонамерените посетители взели и портмонето на продавачката с 150 лева, лична и дебитна карта. Веднага след извършения оглед започнало и разследването по случая, извършено под надзора на прокурор от районната прокуратура в Шумен. В хода му била планирана специализирана полицейска операция с участието на криминалисти от ГДНП и ОДМВР-Варна. В резултат на предприетите съвместни професионални действия, вчера, на територията на морската ни столица били установени и задържани извършителите на престъпното деяние - Ж.Г./23г./, М.М./22г./ и В.К./22г./, тримата от Варна. Извършени са огледи на автомобили, иззети са дрехи и оръжие. При проведените разпити било установено, че тримата имат опит за грабеж в същия обект през месец ноември миналата година. Оказали са пълно съдействие при документиране на престъплението. Не са осъждани. Изяснено е, че пистолетът е газов, законно притежаван от Ж.К. Разпитани са пред съдия от Районен съд- Шумен. Повдигнати са им обвинения за извършено престъпление по чл. 198 ал. 1 от НК. Взети са им мерки за неотклонение “подписка”.", "date": "2017.05.03", "title": "Задържаха банда за въоръжен грабеж"}
{"url": "http://pik.bg/%D0%BE%D0%B3%D1%80%D0%BE%D0%BC%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D1%81%D0%BF%D0%BE%D1%80%D1%82%D1%8A%D1%82-%D1%81%D0%B5-%D1%82%D1%80%D0%B5%D1%81%D0%B5---%D0%BF%D0%BE%D1%81%D0%B5%D0%B3%D0%BD%D0%B0%D1%85%D0%B0-%D0%BD%D0%B0-%D0%BD%D0%B0%D0%B9-%D0%B2%D0%B5%D0%BB%D0%B8%D0%BA%D0%B0%D1%82%D0%B0-%D1%81%D1%82%D0%B5%D1%84%D0%BA%D0%B0-%D0%BA%D0%BE%D1%81%D1%82%D0%B0%D0%B4%D0%B8%D0%BD%D0%BE%D0%B2%D0%B0-%D1%81-%D0%B3%D0%BE%D1%80%D0%B5%D1%89%D0%B0-%D0%B8-news654519.html", "text": "Председателят на БОК и настояща световна рекордьорка в скока на височина Стефка Костадинова излезе с официална позиция по повод идеята за ревизия и евентуално анулиране на световни рекорди в леката атлетика. Скандалът е огромен. Ето горещата изповед на една от най-великите спортистки в историята на спорта въобще и номер 1 в сектора за висок скок при дамите. Както и кадри от емблематичния рекорд на Костадинова, Стефка Костадинова: \"Няма как да отнемат световния рекорд от мен и от България\" \"Когато поставях рекорди ме поздравяваха, сега същите хора искат да ги зачеркнат\" \"За втори пореден път в рамките на 4 месеца съм длъжна да заявя, че намирам предложението за ревизия и евентуално анулиране на световните рекорди за несериозно, некоректно и дори подигравателно. Тук не става дума само за мен, а за всички, които честно и с огромен труд са постигнали нещо значимо в глобален мащаб, записали са своя връх в кариерата, който е и връх в човешките постижения. Аз съм скочила 209 см на високо, Кайша Берквист от Швеция скочи 208 см, което е световен рекорд в зала – защо това трябва да се забрави и анулира без причина? По тази логика утре ще поискат да премахнат постиженията на Юсеин Болт, Сергей Бубка, Майкъл Фелпс… Освен това, ако се вземе подобно решение сега, какво гарантира, че след година-две някой няма да поиска пак \"пренаписване\" с нови мотиви... Нямам обяснение защо нещо се предлага отново, само месец след като Международната атлетическа федерация(ИААФ) се произнесе категорично против. Скочих рекордните 209 см по време на Световно първенство, на живо пред погледите на милиарди зрители и с възможно най-строгия допинг контрол. Най-трудно е да поставиш рекорд по време на шампионат на планетата, защото обикновено там мислиш предимно за златото. Тествана съм стотици пъти по цял свят на най-престижните турнири в атлетиката и отговорност на други е бил броят на допинг пробите и колко години да се съхраняват. В кариерата си имам 197 скока над 2 метра, скачала съм за световен рекорд 207 см, после 208 см, три пъти подобрих световните рекорди в зала, заслужих да бъда отличена със спортен \"Оскар\", спечелих 7 световни и 5 европейски титли, олимпийско злато… Това не е случайно извървян път за да ме подлагат сега на съмнения и ревизии. Това е нещо, с което се гордея като българка и няма как да го зачеркнат с \"нови критерии и стандарти\". Освен това този рекорд е на България и няма как да се съглася да отнемат без основание нещо на страната ми. Спомням си как точно Свен Арне Хансен ме поздравяваше и прегръщаше, когато побеждавах в Осло, където все още държа рекорда на турнира \"Бислет\" с 205 см от 1987 г. Тогава Хансен бе директор на турнира и бе повече от щастлив с моя резултат. Сега същият норвежец, като президент на ЕАА, предлага ревизии и отмяна…. Може би защото му липсват резултати над 2 метра… Как тогава бях герой, а сега ме подлагат на ревизии и съмнения?… Несериозно, некоректно, дори подигравателно с нашия труд е да се зачеркне всичко случило се досега в историята. И защо никой друг освен европейската атлетика не прави това?… Да - за доказаните нарушения и прегрешилите нека има санкции и анулиране, но защо трябва да страдат и останалите? Повтарям, че реакцията ми е не само заради световния рекорд в скока на височина, а заради всички, които честно и с огромни усилия са направили нещо значимо като доказателство за човешките възможности.\"", "date": "2017.05.03", "title": "Огромен скандал! Спортът се тресе - посегнаха на най-великата! Стефка Костадинова с гореща изповед (СНИМКИ И ВИДЕО)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D1%8A%D1%80%D0%B2%D0%B0%D0%BD-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%B8%D0%BC%D0%B0-%D0%BB%D0%B8-%D0%B8%D0%B7%D0%BD%D0%B5%D0%BD%D0%B0%D0%B4%D0%B8-%D0%BA%D0%B0%D0%BA%D0%B2%D0%B0-%D0%B5-%D0%BB%D0%BE%D0%B3%D0%B8-news654529.html", "text": ", агенция ПИК потърси за коментар изпълнителния директор на \"Галъп интернешънъл\" Първан Симеонов. Пред медията ни той разкри впечатленията си от бъдещите участници в правителството, изненадите в списъка и уязвимите места на кабинета. - Не виждам изненада. Няма нищо извън прогнозите. Както смятахме, първо Борисов ще гледа Патриотите да участват по-скоро на експертно ниво в кабинета. Техните министри не звучат ярко патриотично, а звучат като едни експертни кандидатури. Това е всъщност балансирано с участието на Красимир Каракачанов и Валери Симеонов във властта. Разбира се, най-ярко звучащият измежду Патриотите - Волен Сидеров няма как да участва в правителството - нещо, което сме казвали винаги. - Неговата логика е двойна. Първо - той иска да държи Патриотите малко на по-заден план. Второ - самите им политически лидери да ги държи близки до себе си, за да не създават проблеми, защото някои от тях са по неподправени като политически стил. И двете логики Борисов ги е спазил. Държи ги близо до себе си, за да носят солидарно отговорността и да не шават много и, разбира се, по-ярко патриотично присъствие в правителството не е допуснато. Виждате, че има хора от квотите на Патриотите - там е Нено Димов, който е от квотата на ВМРО, но на практика е близък до ГЕРБ човек, той оглавява Института за дясна политика. Там е и г-н Караниколов, който е от квотата на \"Атака\", но ми се струва също близък до някои среди в ГЕРБ. - Вижда се, че през последните дни явно номинирането на Вежди Рашидов и Лиляна Павлова е станало по-проблемно. Вероятно става дума за уязвимост по линия на скандали. Несъмнено ми прави впечатление, че това е правителство, което ще се опитва да звучи добре дори за десния човек. Самият Нено Димов е представител на старата десница. Екатерина Захариева е човек, който ще звучи близо до този дяснолиберален проатлантически лагер, който олицетворява президентът Плевнелиев. Не трябва да се забравя, че българската външна и военна политика са натовски политики. Ние там нямаме много право на самоинициатива. Ние там трябва да звучим, както звучи НАТО. Трябва да звучим системно. - Знаменателно е присъствието на Красимир Каракачанов като министър на отбраната. Това означава ясно признание от страна на западните партньори, че Красимир Каракачанов е пригоден за тази дейност. Защото знаете, че имаше съмнения дали един националист може да заеме тази позиция. Западните партньори очевидно казват \"да\". - Възможно е, но може и да е нещо друго. Въпросът е, че този кабинет няма право на много скандали. Той ще се пази като дявол от тамян, защото те не могат да си позволят за трети път да подават оставка и да се разпадат. Тоест, те ще се опитват да избягват всеки един потенциален скандал. - Нека първо огледаме техните биография. Тези хора ще са уязвими от опозицията. На опозицията това й е работата - тя уязвява всички. Вероятно този кабинет ще търси връзки с г-н Пеевски. Вероятно ще се търси топлата връзка с ДПС. А ДПС по-скоро застава благосклонно. ДПС няма и друг избор. То трябва да консумира власт, за да се чувства силно, особено в този момент, в който има доста сериозна конкуренция в собствената си ниша. Тепърва ще тръгват и ще се вадят неща. Винаги има един такъв етап, има едни дни, в които тези министри ще са застрашени. Тези хора са политици, занимават се с големи пари, така че всички са уязвими.", "date": "2017.05.03", "title": "САМО В ПИК! Първан Симеонов с ексклузивен коментар за кабинета! Има ли изненади, каква е логиката на Борисов и защо ще търси топла връзка с ДПС"}
{"url": "http://pik.bg/%D1%86%D0%B5%D0%BD%D0%B7%D1%83%D1%80%D0%B0-%D0%B8%D0%B7%D1%80%D0%B8%D1%82%D0%B0%D1%85%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%BE%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B3%D0%B8%D0%BB%D0%B4%D0%B8%D1%8F%D1%82%D0%B0-%D0%B1%D1%8F%D1%81%D0%BD%D0%B0---%D0%B8%D1%81%D0%BA%D0%B0-%D1%81%D0%BF%D0%B5%D1%88%D0%BD%D0%B0-%D1%81%D1%80%D0%B5%D1%89%D0%B0-%D1%81-%D0%B3%D0%BB%D0%B0%D0%B2%D1%87%D0%B5%D0%B2-news654527.html", "text": "Жестока цензура се извършва в момента в Народното събрание, предава репортер на ПИК. От пресцентъра на парламента дойдоха лично да кажат на всички журналисти да напуснат сградата на Народното събрание. Служителите от пресцентъра стоят плътно до репортерите и ги чакат да напуснат сградата. Един от квесторите дори заяви, че всеки може да ползва флашки за интернет и да пише отвън. В прав текст заявиха, че изкарват журналистите на улицата, тъй като заседанието било свършило и вече нямали работа вътре.", "date": "2017.05.03", "title": "ЦЕНЗУРА! Изритаха журналистите от парламента, гилдията бясна - иска спешна среща с Главчев"}
{"url": "http://pik.bg/%D0%B1%D0%B5%D0%B7%D1%80%D0%B5%D0%B4%D0%B8%D1%86%D0%B8-%D0%B2-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D0%B3%D0%B0%D0%BD%D0%B3%D1%81%D1%82%D0%B5%D1%80%D0%B8-%D0%BF%D0%BE%D0%B4%D0%BF%D0%B0%D0%BB%D0%B8%D1%85%D0%B0-%D1%81%D0%B5%D0%B4%D0%B5%D0%BC-%D0%B0%D0%B2%D1%82%D0%BE%D0%B1%D1%83%D1%81%D0%B0-%D0%B2-%D1%80%D0%B8%D0%BE-%D0%B4%D0%B5-%D0%B6%D0%B0%D0%BD%D0%B5%D0%B9%D1%80%D0%BE-%D0%B2%D0%B8%D0%B4%D0%B5%D0%BE-news654473.html", "text": "Гангстерски прояви в Бразилия. Предполагаеми членове на наркогрупировка подпалиха седем пътнически автобуса и трактор на няколко от основните магистрали в Рио де Жанейро. По всяка вероятност действията им са в отговор на полицейски акции в бедняшки квартали, контролирани от наркобосове. Нападателите са наредили на пътуващите в автобусите да слязат преди да ги подпалят и никой не е пострадал.", "date": "2017.05.03", "title": "Безредици в Бразилия! Гангстери подпалиха седем автобуса в Рио де Жанейро (ВИДЕО)"}
{"url": "http://pik.bg/%D1%80%D1%83%D0%BC%D1%8F%D0%BD%D0%B0-%D0%B1%D1%8A%D1%87%D0%B2%D0%B0%D1%80%D0%BE%D0%B2%D0%B0-%D0%BF%D0%B0%D0%BA-%D1%81%D1%82%D0%B0%D0%B2%D0%B0-%D0%BD%D0%B0%D1%87%D0%B0%D0%BB%D0%BD%D0%B8%D0%BA-%D0%BD%D0%B0-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%BD%D0%B0-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-news654602.html", "text": "Румяна Бъчварова ще е началник на политическия кабинет на премиера Бойко Борисов, съобщи офнюз. Бившият вицепремиер и вътрешен министър във второто правителство на Борисов заемаше същия пост в първия му кабинет. Бъчварова влезе като депутат в новия 44 парламент от 25 Многомандатен избирателен район, където беше на 7 място. Тя беше едно от лицата на ГЕРБ, които бяха застрашени от отпадане. След като Борисов взе решение да влезе в парламента от листата в Пловдив, където беше водач, софийската листа се \"размести\" и това позволи на Бъчварова да стане народен представител. Във второто правителство на Борисов тя пое вътрешното министерство, след като оставка подаде Веселин Вучков заради несъгласие с оставането на Светлозар Лазаров на поста главен секретар на МВР. Като вътрешен министър Бъчварова предложи серия от промени в Закона за МВР, които бяха представени като част от реформата в министерството. Те обаче бяха бламирани изцяло от парламента и от персонално от финансовия министър Владислав Горанов. Преди да влезе в активната политика тя беше позната в общественото пространство като социолог, един от създателите на агенцията за социологически проучвания \"Маркет Линкс\".", "date": "2017.05.03", "title": "Румяна Бъчварова  пак става началник на кабинета на Бойко Борисов"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%B0-%D0%B8%D0%B4%D0%B8%D0%BE%D1%82%D1%81%D0%BA%D0%B0-%D0%BC%D0%BE%D0%B4%D0%B0-%D0%B4%D0%B0-%D1%81%D0%B5-%D0%B2%D0%BE%D0%B7%D0%B8%D1%88-%D0%BD%D0%B0-%D0%B3%D1%8A%D1%80%D0%B1%D0%B0-%D0%BD%D0%B0-%D1%82%D1%80%D0%BE%D0%BB%D0%B5%D0%B9-%D0%B2%D0%B8%D0%B4%D0%B5%D0%BE-news654575.html", "text": "Поредна тийнейджърска \"мода\", която може да коства живота на \"смелите\" пубери, се вихри и популяризира в нета. Този път видеото е от Волгодонск, съобщава РЕН.тв. Опасните развлечения били заснети от кола, която се движела след тролея. На кадрите се вижда как момчетата буквално висят, държейки се за стълбичката на тролейбуса. Когато транспортното средство спира, тийнейджърите слизат, а най-често бягат, погнати от възмутени граждани. Изданието припомня за трагичен случай, станал в Иркутск, при който 12-годишно момче загива от токов удар, возейки се по същия начин на тролей.", "date": "2017.05.03", "title": "Поредна идиотска \"мода\": Да се возиш на гърба на тролей (ВИДЕО)"}
{"url": "http://pik.bg/%D0%BE%D1%81%D1%82%D0%B0%D0%B2%D0%B8%D1%85%D0%B0-%D1%86%D0%B5%D0%BD%D0%BA%D0%BE-%D1%87%D0%BE%D0%BA%D0%BE%D0%B2-%D0%BA%D0%B0%D1%82%D0%BE-%D0%BA%D0%BC%D0%B5%D1%82-%D0%BD%D0%B0-%D0%B3%D0%B0%D0%BB%D0%B8%D1%87%D0%B5-news654540.html", "text": "Ценко Чоков няма да бъде освободен от поста кмет на Галиче. Това реши днес Общинската избирателна комисия в Бяла Слатина, предава Би Ти Ви. От 11-те членове на комисията 9 са гласували в полза на Чоков. Наскоро ЦИК препоръча той да бъде отстранен от кметския пост, тъй като не е в състояние да изпълнява задълженията си от дълго време. Ценко Чоков е в ареста вече почти година по обвинение за участие и ръководене на организирана престъпна група за лихварство и рекет.", "date": "2017.05.03", "title": "Оставиха Ценко Чоков като кмет на Галиче"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BC%D0%B8%D0%BD%D0%B0-%D0%B2-%D0%BC%D0%BE%D1%80%D0%B5%D1%82%D0%BE-%D0%BA%D1%80%D0%B0%D0%B9-%D0%BE%D0%B1%D0%B7%D0%BE%D1%80-%D0%B4%D0%B2%D0%B0-%D0%B4%D0%BD%D0%B8-%D0%BD%D1%8F%D0%BC%D0%B0-%D0%BA%D0%BE%D0%B9-%D0%B4%D0%B0-%D1%8F-%D0%B8%D0%B7%D0%B2%D0%B0%D0%B4%D0%B8-news654526.html", "text": "Стара мина от Втората световна война откриха водолази в акваторията на Обзор, съобщи „Флагман”. Взривното устройство е заклещено между скали на 100-ина метра от плажната ивица. „Сигнализирахме веднага на телефон 112, но постоянно ни прехвърлям ту към Гранична полиция, ту към Гражданска защита. Не знаем към кого да се обърнем, а мината е на близко разстояние. Всеки ден влизат рибари, ако е опасна може да се стигне до сериозен инцидент”, казаха  водолазите, открили мината. От два дни те се опитват да намерят отговорна институция, която да реши проблема, но засега удрят на камък. Местните вече се предупреждават да избягват този район, докато мината не бъде извадена.", "date": "2017.05.03", "title": "Откриха мина в морето край Обзор, два дни няма кой да я извади"}
{"url": "http://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BC%D0%B8%D0%BD%D0%B8%D1%81%D1%82%D1%80%D0%B8%D1%82%D0%B5-%D1%81%D0%B8-%D0%BE%D1%82%D0%B8%D0%B2%D0%B0%D1%82-%D0%B1%D0%BE%D0%B9%D0%BA%D0%BE-%D0%BE%D1%81%D1%82%D0%B0%D0%B2%D0%B0-news654538.html", "text": "Честит да ни е кабинетът „Борисов 3“! Впрочем, шеговито погледнато, защо не Борисов Трети? Ясно е, че както и да се казват министрите, силният човек е един. Екипните решения в правителството са проекция на неговата воля и това е нормално – хората избират ГЕРБ заради Бойко Борисов. А щом го избират, значи са останали доволни от първите му две управления. Министрите си отиват, Бойко остава. Няма друг такъв феномен в българската политика и едва ли скоро ще има – три поредни мандата премиер, с недосегаем и неизменен рейтинг, оцеляващ при всички скандали, устояващ на политическите вихрушки и капризите на електората. И тук не става дума за славословия, а за реалност. Новият кабинет едва ли е идеален, но той ще се крепи на авторитета на министър-председателя. Нервираме се примерно – защо точно този, защо непременно онзи, а после си даваме сметка, че на практика „Бойко решава“ и имената нямат чак такова значение. „Бойко решава“ е и рефлекс от соца, и умилително-християнско, и не съвсем либерално-демократично. Но пък върши работа по нашите географски ширини, в територията, която имаме шанса или малшанса да обитаваме и наричаме своя родина. Затова, в името на България – успех на новото българско правителство. Този успех ще е общ и ще зависи от всички ни.", "date": "2017.05.03", "title": "ПРАВИТЕЛСТВО? Министрите си отиват, Бойко остава"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%BB%D0%B5%D0%B4-%D0%B4%D1%80%D0%B0%D0%BC%D0%B8%D1%82%D0%B5-%D0%B2-%D0%B4%D0%B5%D1%80%D0%B1%D0%B8%D1%82%D0%BE---%D1%81%D0%B5%D1%80%D0%B8%D0%BE%D0%B7%D0%BD%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D0%B7%D0%B0-%D0%BB%D0%B5%D0%B2%D1%81%D0%BA%D0%B8-news654546.html", "text": "Дисциплинарната комисия към БФС взе решение относно събитията по трибуните по време на дербито \"Левски\" - ЦСКА (0:3). Сините са глобени с над 25 хил. лева, като в допълнение за следващия домакински двубой на \"Левски\" - с Лудогорец, сектор “А” на стадион “Георги Аспарухов” ще бъде затворен. Наказанията на ПФК \"Левски\": - за използване на факли - 300 лева; - за хвърлени бомбички - 2000 лева; - за хвърлени предмети с последствия - лишаване от домакинство за една среща и 4 хил. лева глоба. Наказанието “лишаване от домакинство за една среща” се заменя със \"затваряне на Сектор \"А\"; - вдигната свастика - 19 хил. лева. Принципно глобата за издигането на свастики е 37 500 лева, но е редуцирана наполовина, защото е отчетено, че е свалена веднага. Освен горепосочените наказания ПФК \"Левски\" се задължава да възстанови и причинените щети на Националния стадион \"Васил Левски\".", "date": "2017.05.03", "title": "ИЗВЪНРЕДНО! След драмите в дербито - сериозни санкции за \"Левски\""}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D1%81-%D0%BF%D1%8A%D1%80%D0%B2%D0%B8-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%B1%D0%BE%D1%80%D0%B8%D1%81%D0%BE%D0%B2-3-news654547.html", "text": "\"Не сме търсили точни аритметични пропорции, гледахме да е екип, който да работи. Да не се затварят отделни министерства, да не се капсулират, преди имаше подобни примери\". Това заяви в първия си коментар лидерът на Атака Волен Сидеров. Той допълни, че другите двама лидери на НФСБ и ВМРО отиват на вицепремиерски постове, което е ясен знак за поемане на отговорност. \"Те застават като гаранция, че ние се ангажираме, не само гледайки, а с цялата отговорност и съзнанието, че участието във властта носи негативи. Оттук нататък ще трябва много сериозна дейност, да не позволяваме да се гледа на нашата коалиция като службогонене. Ще трябва сериозна дейност. Валери Симеонов и Каракачанов са хора с амбиция да покажат, че може в техния сектор да се променят неща към добро\", заяви още Сидеров. Лидерът на Атака допълни, че той остава в парламента и ще следи за дисциплината на групата, а като не изключи и варианта да стане председател на парламентарната група.", "date": "2017.05.03", "title": "ЕКСКЛУЗИВНО В ПИК! Волен Сидеров с първи коментар за кабинета \"Борисов 3\""}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B8%D0%B7%D1%87%D0%B5%D0%B7%D0%BD%D0%B0-%D0%B4%D0%B5%D1%82%D0%B5-%D0%BD%D0%B0-%D0%BF%D0%B0%D0%B7%D0%B0%D1%80-%D0%B2-%D0%B1%D1%83%D1%80%D0%B3%D0%B0%D1%81-news654550.html", "text": "5-годишно момченце се изгуби района на хранителния магазин до зеленчуковия пазар „Краснодар” в бургаския ж.к. „Възраждане”. Момченцето е около 5-годишно и има проблем с говора, русо е. Вече е подаден сигнал за издирването му на тел.112. Очаквайте подробности само във Флагман.бг.", "date": "2017.05.03", "title": "ОТ ПОСЛЕДНИТЕ МИНУТИ! Изчезна дете на пазар в Бургас"}
{"url": "http://pik.bg/%D0%BF%D1%80%D0%B5%D0%BA%D1%80%D0%B0%D1%81%D0%B5%D0%BD-%D0%BF%D1%80%D0%B0%D0%B7%D0%BD%D0%B8%D0%BA-%E2%80%93-%D0%B4%D0%B5%D0%BD-%D0%BD%D0%B0-%D0%BD%D0%B5%D1%83%D0%BC%D0%B5%D0%BD%D0%B8%D1%8F%D1%82%D0%B0-%D1%82%D0%B5%D0%B7%D0%B8-%D1%85%D0%BE%D1%80%D0%B0-%D0%B8%D0%BC%D0%B0%D1%85%D0%B0-%D1%81%D0%B0%D0%BC%D0%BE-%D0%B5%D0%B4%D0%BD%D0%B0-%D0%B7%D0%B0%D0%B4%D0%B0%D1%87%D0%B0-%D0%B8-%D1%81%D0%B5-%D0%BF%D1%80%D0%BE%D0%B2%D0%B0%D0%BB%D0%B8%D1%85%D0%B0-news654545.html", "text": "Денят на НЕуменията е всеки ден. Повечето хора като не знаят как да направят нещо, не го закачат, но тези смелчаци тук... те са друго нещо! Те пипат всичко на поразия и са истински „гении“ в своята област. Техните умения наистина поразяват... И как празнуват? Тези епични провали в снимките, ще дадат отговор!", "date": "2017.05.03", "title": "Прекрасен празник – ден на НЕуменията! Тези хора имаха само една задача и се провалиха!"}
{"url": "http://pik.bg/%D0%B7%D0%B0%D0%BF%D0%BE%D1%87%D0%BD%D0%B0%D1%85%D0%B0-%D1%80%D0%B0%D0%B7%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%BF%D1%83%D1%82%D0%B8%D0%BD-%D0%B5%D1%80%D0%B4%D0%BE%D0%B3%D0%B0%D0%BD-%D0%B2-%D1%81%D0%BE%D1%87%D0%B8-news654552.html", "text": "TACC. Държавният глава на Руската федерация Владимир Путин посрещна в черноморския курортен град Сочи турската делегация, начело с президента Реджеп Тайип Ердоган, предава Путин приветства турския си колега и му благодари, че е приел поканата за посещение в Сочи. На свой ред Ердоган отбеляза, че лидерите на двете страни имат добра възможност да обсъдят както аспектите от двустранното сътрудничество, така и регионалните въпроси. „Уверен съм, че стъпките, които направим заедно, че променят съдбата на целия регион“, заяви турският лидер.", "date": "2017.05.03", "title": "Започнаха разговорите Путин-Ердоган в Сочи"}
{"url": "http://pik.bg/%D0%B6%D0%B8%D0%BB%D0%B8%D1%89%D0%B0%D1%82%D0%B0-%D0%B2-%E2%80%9E%D0%BC%D0%B8%D0%BB%D0%B5%D0%BD%D0%B8%D1%83%D0%BC-%D1%86%D0%B5%D0%BD%D1%82%D1%8A%D1%80%E2%80%9D-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%BF%D0%B0%D0%B7%D0%B0%D1%80%D0%B0-%D1%89%D0%B5-%D1%81%D0%B5-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%BB%D0%B8-%D1%86%D0%B5%D0%BD%D0%B0%D1%82%D0%B0-%D0%BE%D1%82-5000-%D0%B5%D0%B2%D1%80%D0%BE-%D0%BD%D0%B0-%D0%BC2-news654539.html", "text": "Комплексът „Милениум център”, който продължава да се строи в непосредствена близост до НДК вече седма година, по точно до неговата административна сграда вече предлага на пазара за имоти жилищни площи. Това стана ясно от съобщение на компанията, която е оторизирана да продава апартаментите в комплекса. По повод цените на имотите в този, смятан за свръхлуксозен комплекс в София, преди две години се появиха стряскащи съобщения, че някои от имотите ще стартират с нива от 5000 евро на м2. Това обаче бе още по време на продължилата 6-7 години криза на пазара за недвижимости. Тогава средната цена на апартаментите в столицата бе около 1100 евро. Днес нещата са различни. Брокери коментират, че интересът към закупуване на имоти в София се повишава, регистрират се сделки на нива, близки до нивата отпреди кризата от 2008-2009 година. В този смисъл, ниво от 5000 евро на квадрат вече не звучи толкова екстравагантно. Още повече, че и в момента в специализирани сайтове за имоти не липсват оферти за луксозни жилища с цени между 3000 и 4000 евро на квадрат. При това става дума за локации като „Лозенец”, Център и „Изток”, познати и доста отдавна търгувани на най-високите цени в столицата. А в този случай става дума за комплекс, който включва  офис сграда на 18 етажа, 5-звезден хотел на 32 етажа, жилищна сграда на 24 етажа, търговски център и паркинг на пет нива. Жилищната сграда е ориентирана на юг с гледки към Витоша и парка, както и към целия град и това е допълнителна екстра. За да бъде реализирана сделка на това ниво обаче, трябва да бъдат привлечени най-заможните клиенти. Това вече намира потвърждение в договорите за наем, които, според непотвърдена официално информация, вече са сключени с две от големите български банки. Известно е,че именно банките дават най-добри условия за наемане на престижни площи,  а тези две със сигурност ще дойдат тук с централите си. За 10 години само едната от тях ще плати около 22 милиона евро за наем на над 7400 м2. Вероятно сумата на наема за втората банка ще е близка. Така че сега остава да видим на какви нива ще стартират продажбите в жилищната сграда. И дали брокерите и собствениците на имота ще са склонни към отстъпки при появата на реален клиент.", "date": "2017.05.03", "title": "Жилищата в „Милениум център” излизат на пазара. Ще се потвърди ли цената от 5000 евро на м2?"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%BF%D1%8A%D1%80%D0%B2%D0%B8-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%81%D0%BA%D0%B8%D1%8F-%D1%81%D0%B8-%D0%BF%D0%BE%D1%81%D1%82-news654548.html", "text": "\"Направихме взаимно споразумение в което да се разпределят отговорностите. Не разбирам това постоянно говерене за постове и места\". Това заяви лидерът на НФСБ Валери Симеонов след като стана ясно, че той ще бъде вицепремиер по енергетиката и демографската криза. Симеонов заяви, че са се борили за ведомствата, които са приоритет в тяхната програма. \"Аз специално не мога да си изкривя душата, че не съм доволен от това, че взимам икономиката и демографията, които са доста мащабни. В това ведомство влизат земеделие, донякъде финансите, в демографията влиза социалното министерство, българите в чужбина също\", допълни Симеонов.", "date": "2017.05.03", "title": "ПЪРВО В ПИК! Валери Симеонов с първи коментар за вицепремиерския си пост "}
{"url": "http://pik.bg/%D0%BB%D0%B5%D0%BA-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D1%81%D0%B5-%D0%B7%D0%B0%D0%BF%D0%B0%D0%BB%D0%B8-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5-news654555.html", "text": "Лек автомобил се е запалил по време на движение в Кюстендил. Инцидентът е възникнал преди час в кръговото кръстовище при общинския плаж. Причината за запалването е неизправност на газова уредба в лекия автомобил. Няма пострадали хора. Унищожен е двигателния отсек на колата. Пожарът е погасен от екип на Районна служба „Пожарна безопасност и защита на населението” – Кюстендил.", "date": "2017.05.03", "title": "Лек автомобил се запали по време на движение"}
{"url": "http://pik.bg/%D1%82%D0%B5%D0%B7%D0%B8-%D0%BE%D0%B3%D1%80%D0%BE%D0%BC%D0%BD%D0%B8-%D0%BF%D1%83%D1%85%D1%87%D0%BE%D0%B2%D1%86%D0%B8-%D1%81%D0%B5-%D0%BC%D0%B8%D1%81%D0%BB%D1%8F%D1%82-%D0%B7%D0%B0-%D0%BC%D0%B0%D0%BB%D0%BA%D0%B8-%D0%BA%D0%BE%D1%82%D0%B5%D1%82%D0%B0-news654558.html", "text": "Нашият свят е шарен! Може би когато чуеш котка си представяш онези мъркащи същества, които можеш да обхванеш с две ръце и да нагушкаш едно хубаво... Е ние искаме да ти покажем и друг вид котки, които може би ако бяха пораснали още малко щяха да приличат на лъвове. Разгледай тези огромни пухкави котки! Искам една и за мен!", "date": "2017.05.03", "title": "Тези огромни пухчовци се мислят за малки котета!"}
{"url": "http://pik.bg/%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%8F%D1%82-%D0%BD%D0%BE%D0%BC%D0%B5%D1%80-1-%D0%BD%D0%B5-%D0%BF%D0%BE%D0%B6%D0%B0%D0%BB%D0%B8-%D1%88%D0%B0%D1%80%D0%B0%D0%BF%D0%BE%D0%B2%D0%B0-news654537.html", "text": "Световният номер 1 в мъжкия тенис Анди Мъри заяви, че турнирите от Големия шлем не се нуждаят от публичността, която би дошла с \"уайлд кард\" към Мария Шарапова. За разлика от останалите събития от по-ниските категории, които биха се облагодетелствали от зрителския интерес, свързан с рускинята, Мъри счита, че Големият шлем така или иначе е достатъчно интригуващ за публиката. \"За тях решението дали да я поканят или не не зависи от спонсори или медийно отразяване, така че има голяма разлика. Очаквам тя да играе на \"Уимбълдън\", но не мисля, че някой турнир от Големия шлем се нуждае от нея задължително\", заяви Мъри. Шарапова получи \"уайлд кард\" за турнира в Щутгарт, където стигна полуфиналите, а в Мадрид и Рим също ще играе с покана. Очаква се рускинята да получи \"уайлд кард\" за квалификациите на \"Ролан Гарос\", но тя може да заслужи участие в тях и чрез прогреса си в световната ранглиста, пише \"Спортал\".", "date": "2017.05.03", "title": "Световният номер 1 не пожали Шарапова"}
{"url": "http://pik.bg/%D0%B3%D0%BB%D0%B0%D0%B2%D1%87%D0%B5%D0%B2-%D0%BF%D1%80%D0%B8%D0%B5-%D0%B4%D0%B0-%D1%81%D0%B5-%D0%B2%D0%B8%D0%B4%D0%B8-%D1%81-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B5%D1%82%D0%BE-%D0%B7%D0%B0%D1%89%D0%BE-%D1%81%D0%B5-%D0%BE%D0%BF%D0%B8%D1%82%D0%B0%D1%85%D0%B0-%D0%B4%D0%B0-%D0%B3%D0%B8-%D0%B8%D0%B7%D0%B3%D0%BE%D0%BD%D1%8F%D1%82-news654553.html", "text": "Строги мерки за сигурност трябва да се вземат преди важната клетва утре на новите министри. Това заявиха от пресцентъра на Народното събрание по повод, това че искат да изгонят журналистите. Лично шефката на пресцентъра обясни, че се прави подготовка за утре и за това са помолили журналистите да напуснат сградата. Все пак среща с предеседателя на Народното събрание Димитър Главчев ще има, за което той лично е уверил.", "date": "2017.05.03", "title": "Главчев прие да се види с журналистите в парламента! Ето защо се опитаха да ги изгонят"}
{"url": "http://pik.bg/%D0%BC%D0%B0%D0%B3%D0%B0-%D0%BC%D0%B0%D1%87-%D0%BA%D0%BE%D0%B1%D1%80%D0%B0%D1%82%D0%B0-%D1%81%D1%80%D0%B5%D1%89%D1%83-%D0%B4%D0%B6%D0%BE%D1%88%D1%83%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD---%D0%B5%D0%B9-%D0%B4%D0%B6%D0%B5%D0%B9-%D0%BA%D0%B0%D0%B7%D0%B2%D0%B0-%D0%B4%D0%B0-%D0%BD%D0%B0-%D0%B1%D0%B8%D1%82%D0%BA%D0%B0%D1%82%D0%B0-news654541.html", "text": "Международната боксова федерация ще изпрати съобщение за задължителна среща до Антъни Джошуа и Кубрат Пулев още тази седмица, предава \"Гонг\", позовавайки се на информации от чужбина. Твърди се, че от Федерацията са информирали, че ще уведомят двамата боксьори в свръхтежка категория до няколко дни за задълженията им по защита на пояса. Въпросните източници припомнят, че Джошуа има правото да оваканти колана и да се откаже от подобен бой, но смятат, че британецът ще се договори за мач срещу Пулев в Лондон. Антъни може да се бие първо с Кубрат, след което да опита обединяване на поясите. Много са индикациите, че Кобрата не е сред приоритетите за Ей Джей. Но сега се появяват надежди за бой между двамата до края на тази година. В евентуалната битка Пулев ще бъде определен като ауртсайдер, дали Кубрат може да постигне огромна сензация и да детронира Джошуа?", "date": "2017.05.03", "title": "Мага мач! Кобрата срещу Джошуа в Лондон - Ей Джей казва \"ДА\" на битката?"}
{"url": "http://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BF%D1%80%D0%B8%D0%B5-%D1%81%D1%82%D0%B0%D0%BD%D0%BE%D0%B2%D0%B8%D1%89%D0%B5-%D0%BF%D0%BE-%D0%B0%D0%BD%D1%82%D0%B8%D0%BC%D0%BE%D0%BD%D0%BE%D0%BF%D0%BE%D0%BB%D0%BD%D0%BE%D1%82%D0%BE-%D0%B4%D0%B5%D0%BB%D0%BE-%D0%BD%D0%B0-%D0%B1%D1%80%D1%8E%D0%BA%D1%81%D0%B5%D0%BB-%D1%81%D1%80%D0%B5%D1%89%D1%83-%E2%80%9E%D0%B3%D0%B0%D0%B7%D0%BF%D1%80%D0%BE%D0%BC%E2%80%9D-news654543.html", "text": "След направен задълбочен анализ Министерският съвет на последното си заседание подкрепи становище към Европейската комисия по предложени от „Газпром“ ангажименти по дело АТ. 39816 - „Газпром“. Това съобщиха от . Българската страна приема предложението за приключване на делото по реда на Член 9 от Регламент (ЕО) №1/2003, ако одобрените от ЕК Ангажименти предлагат бързо и трайно решение на опасенията от злоупотреба с господстващо положение от страна на „Газпром“. Становището е, че Ангажиментите следва да създадат модел на равнопоставено договаряне с „Газпром“ и ясен и обективен контролен механизъм, включително за разрешаване на спорове, който да гарантира спазване на пазарните принципи. В предложения вид Ангажиментите са стъпка в тази посока, но имат нужда от съществено изменение. Поради множеството неясноти в предложението на „Газпром“, заинтересованите български дружества „Български енергиен холдинг“ ЕАД, „Булгаргаз“ ЕАД и „Булгартрансгаз“ ЕАД са в контакт с ЕК за получаване на допълнителна информация. Очакваме в рамките на пазарния тест на Ангажиментите, провеждан от ЕК, поставените въпроси да бъдат изяснени и в партньорски дух да бъде намерено решение на идентифицираните рискове. Към момента Ангажиментите не предлагат достатъчно гаранции за изпълнение на клаузите за пазарно ценообразуване. Не са предвидени функции на контролиращия управител в тази връзка, а механизмът за уреждане на спорове е оставен непроменен. Неприемливо е, че сега Ангажиментите изглежда предвиждат неравнопоставеност между газовите дружества от Централна и Източна Европа, които ще имат право да променят точката си на доставка с такава на българската граница, докато „Булгаргаз“ и всеки друг български търговец, който купува газ от „Газпром“, няма да има възможност да доставя газ в точки на доставка на тези държави. Непропорционално изглежда и поставянето на Ангажиментите на „Газпром“ в зависимост от това дали „Булгартрансгаз“ ще поеме отговорност за качеството на природния газ вместо „Газпром“. България има нужда от допълнителна информация относно предвидената в Ангажиментите възможност Газпром да промени точката на доставка Негру Вода с друга точка на доставка на границата на България. Настояваме Ангажиментите да бъдат преработени в тази част, като изключат дори съмнение, че промени на маршрутите за доставка и транзит на природен газ са приети или мълчаливо подкрепени от ЕК в противоречие с действащите договори. С оглед сигурността на доставките, за България е важно промени на точките на доставка да бъдат обсъждани само след внимателен анализ дали количествата природен газ за страната и съседните държави са гарантирани, по какъв маршрут и срещу какви транзитни такси. Осигуряването на директни доставки през Черно море до България и оттам до държавите от Югоизточна Европа би допринесло за политическата и икономическата стабилност в региона. От гледна точка на газовите пазари, директни доставки до България биха имали предимството, че ще поставят в условия на конкуренция както източниците на природен газ (Русия и очакваните доставки от Каспийския регион), така и маршрутите за транзит до Европа.", "date": "2017.05.03", "title": "Правителството прие становище по антимонополното дело на Брюксел срещу „Газпром”"}
{"url": "http://pik.bg/%D0%BE%D1%82%D0%BC%D1%8A%D1%89%D0%B5%D0%BD%D0%B8%D0%B5-%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%BD%D0%B0-%D1%82%D1%80%D1%83%D0%BF%D1%87%D0%B5%D1%82%D0%B0-%D0%B0%D1%83%D0%B4%D0%B8%D1%82%D0%BE-%D0%BD%D0%B0-%D0%B8%D0%B7%D0%B2%D0%B5%D1%81%D1%82%D0%BD%D0%B8%D1%8F-%D0%B3%D1%80%D1%8A%D1%86%D0%BA%D0%B8-%D0%BB%D1%8E%D0%B1%D0%BE%D0%B2%D1%87%D0%B8%D1%8F-%D0%B8%D0%BB%D0%B8%D1%8F-%D0%B3%D1%83%D0%BC%D0%B0%D1%81-news654489.html", "text": "4-те гуми на луксозното Ауди на добилия скандална известност с любовните си подвизи гръцки предприемач Илияс Гумас бяха откраднати, колата паркирана пред цеха му за мебели осъмна на трупчета, съобщи „Струма Ком”. Това съобщил той в местното полицейско управление, вече съсипан от непрекъснатите посегателства върху него. Само преди месеци неизвестни до момента пиромани превърнаха джипа му Гранд Чероки в купчина желязо. Ядовете на Гумас започнаха преди около година малко, след като той се залюби с известна санданчанка, зарязвайки предишната си жена, от която има и дете, бизнесдамата Цветелина Бишарова. Бишарова бе негов партньор в бизнеса с мебели, но след раздялата те поделиха бизнеса си и в момента, тя е успешен управител и собственик на престижната верига мебели \"Ню Домос Софа\", и покорява пазарите в Европа и у нас с качествената си продукция. След раздялата, Гумас направи опити да съсипе бизнеса на Бишарова, но без успех. В същото време се изпокара и с гръцките си съдружници и бизнесът му претърпя сериозен трус. Новата му любима от Сандански, бе обвързана също и когато двамата започнаха да се показват явно, изведнъж джипът му изгоря. Какви ли не хора бяха призовани тогава в полицията, но нищо. Под сурдинка се коментираше, че мотивът вероятно е любовен триъгълник, но как се доказва подобно нещо? Бизнесменът продължи да работи на територията на Петрич, и да развива паралелна с Бишарова дейност, обикаляйки нощните клубове, демонстрирайки колко е влюбен. Заговори се дори, че освен санданчанката, Гумас се заигравал и с благоевградчанка, също свързана с лице от ъндърграунда. Кражбата на 4-те му гуми отново е посегателство върху бизнесмена-любовник. Дали и този път жените са в основата на мотива, или има неизяснени финансови отношения с някого, полицията ще установява. Явно е обаче, че някой силно се дразни от присъствието на гърка в Петрич.", "date": "2017.05.03", "title": "ОТМЪЩЕНИЕ! Оставиха на трупчета аудито на известния гръцки любовчия Илия Гумас "}
{"url": "http://pik.bg/%D0%B2%D0%B8%D0%BB%D0%B8-%D0%B2%D1%83%D1%86%D0%BE%D0%B2-%D0%BF%D0%BE%D0%B5%D0%BC%D0%B0-%D0%BD%D0%B0%D1%84%D1%82%D0%B0%D1%82%D0%B0---%D1%85%D0%BE%D1%80%D0%B0%D1%82%D0%B0-%D0%BD%D0%B0-%D1%85%D1%80%D0%B8%D1%81%D1%82%D0%BE-%D1%8F%D0%BD%D0%B5%D0%B2-%D1%81%D0%B8-%D1%82%D1%80%D1%8A%D0%B3%D0%B2%D0%B0%D1%82-%D1%81-%D0%BD%D0%B5%D0%B3%D0%BE-news654512.html", "text": "Вили Вуцов ще е новият треньор на Нефтохимик. Днес следобед ще се състои съвет на Директорите, на който оставката на Христо Янев ще бъде приета и името на неговия наследник ще бъде оповестено. Вуцов обаче ще е краткосрочен вариант - само до края на пролетния дял. В по-дългосрочен план ръководството на Нафтата иска да привлече Малин Орачев. Също така Нефтохимик ще свие драстично бюджета. Заедно с Христо Янев си тръгва и целият му скъпоплатен щаб, съобщава \"Бургас24\". Бургазлии ще направят и невъзможното да останат в елита, но през следващия сезон ще се налагат предимно местни кадри.", "date": "2017.05.03", "title": "Вили Вуцов поема Нафтата - хората на Христо Янев си тръгват с него"}
{"url": "http://pik.bg/%D0%B4%D1%80%D0%B0%D0%BC%D0%B0%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BF%D1%80%D0%B8%D0%BA%D0%BB%D1%8E%D1%87%D0%B8-%D0%B2%D0%B4%D0%B8%D0%B3%D0%BD%D0%B0%D1%85%D0%B0-%D0%B0%D0%B2%D0%B8%D0%BE%D0%B1%D0%BE%D0%BC%D0%B1%D0%B0%D1%82%D0%B0-%D0%B2-%D1%82%D1%80%D0%B0%D0%BA%D0%B8%D1%8F-news654544.html", "text": "Жителите на район „Тракия“ могат да въздъхнат с облекчение. Преди минути сапьорите вдигнаха авиобомбата, която от вчера следобед държа на нокти хората между блоковете 245 и 248, съобщава \"Марица\". Антибомбаджиите пристигнаха с военна уазка, оборудвана за подобни ситуации, камион и още техника. След като отцепиха допълнителен периметър, те внимателно вдигнаха опасния снаряд и го натовариха за транспортиране. Малко след като взривоопасният товар беше изнесен, полицаи махнаха заградителните ленти, а хората бяха допуснати да се приберат по жилищата си и спокойно да се движат в района.", "date": "2017.05.03", "title": "Драмата в Пловдив приключи! Вдигнаха авиобомбата в \"Тракия\""}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D1%81%D0%BB%D0%B8%D0%B2%D0%B5%D0%BD-%D0%BF%D0%BE%D0%BB%D0%B8%D1%86%D0%B8%D1%8F-%D0%BD%D0%B0%D1%85%D0%BB%D1%83-%D0%B2-%D1%80%D0%BE%D0%BC%D1%81%D0%BA%D0%B8%D1%8F-%D0%BA%D0%B2%D0%B0%D1%80%D1%82%D0%B0%D0%BB-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news654479.html", "text": "Жители на ромския квартал \"Надежда\" в Сливен твърдят, че над 50 полицаи са нахлули в къщите им, произвели са изстрели и са упражнили насилие. При стрелбата е ранено 14-годишно момче в крака, съобщава Би Ти Ви. Полицаите са влезли в квартала, заради сигнал за силна музика. От полицията в Сливен уточниха, че акцията е била в отговор на нападение над техен колега при проверка няколко часа по-рано, при което той е бил ранен.", "date": "2017.05.03", "title": "Екшън в Сливен, полиция нахлу в ромския квартал, има ранени (СНИМКИ)"}
{"url": "http://pik.bg/%D0%BB%D0%BE%D0%BD%D0%B4%D0%BE%D0%BD-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%B5%D1%81-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BB%D0%B0%D1%89%D0%B0%D0%BC%D0%B5-100-%D0%BC%D0%BB%D1%80%D0%B4-%D0%B5%D0%B2%D1%80%D0%BE-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news654498.html", "text": "Великобритания няма да плаща 100 милиарда евро, за да напусне Европейския съюз. Това заяви британският министър за Брекзит-а Дейвид Дейвис, след като в. \"Файненшъл таймс\" написа, че ЕС се готви да поиска тази сума, предават Ройтерс и БТА. Изданието, позовавайки се на свой собствен анализ на нови по-строги изисквания, движени, според публикацията, от Франция и Германия, посочва, че 100 милиарда евро е брутната цифра. \"Няма да плащаме 100 милиарда. Това, което трябва да направим, е да обсъдим в детайли правата и задълженията\", каза Дейвис пред британския телевизионен канал Ай Ти Ви. Той отбеляза също, че британското правителство не е виждало цифра от ЕС за сметката по излизането. \"Файненшъл таймс\" твърди, че след исканията на страни членки преговарящите от ЕС са преразгледали първоначалните си изчисления, увеличавайки максимално задълженията, които Великобритания ще трябва да покрие. Те включват земеделските плащания и административните такси през 2019 г. и 2020 г.", "date": "2017.05.03", "title": "Лондон отговори на ЕС: Няма да плащаме 100 млрд. евро за Брекзит!"}
{"url": "http://pik.bg/%D0%B5%D0%B3%D0%BD-%D1%82%D0%BE-%D0%BF%D0%BE%D1%87%D0%BD%D0%B0-%D0%B4%D0%B0-%D1%82%D0%BE%D1%80%D0%BC%D0%BE%D0%B7%D0%B8-%D0%B4%D0%B0%D0%BD%D1%87%D0%B5%D1%82%D0%BE-%D1%85%D1%80%D0%B8%D1%81%D1%82%D0%BE%D0%B2%D0%B0-%D0%BB%D1%8E%D0%B1%D0%B8%D0%BC%D0%BA%D0%B0%D1%82%D0%B0-%D0%BD%D0%B0-%D1%84%D0%B8%D0%B4%D0%B5%D0%BB-%D0%B3%D1%83%D0%B1%D0%B8-%D0%BF%D0%B0%D0%BC%D0%B5%D1%82%D1%82%D0%B0-%D1%81%D0%B8-news654471.html", "text": "Въпреки, че е с 8 години по-млада от Лили Иванова, втората цигулка на българската естрада Йорданки Христова вече има проблеми с паметта. Напоследък любимката на Фидел Кастро все по-често забравя с кого е разговаряла и какви ангажименти има. Данчето била вирнала и нос покрай участието си като жури в \"Като две капки вода\". Тя се била спазарила с продуцента Магърдич Халваджиян за космически хонорар за това, че всеки понеделник грее от екрана. Неслучайно звездата отказвала всякакви други участия, защото с парите от шоуто щяла да изкара без притеснения цяло лято, а и ще й останат за воаяж до любимата Куба. Христова се съгласявала да пее само на частни партита и то срещу солидно заплащане. След края на \"Капките\" Данчето най-вероятно ще се усамоти за известно време във вилата си в Царево, за да си почите от шумотевицата на столицата, пише седмичник.", "date": "2017.05.03", "title": "ЕГН-то почна да тормози Данчето Христова! Любимката на Фидел губи паметта си"}
{"url": "http://pik.bg/%D0%B8%D1%81%D0%BA%D0%B0%D1%82%D0%B5-%D0%B4%D0%B0-%D0%B2%D0%B8-%D1%86%D0%B5%D0%BB%D1%83%D0%B2%D0%B0-%D1%82%D0%B0%D0%BC-%D0%B4%D0%BE%D0%BB%D1%83-%D0%B5%D1%82%D0%BE-%D0%BA%D0%B0%D0%BA-%D0%B4%D0%B0-%D0%B3%D0%BE-%D0%BD%D0%B0%D0%BA%D0%B0%D1%80%D0%B0%D1%82%D0%B5-news654433.html", "text": "Мъжете обожават да ни доставят удоволствие, но понякога се въздържат от оралните ласки. Ето няколко секси трика, с които да го съблазните. Ако трябва да определите кои сексуални удоволствия ви харесват най-много, оралният секс вероятно ще е на едно от първите места, пише \"Хот нюз\". Не само че така можете да се отпуснете и мъжът да върши цялата работа, но и е супер приятен начин да загреете за после..., както и да получите голямото О (оргазъм!). И все пак, прекалено малко жени получават оралното удоволствие, което заслужават. Всъщност 62% твърдят, че им се иска да им го правят по-често. Какво може да го възпира? Въпреки, че мъжете са ни казвали, че това е един от любимите им начини да задоволят една жена, може би ги е страх да поискат инструкции. Или може би вие не изпращате сигнал, че искате орална любов. Също така, по-младите мъже могат да бъдат егоисти в леглото и да се съсредоточават само върху своите нужди. Сега, когато вече знаете защо си държи езика зад зъбите, вижте нашите 7 съвета как да получите удоволствието, което желаете.. Тактика за удоволствие №1: Признайте си Да споделите с приятеля си, че искате повече внимание там долу, е деликатна задача. Според д-р Джейн Гриър, нюйоркски семеен терапевт, ако го направите на голям въпрос мъжът до вас може да реши, че не ви задоволява достатъчно по стандартния начин. Но ако пък увъртате прекалено много може изобщо да не схване посланието. Така че, когато се притисне към вас, за да покаже, че е готов за действие, прошепнете: „Страшно ще ме разгорещиш ако първо ме целунеш там долу.” Това ще го увери, че ви задоволява в момента, но и че искате да се погрижи за още едно място. Тактика за удоволствие № 2: Интимна грижа Мъжете обръщат внимание на външността, така че ако поддържате интимните си части в безупречен вид, може би ще го накарате да се задържа повече между краката ви. Да видиш интимните части на жената така разголени все още е табу и по тази причина е много възбуждащо. Сексапилната гледка ще го накара да проучи мястото. Тактика за удоволствие № 3: Предизвикайте го В природата на мъжете е да се съревновават. Така че защо да не се възползвате от неспособността му да устоява на предизвикателства? Някъде между натискането и предиграта срамежливо му кажете: „Обзалагам се, че не можеш да ме накараш да свърша, използвайки само устата си.” Направо ще усетите как тестостеронът му бушува, докато се залавя за изпълнението.", "date": "2017.05.03", "title": "Искате да ви целува там долу? Ето как да го накарате"}
{"url": "http://pik.bg/%D1%81%D0%B0%D0%B3%D0%B0%D1%82%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%BE%D1%89%D0%B5-%D0%B5%D0%B4%D0%B8%D0%BD-%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B4%D0%BF%D1%81-%D0%BD%D0%B0%D0%BF%D1%83%D1%81%D0%BA%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news654500.html", "text": "И Дурхан Мустафа се отказва от мястото си в парламента. Това стана ясно от негово изявление, цитирано от \"Флагман\". „Преди години влязох в политиката с убеждението, че за доверието на избирателите ни са важни идеите и погледът към бъдещето. До постигането на тази не толкова лесна задача стоеше израстването в политиката – израстване, постигнато с борба. Като човек, постигнал изборни победи в екип и с честно състезание, днес не мога да приема служебна победа, каквато би била влизането ми в Народното събрание след напускането на Камен Костадинов. Затова и взех решението да последвам неговия пример и да се откажа от мястото си на народен представител от Бургас”, коментира Мустафа. Припомняме, че той трябваше да стане депутат след оставката на Костадинов, която пък дойде заради скандалите около Ангел Исаев. Последният бе избран с преференции с „феномена 9/9”, но отказа да изпълни повелята на ДПС да отстъпи мястото си в парламента. Отговорност за това пое Камен Костадинов, подавайки оставка като депутат. Следващият в листата е Дурхан Мустафа. Днес той следваше да се положи клетва като народен представител, но вместо това също обяви оставката си като депутат. Това вероятно е следствие и от последвалите скандали в ДПС в Бургаско и разделението, което предизвиква той в региона.", "date": "2017.05.03", "title": "САГАТА ПРОДЪЛЖАВА! Още един депутат от ДПС напуска парламента"}
{"url": "http://pik.bg/%D1%81%D0%B0%D0%B4%D0%B8%D1%81%D1%82-%D0%BE%D1%82-%D1%81%D0%B5%D0%BB%D0%BE-%D0%B4%D0%B8%D0%B2%D0%BE%D1%82%D0%B8%D0%BD%D0%BE-%D0%BF%D1%80%D0%B5%D0%B1%D0%B8-%D0%B4%D0%BE-%D1%81%D0%BC%D1%8A%D1%80%D1%82-%D0%B8-%D0%BE%D1%81%D0%BB%D0%B5%D0%BF%D0%B8-%D0%BA%D1%83%D1%87%D0%B5---%D1%84%D0%B5%D0%B9%D1%81%D0%B1%D1%83%D0%BA-%D0%B2%D1%80%D0%B8-%D0%B8-%D0%BA%D0%B8%D0%BF%D0%B8-%D0%BE%D1%82-%D0%BF%D0%BE%D1%80%D0%B5%D0%B4%D0%BD%D0%B8%D1%8F-%D1%83%D0%B6%D0%B0%D1%81-news654488.html", "text": "Обявиха награда за разкриване на самоличността на садист от пернишкото село Дивотино, пребил до смърт домашното си куче. Поредният случай на жестокост над беззащитни животни, който както всички останали ще остане ненаказан от тази държава, потресе Фейсбук. Ужасяващите кадри на малтретираното животно вбесиха дори потребители на социалната мрежа в Германия, Англия и Румъния, които искат моментално наказание за садиста от Дивотина. Кучето, което бе наречено от своята спасителка Аделина Александрова, Хоуп ( ), е било завързано със сезал на контейнер в центъра на Дивотино и провесено на задния му десен крак. Извергът е сторил деянието си посред бял ден и то пред очите на свидетели, които обаче засега мълчат за самоличността му. \"Кучето е женско, старо е, живяло е ужасно, цялото слабо телце беше в кърлежи, домашно е, защото има следи от верига. За информация КОЙ направи това, КОЙ извади окото му, КОЙ го преби, давам награда от 500 лева\". обяви Аделина Александрова. Вчера Хоуп е била приета в критично състояние, с избити зъби, травми по цялото тяло, множество кръвоизливи с кърващи очи, в Общински кастрационен център - Перник, където ветеринарите са й оказали първа помощ с антибиотици. Към настоящия час е жива, но е загубила и двете си очи.", "date": "2017.05.03", "title": "Садист от село Дивотино преби до смърт и ослепи куче - Фейсбук ври и кипи от поредния ужас (18+ БРУТАЛНИ СНИМКИ И ВИДЕО) "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BE%D1%81%D0%B2%D0%BE%D0%B1%D0%BE%D0%B4%D0%B8%D1%85%D0%B0-%D0%B4%D0%B2%D0%B0%D0%BC%D0%B0-%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BE%D1%82-%D0%B2%D1%8A%D0%BD%D1%88%D0%BD%D0%BE-news654508.html", "text": "Зам.-министрите на външните работи Бойко Мирчев и Любомир Иванов са освободени от длъжност по предложение на министър Ради Найденов. Това съобщиха от правителствената информационна служба. Не всички заместник-министри от служебния кабинет ще бъдат освободени. Идеята на служебния министър-председател Огнян Герджиков е да има приемственост и новият екип на съответните министерства да вземе решение с кого ще работи и с кого не, така че да не се опразват министерствата преди встъпването на новото правителство. Освободените изрично са поискали това.", "date": "2017.05.03", "title": "ИЗВЪНРЕДНО В ПИК! Освободиха двама зам.-министри от Външно"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D1%80%D0%B8%D0%B7%D0%B0%D1%82%D0%B0-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BF%D1%80%D0%B5%D0%B4-%D1%80%D0%B0%D0%B7%D1%80%D0%B5%D1%88%D0%B0%D0%B2%D0%B0%D0%BD%D0%B5-%D1%82%D0%B0%D0%BB%D0%B0%D1%82-%D0%B4%D0%B6%D0%B0%D1%84%D0%B5%D1%80%D0%B8-%D0%B2%D0%BB%D0%B5%D0%B7%D0%B5-%D0%B2-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%BD%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0-news654511.html", "text": "МКД, цитирано от \"Фокус\" Новоизбраният председател на парламента в Скопие Талат Джафери получи ключовете от кабинета си и вече проведе първата си среща в него, съобщава македонското електронно издание . Първи гост на Джафери бе дипломатическият представител на Европейския съюз в страната – Самуел Жбогар.", "date": "2017.05.03", "title": "ИЗВЪНРЕДНО! Кризата в Македония пред разрешаване: Талат Джафери влезе в кабинета на председателя на парламента"}
{"url": "http://pik.bg/%D1%84%D0%BE%D1%82%D0%BE-%D1%84%D0%B0%D0%BA%D1%82-%D0%B4%D0%B5%D0%BF%D1%83%D1%82%D0%B0%D1%82-%D1%81%D0%BA%D0%BE%D1%87%D0%B8-%D0%B2-%D0%BC%D0%B5%D1%82%D1%80%D0%BE%D1%82%D0%BE-%D0%B4%D0%BE-%D0%BD%D0%B5%D0%B3%D0%BE-%D1%83%D1%87%D0%B5%D0%BD%D0%B8%D1%87%D0%BA%D0%B0-%D1%81-%D0%B4%D1%8A%D0%BB%D1%8A%D0%B3-%D0%B1%D0%B5%D0%B4%D1%8A%D1%80-news654491.html", "text": "Това Народно събрание наистина ще е по-различно от другите. Тон за новостите явно ще дават новите лица в парламента. Един от тях е депутатът от БСП Милко Недялков, който е сред най-уважаваните жители на Ловеч. Той беше уловен да пътува тази сутрин за НС с метрото. И който познава Недялков, знае, че не става дума за популизъм, а за начин на живот, пише \"7 дни Банско\". Дано и други депутати се заразят от Милко Недялков, така по-лесно ще знаят какво очаква народа от тях.", "date": "2017.05.03", "title": "ФОТО ФАКТ! Депутат скочи в метрото, до него ученичка с дълъг бедър"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D1%81%D1%8A%D0%B1%D1%80%D0%B0-%D0%B1%D1%8A%D0%B4%D0%B5%D1%89%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8---%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D1%8F%D1%81%D0%BD%D0%BE-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D0%BC%D1%8A%D0%BB%D1%87%D0%B0-news654504.html", "text": "Спешната среща в централата на ГЕРБ, на която Бойко Борисов извика коалиционните си партньори от \"Обединени патриоти\", продължава вече половин час. Както първо ПИК съобщи неочаквано ръководството на първата политическа сила се изнесе от парламента, а след тях пленарна зала напуснаха и патриотите. По наша информация те са били събрани в последния момент от Борисов, часове преди да стане ясен кабинетът за последна консултация, на която финално да бъде одобрен списъкът с имената на министрите. В същото време голяма част от тях също присъствали на срещата, тъй като са и сред ключовите фигури в ГЕРБ - Лиляна Павлова, Цецка Цачева, Томислав Дончев, Ивайло Московски, Екатерина Захариева. Неочаквано на събирането не е повикан Вежди Рашидов, който остана в парламента и неофициално потвърди информацията, че няма да влезе в новото правителство, а е вероятно да го смени Боил Банов, който бе зам. министър в предното правителство на ГЕРБ. По непотвърдена информация в централата на партията са и шефът на ВМА проф. Николай Петров, който се очаква да поеме здравеопазването, след като Даниела Дариткова е отказала поста. Отсъстват обаче фигурите, които бяха обсъждани за шефове на МВР - Светлозар Лазаров, Калин Георгиев или Георги Колев. Единствените, свързани със силовото ведомство, които присъстват на срещата са Цветан Цветанов и Румяна Бъчварова. Засега като сигурни министри са ясни следните имена: Валери Симеонов - вицепремиер Красимир Каракачанов - вицепремиер, министър на отбраната Томислав Дончев - вицепремиер Владислав Горанов - министър на финансите Николина Ангелкова - министър на туризма Боил Банов - министър на културата Красен Кралев - министър на спорта Ивайло Московски - министър на транспорта След края на срещата в централата на ГЕРБ тримата лидери на Обединените патриоти Валери Симеонов, Красимир Каракачанов и Волен Сидеров обявиха, че всичко е готово и министрите вече са ясни. Никой от тях обаче не пожела да назове имената на бъдещите участници в кабинета. Патриотите разкриха единствено, че в следващите минути от пресцентъра на ГЕРБ ще пуснат официално съобщение до медиите с пълен списък на всички министри.", "date": "2017.05.03", "title": "ИЗВЪНРЕДНО В ПИК TV! Борисов събра бъдещите министри - правителството ясно, Патриотите мълчат след срещата! Вежди Рашидов гори за кабинета (ОБНОВЕНА)"}
{"url": "http://pik.bg/%D0%BA%D1%83%D0%BB%D1%82%D0%BE%D0%B2%D0%BE-%D0%BA%D0%BE%D0%B1%D1%80%D0%B0%D1%82%D0%B0-%D1%81%D0%BA%D0%BE%D1%87%D0%B8-%D0%BD%D0%B0-%D0%B4%D0%B6%D0%BE%D1%88%D1%83%D0%B0-%D0%BF%D1%80%D0%BE%D0%B1%D0%BB%D0%B5%D0%BC%D1%8A%D1%82-%D0%B3%D0%BE%D0%BB%D1%8F%D0%BC---%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D0%B4%D0%B2%D0%B0%D0%BC%D0%B0%D1%82%D0%B0-%D0%B2%D0%B8%D0%B4%D0%B5%D0%BE--%D1%81%D0%BD%D0%B8%D0%BC%D0%BA%D0%B8-news654507.html", "text": "Антъни Джошуа и Кубрат Пулев са може би най-споменаваните спортисти в България в момента. Докато родните фенове се надяват на бой между двамата (със смесени емоции и очаквания). Кобрата скача с думи на Ей Джей. \"Има си правила на федерацията. Аз съм официален претендент. Не ме притеснява никой. И единия, и другия (визира Антъни Джошуа и Владимир Кличко  Няма непобедими. Въпросът е кой е най-добър в момента. Смятам, че съм достатъчно силен. Добър е, взривен е, експлозивен е, но си има и своите минуси. Не може да има всичко (говори за Джошуа)\". Изказване на Пулев, което предизвиква сериозни коментари сред привържениците на бокса. Припомняме, че Ей Джей победи Кличко само преди дни, след 11-рундова епична битка. В края на 2014-а година Кобрата пък бе разгромен от Влад в 5 рунда. Антъни изпадна в ситуация на нокдаун срещу Кличко. Но след като \"седна на дупето си\" Джошуа влезе в ритъм и надви легендарния си съперник. Кубрат също се наложи да \"сяда на дупето си\" в мача с Владимир. Неприятното е, че въпросните моменти се превърнаха в тенденция, а накрая Пулев бе нокаутиран. Кобрата със сигурност е един от най-класните български спортисти в момента и вече легенда на родния бокс. Впечатляваща е и волята на Пулев, която му позволи след редица тежки удари на Доктор Стоманен чук да се изправя и изправя отново. Следните кадри обаче показват защо проблемът пред Кубрат при бой с Антъни ще е голям. Ето ключови моменти от срещите на претендента Пулев и шампиона Джошуа с Владимир Кличко. Общото между Кобрата и Ей Джей е, че и двамата \"си сядат на дупетата\". Изправянето обаче е коренно различно. Интересна тенденция също е, че в 19 боя, Антъни има 19 успеха с нокаут. Кубрат е с 26 мача. 25 победи, а 13 от тях са след нокаут. Нокаутьорските умения на Джошуа и Пулев едва ли са от един и същ ранг, така сочи статистиката. А издържливостта на Ей Джей вече бе тествана в бой с Доктор Стоманен чук. Резултатът е неприятен за конкурентите на британеца.", "date": "2017.05.03", "title": "КУЛТОВО! Кобрата скочи на Джошуа! Проблемът голям - вижте как двамата... (ВИДЕО + СНИМКИ)"}
{"url": "http://pik.bg/%D0%B1%D0%B0%D0%BA%D1%88%D0%B8%D1%88-%D0%BD%D0%B0%D0%BC%D0%B5%D1%80%D0%B8-%D0%B7%D0%B0%D0%B1%D1%80%D0%B0%D0%B2%D0%B5%D0%BD%D0%B0-%D0%BA%D0%B0%D1%80%D1%82%D0%B8%D0%BD%D0%B0-%D0%B7%D0%B0-16-%D0%BC%D0%B8%D0%BB%D0%B8%D0%BE%D0%BD%D0%B0-%D0%B5%D0%B2%D1%80%D0%BE-%D0%B8-%D1%8F-%D0%B2%D1%8A%D1%80%D0%BD%D0%B0-news654495.html", "text": "Той е известен с това, че е основател на артистично направление в живописта, известно като „спациализъм”, отличаващо се с направата на разрези по платното. Някои негови творби се търгуват за десетки милиони евро. Полицията в Париж съобщи, че картината е била превозвана от галерист, който е трябвало да я изложи в своята галерия. По време на пътуването обаче телефонът му позвънил, , галеристът започнал емоционален разговор и съвсем забравил за картината. След това слязъл и едва след час забелязал, че картината липсва. За негов късмет, таксиметровия шофьор намерил картината и я предал в полицията. Водач на парижко такси върна забравена от пътник в колата му картина, чиято стойност се оказа много висока- 1.6 милиона евро, съобщи „Льо Паризиен”. Става дума за творба на италианския художник Лучо Фонтана, рисувана през 1965 година.", "date": "2017.05.03", "title": "Бакшиш намери забравена картина за 1.6 милиона евро и я върна"}
{"url": "http://pik.bg/%D0%BC%D0%B8%D0%B3%D0%BB%D0%B5%D0%BD%D0%B0-%D0%B0%D0%BD%D0%B3%D0%B5%D0%BB%D0%BE%D0%B2%D0%B0-%D1%82%D1%80%D1%83%D0%BF%D0%B0-%D0%BF%D0%B0%D1%87%D0%BA%D0%B8-%D1%81-%D0%BB%D0%B5%D0%BA%D1%86%D0%B8%D0%B8-news654499.html", "text": "Миглена Ангелова намери хитър начин да отмъкне занаята на Наталия Кобилкина. Водещата трупа тлъсти пачки като лектор, пише \"Хот Арена\". Дамата в червено, която миналата година спечели „ВИП Брадър”, вече похарчи хонорара от там. И реши да се преквалифицира в лектор по темите за успешност и личностно развитие. Срещу „скромния” хонорар от 150 лв на човек, Миглена ще обяснява в продължение на пет часа, как да се постига успешно развитие в кариерата. „Щастието има значение” е мотото на семинара на Ангелова. За да нямате колики от колектива, за да не пълзите там, където може да се лети, за да приемете себе си и другите такива, каквито са - подарете си 5 часа обучение с Миглена Ангелова, и разбира се - в случай, че имате IQ над средното“, гласи информацията в страницата на събитието. Тв водещата явно е намерила начин да си докарва прилични доходи и то само срещу 5 часа на седмица.", "date": "2017.05.03", "title": "Миглена Ангелова трупа пачки с лекции"}
{"url": "http://pik.bg/%D1%80%D0%B0%D0%B4%D0%B5%D0%B2-%D1%81-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D0%B7%D0%B0-%D0%BD%D0%B8%D0%B2%D0%BE%D1%82%D0%BE-%D0%BD%D0%B0-%D0%B7%D0%B0%D0%BF%D0%BB%D0%B0%D1%82%D0%B8%D1%82%D0%B5-%D0%B8-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D0%B8%D1%82%D0%B5-news654497.html", "text": "България трябва да се адаптира към процесите на дигитализация на икономиката и да се стреми към повишаване на заетостта на младите хора именно в тези сектори. Това заяви президентът Румен Радев, който разговаря днес на „Дондуков“ 2 с генералния секретар на Международната конфедерация на профсъюзите Шарън Бъроу. В срещата участва и президентът на КНСБ Пламен Димитров. „Нуждаем се от икономически стимули, които да привличат инвеститорите не само заради ниските равнища на работните заплати у нас“, подчерта президентът Радев. Държавният глава беше категоричен, че следваният в момента модел не е устойчив и в дългосрочен план ще продължи да допринася за емиграцията от страната. По думите на президента ниските равнища на заплащане на труда, в сравнение с другите държави-членки от ЕС, вече са причина за липсата на квалифицирани кадри в някои сектори. Реалната интеграция на България в ЕС ще бъде постигната само когато доходите на населението и стандартът на живот станат съпоставими с тези на останалите европейски страни“, добави още президентът. „Процесът на нарастващо разслоение в обществото и последващо социално изключване генерира големи проблеми, включително и за демокрацията в дадена държава“, заяви Шарън Бъроу. Тя отбеляза доброто сътрудничество на Международната конфедерация на профсъюзите с България, което може да подобри социалния диалог в страната ни, включително и между работниците и работодателите. Шарън Бъроу подчерта и усилията на Международната конфедерация на профсъюзите за активен диалог с представителите на бизнеса и правителствата по света за справедливо заплащане на труда и създаването на устойчиви бизнес модели. Обща беше оценката, че достъпът до качествено образование е от ключово значение за реализация на пазара на труда и пълноценна интеграция в обществото. Държавният глава изтъкна и приноса на българските синдикални организации за въвеждането на дуалното обучение у нас, което в партньорството с компаниите от реалния сектор, е един от факторите за повишаване на заетостта.", "date": "2017.05.03", "title": "Радев с тежки думи за нивото на заплатите и инвестициите"}
{"url": "http://pik.bg/%D0%B3%D1%80%D0%B8%D1%88%D0%BE-%D1%82%D1%80%D1%8A%D0%B3%D0%B2%D0%B0-%D0%BA%D1%8A%D0%BC-%D1%81%D0%B5%D1%80%D0%B8%D0%BE%D0%B7%D0%BD%D0%B0-%D0%BD%D0%B0%D0%B3%D1%80%D0%B0%D0%B4%D0%B0-%D0%BC%D0%B0%D1%88%D0%B0-%D1%81%D1%8A%D1%89%D0%BE-%D1%89%D0%B5-%D0%BF%D0%BE%D0%BA%D0%B0%D0%B7%D0%B2%D0%B0-%D0%BA%D0%BB%D0%B0%D1%81%D0%B0-news654515.html", "text": "Григор Димитров ще започне срещу Даниел Евънс участието си в тайбрек турнира, който ще се проведе на 4 май. Състезанието предхожда Мастърса в Мадрид (5-14 май). Схемата при мъжете включва 8 участника, които се изправят един срещу друг в директна елиминация по правилата на шампионския тайбрек до 10 точки. Крайният победител печели 200,000 евро, а 100,000 отиват за борбата срещу домашното насилие в Испания. При успех над Евънс, Димитров ще се изправи срещу Лука Пуй или Фернандо Вердаско. В другата половина на схемата двойките са Томаш Бердих – Джак Сок и Стан Вавринка – Фелисиано Лопес, съобщава \"Тенис кафе\". В турнира при жените участват Гарбине Мугуруса, Мария Шарапова, Моника Пуиг, Симона Халеп, Джоана Конта, Мадисън Кийс, Агнешка Радванска и Светлана Кузнецова.", "date": "2017.05.03", "title": "Гришо тръгва към сериозна награда! Маша също ще показва класа"}
{"url": "http://pik.bg/%D1%81%D0%B5%D0%BA%D1%81%D0%B8-%D0%BC%D0%B0%D1%86%D0%BA%D0%B8-%D0%BD%D0%B0%D1%85%D0%BB%D1%83%D1%85%D0%B0-%D1%81-%D0%BC%D0%BE%D1%82%D0%BE%D1%80-%D0%B2-%D0%BA%D0%BB%D1%83%D0%B1-33-%D1%81%D0%BD%D0%B8%D0%BC%D0%BA%D0%B8-news654501.html", "text": "Златните хитове на поп фолка плюс можен рев на мотор се носеше над Студентски град в понеделник вечер, когато в \"Клуб 33\" по традиция се вихри най-якото ретро парти в София - това на диджей Теди Джорджо. Секси мацки нахлуха в Сърцето на Студентски град и укротиха \"конете\" в двигателя на италианския звяр \"Дукати\". Мачовците в публиката имаха нужда от още един комплекс очи - по едни за мощната машина и още един за апетитните танцьорки, които всяка вечер нажежават атмосферата в увесетилентия комплекс. Царята на купона Теди Джорджо пък се погрижи настроението да е на макс, а наздравиците да се леят една след друга на фона на най-обичаните ретро-парчета. \"Клуб 33\" отдавна си спечели славата като място, на което ставата най-яките партита с хитовете от зората на поп фолка. На 4 май, четвъртък, гост в клуба ще бъде Емануела, а в неделя сцената ще превземе барбито на \"Пайнер\" Теди Александрова.", "date": "2017.05.03", "title": "Секси мацки нахлуха с мотор в \"Клуб 33\" (СНИМКИ)"}
{"url": "http://pik.bg/%D0%B6%D0%B5%D0%B3%D0%B0-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B1%D1%81%D0%BF-%D0%B8-%D0%B3%D0%B5%D1%80%D0%B1-%D0%B3%D1%83%D1%88%D0%B0-%D0%B7%D0%B0-%D0%B3%D1%83%D1%88%D0%B0-%D0%B7%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B8%D1%82%D0%B5-%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D0%B5-%D1%81%D1%82%D1%80%D0%B0%D1%88%D0%B5%D0%BD-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news654469.html", "text": "Горещ скандал се вихри в парламента между ГЕРБ и БСП. Този път представители на двете партии се хванаха за гушите по повод искането от страна на ляво да се направи комисия, която да разследва магистралите. От парламентарната трибуна зам.-председателят на ГЕРБ Цветан Цветанов заяви, че по време на управленията на социалистите не се е направило нищо, а единственото което са успели да постигнат е да бъдат спрени еврофондове. \"Благодарение на Плевнелиев, Захариева и Павлова успяхме да върнем парите от Европа, а вие когато бяхте в управление спряхте строежа на Струма, за да вземете едни комисионни\", заяви Цветанов. БСП пък ги контрираха, като заявиха, че след като са толкова лоши защо толкова искат Деница Златева. В репликата си Цветанов обаче се обърна към социалистите и каза, че са търсили приемственост по важна за цяла България тема. \"Явно обаче вашия подход е да рушите и да създавате разделение\", заяви Цветанов. Ожесточените дебати обаче не помогнаха на БСП в създаването на комисията и тя отхвърлена. Корнелия Нинова влезе остро след нападките на Цветанов и заяви, че практиката от 43-то Народно събрание да се удари дъното с безпринципно противопоставяне и връщане назад в години е пренесена и в този парламент. Лидера на БСП порица и изказването на Цветан Цветанов, че никой не е искал социалистите да влязат във властта. „С кое право вие казвате, че тези близо 1 млн. души за никои и техните представители от ляво нямат право да говорят”, заяви остро Нинова от парламентарната трибуна. Тя призова да се спре и дъвката със служебния премиер и припомни думите на проф. Огнян Герджиков, че нито веднъж се е виждал с нея или пък са говорили по телефона. Цветанов също не остана длъжен и заяви, че начина по който се поднася информацията е много хаотична и необективна. „Никога и по никакъв повод не сме разглеждали вариант за съвместно управление с БСП. Може да ви се иска, но това няма как да стане”, заяви Цветанов. Новоизбрания народен представител от БСП Славчо Велков пък се обърна към председателят на парламента Димитър Главчев, като го помоли да отнеме правото на Цветанов да крещи от трибуната. „Той ми обеща в Пазарджик като се видяхме, че ще остана обиктовен водач на превозно средство, но ето ме тук. Представете си една бабичка от някое село че е се възползвала от мултиплекса или е приела съвета на Караянчева и си взела мощен компютър и гледа заседанието, как се е уплашила”, заяви шеговито Велков. Таско Ерменков също отправи същата забележка към Главчев, като добави, че позволява на Цветанов да си превишава времето на говорене, а когато става дума за депутатите от БСП, веднага им отнема думата и им спира микрофона. Главчев пък покани групата на БСП и журналисти да изгледат заедно запис от заседанието и, ако не са прави от левицата да му се извинят. За капак лидера на Воля Веселин Марешки излезе в типични си стил и заяви: „За да може да отскочите от дъното аз ви призовавам от време на време да се вглеждате в задните редове в централната част на залата. Някои депутати се оплакват, че като се движат по разни отсечки им друса, голяма част от българите нямат тази възможност. Аз не знаех, че така ще протекат дебатите и щях да си подготвя опорки”. Марешки продължи като призова да се направи комисия, която да разследва целия преход, което не се взе насериозно от парламента.", "date": "2017.05.03", "title": "ЖЕГА В ПАРЛАМЕНТА! БСП и ГЕРБ гуша за гуша за магистралите, скандалът е страшен (ОБНОВЕНА)"}
{"url": "http://pik.bg/%D0%BC%D0%B0%D1%87%D0%BE%D0%B2%D0%B5%D1%82%D0%B5-%D0%BF%D0%BE-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F%D1%82%D0%B0-%D0%B4%D0%BD%D0%B5%D1%81-news654460.html", "text": "Футболните мачове по телевизията днес, с роден коментар. Изключително интересна програма. Сблъсъци от 1/2-финалите в Шампионска лига и Лига Европа, както и срещи на топ ниво за юноши. 14:15 -Турция - Испания, европейско до 17 г.. пряко Евроспорт 1, 15:00 - Унгария - Франция, европейско до 17 г., пряко Евроспорт 2, 18:45 - Хърватска - Италия, европейско до 17 г., пряко Евроспорт 1, 19:45- Аякс-Лион, Лига Европа, полуфинал, първи мач, пряко БНТ HD, 21:45 - Монако - Ювентус, Шампионска лига, полуфинал, първи мач, пряко бТВ Екшън.", "date": "2017.05.03", "title": "Мачовете по телевизията днес"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D0%B7%D0%B0%D0%B2%D1%8A%D1%80%D1%82%D1%8F-%D0%B7%D0%B0-%D0%BE%D1%81%D0%B5%D0%BC-%D0%BC%D0%B8%D0%BD%D1%83%D1%82%D0%B8-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BF%D0%BE%D0%B4%D0%BC%D0%B8%D0%BD%D0%B0-%D0%B2%D1%81%D0%B8%D1%87%D0%BA%D0%B8-%D0%B2%D1%8A%D0%BF%D1%80%D0%BE%D1%81%D0%B8--news654463.html", "text": "Лидерът на ГЕРБ Бойко Борисов пристигна тази сутрин в парламента. Вероятният бъдещ премиер влезе в пленарната зала и поговори намръщено със заместника си Цветан Цветанов. Осем минути след началото на пленарното заседание Борисов излезе от залата с Томислав Дончев, походи тежко и с навъсено лице в кулоарите, отказа да отговори на репортерите и излезе от сградата на Народното събрание в компанията на Дончев и бодигардовете си. Точно в 11 часа лидерът на ГЕРБ ще оповести проектокабинета „Борисов 3” със съобщение до медиите.", "date": "2017.05.03", "title": "ИЗВЪНРЕДНО В ПИК TV! Борисов се завъртя за осем минути в парламента, подмина всички въпроси на журналистите (ОБНОВЕНА)"}
{"url": "http://pik.bg/%D1%80%D0%B0%D0%B4%D0%BE%D1%81%D1%82%D0%BD%D0%B0-%D0%B2%D0%B5%D1%81%D1%82-%D1%82%D0%BE%D0%BD%D0%B8-%D0%B4%D0%B0%D1%87%D0%B5%D0%B2%D0%B0-%D1%81%D0%B8%D1%8F%D0%B5-%D0%BE%D1%82-%D1%89%D0%B0%D1%81%D1%82%D0%B8%D0%B5-3-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%B9-%D0%B4%D1%8A%D1%89%D0%B5%D1%80%D1%8F-%D0%B7%D0%B0%D0%BF%D0%BE%D1%87%D0%BD%D0%B0-%D0%B4%D0%B0-%D1%87%D0%B5%D1%82%D0%B5-%D1%81%D0%B0%D0%BC%D0%B0-news654453.html", "text": "Осиновеното момиченце на Тони Дачева е само на 3 годинки, но вече чете само. Преди 3 години певицата, смятана за майката на фолка в България, осинови детето. Тогава Тони бе на 47 години, но така и не успя да стане майка на своя рожба. Затова певицата издържа стоически дългата едногодишна процедура по осиновяване и стана самотен родител на малката Виктория, пише столичен седмичник. Жизнерадостното момиченце е изключително любопитно. Само с няколко урока по книжки и вестници вкъщи Виктория научила буквите. Започнала да чете заглавията с едър шрифт и дори разгадавала надписи на магазини по улицата. Тони Дачева все още не може да повярва, че детето й чете като ученичка, и се хвалела наляво и надясно с даровитото си дете.", "date": "2017.05.03", "title": "Радостна вест! Тони Дачева сияе от щастие, 3-годишната й дъщеря започна да чете сама"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%B3%D0%BE-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%B1%D0%BE%D1%80%D0%B8%D1%81%D0%BE%D0%B2-3---%D0%BF%D1%8A%D0%BB%D0%B5%D0%BD-%D1%81%D0%BF%D0%B8%D1%81%D1%8A%D0%BA-news654458.html", "text": "Лидерът на ГЕРБ Бойко Борисов и бъдещ премиер обяви имената на министрите в третия си кабинет, съобщиха официално от пресцентъра на партията. Напук на спекулациите и \"подранилите\" списъци, Лиляна Павлова е министър на един най-важните ресори - европредседателството ни през 2018 г. Някои медии сложиха каруцата пред коня и побързаха да я отпишат от сметките с версията, че този пост ще поеме външният министър Екатерина Захариева, но това не се случи. Министър-председател – Бойко Методиев Борисов Заместник министър-председател – Томислав Пейков Дончев Заместник министър-председател по икономическата и демографската политика – Валери Симеонов Симеонов Заместник министър-председател по обществения ред и сигурността и министър на отбраната – Красимир Дончев Каракачанов Заместник министър-председател по правосъдната реформа  и министър на външните работи – Екатерина Спасова Гечева – Захариева Министър на финансите – Владислав Иванов Горанов Министър на вътрешните работи – Валентин Иванов Радев Министър на регионалното развитие и благоустройството – Николай Нанков Нанков Министър на труда и социалната политика – Бисер Христов Петков Министър на отбраната – Красимир Дончев Каракачанов Министър на външните работи – Екатерина Спасова Гечева – Захариева Министър на правосъдието – Цецка Цачева Данговска Министър на образованието и науката – Красимир Георгиев Вълчев Министър на здравеопазването – Николай Кирилов Петров Министър за Българското председателство на Съвета на ЕС 2018 - Лиляна Павлова Министър на културата – Боил Василев Банов Министър на околната среда и водите – Нено Ненов Димов Министър на земеделието, храните и горите – Румен Андонов Порожанов Министър на транспорта, информационните технологии и съобщенията – Ивайло Ангелов Московски Министър на икономиката – Емил Любенов Караниколов Министър на енергетиката – Теменужка Петрова Петкова Министър на туризма – Николина Панайотова Ангелкова Министър на младежта и спорта – Красен Кирилов Кралев", "date": "2017.05.03", "title": "ОФИЦИАЛНО И ПЪРВО В ПИК! Ето го кабинета \"Борисов 3\" - пълен списък "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%81%D0%BB%D1%83%D0%B6%D0%B5%D0%B1%D0%BD%D0%B8%D1%8F%D1%82-%D0%BA%D0%B0%D0%B1%D0%B8%D0%BD%D0%B5%D1%82-%D0%BD%D0%B0-%D0%BE%D0%B3%D0%BD%D1%8F%D0%BD-%D0%B3%D0%B5%D1%80%D0%B4%D0%B6%D0%B8%D0%BA%D0%BE%D0%B2-%D0%B7%D0%B0%D1%81%D0%B5%D0%B4%D0%B0%D0%B2%D0%B0-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%BE-%D1%84%D0%B0%D1%82%D0%B0%D0%BB%D0%BD%D0%B8-13--news654415.html", "text": "Служебното правителство на проф. Огнян Герджиков провежда последното си заседание преди утрешното гласуване на новия кабинет на Бойко Борисов в Народното събрание. В дневния му ред за заложени 13 точки, които ще са последни за работата на 5-я служебен кабинет на България, назначен от президента заради предсрочните парламентарни избори. \"Не знам защо се чувствам много празнично. Силно се надявам и вие така да се чувствате. Виждам, че сте усмихнати. Ще успеем да свършим до утре\", заяви преди началото на последното заседание на служебния кабинет Огнян Герджиков. Ето какво решават днес министрите: 1. ПРОЕКТ НА ПОСТАНОВЛЕНИЕ ЗА ОТКРИВАНЕ НА ФИЛИАЛ В СТРУКТУРАТА НА РУСЕНСКИЯ УНИВЕРСИТЕТ „АНГЕЛ КЪНЧЕВ” – ВИДИН 2. ДОКЛАД ЗА ПРИЕМАНЕ НА ИНФОРМАЦИЯ ЗА КАСОВОТО ИЗПЪЛНЕНИЕ НА ДЪРЖАВНИЯ БЮДЖЕТ И НА ОСНОВНИТЕ ПОКАЗАТЕЛИ НА КОНСОЛИДИРАНАТА ФИСКАЛНА ПРОГРАМА ЗА ПЪРВОТО ТРИМЕСЕЧИЕ НА 2017 Г. 3. ПРОЕКТ НА ПОСТАНОВЛЕНИЕ ЗА ОДОБРЯВАНЕ НА ДОПЪЛНИТЕЛНИ ТРАНСФЕРИ ЗА ЗАКУПУВАНЕ НА УЧЕБНИЦИ, УЧЕБНИ КОМПЛЕКТИ И УЧЕБНИ ПОМАГАЛА ЗА ДЕЦАТА И УЧЕНИЦИТЕ В ОБЩИНСКИТЕ ДЕТСКИ ГРАДИНИ И УЧИЛИЩАТА ЗА 2017 Г. 4. ПРОЕКТ НА РЕШЕНИЕ ЗА ОБЯВЯВАНЕ НА ИМОТ – ПУБЛИЧНА ДЪРЖАВНА СОБСТВЕНОСТ, ЗА ИМОТ – ЧАСТНА ДЪРЖАВНА СОБСТВЕНОСТ 5. ПРОЕКТ НА РЕШЕНИЕ ЗА ОБЯВЯВАНЕ НА СГРАДА И СЪОРЪЖЕНИЕ, ПРЕДСТАВЛЯВАЩИ ПРИСТАНИЩНА ИНФРАСТРУКТУРА – ПУБЛИЧНА ДЪРЖАВНА СОБСТВЕНОСТ, ЗА ЧАСТНА ДЪРЖАВНА СОБСТВЕНОСТ И ЗА ДАВАНЕ НА СЪГЛАСИЕ ЗА ПРЕМАХВАНЕТО ИМ 6. ПРОЕКТ НА РЕШЕНИЕ ЗА ОДОБРЯВАНЕ ПРИСЪЕДИНЯВАНЕТО НА РЕПУБЛИКА БЪЛГАРИЯ КЪМ МЕЖДУПРАВИТЕЛСТВЕНАТА ПЛАТФОРМА ЗА БИОЛОГИЧНО РАЗНООБРАЗИЕ И ЕКОСИСТЕМНИ УСЛУГИ 7. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА СПОРАЗУМЕНИЕ ЗА СЪТРУДНИЧЕСТВО ОТНОСНО СЪДЕЙСТВИЕ И ВЗАИМЕН ОБМЕН НА ИНФОРМАЦИЯ МЕЖДУ ИЗПЪЛНИТЕЛНА АГЕНЦИЯ „ГЛАВНА ИНСПЕКЦИЯ ПО ТРУДА” КЪМ МИНИСТЪРА НА ТРУДА И СОЦИАЛНАТА ПОЛИТИКА НА РЕПУБЛИКА БЪЛГАРИЯ И ИНСПЕКЦИЯТА ПО ТРУДА НА КРАЛСТВО НОРВЕГИЯ 8. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА ИЗПЪЛНИТЕЛНА ПРОГРАМА ЗА СЪТРУДНИЧЕСТВО В ОБЛАСТТА НА КУЛТУРАТА, НАУКАТА И ОБРАЗОВАНИЕТО МЕЖДУ ПРАВИТЕЛСТВОТО НА РЕПУБЛИКА БЪЛГАРИЯ И ПРАВИТЕЛСТВОТО НА АРАБСКА РЕПУБЛИКА ЕГИПЕТ 9. ДОКЛАД ЗА ОДОБРЯВАНЕ НА РЕЗУЛТАТИТЕ ОТ УЧАСТИЕТО НА РЕПУБЛИКА БЪЛГАРИЯ В КОНФЕРЕНЦИЯТА НА ЗАИНТЕРЕСУВАНИТЕ СТРАНИ НА ВИСОКО РАВНИЩЕ В ОБЛАСТТА НА ПЪТНАТА БЕЗОПАСНОСТ И В МИНИСТЕРСКАТА СРЕЩА ПО МОРСКИ ТРАНСПОРТ, ПРОВЕДЕНИ НА 28 И 29 МАРТ 2017 Г. ВЪВ ВАЛЕТА 10. ДОКЛАД ЗА ПРИЕМАНЕ НА НАЦИОНАЛЕН БАЛАНС НА ЗАПАСИТЕ И РЕСУРСИТЕ НА НАХОДИЩАТА НА ПОДЗЕМНИ БОГАТСТВА В РЕПУБЛИКА БЪЛГАРИЯ КЪМ 1 ЯНУАРИ 2017 Г. 11. ПРОЕКТ НА РЕШЕНИЕ ЗА ДАВАНЕ НА СЪГЛАСИЕ ЗА ИЗМЕНЕНИЕ И ДОПЪЛНЕНИЕ НА ДОГОВОРА ЗА ПРЕДОСТАВЯНЕ НА ОБЩИНСКА КОНЦЕСИЯ ЗА ДОБИВ НА ИНЕРТНИ МАТЕРИАЛИ – ПОДЗЕМНИ БОГАТСТВА ПО ЧЛ. 2, АЛ. 1, Т. 5 ОТ ЗАКОНА ЗА ПОДЗЕМНИТЕ БОГАТСТВА – СТРОИТЕЛНИ МАТЕРИАЛИ – МРАМОРИ, ОТ НАХОДИЩЕ „СРЕМ”, РАЗПОЛОЖЕНО В ЗЕМЛИЩЕТО НА С. СРЕМ, ОБЩИНА ТОПОЛОВГРАД, ОБЛАСТ ХАСКОВО, СКЛЮЧЕН НА 25 СЕПТЕМВРИ 2000 Г. МЕЖДУ ОБЩИНА ТОПОЛОВГРАД И „ЕВЕ” ООД – ТОПОЛОВГРАД 12. ПРОЕКТ НА РЕШЕНИЕ ЗА ПРЕДЛОЖЕНИЕ ДО НАРОДНОТО СЪБРАНИЕ ЗА ОТПУСКАНЕ НА ДЪРЖАВНИ ПАРИЧНИ НАГРАДИ ЗА ОСОБЕНИ ЗАСЛУГИ КЪМ БЪЛГАРСКАТА ДЪРЖАВА И НАЦИЯТА 13. ПРОЕКТ НА ПОСТАНОВЛЕНИЕ ЗА ДОПЪЛНЕНИЕ НА ТАРИФАТА ЗА ДЪРЖАВНИТЕ ТАКСИ, СЪБИРАНИ ОТ АГЕНЦИЯТА ПО ВПИСВАНИЯТА, ПРИЕТА С ПОСТАНОВЛЕНИЕ №243 НА МИНИСТЕРСКИЯ СЪВЕТ ОТ 2005 Г.", "date": "2017.05.03", "title": "ИЗВЪНРЕДНО В ПИК TV! Служебният кабинет на Огнян Герджиков заседава за последно. Фатални 13 точки бистрят министрите (ОБНОВЕНА)"}
{"url": "http://pik.bg/%D0%B3%D0%BE%D1%80%D1%87%D0%B8%D0%B2%D0%BE-%D0%BC%D0%B8%D1%82%D0%B0%D0%BA%D0%B0-%D0%BE%D1%82-%D1%81%D0%BE%D1%84%D0%B8%D1%8F-%D0%B4%D0%B5%D0%BD-%D0%B8-%D0%BD%D0%BE%D1%89-%D0%B7%D0%B0%D0%B1%D1%8A%D1%80%D1%81%D0%B0-%D0%B3%D0%B5%D1%80%D0%B8-%D0%BD%D0%B8%D0%BA%D0%BE%D0%BB-news654490.html", "text": "Младата певица Гери-Никол заби плейбоя Митака от сериала „София ден и нощ“. Мачото се похвали с обща снимка в инстаграм профила си, пише в. \"Телеграф\". След като стана герой от риалити поредицата „София ден и нощ“ Кристиан Кирилов, както е истинското име на Митака, се радва на изключително женско внимание. Този път любимецът на феновете на сериала е забил Гери-Никол. Двамата бяха забелязани да разпускат в столичен клуб а със снимката се похвали самия той. От фотоса е видно, че изпълнителката на „Яката дупара“ е доволна, че е забила вървежен красавец. Под публикацията Митака не пропусна да постави и няколко сърчица отбелязвайки, че двамата обичат да вършеят заедно из нощните клубове. Само преди седмица Кристиан бе забелязан да се гуша със залязлата фолкпевица Анна-Мария Чернева, която се опита да върне славата си появявайки се в сериала. Двамата с Митака бяха една от най-харесваните двойки в сериала. Още тогава се заговори за връзка между двамата, а твърденията бяха потвърдени от общи снимки. Явно опитите на чернокосата красавица да си върне Митака ще се окажат напразни, тъй като той има нова изгора в лицето на Гери-Никол.", "date": "2017.05.03", "title": "ГОРЧИВО! Митака от \"София ден и нощ\" забърса Гери-Никол"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D1%81%D0%BB%D0%B5%D0%B4-30-%D0%BC%D0%B8%D0%BD%D1%83%D1%82%D0%B5%D0%BD-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D0%BF%D1%83%D1%82%D0%B8%D0%BD-%D0%B8-%D1%82%D1%80%D1%8A%D0%BC%D0%BF-%D0%BD%D0%B5-%D0%BD%D0%B0%D0%BF%D1%80%D0%B0%D0%B2%D0%B8%D1%85%D0%B0-%D0%BF%D1%80%D0%BE%D0%B1%D0%B8%D0%B2-%D0%B2-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D1%81%D0%B8-news654455.html", "text": "По инициатива на руската страна бе проведен третия по ред телефонен разговор между двамата държавни глави- Владимир Путини  Доналд Тръмп. Този път те говориха около 30 минути, но до някакъв пробив в отношения им не бе постигнат. Това пише „Уолтстрийт джърнъл”, като се позова на служител от екипа на Тръмп в Белия дом. „Администрацията на президента във Вашингтон продължава да смята, че Москва не е настроена за решаване на сирийския конфликт. Също така не бе постигнато и съгласие за лична среща на двамата лидери на срещата на Г-20 през юли”, твърди източникът. Сред обсъжданите теми са били сътрудничеството срещу тероризма в Сирия, както и възможните мерки за постигане на трайно прекратяване на огъня и спиране на убийствата на мирни жители. Като цяло, разговорът е бил „делови и конструктивен”.", "date": "2017.05.03", "title": "ГОРЕЩО! След 30-минутен разговор Путин и Тръмп не направиха пробив в отношенията си"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%BF%D1%80%D0%B8-%D1%81%D0%B8%D0%BD%D0%B8%D1%82%D0%B5-news654467.html", "text": "Защитата на \"Левски\" срещу наказание за из­дигнатата свас­тика включва \"син\" шамар, съобщава \"Ме­ридиан Мач\". В ми­га, в който свастика­та бе вдигната в Сек­тор \"А\", част от стю­ардите и един от ко­ординаторите за феновете се втурнаха и знамето бе свалено веднага. Нарушите­лят дори отнесе един шамар в бързината. Едва по-късно започ­на престрелката между отделните фракции и боят меж­ду стюарди и фенове от \"Саут Дивижън\". Важното в случая за клуба е, че е напра­вено всичко по сили­те забраненият сим­вол да бъде махнат от сектора, допълва изданието. Това е един от важните, смекчаващи вината фактори, които от \"Герена\" из­ползват в своя за­щита. След удара по треньори на ЦСКА обаче санкцията от лишаване от домакинство изглежда напълно необратима. Почти сигурно \"Левски\" вече е изиграл последния си мач пред собствена публика този сезон и ще приеме Лудогорец и Черно море пред закрити врата.", "date": "2017.05.03", "title": "Екшън при \"сините\""}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D1%80%D1%83%D1%81%D0%B0-%D1%81%D0%B5%D0%BA%D1%81%D0%B8-%D0%B1%D0%BE%D0%BC%D0%B1%D0%B0-%D0%B2%D0%B7%D1%80%D0%B8%D0%B2%D0%B8-%D0%BF%D0%BB%D0%B0%D0%B6%D0%B0-%D0%B2-%D0%BC%D0%B0%D1%8F%D0%BC%D0%B8-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8-18-news654446.html", "text": "Тя стана известна като моделка на \"Спортс илюстрейтид\". Сега Джой Коригън показа своята световно известна фигура, събирайки слънчеви лъчи на плажа в Маями през изминалите почивни дни. 22-годишната блондинка бе облечена в сив и много оскъден бански, който не оставяше почти нищо на въображението.", "date": "2017.05.03", "title": "ГОРЕЩО! Руса секси бомба взриви плажа в Маями (ВИДЕО/СНИМКИ 18+)"}
{"url": "http://pik.bg/%D0%B1%D0%B0%D0%B9-%D0%B4%D0%B0%D0%BD%D1%87%D0%BE-%D1%80%D0%B0%D0%B7%D0%BA%D1%80%D0%B8%D0%B2%D0%B0-%D0%BA%D1%83%D0%BB%D0%B8%D0%BD%D0%B0%D1%80%D0%BD%D0%B8%D1%82%D0%B5-%D1%81%D0%B8-%D1%82%D0%B0%D0%B9%D0%BD%D0%B8-%D1%80%D0%B5%D1%86%D0%B5%D0%BF%D1%82%D0%B8-%D0%B7%D0%B0-%D0%BF%D1%80%D0%B0%D0%B7%D0%BD%D0%B8%D1%87%D0%BD%D0%B0%D1%82%D0%B0-%D1%82%D1%80%D0%B0%D0%BF%D0%B5%D0%B7%D0%B0-%D0%B8-%D0%B7%D0%B0-%D0%B7%D0%B4%D1%80%D0%B0%D0%B2%D0%B5%D1%82%D0%BE-%E2%80%93-%D0%BD%D0%B0--news654468.html", "text": "Рецепта за гергьовско пълнено агне и още 28 ястия само с агнешко ще намерите в полезния сборник на издателство „Милениум“. А ако след празничната серия Великден, Първи май и Гергьовден почувствате, че имате нужда от програма за разтоварване, може да откриете най-подходящата за вас в книгата на д-р Стоян Бахчеванов. Двете книги се продават на вестникарските павилиони в София от днес, а от утре - и в цялата страна, в промоционален гергьовски комплект на обща цена от само 4 лв. Книгата „365 рецепти от българската национална кухня“ е задължителна за всеки дом, в който масата е притегателен център за цялата фамилия. В сборника ще намерите всичко за изкуството на храненето – от похапването до преяждането, - подробно обяснено и старателно подредено в 11 тематични раздела. Освен предложения за ястия с актуалното агнешко, ще откриете многообразни варианти на вкусни гозби с риба, с пиле, със свинско и телешко месо, с кайма и с дреболии. Ще може да избирате между безброй салати, супи, десерти и тестени изделия. А когато сте готови за рестарт на организма, може да изберете между 26 различни диети от книгата \"Диети за здраве\", селектирани сред най-изпитаните и успешни програми в световен мащаб. Сборникът предлага безценни здравословни менюта с бързо действие, без вреда за организма и без йо-йо ефект. Включени са диети и рецепти не само за отслабване, но и за напълняване, както и съвети за поддържане на оптимално телесно тегло. С „Диети за здраве“ в ръце ще възвърнете самочувствието си, че можете да контролирате формата си, независимо в каква посока искате да придвижите стрелката на кантара. Сред ястията, които се вписват в диетичната кухня, естествено, са приготвените от дивечово месо. За него се знае, че освен със специфичните си вкусови качества, привлича ценителите и с по-ниското си съдържание на мазнини. За тези, които са запалени по лова или могат да си позволят тази екстра, е книгата . Това заглавие също се предлага по павилионите само за 4 лв. От него ще научите как да приготвите множество студени маринати, сосове, супи и чорби, гозби и специалитети. Всички са чували за ловните постижения на Тодор Живков, на малцина сме наясно какво се е случвало в кухнята му. Как се приготвят глигани, муфлони, диви патици или фазани? И кои са били най-предпочитаните ястия на бившия Първи. „Аз знам, защото години наред поемах всички ловни мероприятия по нареждане на Живков. И недоволни никога не е имало: и Брежнев, и Чаушеску, и другите участници в ловните дружинки си облизваха пръстите“, споделя известният готвач на Тато - Бай Данчо, и разкрива своите тайни под формата на близо 100 рецепти и многобройни съвети, които всеки може да приложи сам у дома си.", "date": "2017.05.03", "title": "Бай Данчо разкрива кулинарните си тайни. Рецепти за празничната трапеза и за здравето – на промоция за Гергьовден"}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B2%D0%BD%D0%B0%D1%81%D1%8F%D0%BC%D0%B5-%D1%85%D0%BE%D1%80%D0%B0-%D0%B7%D0%B0-%D1%80%D0%B0%D0%B1%D0%BE%D1%82%D0%B0-%D0%B1%D0%B8%D0%B7%D0%BD%D0%B5%D1%81%D1%8A%D1%82-%D1%89%D0%B5-%D0%B7%D0%B0%D0%BA%D1%8A%D1%81%D0%B0-news654457.html", "text": "На фона на демографската картина в България съществуват неизползвани възможности за включването на хора в трудоспособна възраст на пазара на труда, но те не биха били достатъчни за нормалното развитие на българската икономика. Това коментира Надя Василева, експерт по набиране на персонал от голяма международна компания пред телевизия \"Блумбърг\". По думите ѝ се наблюдава недостиг на кадри във всеки един сектор. За да може бизнесът да си отдъхне и компаниите да се развиват, е необходимо да се предприемат мерки за улесняване на вноса на кадри чрез промени в законодателство и изготвянето на стратегия за привличане на нужните служители в отделните сектори. „Работодателите трябва да променят мирогледа си относно това какви служители са имали преди и какви ще имат оттук нататък. Едно увеличение на заплатите би могло да дойде също така, ако бъде въведен 6-часов работен ден, в който служителите биха могли да се фокусират и да концентрират своите умения, знания и усилия, така че да постигнат повече за по-малко време\", отбеляза експертът.", "date": "2017.05.03", "title": "Експерт: Трябва да внасяме хора за работа, бизнесът ще закъса"}
{"url": "http://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BC%D0%BB%D0%B0%D0%B4%D0%BE%D1%81%D1%82-%D1%80%D0%B0%D0%B7%D0%BA%D1%80%D0%B8-%D1%82%D1%80%D0%B8-%D0%B2%D0%B5%D1%80%D1%81%D0%B8%D0%B8-%D0%B7%D0%B0-%D0%B1%D0%BE%D0%BC%D0%B1%D0%B0%D1%82%D0%B0-%D0%BD%D0%B0%D0%BC%D0%B5%D1%80%D0%B5%D0%BD%D0%B0-%D0%BF%D1%80%D0%B5%D0%B4-%D0%BD%D0%BE%D0%B2%D0%BE%D1%81%D1%82%D1%80%D0%BE%D1%8F%D1%89-%D1%81%D0%B5-%D0%B1%D0%BB%D0%BE%D0%BA-news654454.html", "text": "Кметът на софийския район \"Младост\" Десислава Иванчева направи първи коментар за обезвреденото от полицията вчера самоделно взривно устройство, намерено пред новостроящ се блок. Мястото е спорно, защото жителите на \"Младост\" настояват то да остане зелена площ, предава Нова телевизия. \"Съмненията са около три варианта - може да е инсценирано от трета сила, която иска да нагнети ситуацията, която се е създала между институции, граждани, инвеститори и собственици на имоти; вторият вариант е това да е ход на самия собственик или собственици на имота и инвеститора; третият вариант е да е направено от гражданите, като последен зов\", посочи кметът като нейни версии за случилото и това, което са споделяли хората с нея като предположения. Десислава Иванчева отново призова референдумът в квартала да се състои. \"Предполагам, че бомбата е свързана с нарасналото напрежение. То главоломно расте\", заяви Нина, която живее в квартала. Към момента и днес ще продължат разпити със съседи, свидетели и охранителите, които са били на обекта, за да се уточнят подробности около случая, посочи шефът на СДВР Младен Маринов. \"Назначена е експертиза, която да отговори на въпроса дали самото устройство е способно да възпроизведе взрив, както и количеството и качеството на веществото. Обезвреждането на устройството е нанесло щети върху него и е по-трудно и деликатно да се извърши експертизата, за да е категорична. Към момента няма заподозрени лица. Работи се по няколко версии, строежът е спорен\", посочи още Маринов.", "date": "2017.05.03", "title": "Кметът на \"Младост\" разкри три версии за бомбата, намерена пред новостроящ се блок"}
{"url": "http://pik.bg/%D0%B7%D0%B4%D1%80%D0%B0%D0%B2%D0%BE-%D0%BA%D0%BE%D0%BD%D1%81%D0%BA%D0%BE-%D0%B2-%D0%BB%D0%B5%D0%B2%D1%81%D0%BA%D0%B8-news654462.html", "text": "На \"Герена\" са изключително недоволни от представянето на \"сините\" срещу ЦСКА. Всички директори се изредиха в съблекалнята на \"Левски\" вчера, пише \"Меридиан мач\". Преди тренировката спортно-техническият щаб направи солиден разбор на случилото се, придружен и от видео. След това тежки думи е казал спортният директор Да­ниел Боримиров, като в превода за чужденците му е помагал помощник-треньорът Асен Букарев. Футболистите бяха посетени и от изпълнителния директор Красимир Иванов, който е имал други задачи и разговори с Даниел Боримиров, свързани с развитието клуба. Скоро ще стане ясно ще има ли глоби за играчите след слабото им представяне.", "date": "2017.05.03", "title": "Здраво конско в \"Левски\""}
{"url": "http://pik.bg/%D1%80%D0%B5%D0%BA%D0%BE%D1%80%D0%B4-775-%D0%BA%D0%B8%D0%BB%D0%B0-%D1%85%D0%B5%D1%80%D0%BE%D0%B8%D0%BD-%D0%BD%D0%B0-%D0%B2%D0%BB%D0%B8%D0%B7%D0%B0%D0%BD%D0%B5-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%BF%D0%B8%D0%BF%D0%B0%D1%85%D0%B0-%D1%82%D1%83%D1%80%D1%81%D0%BA%D0%B8-%D0%BC%D0%B8%D1%82%D0%BD%D0%B8%D1%87%D0%B0%D1%80%D0%B8-news654459.html", "text": "Рекордно количество от над 775 кг хероин са заловили турските гранични власти на ГКПП Хамзабейли/Лесово на турско-българската граница, съобщи турската информационна агенция \"Доган\", цитирана от Канал 3. Наркотикът е бил разкрит в ирански камион, пътуващ към България. С тира са пътували две лица от иранска спедиторска фирма. Те са поставени под арест в Одрин със съдебно решение. Камионът е собственост на бащата на единия от задържаните. При разпита в одринската полиция шофьорите отрекли да им е известно, че в колата има хероин. В Турция те влезли през ГКПП Гюрбулак и официално превозвали стоки за Румъния. В Иран автомобилът не е бил инспектиран на рентгеновата уредба за контрол на МПС, казали още задържаните.", "date": "2017.05.03", "title": "РЕКОРД! 775 кила хероин на влизане в България спипаха турски митничари"}
{"url": "http://pik.bg/%D0%BC%D0%B5%D0%B3%D0%B0-%D1%81%D0%B4%D0%B5%D0%BB%D0%BA%D0%B0-%D0%BA%D0%B8%D1%82%D0%B0%D0%B9%D1%86%D0%B8-%D0%BA%D1%83%D0%BF%D0%B8%D1%85%D0%B0-%D0%BD%D0%B0%D0%B9-%D0%B2%D0%B8%D1%81%D0%BE%D0%BA%D0%B8%D1%8F-%D0%BD%D0%B5%D0%B1%D0%BE%D1%81%D1%82%D1%8A%D1%80%D0%B3%D0%B0%D1%87-%D0%B2-%D0%BB%D0%BE%D0%BD%D0%B4%D0%BE%D0%BD-%D0%B7%D0%B0-11-%D0%BC%D0%B8%D0%BB%D0%B8%D0%B0%D1%80%D0%B4%D0%B0-%D0%BF%D0%B0%D1%83%D0%BD%D0%B4%D0%B0-news654451.html", "text": "Китайският холдинг СС Land купи най-високия небостъргач в Лондон- Leadenhall Building за 1.1 милиарда паунда, съобщи China Daily. Идеята е да се дава сградата под наем, като за година очакваните приходи са 40.2 милиона паунда. Небостъргачът е висок 225 метра и бе обявен за продажба заради дългове към банки на неговия собственик, британско-канадска компания. Интересното е,че тези дългове не са големи на фона на цената на сградата- 12.7 милиона паунда. Новият собственик на Leadenhall Building е с основен офис в Хонконг. Китайският холдинг вече има една офис-сграда в британската столица, купена през 2016 година за 290 милиона паунда.", "date": "2017.05.03", "title": "МЕГА СДЕЛКА! Китайци купиха най-високия небостъргач в Лондон за 1.1 милиарда паунда"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D1%81%D0%BB%D0%B5%D0%B4%D0%B0-%D1%80%D0%B0%D0%B7%D0%B1%D0%B8%D1%85%D0%B0-%D0%B4%D0%B5%D0%BF%D0%BE-%D0%B7%D0%B0-%D1%81%D0%B5%D0%BA%D1%81-%D1%80%D0%BE%D0%B1%D0%B8%D0%BD%D0%B8-%D0%B2-%D0%B0%D1%82%D0%B8%D0%BD%D0%B0-news654461.html", "text": "Банда за  трафик на секс робинии бе разкрита от гръцката полиция. Арестувани са двама от нейните членове – 48-годишен грък и 36-годишен албанец. Престъпниците са имали своя база  в богаташкото атинско предградие Глифада. Полицията започна издирването на 30-годишна албанка, влязла в Гърция преди дни и изчезнала, предполага се че е била скрита в тайна квартира от бандата. Според разследващите,  48-годишният грък откривал жени с финансови проблеми в съседни на Гърция държави в интернет и ги убеждавал да идват в Гърция с обещание за работа. След пристигането си в Гърция, те били настанявани в апартамент във Вулиагмени, южната част на Атина. След това жените били заплашвани и с насилие и принуждавани да работят като проститутки в домовете около столицата. Засега не е ясно колко са жертвите на бандата за търговия с плът, нито от кои точно държави са те. Разпитите продължават, арестуваните дават показания, очакват се нови арести.", "date": "2017.05.03", "title": "БЪЛГАРСКА СЛЕДА! Разбиха депо за секс-робини в Атина"}
{"url": "http://pik.bg/30-%D0%B8%D0%B4%D0%B5%D0%B8-%D0%BA%D0%BE%D0%B8%D1%82%D0%BE-%D1%89%D0%B5-%D0%B8%D1%81%D0%BA%D0%B0%D1%88-%D0%B4%D0%B0-%D0%BF%D1%80%D0%B8%D0%BB%D0%BE%D0%B6%D0%B8%D1%88-%D0%B2-%D1%81%D0%B2%D0%BE%D1%8F%D1%82%D0%B0-%D0%B3%D1%80%D0%B0%D0%B4%D0%B8%D0%BD%D0%B0-%D0%BE%D1%89%D0%B5-%D1%81%D0%B5%D0%B3%D0%B0-news654481.html", "text": "Всеки, който няма двор.. мечтае за идеалната градина с цветенца, зеленчуци и някоя друга интересна декорация. Тези, които имат градини, знаят колко време отнема поддръжката, но със сигурност не биха се отказали от това. За някои хора работата по градината е релаксираща и крайният резултат ги кара да се гордеят с вложения труд и време. Хората, които днес споделят уникални снимки от своите градини освен време и желание, са вложили и много идеи, за да се получи нещо гениално и работещо. Нещо, за което всички съседи ще завидят, а всички приятели ще ахнат и ще искат. Идеите, които събрахме днес ще помогнат за създаването на една невероятна градина, от която  се получава удовлетворение и всеки миг прекаран там, е миг в рая! За тези идеи трябват някои други подръчни материали като дървени греди, летви, метални мрежи, саксии, въжета, бутилки, камъни, цимент. Ако пропускаме нещо, то снимките ще служат за добър ориентир:", "date": "2017.05.03", "title": "30 идеи, които ще искаш да приложиш в своята градина още сега! "}
{"url": "http://pik.bg/%D1%81%D1%83%D0%BF%D0%B5%D1%80-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-news654464.html", "text": "Супер новина за \"червените\". Базата в Панчарево се превръща в бижу. ЦСКА отбелязва все пo-cepиозен напредък със строителни­те дейности по базата в Пан­чарево. В социалните мрежи бяха разпространени актуални снимки, направени от въздуха, които показват значителната промяна в тренировъчния оа­зис на клуба. \"Армейците\" са нап­реднали с изграждането на третия терен, като той е позициониран точно под борова­та гора, вдясно от бунгалата. Игрището е със стандартни размери и ще бъде с естестве­на настилка, като е планирано да бъде готово за началото на лятната подготовка. Работа­та по него стартира преди около месец. По всяка вероят­ност ЦСКА ще има лагер в Пан­чарево през юни. Вече пък е завършена малка трибуна за гости на горния терен, на който ще се играят контроли на представител­ния отбор и официални срещи на юношите. Секторът е с около 80 места, като той е позициониран пред бунгалата, предава \"Тема Спорт\". От другата страна е голяма­та трибуна за фенове на ЦСКА, която е с капацитет за 1200 зрители. Имаше идея те­ренът да бъде лицензиран още през този сезон за мачове на школата, но е било преценено, че това ще остане за следва­щото първенство. Така шко­лата ще довърши шампиона­та при юношите на игрища­та в \"Царско село\". Осветлението на горния терен в Панчарево пък в мо­мента се настройва финално и ще бъде готово за експлоата­ция в кратки срокове. Същото се отнася и за бунгалата, кои­то се довършват отвътре. В по-късен етап е планирано да се събори стрелбището, ко­ето е в окаяно състояние, а на негово място да се построи хо­телската част. Тя ще бъде из­ползвана денонощно от юно­шите в академията, които не са родом от София. Там ще се съсредоточи и учебният про­цес на подрастващите.", "date": "2017.05.03", "title": "Супер новина за \"армейците\""}
{"url": "http://pik.bg/%D0%B3%D0%BE%D0%BB%D0%B0-%D0%B6%D0%B5%D0%BD%D0%B0-%D1%88%D0%B0%D1%88%D0%BD%D0%B0-%D0%BF%D1%8A%D1%82%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D0%B0%D1%82%D0%BB%D0%B0%D0%BD%D1%82%D0%B0-%D0%B2%D0%B8%D0%B4%D0%B5%D0%BE-18-news654431.html", "text": "Необикновен инцидент заснеха пътници на летището в Атланта, САЩ, съобщи „Дейли Мейл”. Неочаквано в залата за излитащите пътници се появи чисто гола жена, която се поразходи сред тълпата и дори направи няколко упражнения. Малко след появата на голата дама се появи охраната и я отведе. Според информацията от летищните власти, жената е откарана в болница за провеждане на психиатрическа експертиза.", "date": "2017.05.03", "title": "Гола жена шашна пътниците на летището в Атланта (ВИДЕО 18+)"}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D1%88%D0%BE%D0%BA-%D1%88%D0%B5%D1%84%D0%BA%D0%B0%D1%82%D0%B0-%D0%BD%D0%B0-%D1%84%D0%BE%D0%BD%D0%B4%D0%B0-%D0%B7%D0%B0-%D0%BB%D0%B5%D1%87%D0%B5%D0%BD%D0%B8%D0%B5-%D0%BD%D0%B0-%D0%B4%D0%B5%D1%86%D0%B0-%D0%B8-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D1%81%D0%B0%D0%BC%D1%83%D0%B5%D0%BB%D0%B0-%D1%81%D0%B5-%D0%BA%D0%B0%D1%80%D0%B0%D1%82-%D0%B2-%D0%B5%D1%84%D0%B8%D1%80---%D0%B1%D0%BE%D0%BB%D0%BD-news654434.html", "text": "Бюрокрация спъва лечението на 8-годишната Самуела. Това твърди нейният баща Емануил Куриан пред Нова телевизия. В студиото той присъства заедно с двете си дъщери и съпругата си, а негов опонент беше директорът на Фонда за лечение на деца д-р Тинка Троева. Самуела е родена с тежко заболяване – спина бифида, при което прешлените в лумбалната област не са затворени. Страда и от сколиоза. Досега на детето са направени 4 операции. Единственият шанс за живот е нова интервенция за поставяне на магнитни импланти, които ще изправят гръбнака й. Операцията е необходимо за живота на детето, защото изкривяването на гръбнака е голямо, 100 градуса, може и повече, защото са минали вече 3-4 месеца, обяснява бащата Емануил Куриан. Родителят се опита да обясни тромавата процедура и проблемите, които спъват лечението на Самуела, като обвини Фонда за лечение на деца за омагьосания кръг, в който е попаднало семейството им. Д-р Тинка Троева обаче отхвърли обвиненията и от стоя страна прехвърли отговорността на частните болници, които трябвало да обявят обществени поръчки за въпросните импланти. По думите й те не били задължени да го правят, но не им било и забранено. Пререканията между родителите на 8-годишната Самуела и директорката на Фонда за лечение на деца в чужбина преминаха пред уплашения поглед на болното момиче, което видимо притеснено не успя да отговори на въпросите на водещите. Въпреки неистовите опити на семейството да обясни, че по закон те са изпълнили изискванията, в студиото така и не се стигна до консенсус, а д-р Троева обясни, че за да бъдат преведени парите, директорът на въпросното лечебно заведение е длъжен да подпише лично декларация.", "date": "2017.05.03", "title": "ТОТАЛЕН ШОК! Шефката на Фонда за лечение на деца и бащата на Самуела се карат в ефир - болното момиче пряк свидетел на грозните сцени"}
{"url": "http://pik.bg/%D1%86%D1%81%D0%BA%D0%B0-%D0%B2%D0%B7%D0%B8%D0%BC%D0%B0-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BD%D0%B0-%D0%BB%D1%8A%D0%B2%D0%BE%D0%B2%D0%B5%D1%82%D0%B5-news654472.html", "text": "Нов португалски футболист може да се озове в ЦСКА. Става дума за халф-бека на Верея Педро Еуженио, кой­то наистина впечат­лява с представяне­то си през пролетта. 26-годишният играч има 5 гола през но­вата година и е с ос­новен принос за кла­сирането на \"лъвовете\" за полуфинал за Купата на Бълга­рия, както и за почти сигурното класиране на Верея за баражи­те за Европа. Имен­но той отбеляза по­бедното попадение в мача със Славия. Стамен Белчев, който макар и не много сигурен в бъ­дещето си, познава отлично качествата на Еуженио. Двама­та работиха заедно в Хасково през про­летта на 2015 г. факт е, че португа­лецът разви много своя потенциал, пише \"Меридиан мач\". Понастоящем в ЦСКА играят четирима португал­ци - Давид Шимао, Руй Педро, Арсенио Нунеш и Рубен Пинто, така че Еуженио би се чувствал от­лично на \"Армията\". Отделно от това фут­болистът знае добре български език, след като вече беше в Берое, Хасково и сега Верея. Той мо­же да играе и на ня­колко позиции -крило, десен и ляв краен защитник. Все още не е ясно да­ли  подобен трансфер ще стане факт. Старо­загорци обаче вече продадоха един от най-добрите си футболисти - Амаду Сукуна. Той вка­ра победен гол на ЦСКА и след това премина в \"Левски\".", "date": "2017.05.03", "title": "ЦСКА взима звездата на \"лъвовете\"?"}
{"url": "http://pik.bg/%D0%BF%D1%80%D0%BE%D1%84-%D0%B0%D0%BD%D1%82%D0%BE%D0%B0%D0%BD%D0%B5%D1%82%D0%B0-%D1%85%D1%80%D0%B8%D1%81%D1%82%D0%BE%D0%B2%D0%B0-%D1%85%D0%BE%D1%80%D0%B0%D1%82%D0%B0-%D0%B8%D1%81%D0%BA%D0%B0%D1%82-%D0%BF%D1%80%D0%BE%D0%BC%D1%8F%D0%BD%D0%B0-%D0%BD%D0%B0-%D1%81%D1%82%D0%B0%D1%82%D1%83%D0%BA%D0%B2%D0%BE%D1%82%D0%BE-%D0%BC%D0%B0%D0%BA%D0%B0%D1%80-%D1%87%D0%B5-%D0%BD%D0%B5%D0%B2%D0%B8%D0%BD%D0%B0%D0%B3%D0%B8-%D0%B7%D0%BD%D0%B0%D1%8F%D1%82-%D0%BA%D0%B0%D0%BA-%D0%B4%D0%B0--news654429.html", "text": "Наблюдаваме уплътняване на политическото пространство след последните парламентарни избори. Малките партии не получиха достъп до парламента, а и 74% от анкетираните българи предпочитат коалиционно управление. Хората са уморени, искат устойчивост на властта. Това каза в студиото на Би Ти Ви проф. Антоанета Христова, представяйки резултатите от представително социологическо проучване. Според нея, хората вече са разбрали, че мажоритарната система не е подходяща за България, макар че процентът на искащите такава система след референдума не е намалял. „Хората искат да могат да избират и да могат да отзовават своите избраници”, каза тя. Данните от проведеното проучване показват още, че хората искат да се провеждат повече референдуми, искат провеждането им да е задължително, макар че според гласуваната сега система резултатите много трудно могат да станат задължителни за парламента. „Хората искат промяна на статуквото, макар че невинаги са наясно точно как да стане това. Става дума за над 60% от българите, които гласуват винаги срещу статуквото или просто не отиват до урните”, допълни професорът.", "date": "2017.05.03", "title": "Проф. Антоанета Христова: Хората искат промяна на статуквото, макар че невинаги знаят как да стане това"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BF%D1%80%D0%B8%D0%B7%D0%BD%D0%B0-%D1%81%D1%80%D0%B5%D1%89%D0%B0%D0%BB%D0%B0-%D1%81%D1%8A%D0%BC-%D1%81%D0%B5-%D1%81-%D1%86%D0%B0%D1%86%D0%B0%D1%80%D0%BE%D0%B2-%D0%BD%D0%BE-%D0%B1%D0%B5%D0%B7-%D0%BF%D0%BE%D1%81%D1%80%D0%B5%D0%B4%D0%BD%D0%B8%D0%BA-%D0%B8-%D0%BD%D0%B5-%D1%81%D1%8A%D0%BC-%D0%BC%D1%83--news654439.html", "text": "Няма да коментирам Георги Гергов, въпросът с него е приключен, взето е решение и няма какво повече да се каже. Но заради милионите привърженици на БСП ще отговоря на въпросите, които бяха поставени. Това каза в студиото на Би Ти Ви Корнелия Нинова. „Защо се случват тези неща сега? След изборите имаше група за натиск върху мен от политически лица, от БСП и отвън. Искаха да направя голяма коалиция с ГЕРБ. Последва предложението да стана председателна парламента, имаше предложение към Деница Златева да остане в кабинета на ГЕРБ. Смятам, че всичко, което става сега е заради моя отказ да направя това”, каза лидерът на БСП. Нинова посочи, че въведената от нея мандатност за депутати от БСП и в ръководните органи също е причина за ударите срещу нея, но този път само от вътрешни хора в соцпартията. \"Георги Гергов е част от това политическо задкулисие, той беше един от хората, които искаха широка коалиция с ГЕРБ и да стана председател на парламента. Имаше разговори с мен по този въпрос, даже ми каза-ако не приемеш, загиваме\", каза още Нинова. Тя отрече, че само гласовете на хората на Гергов са я направили председател на партията, тъй като още 500 души социалисти са я подкрепили на конгреса. \"Не съм предала никого, бях принципна отначало докрай. Не се отклонявам от платформата, одобрена от конкреса ни\", допълни лидерът на БСП. Според нея, нарушаването на политическия морал е основната причина за оставката на Гергов. Това означава, че политици не могат да стават посредници на такива срещи като тази на Сашо Дончев и Сотир Цацаров. \"Срещала съм се с Мая Манолова и Слави Трифонов в кабинета на Гергов. С Манолова обсъждахме президентските избори, с Трифонов-референдума\", поясни Нинова. Среща между Корнелия Нинова и Цацаров е имало, стана ясно от думите на лидерът на БСП. \"Бях в прокуратурата и се видях с Цацаров, говорихме по последния европейски доклад и нашите предложения за промяна на законодателството в сферата на правосъдието. Ето разликата- не съм искала среща с главния прокурор, отивам при Цацаров в неговия кабинет и не му искам услуги\", каза още Нинова. Тя каза, че се среща с много социалисти, не само с Румен Овчаров и обвиненията на Гергов срещу него не са верни. \"Решението на Министерски съвет за Пловдивския панаир е за запазване на държавния дял в него над 50%, 49% се дават на общината. Трима от пловдивските кметове от 2006 година започват да прехвърлят акциите, да увеличават капитала и така  неусетно акциите се оказват в Георги Гергов. затова нека те да кажат какво се е случило\", разказа Нинова. Според нея, приемането й в Изпълнителното бюро на БСП е от 2009 година, по това време не е била в изпълнителната власт. \"Бях уволнена, две години ме разследваха, Станишев ме покани в ръководството след като изчистих името си и делото срещу мен приключиха\", поясни тя. Корнелия Нинова призна, че има битка на лобита в БСП и не прие обвиненията на Гергов, че в партията управлява \"третия ешалон\". \"Срещнах се с Решетников в кафе в столичен хотел. дадох обяснение за тази среща пред ръководството на БСП, не съм се крила\", каза лидерът на социалистите. Нинова обяви за лоша практика на прехода да се включват хора по партийна политика в бордове и надзорни съвети на държавни компании. \"Много години у нас се ширят подобни порочни практики, предложили сме закон за публичната собственост,у окйто ще отстрани това\", допълни тя. Нямам икономически зависимости от никого, включително от Румен Овчаров. Не съм имала тайни срещи с никого. Думите ми за демокрацията бяха грешка. Не ми е важно да съм премиер. Не е грешка отстраняването на Гергов, няма за какво да му се извинявам. Това каза в отговор на блиц-въпросите на водещия Корнелия Нинова.", "date": "2017.05.03", "title": "БОМБА В ЕФИР! Корнелия Нинова призна: Срещала съм се с Цацаров, но без посредник и не съм му искала услуга! Натискаха ме за коалиция с ГЕРБ, затова сега са тези скандали (ОБНОВЕНА)"}
{"url": "http://pik.bg/%D0%BA%D0%BE%D0%BD%D1%82%D1%83%D0%B7%D0%B8%D1%8F-%D1%88%D0%BE%D0%BA%D0%B8%D1%80%D0%B0-%D0%BB%D0%B5%D0%B2%D1%81%D0%BA%D0%B8-news654477.html", "text": "Контузия шокира \"Левски\" в последните седмици. Не става въпрос обаче за футболист, а за един от \"сините\" треньори Роко Перота. Италианският кондиционен специалист е възпрепятстван да изпълнява пълноценно всички свои задължения, тъй като е претърпял операция на глезена. Спецът е имал проблеми от много време, но е отлагал интервенцията. Сега обаче тя е станала наложителна. Той се придвижва с патерици и присъства на всяка една тренировка и мач на отбора. Перото обаче не се занимава така персонално с играчите, както преди, съобщава \"Топспорт\". Италианецът е известен с темпераментния си нрав, с който води заниманията на тима и показва упражненията на своите играчи. Също така, Перота загрява лично футболистите по време на официалните мачове. Сега обаче тези задължения са прехвърлени повече на другия кондиционен специалист Ясен Екимов.", "date": "2017.05.03", "title": "Контузия шокира \"Левски\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D0%B2%D0%B8%D0%BE%D0%B1%D0%BE%D0%BC%D0%B1%D0%B0%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BE%D1%89%D0%B5-%D0%BD%D0%B5-%D0%B5-%D0%BE%D0%B1%D0%B5%D0%B7%D0%B2%D1%80%D0%B5%D0%B4%D0%B5%D0%BD%D0%B0-news654440.html", "text": "Все още не е обезвередена еднометровата авиобомба, която беше открита случайно при изкопни дейности в пловдивския район \"Тракия\". Боеприпасът е само на метри от прозорците на три жилищни блока. Очаква се по-късно днес специален сапьорен екип от София да обезвреди бомбата. Според очевидци цяло чудо е, че боеприпасът не се е взривил при допира с греблото на багера, който копаел за прокарване на кабели. Взривното устройство е открито на едва 20 сантиметра дълбочина.", "date": "2017.05.03", "title": "ИЗВЪНРЕДНО! Авиобомбата в Пловдив още не е обезвредена"}
{"url": "http://pik.bg/%D0%BF%D0%BE%D1%82%D1%80%D0%B5%D1%81-%D0%BF%D1%8A%D1%82%D0%BD%D0%B8%D1%86%D0%B8-%D1%81%D0%B5-%D0%BC%D0%BB%D0%B0%D1%82%D0%B8%D1%85%D0%B0-%D0%B7%D0%B2%D0%B5%D1%80%D1%81%D0%BA%D0%B8-%D0%BD%D0%B0-%D0%B1%D0%BE%D1%80%D0%B4%D0%B0-%D0%BD%D0%B0-%D1%81%D0%B0%D0%BC%D0%BE%D0%BB%D0%B5%D1%82-%D0%B2%D0%B8%D0%B4%D0%B5%D0%BE-news654426.html", "text": "Инцидент по време на 11-часов полет от Токио до Лос Анджелис. Двама пътници се сбиха на борда на самолета и си размениха поредица от силни удари. Останалите пасажери разказали, че не са забелязали побойникът да е бил провокиран по някакъв начин. Той обаче започнал да обижда и да дразни човека на предната седалка. Наложила се намесата на стюардите, които успели да овладеят ситуацията. Агресивният пасажер е бил задържан. Оказало се, че той е употребил значително количество алкохол.", "date": "2017.05.03", "title": "ПОТРЕС! Пътници се млатиха зверски на борда на самолет (ВИДЕО)"}
{"url": "http://pik.bg/%D0%BD%D0%B0%D0%BF%D0%B0%D1%81%D1%82-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BA%D1%8A%D1%80%D0%BB%D0%B5%D0%B6%D0%B8-%D0%BD%D0%B0%D0%BB%D0%B0%D0%B7%D0%B8%D1%85%D0%B0-%D0%BA%D1%8E%D1%87%D1%83%D0%BA%D0%B0-news654428.html", "text": "Кърлежи плъзнаха в тревните площи в Кючук Париж, алармираха вчера живеещите в район „Южен”. Насекомите кръвопийци са налазили бездомните кучета, има и много домашни любимци, които се връщат от разходка нахапани. В други години по това време на поляната на ъгъла на бул. „Никола Вапцаров” и  Коматевско шосе вече имаше табелки, че тревната площ е обработена с препарат против кърлежи, а сега не сме видели ни надпис, ни служители, които да пръскат в „Южен”, притеснено коментира Таня Георгиева. Според нея и тревата там е висока, но засега не е окосена, пише \"Марица\". В момента е най-активният сезон за кърлежите. Те излизат от зимните укрития, а и времето е благоприятно за развъждането им - топло и влажно, потвърди главният експерт в общинската дирекция „Екология” Йорданка Цонева. Тя обясни, че екипите на общинското предприятие „Дезинфекционна станция” са обработили близо 500 дка тревни площи в районите „Северен”, „Централен” и „Източен”. Дезакаризацията е извършена в дворовете на учебните и детските заведения, на кучешките площадки, в градини, паркове и междублокови пространства. Преди това тревата е била окосена, защото иначе няма ефект от отровата. Още 2000 дка предстои да се пръскат срещу опасните кръвосмучещи.  Продължава работата в останалите райони - „Южен”, „Западен” и „Тракия”. До средата на май ще бъде обезпаразитен целият град, увери еколожката. Тя допълни, че пролетната акция по дезакаризация стартира през април, но трябвало да бъде отложена, защото валели дъждове и нямало полза от препарата. През лятото обработката ще се извършва по сигнали на граждани, както и в предишните години, а следващата масова  битка с опасните гадини е планирана преди учебната година. Хората също трябва да се пазят, препоръча Йорданка Цонева. Кучетата не бива да се пускат в тревните площи, особено ако тревата е висока. Същото важи и за децата, като всяка вечер родителите им трябва внимателно да ги оглеждат за кърлежи.", "date": "2017.05.03", "title": "Напаст в Пловдив! Кърлежи налазиха Кючука"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4-%D0%BD%D0%B0%D0%B4-200-000-%D0%BB%D0%B5%D0%B2%D0%B0-%D0%B8%D0%B7%D0%BA%D0%B0%D1%80%D0%B0%D1%85%D0%B0-%D0%BE%D1%82-%D0%B1%D0%B8%D0%BB%D0%B5%D1%82%D0%B8-%D0%BD%D0%B0-%D0%BF%D0%B5%D1%80%D0%BF%D0%B5%D1%80%D0%B8%D0%BA%D0%BE%D0%BD-news654419.html", "text": "Над 200 000 лв. са приходите от билети и паркинг за Перперикон през 2016 г. Това съобщи вчера топархеологът проф. Николай Овчаров, който от години проучва обекта. Българският Индиана Джоунс отчете рекордна посещаемост на Скалния град. До началото на април от билети са постъпили почти 10 000 лв. Богатото наследство на Източните Родопи и това лято ще е обект на археологически проучвания. Работата на Перперикон ще продължи. Миналото бе разкрита най-голямата раннохристиянска базилика на Перперикон - в южния квартал на Скалния град. Тя е 35-метрова църква, с широчина 15 метра, с колони и украса. \"Датирана е от втората половина на 5 век и ни показва огромното значение на Перперикон през този период. С оригинални камъни и зидове този обект ще бъде едно от привлекателните места на Перперикон\", обясни проф. Николай Овчаров, ръководител на екипа. Той уточни, че интересът това лято ще бъде насочен към проучванията на зоната около базиликата. \"Трябва да разберем дали тя е самостоятелна църковна сграда, или е част от цялостен комплекс. Идеята е чрез сондажи да се проучи цялостната структура на Южното подградие. Екипът ще работи три месеца - от средата на юни до първата десетдневка на септември. Държавата е отпуснала 180000. Община Кърджали също участва във финансирането на разкопките с 50 000 лева. Част от парите ще бъдат насочени за консервация на Акропола на Перперикон. Започват и археологически разкопки на средновековна църква край село Добромирци, област Кърджали, като една от версиите е, че в този район е бил заточен патриарх Евтимий след падането на Търново.", "date": "2017.05.03", "title": "Рекорд! Над 200 000 лева изкараха от билети на Перперикон"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D1%82%D0%BE-%D0%BA%D0%BE%D1%8F-%D1%89%D0%B5-%D0%B5-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%B2-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%B1%D0%BE%D1%80%D0%B8%D1%81%D0%BE%D0%B2-3-news654418.html", "text": "Клетва в 12 часа утре ще положи кабинетът \"Борисов 3\". Очаква се в четвъртък сутринта лидерът на ГЕРБ да съобщи на президента Румен Радев, че приема мандата за съставяне на правителство. След това точката за гласуване и клетва на новия кабинет ще бъде внесена извънредно в парламента. Около 12 часа след дебати се очаква и гласуването. Веднага след това служебният кабинет ще предаде властта на новото правителство. . И вчера лидерът на ГЕРБ Бойко Борисов събра съпредседателите на \"Обединени патриоти\" - Валери Симеонов, Красимир Каракачанов и Волен Сидеров, в 16 часа в централата на партията си. Това е и първият официален разговор на лидерско ниво, тъй като през изминалите почивни дни темата се обсъждаше отделно в ГЕРБ и при Патриотите. Според последното \"завъртане на рулетката обаче за министри \"Обединени патриоти\" ще получат четири министерски кресла. Те ще отговарят за икономиката, околната среда и водите, отбраната. Все още не е ясно дали четвъртият им ресор ще бъде земеделие или туризъм. Патриотите ще имат и един свой вицепремиер - Красимир Каракачанов. Макар и преговорите през почивните дни да накланяха везните за вицепремиерското място към лидера на НФСБ Валери Симеонов, вчера името на Каракачанов бе по-обсъждано. Лидерът на ВМРО обаче ще отговаря и за отбраната. За заместник на Борисов отново се завъртя бившият и бъдещ министър Владислав Горанов. Сигурен е постът на вицепремиер на Томислав Дончев, който ще отговаря този път освен за еврофондовете, но и за предстоящото председателство на ЕС у нас. Пренареждане има и по отношение на правосъдното министерство и министерството на външните работи. Бившият правосъден министър Екатерина Захариева най-вероятно няма да се върне на бюрото си, а този път ще отговаря за външните работи. Така от ГЕРБ ще изпратят в правосъдието бившия председател на Народното събрание Цецка Цачева, която остана извън парламента заради преференциални гласове в листата. От партията на Бойко Борисов ще запазят този път социалното ведомство, а номинацията за министър там е на управителя на Националния осигурителен институт (НОИ) Бисер Петков. Бившият шеф на Държавен фонд \"Земеделие\" Румен Порожанов е най-вероятният министър на земеделието. Все още не е ясно обаче дали той ще влезе от квотата на ГЕРБ или на Патриотите. Такава е ситуацията и по отношение на Николина Ангелкова, която и този път се очаква да отговаря за туризма. Все още са няколко имената и за поста на нов здравен министър. Във вчерашния ден отново се завъртя името на началника на Военномедицинска академия ген.-майор проф. Николай Петров. До последно се обсъжда обаче и кандидатурата на депутата от ГЕРБ д-р Даниела Дариткова. Очаквайте изненади, каза след преговорите вчера Красимир Каракачанов. Една от най-големите изненади ще е името на новия вътрешен министър.", "date": "2017.05.03", "title": "ИЗВЪНРЕДНО! Ето коя ще е най-голямата изненада в кабинета \"Борисов 3\""}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BC%D0%B0%D1%80%D0%B5%D1%88%D0%BA%D0%B8-%D1%81%D0%B5-%D0%BE%D1%82%D1%8A%D1%80%D0%BA%D0%B0-%D0%B2-%D0%BD%D0%BE%D0%B2%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD%D1%8A%D1%82-%D0%BE%D1%89%D0%B5-%D0%BD%D0%B5-%D0%B5-%D1%81%D0%B8%D0%B3%D1%83%D1%80%D0%BD%D0%BE-%D1%87%D0%B5-%D0%BD%D1%8F%D0%BC%D0%B0-%D0%B4-news654443.html", "text": "Все още не е сигурно дали ние няма да получим места в кабинета \"Борисов 3\" за някакви експерти. Това заяви пред Нова телевизия зам.-председателят на 44-то Народно събрание и лидер на партия \"Воля\" Веселин Марешки. Той обяви, че ще подкрепя програмата на управляващите, тъй като тя на 90% е преписана от тях. \"Една от версиите за скандала с имунитета ми е опитът да ми вземат аптечния бизнес. Това се прави от кръгове в София, но не знам кой стои зад този кръгове. Подавам много жалби, но няма кой да ме защити\", обяви Марешки. \"Господ ме пази, успявам да предвидя ходовете на хората, коите ме атакуват, и ги изпреварвам. Делото не е за това аз да вляза в затвора, а делото е да ми се пречи, за да ми вземат бизнеса\", добави политикът. \"Имам добри адвокати и счетоводители, които се занимават с бизнеса и атаките срещу мен. Не ми отнема и минута от времето ми в парламента, за да се разправям с тези проблеми. Изцяло съсредоточен съм в работата си в политиката\", коментира зам.-председателят на 44-то Народно събрание. Той сподели, че не е уместно да се водят неофициални срещи между бизнеса и институциите, визирайки разговорът между Георги Гергов, Сашо Дончев и Сотир Цацаров.", "date": "2017.05.03", "title": "ЕКСКЛУЗИВНО! Марешки се отърка в новото правителство! Бизнесменът: Още не е сигурно, че няма да имаме експерти в кабинета"}
{"url": "http://pik.bg/%D0%B4%D1%8F%D0%B2%D0%BE%D0%BB%D1%8A%D1%82-%D0%BB%D0%B8-%D0%B5-%D1%82%D0%BE%D0%B2%D0%B0-%D0%B6%D0%B5%D0%BD%D0%B0-%D1%81%D1%8A%D1%81-%D1%81%D1%82%D1%80%D0%B0%D1%88%D0%BD%D0%B8-%D1%87%D0%B5%D1%80%D0%BD%D0%B8-%D0%BE%D1%87%D0%B8-%D0%B1%D0%B5%D0%B7-%D1%81%D0%BA%D0%BB%D0%B5%D1%80%D0%B0-%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B0-%D0%B7%D0%B0-%D0%B2%D1%8A%D0%BE%D1%80%D1%8A%D0%B6%D0%B5%D0%BD-%D0%B3%D1%80%D0%B0%D0%B1%D0%B5%D0%B6-%D0%B2-%D0%BB-news654432.html", "text": "Жена със страшни черни очи без склера е арестувана в Ланкастър, Южна Каролина съобщава esoreiter.ru. 24-годишната Морган Джойс Варн е обвинена за отвличане на хора, за притежание на незаконно оръжие, за въоръжен грабеж и за повреда на имущество. Жената има татуировки по лицето и страшни черни очи. В американски сайтове се появила информация, че е арестуван дявол. Някои твърдят, че тя е обладана от зъл дух, а други – че си е оцветила склера, за да всява страх у хората.", "date": "2017.05.03", "title": "Дяволът ли е това? Жена със страшни черни очи без склера е задържана за въоръжен грабеж в Ланкастър"}
{"url": "http://pik.bg/%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D0%B0%D1%89-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B0%D1%80%D0%BA%D1%82%D0%B8%D1%87%D0%B5%D1%81%D0%BA%D0%B8%D1%8F-%D1%81%D1%8A%D0%B2%D0%B5%D1%82-%D0%B2-%D0%B0%D0%BB%D1%8F%D1%81%D0%BA%D0%B0-news654407.html", "text": "Държавният секретар на Съединеите щати Рекс Тилърсън ще пътува до Аляска, за участие на 10-ата министерска среща на Арктическия съвет в град Феърбанкс, която е на 10 и 11 май, съобщава „Дъ Хил“, цитиран от Фокус. „По време на срещата представителите от осемте Арктически държави ще обсъдят въпросите относно взаимния интерес и ще прегледат постиженията на американското представителство на Съвета“, пише в официално заявление на Държавния департамент на САЩ. По време на посещението си Тилърсън ще предаде двугодишното ротационно председателство на Финландия. Арктическият съвет е международен форум, който засилва сътрудничеството между Канада, Дания, Финландия, Исландия, Норвегия, Русия, Швеция и САЩ.", "date": "2017.05.03", "title": "Държавният секретар на САЩ ще участва на срещата на Арктическия съвет в Аляска"}
{"url": "http://pik.bg/%D1%81%D1%8A%D0%B4%D0%B5%D0%B1%D0%B5%D0%BD-%D1%81%D0%BF%D0%BE%D1%80-%D0%B1%D0%B8%D0%B2%D1%88%D0%B8%D1%82%D0%B5-%D0%B0%D0%B3%D0%B5%D0%BD%D1%82%D0%B8-%D0%BD%D0%B0-%D0%B4%D0%B6%D0%BE%D0%BD%D0%B8-%D0%B4%D0%B5%D0%BF-%D0%B3%D0%BE-%D0%BE%D0%B1%D1%8F%D0%B2%D0%B8%D1%85%D0%B0-%D0%B7%D0%B0-%D0%B4%D1%83%D1%88%D0%B5%D0%B2%D0%BD%D0%BE%D0%B1%D0%BE%D0%BB%D0%B5%D0%BD-news654396.html", "text": "Съдебните спорове между холивудската суперзвезда Джони Деп и бившите му агенти придобиват все по-скандално развитие, съобщава Ти Ем Зет. Според информацията бившите агенти на актьора твърдят, че непреодолимата страст на Деп към безразборното харчене на пари може да се обясни само с това, че той е душевноболен. Те настояват на актьора да бъде направена психиатрична експертиза. Агентите на Деп твърдят още, че актьорът има проблеми с паметта, които не са от скоро. Според тях, актьорът не може да запомня репликите си за ролите. Заради това от няколко години Деп използвал услугите на специално нает звукооператор, който по време на снимките му чете текста в слушалка. Заради това актьорът плаща всяка година по няколко хиляди долара на въпросния звукооператор. Адвокатите на Джони Деп веднага реагираха на обвиненията, определяйки ги като „пълна лъжа и нелеп опит на бившите финансисти на Деп да прикрият своята некомпетентност“. Както е известно в началото на годината Джони Деп заведе съдебен иск срещу бившите си мениджъри, обвинявайки ги в неумело управление на финансовото му състояние, в резултат на което е загубил милиони. Месец по-късно от финансовата компания, чийто представители са работили с Деп, подадоха контраиск. Според тях мениджърите са направили и невъзможното за да защитят Деп от собствената му безотговорност и разточителност и да му помогнат д се спаси от банкрут.", "date": "2017.05.03", "title": "Съдебен спор! Бившите агенти на Джони Деп го обявиха за душевноболен"}
{"url": "http://pik.bg/%D0%BD%D0%BE%D0%B2%D0%BE-20-%D0%BF%D0%B5%D1%82%D1%8A%D1%80-%D1%81%D1%82%D0%BE%D1%8F%D0%BD%D0%BE%D0%B2%D0%B8%D1%87-%D0%BE%D1%82%D1%80%D0%B5%D1%87%D0%B5-%D0%B4%D0%B0-%D1%81%D0%B0-%D0%BC%D1%83-%D0%BF%D1%80%D0%B5%D0%B4%D0%BB%D0%B0%D0%B3%D0%B0%D0%BB%D0%B8-%D0%BF%D0%BE%D0%B4%D0%BA%D1%83%D0%BF-%D0%B7%D0%B0-%D0%B4%D0%B2%D0%BE%D0%B9%D0%BD%D0%B0%D1%82%D0%B0-%D0%BA%D1%8A%D1%89%D0%B0-news654441.html", "text": "Бившият министър на културата Петър Стоянович отрече да са му предлагали подкуп, за отмяна на статута на емблематичната \"Двойна къща\" като паметник на културата в съда. Пред Нова тв той уточни, че при него са идвали хора, които са му намеквали, че е хубаво да се решат \"някои определени проблеми\". \"Когато на подобни пратеници се обясни, че няма как да стане такова нещо, една власт би могла да се справи с този проблем\", каза той, като допълни, че дори не помни дали става дума за точно този имот, нито пък може да се сети кой е бил човекът, който е направил намека.", "date": "2017.05.03", "title": "НОВО 20! Петър Стоянович отрече да са му предлагали подкуп за \"Двойната къща\""}
{"url": "http://pik.bg/%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%BE%D1%82%D0%BA%D1%80%D0%B8%D1%85%D0%B0-%D0%BE%D1%81%D1%82%D0%B0%D0%BD%D0%BA%D0%B8%D1%82%D0%B5-%D0%BD%D0%B0-%D1%80%D0%B0%D0%B7%D0%B1%D0%B8%D0%BB-%D1%81%D0%B5-%D0%B2-%D0%BA%D1%80%D0%B0%D1%8F-%D0%BD%D0%B0-%D0%BC%D0%B8%D0%BD%D0%B0%D0%BB%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D0%BC%D0%B8-17-news654397.html", "text": "Изчезналият преди повече от четири месеца хеликоптер на Военовъздушните сили на Венецуела Ми-17В5 е бил открит в гориста местност в щата Амасонас, съобщава РИА Новости, като се позовава на информация на Министерството на отбраната на Венецуела. Хеликоптерът изчезна на 30 декември 2016 година по време на полет между Пуерто Аякучо и Ла Есмералда. Според информацията отломките от разбилата се машина са били открити на около 50 морски мили от базата „Есмералда“. Специалистите отбелязват, че шансовете да бъдат открити оцелели са минимални. На борда на хеликоптера са пътували не по-малко от 13 човека.", "date": "2017.05.03", "title": "Във Венецуела откриха останките на разбил се в края на миналата година хеликоптер Ми-17"}
{"url": "http://pik.bg/%D1%83%D0%B6%D0%B0%D1%81-%D0%B4%D0%B5%D1%82%D0%B5-%D1%81-%D0%B2%D1%82%D0%BE%D1%80%D0%B0-%D0%B3%D0%BB%D0%B0%D0%B2%D0%B0-%D0%B8-%D1%82%D1%80%D0%B5%D1%82%D0%B0-%D1%80%D1%8A%D0%BA%D0%B0-%D0%B2-%D0%BE%D0%B1%D0%BB%D0%B0%D1%81%D1%82%D1%82%D0%B0-%D0%BD%D0%B0-%D0%BA%D0%BE%D1%80%D0%B5%D0%BC%D0%B0-%D1%81%D0%B5-%D0%B5-%D1%80%D0%BE%D0%B4%D0%B8%D0%BB%D0%BE-%D0%B2-%D0%B8%D0%BD%D0%B4%D0%B8%D1%8F-news654385.html", "text": "Момиченце с втора глава и трета ръка в областта на корема – така наречените „паразитни близнаци“ – се е родило в Индия, съобщава Дейли Мейл. Лекарите в болница  JK Lone в индийския град Джайпур са провели четиричасова операция, по време на която са успели успешно да отстранят израстъците. Според информацията детето се възстановява успешно. „Втората глава“ е била само частично развита, като не е имала уши и очи. По думите на лекарите, „главата“ е лишавала момиченцето от жизненонеобходими вещества. Изданието отбелязва, че случаи с раждането на деца с \"паразитни близнаци\" са крайно редки – един на милион новородени.", "date": "2017.05.03", "title": "Ужас! Дете с втора глава и трета ръка в областта на корема се е родило в Индия"}
{"url": "http://pik.bg/%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D0%B8-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%B0%D1%82%D0%B0-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D1%81%D0%B0%D1%89-%D1%8F%D0%BF%D0%BE%D0%BD%D0%B8%D1%8F-%D0%B8-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%BF%D1%80%D0%BE%D0%B2%D0%B5%D0%B4%D0%BE%D1%85%D0%B0-%D1%81%D1%8A%D0%B2%D0%B5%D1%89%D0%B0%D0%BD%D0%B8-news654395.html", "text": "Представители на министерствата на отбраната на Съединените щати, Япония и Южна Корея са провели съвместно съвещание чрез конферетнта връзка по телефона заради кризата на Корейския полуостров, съобщава РИА Новости, като се позовава на източник от Пентагона. Американската делегация е била водена от изпълняващия длъжността помощник на министъра на отбраната по въпросите на Източна Азия Крис Джонсън. „Съединените щати са потвърдили категоричната си ангажираност към осигуряването на безопасността на Южна Корея и Япония“, се посочва в изявление на Пентагона.", "date": "2017.05.03", "title": "Представители на министерствата на отбраната на САЩ, Япония и Южна Корея проведоха съвещание заради кризата на Корейския полуостров"}
{"url": "http://pik.bg/%D1%81%D1%83%D0%BF%D0%B5%D1%80%D1%82%D0%B5%D1%85%D0%BD%D0%B8%D0%BA%D0%B0-%E2%80%9E%D0%BD%D0%B0%D1%83%D1%87%D0%B8%D1%85%D0%B0%E2%80%9C-%D1%80%D1%83%D1%81%D0%BA%D0%B8-%D0%B8%D0%B7%D1%81%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-%D0%B4%D0%B0-%D1%83%D0%BD%D0%B8%D1%89%D0%BE%D0%B6%D0%B0%D0%B2%D0%B0%D1%82-%D0%BA%D0%BE%D1%80%D0%B0%D0%B1%D0%B8-news654394.html", "text": "Руските изтребители пето поколение Т-50 „са се научили“ да унищожават кораби, съобщава „Известия“, цитирана от Фокус. В състава на въоръжението на бойната машина е включена новата тактическа ракета Х-35УЭ, която може да унищожава всяка морска цел – от десантни катери до самолетоносачи, а също така и наземни цели – складове, укрепления и военна техника. Ракетата е осигурена срещу зенитни ракети и радиоелектронни пречки. Според експертите ракетата Х-35УЭ ще направи Т-50 не просто изтребител, а многоцелева бойна машина.", "date": "2017.05.03", "title": "Супертехника! „Научиха“ руски изстребители да унищожават кораби"}
{"url": "http://pik.bg/%D0%BC%D0%B8%D0%BB%D0%B8%D0%BE%D0%BD%D0%B5%D1%80-%D0%B7%D0%B0-%D0%B5%D0%B4%D0%B8%D0%BD-%D0%B4%D0%B5%D0%BD-%D0%B2%D0%B5%D1%81%D1%82%D0%BD%D0%B8%D0%BA-%E2%80%9E%D0%B4%D0%BE%D0%BD%D0%B5%D1%81%D0%B5%E2%80%9C-60-%D0%BC%D0%B8%D0%BB%D0%B8%D0%BE%D0%BD%D0%B0-%D0%B5%D0%B2%D1%80%D0%BE-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B5%D1%86-news654375.html", "text": "Германецът Йенс Нойман се почувства за някочко часа милионер, съобщава Би Ти Ви. Нойман спечелил джакпот от 60 милиона евро, но щастието му продължило само ден. Йенс Нойман рядко участвал в лотарията. Един ден случайно видял във вестника, че печелившите числата съвпадат с числата в неговия фиш. Нямал обаче много време да помечтае какво ще прави със спечелените милиони. Оказало се, че печелившата шестица не е публикуваната във вестника. Там сбъркали и сложили числата от миналата седмица. За да компенсират поне малко разочарованието на Нойман, от вестника му подарили ваучер за пътуване до Мароко.", "date": "2017.05.03", "title": "Милионер за един ден! Вестник „донесе“ 60 милиона евро на германец"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-12-%D1%87%D0%BE%D0%B2%D0%B5%D0%BA%D0%B0-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B2-%D1%81%D1%82%D1%80%D0%BE%D1%8F%D1%89-%D1%81%D0%B5-%D0%B6%D0%B5%D0%BB%D0%B5%D0%B7%D0%BE%D0%BF%D1%8A%D1%82%D0%B5%D0%BD-%D1%82%D1%83%D0%BD%D0%B5%D0%BB-%D0%B2-%D0%BA%D0%B8%D1%82%D0%B0%D0%B9-news654399.html", "text": "Всички 12 човека, които са се оказали блокирани при инцидент в строящ се железопътен тунел в китайската провинция Гуйчжоу са загинали, съобщава агенция China News Service. Инцидентът е станал по време на строителни работи в тунел за скоростен влак в райна на Дафан, окръг Бицзе. Според информацията трагедията се разиграла след изтичането на газ, което е довело до взрив. 12 човека са останали блокирани в тунела, а други 12 са получили различни наранявания, като няма опасност за техния живот. Веднага е стартирала спасителна операция, в коят са се включили около 2 000 човека, но не са били открити оцелели. Спасителите са намерили 12-те тела на блокираните работници.", "date": "2017.05.03", "title": "Трагедия! 12 човека са загинали при инцидент в строящ се железопътен тунел в Китай"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%89%D0%B5-%D0%BC%D0%B5%D1%81%D1%82%D0%B8-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%81%D0%B0%D1%89-%D0%B2-%D0%B8%D0%B7%D1%80%D0%B0%D0%B5%D0%BB-%D0%B2-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-news654398.html", "text": "Президентът на САЩ Доналд Тръмп има намерение да премести посолството на САЩ в Израел от Тел Авив в Йерусалим. За това обяви вицепрезидентът на САЩ Майк Пенс, ицитиран от The Hill, съобщава Фокус. „Вижте действията на президента ни, които той предприе, откакто е на власт“, заяви Пенс, посочвайки факта, че Доналд Тръмп номинира адвокат Дейвид Фридмън за посланик на страната в Израел. „Президентът на САЩ обмисля сериозно възможността да премести посолството на САЩ от Тел Авив в Йерусалим“, добави той. Преди време Тръмп заяви, че би обмислил преместването на посолството.", "date": "2017.05.03", "title": "Доналд Тръмп ще мести посолството на Сащ в Израел в Йерусалим"}
{"url": "http://pik.bg/%D0%B4%D0%B5%D0%B1%D1%8E%D1%82-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%BC%D0%B0%D0%B9%D0%BA%D1%8A%D0%BB-%D0%B4%D0%B6%D0%B5%D0%BA%D1%81%D1%8A%D0%BD-%D0%BF%D0%BE%D0%BB%D1%83%D1%87%D0%B8-%D0%BF%D1%8A%D1%80%D0%B2%D0%B0%D1%82%D0%B0-%D1%81%D0%B8-%D1%80%D0%BE%D0%BB%D1%8F-%D0%B2-%D0%BA%D0%B8%D0%BD%D0%BE%D1%82%D0%BE-news654400.html", "text": "Дъщерята на краля на поп-музиката Майкъл Джексън – Парис получи първата си роля в киното, съобщава  електронното издание „Дедлайн“. Според информацията Парис Джаксън ще се снима във филм на режисьора Наш Едгъртън. Името на лентата не се съобщава. Посочва се, че става дума за криминална комедия, в която ще се разказва за мексикански наркобарони, международни наемници и борбата им с ФБР. Освен Парис Джексън в каста на филма личат още имената на Шарлиз Терон,  Танди Нютън, Аманда Сейфрид и Дейвид Ойелоуо.", "date": "2017.05.03", "title": "Дебют! Дъщерята на Майкъл Джексън получи първата си роля в киното"}
{"url": "http://pik.bg/%D1%81%D1%82%D1%80%D0%B0%D1%85%D0%BE%D0%B2%D0%B8%D1%82%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B8%D0%B7%D1%80%D0%B0%D0%B5%D0%BB-%D0%B5-%D1%83%D0%B1%D0%B5%D0%B4%D0%B5%D0%BD-%D1%87%D0%B5-%D0%B2-%D1%81%D0%B8%D1%80%D0%B8%D1%8F-%D0%B8%D0%BC%D0%B0-%D0%B4%D0%B5%D1%81%D0%B5%D1%82%D0%BA%D0%B8-%D1%82%D0%BE%D0%BD%D0%BE%D0%B2%D0%B5-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%BE-%D0%BE-news654401.html", "text": "Премиерът на Израел Бенямин Нетаняху заяви в интервю пред местна телевизия, че в Сирия са останали десетки тонове химическо оръжие, съобщава  ТАСС, циитрана от Фокус. „В Сирия са останали химически оръжия, макар и броени проценти от предишния арсенал. Но при всички случаи това са десетки тонове – каза Нетаняху. - Световната общност задължи ликвидирането на химическото оръжие на сирийска територия. Това не стана – значи трябва да се направи“. Нетаняху посочи също така, че Израел ще реагира с цялата си мощ при използване на подобно оръжие срещу него. „Казвам само едно: възможното използване на химическо оръжие срещу нас е неприемливо, ще реагираме с пълна мощ - посочи той. - Това е и първият принцип на отбранителната ни доктрина: всеки, който иска да ни унищожи, сам се подлагана сериозна опасност“.", "date": "2017.05.03", "title": "Страховита прогноза! Премиерът на Израел е убеден, че в Сирия има десетки тонове химическо оръжие"}
{"url": "http://pik.bg/%D0%B7%D0%B0%D0%B4-%D1%80%D0%B5%D1%88%D0%B5%D1%82%D0%BA%D0%B8%D1%82%D0%B5-%D0%BD%D0%BE%D1%81%D0%B8%D1%82%D0%B5%D0%BB%D1%8F%D1%82-%D0%BD%D0%B0-%D0%B4%D0%B5%D0%B2%D0%B5%D1%82-%D0%BD%D0%B0%D0%B3%D1%80%D0%B0%D0%B4%D0%B8-%E2%80%9E%D0%B3%D1%80%D0%B0%D0%BC%D0%B8%E2%80%9C-%D0%BB%D1%83%D0%B8%D1%81-%D0%BC%D0%B8%D0%B3%D0%B5%D0%BB-%D0%B1%D0%B5-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD-%D0%B2-%D0%BB%D0%BE%D1%81-%D0%B0%D0%BD%D0%B4%D0%B6%D0%B5%D0%BB%D0%B8%D1%81-news654378.html", "text": "Един от най-популярните музикални изпълнители от Латинска Америка Луис Мигел е бил арестуван в Лос Анджелис, съобщава електронното издание „Екселсиор“. Носителят на девет награди „Грами“ е бил задържан по обвинение в неизпълнение на условия по договор, според който Мигел е бил длъжен на своя бивш мениджър 1 милион долара. Луис Мигел сам се явил в съда, където бчил задържан, две седмици, след като е била иззадена заповедта за ареста му. По-късно изпълнителят е бил пуснат под гаранция.", "date": "2017.05.03", "title": "Зад решетките! Носителят на девет награди „Грами“ Луис Мигел бе арестуван в Лос Анджелис"}
{"url": "http://pik.bg/%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B8%D0%B2%D0%B5%D0%BB%D0%B8%D0%BD-%D0%BF%D0%BE%D0%BF%D0%BE%D0%B2-%D0%B2-%E2%80%9E%D1%82%D0%BE%D0%BF-3%E2%80%9C-%D0%BD%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D0%BA%D1%80%D1%8A%D0%B3-%D0%BE%D1%82-%D1%88%D0%B0%D0%BC%D0%BF%D0%B8%D0%BE%D0%BD%D0%B0%D1%82%D0%B0-%D0%BD%D0%B0-%D1%80%D1%83%D1%81%D0%B8%D1%8F-news654402.html", "text": "Полузащитникът на националния отбор на България и Спартак (Москва) Ивелин Попов влезе в „Топ 3“ за най-добър играч на 26-ия кръг на шампионата на Русия, съобщава „Спорт Експрес“. Българският национал събра 6 точки в анкетата, в която мнението си дават експерти, журналисти и фенове. Победител стана съотборникът на Попов - Денис Глушаков с 10 точки, а втори с 9 точки се нареди вратарят на Ростов Никита Медведев, който подобри рекорда за най-много поредни минути без допуснат гол в Премиер лигата. Попов направи силен мач при ключовата победа на тима му над втория – ЦСКА (Москва) с 2:1. Българинът асистира и за двата гола на Спартак, тойто с успеха направи решителна крачка към шампионска титла на Русия.", "date": "2017.05.03", "title": "Признание! Ивелин Попов в „Топ 3“ на последния кръг от шампионата на Русия"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%80%D0%BE%D0%BA-%D0%BC%D1%83%D0%B7%D0%B8%D0%BA%D0%B0%D0%BD%D1%82-%D0%BF%D0%BE%D1%87%D0%B8%D0%BD%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BA%D0%BE%D0%BD%D1%86%D0%B5%D1%80%D1%82-%D0%B2-%D1%87%D0%B5%D1%81%D1%82-%D0%BD%D0%B0-%D0%BD%D0%B5%D0%B3%D0%BE%D0%B2-%D1%8E%D0%B1%D0%B8%D0%BB%D0%B5%D0%B9-news654403.html", "text": "Известният рок-китарист Брус Хемптън получи инфаркт и почина по време на концерт в Атланта, Джорджия, Съединените щати, посветен на неговия 70-годишен юбилей, съобщава Дейли Мейл. Хемптън се почувствал зле на сцената на „Фокс Тиътър\" докато изпълнявал на бис песента Turn on Your Lovelight. След като получил инфаркт, китаристът паднал на сцената, като известно време лежал там преди останалите музиканти да го пренесат зад нея. Хемптън веднага бил откаран в болница, където обаче починал. Концертът „Хемптън-70: поздравяваме Полковник Брус Хемптън“ е бил в чест на 70-годишния юбилей на музиканта, който той е отбелязал на 1 май. По-късно, изразявайки своите съболезнования на близките на музиканта, Джеф Мойзер коментира, че „никога не би могъл да си представи по-хубава смърт“.", "date": "2017.05.03", "title": "Трагедия! Рок-музикант почина по време на концерт в чест на негов юбилей"}
{"url": "http://pik.bg/%D0%B2-%D1%81%D0%B0%D1%89-%D1%80%D0%B0%D0%B7%D0%B3%D0%BE%D0%B2%D0%BE%D1%80%D1%8A%D1%82-%D0%BC%D0%B5%D0%B6%D0%B4%D1%83-%D1%82%D1%80%D1%8A%D0%BC%D0%BF-%D0%B8-%D0%BF%D1%83%D1%82%D0%B8%D0%BD-%D0%B5-%D0%B1%D0%B8%D0%BB-%D0%BF%D0%BE-%D0%B8%D0%BD%D0%B8%D1%86%D0%B8%D0%B0%D1%82%D0%B8%D0%B2%D0%B0-%D0%BD%D0%B0-%D1%80%D1%83%D1%81%D0%B8%D1%8F-%D0%B8-%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B8%D0%BB-%D0%BE%D0%BA%D0%BE%D0%BB%D0%BE-%D0%BF%D0%BE%D0%BB%D0%BE-news654408.html", "text": "Телефонният разговор между президентите на Съединените щати и Русия Доналд Тръмп и Владимир Путин е бил по инициатива на Руската федерация и е продължил около половин час. Това съобава „Уолстрит Джърнъл“, позовавайки се на свои източници в администрацията на Тръмп, запознати с детайли около събитието. Потвърждава се, че по време на разговора е бил поставен акцент върху координацията на действията на двете страни в борбата с тероризма. Лидерите на Русия и САЩ предварително са дали съгласие за организиране на лична среща по време на предстоящата среща на високо равнище на страните ог Г-20. Добавя се, че по време на разговора „не се е стигнало до някакъв сериозен пробив“.", "date": "2017.05.03", "title": "В САЩ: Разговорът между Тръмп и Путин е бил по инициатива на Русия и е продължил около половин час"}
{"url": "http://pik.bg/%D0%BB%D1%83%D0%B4%D0%BE%D1%81%D1%82-%D0%BE%D1%82-%D0%BC%D0%BE%D0%BD%D0%B0%D0%BA%D0%BE-%D1%81%D0%B0-%D0%B3%D0%BE%D1%82%D0%BE%D0%B2%D0%B8-%D0%B4%D0%B0-%D1%81%D0%B5-%D1%80%D0%B0%D0%B7%D0%B4%D0%B5%D0%BB%D1%8F%D1%82-%D1%81-%D0%BA%D0%B8%D0%BB%D0%B8%D0%B0%D0%BD-%D0%BC%D0%B1%D0%B0%D0%BF%D0%B5-%D1%81%D1%80%D0%B5%D1%89%D1%83-140-%D0%BC%D0%B8%D0%BB%D0%B8%D0%BE%D0%BD%D0%B0-%D0%B5%D0%B2%D1%80%D0%BE-news654404.html", "text": "Опитите на Манчестър Юнйтед да си осигури услугите на новата звезда на Монако Килиан Мбапе са неуспешни. Според информация на сайта на журналиста Джанлука ди Марцио, от Манчестър Юнайтед са предложили 85 милиона евро за играча, но от Монако са отказали да се разделят с футболиста. В хода на разговорите, от ръководството на Монако са заявили на представителите на Манчестър Юнайтед, че се надяват да продадат 18-годишния нападател за сума между 120 и 140 млн евро. Реал (Мадрид) също иска да привлече френската сензация. В същото време неговият чичо разкри, че Мбапе следи редовно мачовете на някои от европейските грандове, но засега не мисли за трансфер.", "date": "2017.05.03", "title": "Лудост! От Монако са готови да се разделят с Килиан Мбапе срещу 140 милиона евро"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82-%D0%B4%D1%80%D0%B5%D0%B7%D0%B4%D0%B5%D0%BD%D1%81%D0%BA%D0%B8%D1%8F%D1%82-%D1%81%D0%B8%D0%BC%D1%84%D0%BE%D0%BD%D0%B8%D1%87%D0%B5%D0%BD-%D0%BE%D1%80%D0%BA%D0%B5%D1%81%D1%82%D1%8A%D1%80-%D1%89%D0%B5-%D0%B8%D0%B7%D0%BD%D0%B5%D1%81%D0%B5-%D0%BA%D0%BE%D0%BD%D1%86%D0%B5%D1%80%D1%82-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D1%81%D0%B0%D1%89-%D0%B8-%D0%BC%D0%B5%D0%BA%D1%81%D0%B8%D0%BA-news654410.html", "text": "Дрезденският симфоничен оркестър ще изнесе концерт на границата между САЩ  и Мексико. Събитието ще бъде своеобразен протест срещу плановете на президента на Съединените щати Доналд Тръмп за издигането на стена между двете страни. „Искаме да предадем послание за свобода и да иззразим своето несъгласие с намерението да бъде издигната стена на границата между САЩ  и Мексико“, разяснява главният художествен ръководител на оркестъра Маркус Риндт, цитиран от „Де Пе А“. Концертът трябва да се проведе на 3 юни в Парка на дружбата, част от който се намира на територията на Сан Диего, а друга – в мексиканския град Тихуана.", "date": "2017.05.03", "title": "Протест! Дрезденският симфоничен оркестър ще изнесе концерт на границата между САЩ и Мексико"}
{"url": "http://pik.bg/%D0%BD%D0%B0-%D0%B2%D0%B8%D1%81%D0%BE%D0%BA-%D1%82%D0%BE%D0%BD-%D0%B5%D0%B2%D1%80%D0%BE%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B7%D0%B0-%D0%BC%D0%B5%D0%BA%D0%B0%D1%82%D0%B0-%D0%B9-%D0%BF%D0%BE%D0%B7%D0%B8%D1%86%D0%B8%D1%8F-%D1%81%D0%BF%D1%80%D1%8F%D0%BC%D0%BE-%D1%82%D1%83%D1%80%D1%86%D0%B8%D1%8F-news654405.html", "text": "Депутатът от холандския парламент и докладчик в Европарламента за Турция Кати Пири подложи на остри критики политиката на външния министър на Германия Зигмар Габриел по отношение на Анкара. „Външният министър на Германия е против прекратяването на преговорите за влизането на Турция в Европейския съюз, като с действията си поставя под въпрос доверието към Брюксел. Освен това Габриел демонстрира неуважение към мнението на половината граждани на Турция, гласували срещу промените в конституцията на страната на последния референдум“, заявява Пири в интервю за „Ди Велт“.", "date": "2017.05.03", "title": "На висок тон! Европарламентът разкритикува Германия за меката й позиция спрямо Турция"}
{"url": "http://pik.bg/%D0%B0%D1%82%D0%B0%D0%BA%D0%B0-%D0%B1%D0%B8%D0%B2%D1%88-%D0%B4%D1%8A%D1%80%D0%B6%D0%B0%D0%B2%D0%B5%D0%BD-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D0%B0%D1%89-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B7%D0%B0-%D0%B8%D0%B7%D0%BA%D0%B0%D0%B7%D0%B2%D0%B0%D0%BD%D0%B5-%D0%BF%D0%BE-%D0%B0%D0%B4%D1%80%D0%B5%D1%81-%D0%BD%D0%B0-%D0%BB%D0%B8%D0%B4-news654406.html", "text": "Бившият държавен секретар на САЩ Мадлин Олбрайт разкритикува президента Доналд Тръмп за изказването му, че за него ще е чест да се срещне с лидера на Северна Корея Ким Чен Ун. Според нея, американският президент няма причини за среща със северокорейския лидер. Пред „Си Ен Ен“ Олбрайт коментира, че президентът Тръмп едва ли може да употребява думата „чест“, когато става дума за човек, който държи под суров контрол своя народ, в нищета и глад. Според Олбрайт Тръмп прекалено много се стреми да създава лични отношения със световните лидери, неразбирайки, до какви последствия биха могтли да доведат неговите думи.", "date": "2017.05.03", "title": "Атака! Бивш държавен секретар на САЩ разкритикува Доналд Тръмп за изказване по адрес на лидера на Северна Корея"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BF%D1%80%D0%B8-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D1%81%D1%80%D0%B5%D1%89%D1%83-%D0%B1%D0%B5%D0%B6%D0%B0%D0%BD%D1%81%D0%BA%D0%B8%D1%8F-%D0%BB%D0%B0%D0%B3%D0%B5%D1%80-%D0%B2-%D1%80%D0%B0%D0%B4%D0%B6%D0%B8%D0%BC-%D0%B5%D1%81-%D1%81%D0%B0%D0%BB%D0%B8%D0%B1%D0%B8-%D0%B4%D0%BE%D1%81%D1%82%D0%B8%D0%B3-news654412.html", "text": "Терористите от „Ислямска държава“ нападнаха вчера населеното място Раджм ес Салиби в североизточна Сирия, където се е намирал бежански лагер. При нападението са загинали 46 души, в това число и 15 кюрдски бойци от „Сирийските демократически сили“ (СДС). Останалите жертви са цивилни – най-вече жени и деца. Още десетки са ранени, предава ТАСС, цитирана от Фокус. Представителят на СДС Ридор Халил съобщи, че при нападението са участвали камикадзета, които са се взривили пред преден пост на кюрдската групировка. След това терористите са навлезли в лагера, където са устроили клане над беззащитните хора. Те са успели да вземат заложници и да се скрият от мястото на нападението. Отрядите на кюрдските сили в момента ги преследват. Кюрдският активист Исам Амин посочи, че в лагера се изпращат бежанци от окупираните от „Ислямска държава“ провинции Ракка и Деир ез Зор, където в момента се водят бойни действия. „По правило бежанците остават там за две-три недели, докато не получат места в по-големия и оборудван лагер „Ел Хоул“, разположен на 30 км от там“, посочи той.", "date": "2017.05.03", "title": "Трагедия! Броят на жертвите при нападението срещу бежанския лагер в Раджим ес Салиби достигна 46 души"}
{"url": "http://pik.bg/%D0%B2%D1%80%D0%B0%D1%82%D0%B0%D1%80%D1%8F%D1%82-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%B1%D0%BE%D1%8F%D0%BD-%D0%B9%D0%BE%D1%80%D0%B3%D0%B0%D1%87%D0%B5%D0%B2%D0%B8%D1%87-%D1%89%D0%B5-%D1%81%D0%B5-%D0%BF%D0%BE%D0%B4%D0%BB%D0%BE%D0%B6%D0%B8-%D0%BD%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-news654411.html", "text": "Сръбският вратар на Левски Боян Йоргачевич ще се подложи на операция заради проблемите в рамото и лакътя си, съобщава спортен ежедневник. Стражът проведе вчера тренировка под ръководството на Валентин Захариев, като тя премина преди да започне заниманието на отбора. Имаше надежди, че Йоргачевич ще бъде излекуван само с медикаменти, но явно няма да се мине без хирургическа интервенция. В последните седмици Йоргачевич на няколко пъти бе в Италия, където бе подлаган на най-различни терапии. След тях излезе информация, че той може да се върне на игрището до края на кампанията. Самият играч обаче призна, че това няма как да се случи. 35-годишният футболист бе изиграл 56 поредни шампионатни мача за Левски, преди да се контузи - през миналата кампания не изпусна и минута, дори и в турнира за Купата на България. За последно Йоргачевич бе под рамката при равенството 1:1 срещу Локомотив (Горна Оряховица) на \"Герена\" през пролетта. След това щафетата бе поета от младия Николай Кръстев. Сърбинът пристигна на \"Герена\" в началото на 2015 година. Оттогава той изигра 71 двубоя във всички турнири и се превърна в любимец на \"синята\" публика. 35-годишният страж има договор до 1 януари 2018-а. Той нееднократно е заявявал, че няма нищо против да приключи кариерата си при \"сините\".", "date": "2017.05.03", "title": "Вратарят на Левски Боян Йоргачевич ще се подложи на операция"}
{"url": "http://pik.bg/%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D0%B0%D1%82%D0%BB%D0%B5%D1%82%D0%B8%D0%BA%D0%BE-%D0%B4%D0%B8%D0%B5%D0%B3%D0%BE-%D1%81%D0%B8%D0%BC%D0%B5%D0%BE%D0%BD%D0%B5-%D0%BE%D1%81%D1%82%D0%B0%D0%B2%D0%B0-%D0%BD%D0%B8-%D1%81%D0%B0%D0%BC%D0%BE-%D0%B2-%D1%80%D0%B5%D0%B2%D0%B0%D0%BD%D1%88%D0%B0-%D0%B4%D0%B0-%D0%BD%D0%B0%D0%BF%D1%80%D0%B0%D0%B2%D0%B8%D0%BC-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE%D1%82%D0%BE-news654376.html", "text": "Треньорът на Атлетико (Мадрид) Диеуго Симеоне зяви сле загубата на тима си от Реал в Шампионска лига, че сега за тима му остава само да направи чудо в реванша. В първа полуфинална среща от Шампионска лига Реал побледи като домакин Атлетико с 3:0, с три гола на Кристиано Роналдо. След двубоя треньорът на Атлетико Диего Симеоне призна превъзходството на Реал, но изрази убеденост, че тимът му може да направи чудо. \"През първото полувреме играта и на двата отбора не се получи, грешките бяха много – заяви аржентинецът . - Въпреки това, Реал вкара гол, а ние не успяхме да изравним чрез Гамейро, когато Кейлор Навас спаси. След почивката държахме топката повече, но това не ни помогна. Реал се възползва от свободните пространства и постигна целта си. Футболът обаче е уникална игра и в нея може да се случи всичко. Мисля, че още имаме шансове да стигнем до финала. След мача казах на момчетата да забравят този мач. Тежко е, но така е във футбола. Ще дадем всичко от себе си от първата до последната минута в реванша. Реал ни надигра и трябва да ги поздравим. След седмица ще се опитаме да сътворим нещо невероятно. Ние сме Атлетико и сме способни да го направим“.", "date": "2017.05.03", "title": "Треньорът на Атлетико Диего Симеоне: Остава ни само в реванша да направим невероятното"}
{"url": "http://pik.bg/%D0%BE%D1%82-%D0%BE%D0%BE%D0%BD-%D0%BF%D1%80%D0%B8%D0%B7%D0%BE%D0%B2%D0%B0%D1%85%D0%B0-%D0%B7%D0%B0-%D0%BE%D1%82%D0%B4%D0%B5%D0%BB%D1%8F%D0%BD%D0%B5%D1%82%D0%BE-%D0%BD%D0%B0-125-%D0%BC%D0%B8%D0%BB%D0%B8%D0%BE%D0%BD%D0%B0-%D0%B4%D0%BE%D0%BB%D0%B0%D1%80%D0%B0-%D0%BF%D0%BE%D0%BC%D0%BE%D1%89-%D0%B7%D0%B0-%D0%B3%D0%BB%D0%B0%D0%B4%D1%83%D0%B2%D0%B0%D1%89%D0%B8%D1%82%D0%B5-%D0%B2-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%BE%D0%B0%D1%84%D1%80%D0%B8%D0%BA-news654377.html", "text": "Прессекретарят на централния секретариат на ООН Стефан Дюжарик призова международните донори незабавно да отделят 12,5 млн. долара за оказване на помощ за два милиона гладуващи жители на Централноафриканската република (ЦАР). Той съобщи, че поради недостиг на средства Световната продоволствена програма е била принудена наполовина да намали помощта, предоставяна на жителите на страната, предаде ТАСС, цитиран от Фокус. Дюжарик определи ситуацията в ЦАР като „една от най-забравените кризи в света“. „Половината от населението на страната се нуждае от хуманитарна помощ и над два милиона души гладуват. Планът по оказването на помощ от Световната продоволствена програма за 2017 г. е финансирана едва на 7% и недостигът на средства принуди агенцията да намали наполовина дажбите, които се раздават на най-уязвимите централноафрикански семейства. За мнозина това е единственият източник на препитание“, отбеляза Дюжарик. Според него Световната продоволствена програма „спешно се нуждае от 12,5 млн. долара до 2017 г., за да удовлетвори най-належащите нужди“ на населението на страната.", "date": "2017.05.03", "title": "От ООН призоваха за отделянето на 12,5 милиона долара помощ за гладуващите в Централноафриканската република"}
{"url": "http://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-%D0%B3%D0%BE%D0%BB%D1%8F%D0%BC-%D0%BF%D0%BE%D0%B6%D0%B0%D1%80-%D0%B2%D1%8A%D0%B2-%D1%84%D0%B0%D0%B1%D1%80%D0%B8%D0%BA%D0%B0-%D0%BD%D0%B0-snickers-%D0%B2-%D1%81%D0%B0%D1%89-news654379.html", "text": "Голям пожар е избухнал в бомбонена фабрика на компанията Mars Inc. в щата Тексас, съобщава телевизионния канал Ен Би Си. Според информацията в бонбонената фабрика в град Уейко, който е с население около 130 000 души, около 21:30 часа българско време е избухнал голям пожар. В предприятието са работили няколкостотин човека, които веднага са били евакуирани. По предварителни данни са се запалили камиони, предназначени за превоз на продукцията на завода. Напълно опожарени са били най-малко пет камиона. Пожарникарите са успели да овладеят огъня. Провежда се разследване за установяване на причините за пожара. Телевизионният канал отбелязва, че във фабриката в Уейко се произвеждат голяма част от шоколадите Snickers, които се продават на целия североамерикански континент.", "date": "2017.05.03", "title": "Огнен ад! Голям пожар във фабрика на Snickers в САЩ"}
{"url": "http://pik.bg/%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B7%D0%B0-%D0%B0%D0%BF%D0%BE%D0%BA%D0%B0%D0%BB%D0%B8%D0%BF%D1%81%D0%B8%D1%81-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B2%D0%B5%D0%BA%D0%B0-%D1%89%D0%B5-%D1%83%D0%B4%D0%B0%D1%80%D0%B8-%D1%81%D0%BA%D0%BE%D1%80%D0%BE-%D1%8E%D0%B6%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0-%D0%B4%D0%B2%D0%B5-%D0%BA%D0%BE%D0%BD%D1%82%D0%B8%D0%BD%D0%B5%D0%BD%D1%82%D0%B0%D0%BB-news654196.html", "text": "Геолози от Франция и Нова Зеландия публикуваха статия, в която предупреждават, че в скоро време мощно земетресение може да удари Южна Америка в района на столицата на Чили Сантяго. Тя е публикувана в списание Earth and Planetary Science Letters. Според учените, този трус ще е следствие от подпъхването на две континентални плочи една под друга с голяма по геологическите представи скорост-8 см на година. Това са плочата Наска и Южно-американската плоча. Емил Клайн, професор от Страсбургския университет анализира и последствията от последното силно земетресение в този регион-магнитуд 8.3 през септември 2015 година.Според него, движението на континенталните плочи не е с еднаква скорост и в районите, където това става по-бавно, се натрупва много енергия. Така може да се стигне и то в скоро време до „земетресението на века”, като прогнозата за очаквания магнитуд е за над 8. Процентът вероятност да има такъв трус през 2017 година е 3%, което е 3 пъти над нормалното. С течение на времето тази вероятност ще расте. Не е ясно какви ще са пораженията и жертвите при такъв трус, но всичко зависи и от района, където ще е най-силно усетен подобен мегатрус.", "date": "2017.05.03", "title": "ПРОГНОЗА ЗА АПОКАЛИПСИС! \"Земетресението на века\" ще удари скоро Южна Америка! Две континентални плочи катастрофират фатално"}
{"url": "http://pik.bg/%D0%B2-%D0%B5%D1%83%D1%84%D0%BE%D1%80%D0%B8%D1%8F-%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D1%80%D0%B5%D0%B0%D0%BB-%D0%BC%D0%B0%D0%B4%D1%80%D0%B8%D0%B4-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D0%B8%D0%B3%D1%80%D0%B0%D1%82%D0%B0-%D0%BD%D0%B0-%D1%82%D0%B8%D0%BC%D0%B0-%D1%81%D0%B8-%D1%81%D1%80%D0%B5%D1%89%D1%83-%D0%B0%D1%82%D0%BB%D0%B5%D1%82%D0%B8%D0%BA%D0%BE-%D0%BA%D0%B0%D1%82%D0%BE-%E2%80%9E%D1%84%D0%B0%D0%BD%D1%82%D0%B0%D1%81%D1%82-news654381.html", "text": "Треньорът на Реал (Мадрид) Зинедин Зидан засипа с похварли играчите си след победата над Атлетико (Мадрид) в Шампионска лига. В първа полуфинална среща от турнира актуалният и световен клубен шампион победи на своя стадион „Сантяго Бернабеу“ Атлетико (Мадрид) с 3:0,  хеттрик на Кристиано Роналдо. \"Целият отбор игра фантастично – не скри задоволството си ТРЕНЬОРЪТ Н Реал Зинедин Зидан след мача. - В първите 60 минути представянето ни беше перфектно. Доволни сме от свършената работа, но още е рано да се говори, че сме на финала. Вкарахме три гола, а най-хубавото е, че не допуснахме нито един. Сле седмица обаче ни чака реванш, който няма да е лесен. Преди това имаме и важен мач в първенството\". Французинът не пропусна да отдаде дължимото и на голямагта звезда на вечерта Кристиано Роналдо. \"Какво да кажа за Кристиано? З коментира Зидан. - Постиженията му говорят сами за него. Завиждам му, че вече има 400 гола за Реал. Най-впечатляващото у него е, че в решаващите моменти винаги е там, където трябва. Уникален играч! Той заслужава всички суперлативи, защото е истински професионалист и всеки път иска да побеждава. Колкото и много да е постигнал, винаги иска още\".", "date": "2017.05.03", "title": "В еуфория! Треньорът на Реал (Мадрид) определи играта на тима си срещу Атлетико като „фантастична“, с „перфектни първи 60 минути“"}
{"url": "http://pik.bg/%D0%B7%D0%B0%D0%B3%D0%B0%D0%B4%D0%BA%D0%B0-%D1%82%D1%80%D1%83%D0%B4%D0%BD%D0%BE-%D1%89%D0%B5-%D0%BF%D0%BE%D0%B7%D0%BD%D0%B0%D0%B5%D1%82%D0%B5-%D0%BA%D0%BE%D1%8F-%D1%81%D0%BF%D0%BE%D1%80%D1%82%D0%BD%D0%B0-%D0%B7%D0%BD%D0%B0%D0%BC%D0%B5%D0%BD%D0%B8%D1%82%D0%BE%D1%81%D1%82-%D0%BE%D0%B1%D0%BB%D0%B5%D1%87%D0%B5-%D1%82%D0%BE%D0%B7%D0%B8-%D1%81%D0%BC%D0%BE%D0%BA%D0%B8%D0%BD%D0%B3-%D1%81%D0%BD%D0%B8%D0%BC%D0%BA%D0%B8-news654276.html", "text": "Роджър Федерер се е отдал на живота напоследък. Вчера Маестрото на тениса посети заедно със съпругата си Мирка благотворителното събитие \"Мет Гала\", което се организира ежегодно в подкрепа на музея \"Метрополитън\" в Ню Йорк. Гала вечерта е известна зад Океана като модните Оскари, а швейцарският тенисист се потопи в атмосферата с впечатляващо сако с кобра на гърба. Сред гостите на \"Мет Гала 2017\" бяха още куп знаменитости от света на спорта, киното, музиката и шоубизнеса. Погледите прикова и бременната Серина Уилямс, която пристигна с годеника си, облечена в зелена рокля с шлейф, подчертаваща корема. Певицата Дженифър Лопес пък бе придружена от бейзболната звезда Алекс Родригес, с когото са двойка от няколко месеца. По червения килим в Голямата ябълка минаха и играч №1 на НФЛ Том Брейди заедно с ослепителната си съпруга Жизел Бюндхен.", "date": "2017.05.03", "title": "ЗАГАДКА! Трудно ще познаете коя спортна знаменитост облече този смокинг (СНИМКИ)"}
{"url": "http://pik.bg/%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D0%B0%D1%89-%D1%80%D0%B5%D0%BA%D1%81-%D1%82%D0%B8%D0%BB%D1%8A%D1%80%D1%81%D1%8A%D0%BD-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D1%80%D0%B0%D0%B7%D0%B3%D0%BE%D0%B2%D0%BE%D1%80%D0%B0-%D0%BC%D0%B5%D0%B6%D0%B4%D1%83-%D1%82%D1%80%D1%8A%D0%BC%D0%BF-%D0%B8-%D0%BF%D1%83%D1%82%D0%B8%D0%BD-%D0%BA%D0%B0%D1%82%D0%BE-%E2%80%9E%D0%BA%D0%BE%D0%BD%D1%81-news654380.html", "text": "Държавният секретар на Съединените щати Рекс Тилърсън определи като „конструктивен“ телефонният разговор между президентите на САЩ  и Русия Доналд Тръмп и Владимир Путин. Това Тилърсън заяви, цитиран от Асошиайтед Прес, отговаряйки на журналистически въпроси след разговора си с външния министър на Саудитска Арабия. „Разговорът между Тръмп и Путин е бил много конструктивен – заяви Тимърсън. – Двамата президенти са обсъдили детайлно множество въпроси и са обменили мнения по горещи теми. Ще видим какво ще се случи по-нататък“. Той потвърди, че Путин и Тръмп са изразили взаимно желание за скорошна лична среща.", "date": "2017.05.03", "title": "Държавният секретар на САЩ Рекс Тилърсън определи разговора между Тръмп и Путин като „конструктивен“"}
{"url": "http://pik.bg/%D1%81%D0%B0%D0%BC%D0%BE%D1%87%D1%83%D0%B2%D1%81%D1%82%D0%B2%D0%B8%D0%B5-%D0%BC%D0%BE%D0%B3%D0%B0-%D0%B4%D0%B0-%D1%81%D0%B5-%D0%BF%D1%80%D0%B0%D0%B2%D1%8F-%D1%81-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D1%82%D0%B5%D0%BB%D1%81%D1%82%D0%B2%D0%B0%D1%82%D0%B0-%D0%BD%D0%B0-%E2%80%9E-%D0%BD%D0%BE%D0%B2%D0%B8%D1%8F-%D1%81%D0%B2%D1%8F%D1%82-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8-%D0%B2%D0%BB%D0%B0%D0%B4-news654382.html", "text": "Кандидатът за президент на Франция Марин льо Пен заяви, че е по-подходяща за поста от съперника си Еманюел Макрон, за да защити интересите на Франция в това, което тя определи като „новия свят на президентите на САЩ Доналд Тръмп и на Русия Владимир Путин“, съобщава Ройтерс, цитиран от Фокус. „Смятам, че ще се справя най-добре в този нов свят, който се появява. Да говоря с Русия на Путин, със САЩ на Тръмп, с Великобритания на Тереза Мей, с Индия на Нарендра Моди“, заяви Льо Пен по време на интервю. Тя добави, че смята така, „понеже тези държави повече или по-малко обръщат гръб на идеологията на свободната търговия, на конкуренцията и на подкопаването на социалната защита“. „Затова и съм много по-на място с тяхната политическа философия, отколкото с канцлера на Германия Ангела Меркел“, добави френският политик.", "date": "2017.05.03", "title": "Самочувствие! Мога да се правя с предизвикателствата на „ новия свят на Доналд Тръмп и Владимир Путин“"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%B5-%D1%81%D1%82%D0%B0%D1%80%D1%82%D0%B8%D1%80%D0%B0%D0%BB%D0%B0-%D0%B0%D0%BA%D1%86%D0%B8%D1%8F-%D0%B7%D0%B0-%D1%85%D1%83%D0%BC%D0%B0%D0%BD%D0%B8%D1%82%D0%B0%D1%80%D0%BD%D0%B0-%D0%BF%D0%BE%D0%BC%D0%BE%D1%89-%D0%B2-%D1%8E%D0%B6%D0%B5%D0%BD-%D1%81%D1%83%D0%B4%D0%B0%D0%BD-news654386.html", "text": "Близо 400 британски войници са пристигнали в столицата на Южен Судан Джуба, за да предоставят инженерна и медицинска помощ за мисията на ООН в страната и за да облекчат доставката на хуманитарна помощ, съобщава Ройтерс, цитирана от Фокус. „Кралските инженери ще подобрят настаняването в лагерите на ООН, пътищата, канализациите, както и ще изградят понтон на река Нил и площадка за хеликоптери“, съобщи мисията на ООН в Южен Судан. Южен Судан, най-младата държава на света, навлезе в гражданска война през 2013 г., едва две години след обявяването на независимостта си от Судан. Конфликтът раздели нацията по етнически линии и ООН предупреждава за възможен геноцид.", "date": "2017.05.03", "title": "Британската армия е стартирала акция за хуманитарна помощ в Южен Судан"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%89%D0%B5-%D0%B4%D0%BE%D0%BA%D0%B0%D0%B6%D0%B0-%D0%BD%D0%B0-%D0%B6%D0%B0%D0%BD-%D0%BA%D0%BB%D0%BE%D0%B4-%D1%8E%D0%BD%D0%BA%D0%B5%D1%80-%D1%87%D0%B5-%D1%81%D1%8A%D0%BC-%D0%BF%D1%80%D0%BE%D0%BA%D0%BB%D0%B5%D1%82%D0%B0-%D0%B8-%D1%82%D1%80%D1%83%D0%B4%D0%BD%D0%B0-%D0%B6%D0%B5%D0%BD%D0%B0-news654383.html", "text": "Британският министър-председател Тереза Мей предупреди, че председателят на Европейската комисия Жан-Клод Юнкер ще разбере колко „проклета и трудна жена“ е тя по време на преговорите за Брекзит, съощбава „Индипендънт“, цитиран от Фокус. „Смятам, че преговорите ще бъдат тежки. По време на кампанията за председателството на британската консервативна партия бях описана от един от колегите си като проклета и трудна жена - заяви Тереза Мей. - Смятам, че следващият, който ще разбере това, ще е именно Жан-Клод Юнкер. Това, което видяхме досега е, че преговорите ще бъдат тежки. Постигането на правилното споразумение изисква правилното водачество в страната. От едната страна на масата ще стоят 27 страни членки на ЕС. Кой ще стои от страната на Великобритания? Това ще бъде или аз, или лидерът на Лейбъристката партия Джереми Корбин. Нямам друго намерение какво да правя, освен да изкарам пълен мандат до 2022 г., защото това са важни времена за нашата страна и това, което ще направим ще промени страната за по-добро. Ще направим страна, която да работи за всички, а не само за привилегированото малцинство“.", "date": "2017.05.03", "title": "Премиерът на Великобритания: Ще докажа на Жан-Клод Юнкер, че съм проклета и трудна жена"}
{"url": "http://pik.bg/%D1%83%D1%87%D0%B5%D0%BD%D0%B8%D1%82%D0%B5-%D1%83%D1%81%D1%82%D0%B0%D0%BD%D0%BE%D0%B2%D0%B8%D1%85%D0%B0-%D0%BA%D0%B0%D0%BA-%D0%B2%D1%8A%D0%B7%D1%80%D0%B0%D1%81%D1%82%D1%82%D0%B0-%D0%BD%D0%B0-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%B2%D0%BB%D0%B8%D1%8F%D0%B5-%D0%BD%D0%B0-%D0%BD%D0%B0%D0%B2%D0%B8%D1%86%D0%B8%D1%82%D0%B5-%D0%B7%D0%B0-%D0%BE%D0%B1%D1%89%D1%83%D0%B2%D0%B0%D0%BD%D0%B5-%D1%83-%D0%B4%D0%B5%D1%86%D0%B0%D1%82%D0%B0-news654384.html", "text": "Изследователи от Съединените щати и Великобритания са изяснили, как възрастта на бащата в семейството влияе на развитието на навиците за общуване у децата, съобщава електронното издание РТ. По време на изследването си учените анализирали данни за развитието на над 15 хиляди двойки близнаци от Британския проект по изучаването на развитието на близнаците TEDS). Станало ясно, че ако бащата в момента на раждането на децата е на възраст под 25 години или над 51 години, децата изпреварват своите връстници при изграждането на навици за общуване. По време на израстването си обаче тези деца започват постепенно да изостават в социализацията си. Отбелязва се още, че по време на изследването, въпреки че това не било цел на работата им,  учените установили и как на детето влияе възрастта на майката. Според резултатите деца с млади майки по-често се оказват хиперактивни, държали се по-лошо и демонстрирали  по-малко емоции.", "date": "2017.05.03", "title": "Учените установиха как възрастта на родителите влияе на навиците за общуване у децата"}
{"url": "http://pik.bg/%D0%BC%D1%8A%D0%B6-%D0%BF%D0%BE%D0%B4-%D1%87%D0%B5%D1%85%D1%8A%D0%BB-%D1%85%D1%83%D0%B1%D0%B0%D0%B2%D0%B0%D1%82%D0%B0-%D0%B5%D0%BB%D0%B5%D0%BD%D0%B0-%D1%81-%D0%BF%D0%BE%D1%80%D0%B5%D0%B4%D0%B5%D0%BD-%D1%83%D0%BB%D1%82%D0%B8%D0%BC%D0%B0%D1%82%D1%83%D0%BC-%D0%BA%D1%8A%D0%BC-%D0%B1%D0%B5%D1%80%D0%B1%D0%B0%D1%82%D0%BE%D0%B2-%D1%82%D0%BE%D0%B9-%D0%B5-%D0%BD%D0%B0-%D0%BA%D1%80%D1%8A%D1%81%D1%82%D0%BE%D0%BF%D1%8A%D1%82-news653939.html", "text": "Meгaзвeздaтa нa бългapcĸия фyтбoл Димитъp Бepбaтoв нe знae ĸaĸвo дa пpaви c живoтa cи. Toй пpeĸpaти ĸapиepaтa cи нa aĸтивeн игpaч, нo oттyĸ нaтaтъĸ нe e нaяcнo ĸaĸвo иcĸa дa пpaви. Жeлaниeтo нa Mитĸo пo пpинцип e дa пoчинe гoдинa-двe, нo нe тaĸa миcли Eлeнa. Жeнaтa нa бившия нaпaдaтeл нa нaциoнaлния cъcтaв нямa нaмepeниe ceмeйcтвoтo им дa ocтaвa бeз ниĸaĸви дoxoди в cлeдвaщитe мeceци. Бepбaтoв e милиoнep и мoжe дa cи пoзвoли дa нe paбoти ĸoлĸoтo вpeмe жeлae. Eли oбaчe винaги e иcĸaлa възмoжнo нaй-мнoгo зa ceмeйcтвoтo им, щo ce oтнacя дo финaнcoвoтo пoлoжeниe. Tя пpoвaли нe eдин и двa тpaнcфepa нa мъжa cи caмo зapaди пapитe. Haй-cĸaндaлният cлyчaй бe пpeди 5 гoдини, ĸoгaтo Mитĸo щeшe дa пpeминe във „Фиopeнтинa“ или „Ювeнтyc“, a нaĸpaя ce зaби в ниĸoмy нeизвecтния „Фyлъм“. Eлeнa cпpя Бepбaтoв и oт тpaнcфep в aмepиĸaнcĸaтa MCЛ. Любoвтa й ĸъм Aнглия e тoлĸoвa гoлямa, чe тя иcĸaшe дa живee тaм зaвинaги. Уви зa нeя, тoвa нe cтaнa, тъй ĸaтo Mитĸo в eдин мoмeнт ce oĸaзa бeз oтбop нa Ocтpoвa и тpябвaшe дa пoтъpcи шaнc дpyгaдe. Πoтъpcи гo във Фpaнция и Гъpция. Днec Димитъp Бepбaтoв e нa 37 г. и вeчe нe игpae. Toй ce диплoмиpa в HCA и имeннo в тaзи нacoĸa жeнa мy гo пpитиcĸa дa cи нaмepи paбoтa, твърди ключи.бг. Oщe ceгa бившият цeceĸap мoжe дa cтaнe тpeньop, aлa нeгoвoтo жeлaниe cяĸaш e дpyгo. Дaли Mитĸo щe ce пoдчини oтнoвo нa Eлeнa и щe зaпoчнe paбoтa cĸopo, пpeдcтoи дa paзбepeм.", "date": "2017.05.03", "title": "МЪЖ ПОД ЧЕХЪЛ! Хубавата Елена с пореден ултиматум към Бербатов, той е на кръстопът!"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%87%D0%B5%D1%82%D0%B8%D1%80%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BC%D0%B5%D0%B6%D0%B4%D1%83-%D0%B0%D0%B2%D1%82%D0%BE%D0%B1%D1%83%D1%81-%D0%B8-%D0%BA%D0%B0%D0%BC%D0%B8%D0%BE%D0%BD-%D0%B2-%D1%82%D1%83%D0%BB%D1%81%D0%BA%D0%B0-%D0%BE%D0%B1%D0%BB%D0%B0%D1%81%D1%82-news654369.html", "text": "Четирима човека си били ранени след катастрофа между автобус, движещ се по маршрута „Москва - Харков“ с украински номер и камион в Тулска област, съобщава РИА Новости, като се позовава на информация на Главното управление на Министерството на извънредните ситуации в региона. Катастрофата е станала в Ясногорския район на 151-вия километър по трасе М-2. Сигналът за инцидента е постъпил в 20:45 часа московско време. При сблъсъка автобуса „Мерцедес“ и камиона „Ивеко“ са се подпалили. На мястото са пристигнали две пожарни коли. Посочва се, че пострадалите са четирима, като  мъж и жена, са били откарани в Тулската областна болница, а на дурги двама души е оказана помощ на място. Няма опасност за живота на пострадалите.", "date": "2017.05.03", "title": "Инцидент! Четирима ранени след катастрофа между автобус и камион в Тулска област"}
{"url": "http://pik.bg/%D0%BF%D0%BE%D1%82%D0%B2%D1%8A%D1%80%D0%B4%D0%B5%D0%BD%D0%BE-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B5-%D0%BE%D0%B1%D0%B5%D1%89%D0%B0%D0%BB-%D0%BD%D0%B0-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D1%83%D1%87%D0%B0%D1%81%D1%82%D0%B8%D0%B5%D1%82%D0%BE-%D0%BD%D0%B0-%D1%81%D0%B0%D1%89-%D0%B2-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%B7%D0%B0-%D1%81%D0%B8%D1%80%D0%B8%D1%8F-news654370.html", "text": "Президентът на Съединените щати Доналд Тръмп е потвърдил пред президента на Русия Владимир Путин по време на телефонния им разговор, че САЩ ще участват в предстоящите междусирийски преговори в Астана, съобщава електронното издание РТ, като се позовава на информаиця от Белия дом. „Съединените щати ще изпратят свой представител на мирните преговори в Астана, които трябва да се проведат на 3 и 4 май“, се посочва в съобщение от Белия дом. В информацята се посочва още, че двамата лидери са обсъдили и съвместната борба с тероризма в Близкия Изток. От Белия дом определят разговора между Тръмп и Путин като „много добър“.", "date": "2017.05.03", "title": "Потвърдено! Доналд Тръмп е обещал на Владимир Путин участието на САЩ в преговорите за Сирия в Астана"}
{"url": "http://pik.bg/%D0%BF%D1%80%D0%B8%D1%8F%D1%82%D0%B5%D0%BB%D1%81%D0%BA%D0%BE-%D1%80%D0%B0%D0%BC%D0%BE-%D1%85%D0%B8%D0%BB%D0%B0%D1%80%D0%B8-%D0%BA%D0%BB%D0%B8%D0%BD%D1%82%D1%8A%D0%BD-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B7%D0%B0-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BC%D1%83-%D0%B7%D0%B0-%D1%80%D0%B0%D0%BA%D0%B5%D1%82%D0%BD%D0%B8%D1%8F-%D1%83%D0%B4%D0%B0%D1%80-%D0%B2-%D1%81%D0%B8-news654371.html", "text": "Бившата първа дама на Съединените щати и бивш кандидат за президент на САЩ от Демократическата партия Хилари Клинтън подкрепи решението на президента Доналд Тръмп за ракетния удар в Сирия от нощта на 7 април. Пред Си Ен Ен Хилари Клинтън каза, че подкрепя удара, но не е убедена, че той по някакъв начин и повлиял на ситуацията. „Освен това нямам никаква представа какви потенциални тайни договорености са били постигнати с руснаците“, добави Клинтън. Според нея е още прекалено рано да се коментира дали този удар наистина е оказал някакво влияние.", "date": "2017.05.03", "title": "Приятелско рамо! Хилари Клинтън подкрепи Доналд Тръмп за решението му за ракетния удар в Сирия"}
{"url": "http://pik.bg/%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BE%D1%82-%D1%84%D1%80%D0%B5%D0%BD%D1%81%D0%BA%D0%B0%D1%82%D0%B0-%D0%B0%D0%BA%D0%B0%D0%B4%D0%B5%D0%BC%D0%B8%D1%8F-%D0%BD%D0%B0-%D0%BD%D0%B0%D1%83%D0%BA%D0%B8%D1%82%D0%B5-%D0%BF%D1%80%D0%B8%D0%B7%D0%BE%D0%B2%D0%B0%D1%85%D0%B0-%D0%B7%D0%B0-%D0%B2%D0%BE%D1%82-%D0%B2-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BD%D0%B0-%D0%B5%D0%BC%D0%B0%D1%8E%D0%BD%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D0%BD%D0%B0-news654372.html", "text": "От Френската академия на науките официално призоваха французите във втория кръг на президентските избори в края на седмицата да подкрепят бившият министър на икономиката Еманюел Макрон, съобщава електронното издание 20 minutes. Според информацията френските учени се решили на такъв призив в условия на „изключителни обстоятелства, с които в настоящото време всички във Франция се сблъскват“. В изявлението се посочва, че „Академията на науките защитава хуманните ценности и университетските науки – ценности, които са несъвместими със затваряне на граници, желание да се тръгне по път на национализъм и излизане от европейски и международни проекти“. Френските академици са категорични, че „от двамата кандидати единственият, който може да се справи е Еманюел Макрон“. Както е известно във втория кръг на изборите съперници са Макрон и крайно дясната Марин льо Пен.", "date": "2017.05.03", "title": "Подкрепа! От Френската академия на науките призоваха за вот в подкрепа на Емаюнел Макрон на президентските избори"}
{"url": "http://pik.bg/%D0%BF%D0%BE-%D0%BF%D1%80%D0%BE%D1%82%D0%BE%D0%BA%D0%BE%D0%BB-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D1%89%D0%B5-%D0%BF%D0%BE%D0%B8%D1%81%D0%BA%D0%B0-%D0%B4%D0%BD%D0%B5%D1%81-%D0%BE%D1%82-%D0%BA%D1%80%D0%B0%D0%BB%D0%B8%D1%86%D0%B0%D1%82%D0%B0-%D1%80%D0%B0%D0%B7%D0%BF%D1%83%D1%81%D0%BA%D0%B0%D0%BD%D0%B5%D1%82-news654373.html", "text": "Премиерът на Великобритания Тереза Мей ще има днес аудиенция при кралица Елизабет Втора, на която, по церемониален протокол, трябва да поиска разпускане на парламента в навечерието на изборите, съобщава Ройтерс. Пъровначално Мей обеща, че няма да има избори до 2020 година във Великобритания, но след това сама предложи извънредни такива на 8 юни тази година. Парламентът подкрепи предложението й. Смяната на позицията си Мей обясни с желание за единство на британското обещство в светлината на предстоящите преговори за излизане на страната от Европейския съюз. Според британското законодателство парламентът трябва да се разпусне 25 работни дни преди националните избори. След като изборите бяха назначени за 8 юни, разпускането на пармалента трябва да стане на 3 май в 0:00 часа. Мей ще посети днес Бъкингамския дворец, където трябва да информира кралица Елизабет Втора за разпускането на парламента и за старт на предизборна кампания. Кралицата, от своя страна, трябва да предаде на Мей така наречената „кралска декларация“, в която ще бъде посочена датата за разпускането на пармалента, датата за провеждането на изборите, както и датата на начало на работа на новия парламент.", "date": "2017.05.03", "title": "По протокол! Премиерът на Великобритания Тереза Мей ще поиска днес от кралицата разпускането на парламента"}
{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8%D0%BB%D0%B8%D1%8F%D0%BD%D0%B0-%D0%B9%D0%BE%D1%82%D0%BE%D0%B2%D0%B0-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B2-%D1%81%D0%B2%D0%B5%D1%82%D0%BE%D0%B2%D0%B5%D0%BD-%D1%84%D0%BE%D1%80%D1%83%D0%BC-%D0%B2-%D0%B0%D0%B7%D0%B5%D1%80%D0%B1%D0%B0%D0%B9%D0%B4%D0%B6%D0%B0%D0%BD-news654367.html", "text": "Вицепрезидентът на България Илияна Йотова ще участва  Четвъртия световен форум „Разширяване на междукултурния диалог – нови пътища за човешката сигурност, мир и устойчиво развитие“, който ще се проведе в Баку на 4,5 и 6 май, предаде азербайджанското  електронно изданиуе „Нюз“, цитирано от Фокус. Форумът е организиран в сътрудничество с ЮНЕСКО, Съюзът на цивилизациите на ООН, Световната туристическа организация към ООН, Съвета на Европа, Ислямската образователна, научна и културна организация, и Организацията за прехраната и земеделието на ООН. Ще се проведат около 40 мероприятия, посветени на човешката сигурност, устойчивото развитие, миграцията, междукултурния и междурелигиозния диалог, борбата срещу екстремизма, настроенията в обществото към бежанците и мигрантите и ролята на младежта и образованието в междукултурния диалог. Форумът ще бъде организиран за четвърти път по инициатива на Баку, стартирана през 2008 г. от президента на Азербайджан Илхам Алиев.", "date": "2017.05.03", "title": "Вицепрезидентът на България Илияна Йотова ще участва в световен форум в Азербайджан"}
{"url": "http://pik.bg/%D1%88%D0%BE%D0%BA-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D0%BE%D0%B8%D1%81%D0%BA%D0%B0-%E2%80%9E%D0%B7%D0%B0%D0%BA%D1%80%D0%B8%D0%B2%D0%B0%D0%BD%D0%B5%E2%80%9C-%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%81%D0%B0%D1%89-%D0%BF%D1%80%D0%B5%D0%B7-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-news654365.html", "text": "Президентът на Съединените щати Доналд Тръмп се изказа за „закриване“ на федералното правителство през септември, когато дойде време за нови бюджетни преговори. Очаква се до края на седмицата американският конгрес да приеме компромисен бюджет, който ще бъде до края на финансовата година – 30 септември. В този бюджет под внимание са взети ред предложения на Тръмп, като повишаване на разходите за отбрана с 21 миларда долара, но в него не бе отделено перо за строеж на стена по границата с Мексико, каквато обеща Тръмп. Американският президент публично нарече новия бюджет своя победа, но разкритикува конгресмените за конфронтацията при обсъждането му. „Страната ни се нуждае от добро „закриване“ през септември, за да бъде разбит този бардак“, написа Тръмп в профила си в една от социалните мрежи. Предишният път, когато федералните органи се принудиха да преустановят работа заради отсъствието на бюджет бе през 2013 година и продължи 16 дни. Тогава това струваше на Съединените щати 24 милиарда долара. Тогава сериозно бе сринат имиджа на конгресмените и от двете партии.", "date": "2017.05.03", "title": "Шок! Доналд Тръмп поиска „закриване“ на правителството на САЩ през септември"}
{"url": "http://pik.bg/%D0%B0%D0%BA%D1%86%D0%B8%D1%8F-%D1%81%D1%82%D1%80%D0%B0%D1%82%D0%B5%D0%B3%D0%B8%D1%87%D0%B5%D1%81%D0%BA%D0%B8-%D0%B1%D0%BE%D0%BC%D0%B1%D0%B0%D1%80%D0%B4%D0%B8%D1%80%D0%BE%D0%B2%D0%B0%D1%87%D0%B8-%D0%BD%D0%B0-%D1%81%D0%B0%D1%89-%D0%BD%D0%B0-%D0%B4%D0%B2%D0%B0-%D0%BF%D1%8A%D1%82%D0%B8-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D1%81%D0%B0-%D0%BF%D1%80%D0%B5%D1%82%D0%B5%D0%BB%D0%B5%D1%82%D0%B8-%D0%BD-news654366.html", "text": "Стратегически бомбардировачи на Съединените щати B-1B Lancer на два пъти за последната седмица са прелитали над територия на Република Корея, съобщава Си Ен Ен, позовавайки се на свои източници от Пентагона. Според информацията това е станало на 26 април и на 1 май. „Двете мисии са били планирани много преди това. Не са били афиширани за да бъде избегнато нагнетяване на напрежението в района“, цитира телевизиоинния канал своя източник. Първоначално бе обявено само за прелитането на 1 май. „На 1 май бомбардировачи B-1B Lancer са излетели от авиобазата Андерсен на Гуам за порвеждането на съвместни маневри заедно с военовъздушните сили на Южна Корея и Япония“, отбелязват от Тихоокеанското командване на Военовъздушните сили на САЩ. Преминаването над територията на Република Корея пък е представено като „обичайна операция за поддържане на присъствието в Азиатско-Тихоокеанския регион“ и „не е свързано с каквао и да е конкретна ситуация или страна“.", "date": "2017.05.03", "title": "Акция! Стратегически бомбардировачи на САЩ на два пъти за последната седмица са претелети над Южна Корея"}
{"url": "http://pik.bg/%D0%B3%D0%BE%D1%82%D0%B2%D0%B8-%D1%81%D0%B5-%D1%81%D1%82%D1%80%D0%B0%D1%88%D0%BD%D0%B0-%D0%BC%D0%B0%D0%BD%D0%B8%D0%BF%D1%83%D0%BB%D0%B0%D1%86%D0%B8%D1%8F-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%85%D0%B0-%D0%B4%D0%B5%D1%82%D1%81%D0%BA%D0%B8-%D1%82%D1%80%D1%83%D0%BF%D0%BE%D0%B2%D0%B5-%D0%BE%D1%82-%D0%BC%D0%BE%D1%80%D0%B3%D0%B0%D1%82%D0%B0-%D0%B2-%D0%B8%D0%B4%D0%BB%D0%B8%D0%B1---%D0%B7%D0%B0%D0%B4%D0%B0%D0%B2%D0%B0-%D1%81%D0%B5-%D1%81%D0%BB%D0%B5%D0%B4-news654155.html", "text": "Социалните мрежи се нажежиха до червено от информацията, че \"Белите каски\" са откраднали труповете на 23 деца от моргата в сирийския град Идлиб. Както съобщава \"Фарс Нюз\", доброволците от организацията планирали да инсценират поредната \"химическа атака\", за да бъде обвинен президентът на Сирия Башар Асад в престъпления срещу човечеството. В статията се заявява още, че \"Белите каски\" готвят провокацията не самосиндикално, а имат подкрепата на терористите (вероятно от групировката \"Тахрир аш-Шам\"), а също и от професионална снимачна група. Съдейки по съобщенията в мрежата, \"химическата атака\" ще бъде проведена в град Серакаб, намиращ се на 18 км североизточно от град Ерих. Информационна агенция \"ПИК\"", "date": "2017.05.03", "title": "ГОТВИ СЕ СТРАШНА МАНИПУЛАЦИЯ! Откраднаха детски трупове от моргата в Идлиб - задава се следваща... \"химическа атака\" "}
{"url": "http://pik.bg/18-%D0%B4%D1%83%D1%88%D0%B8-%D1%81%D0%B0-%D0%B5%D0%B2%D0%B0%D0%BA%D1%83%D0%B8%D1%80%D0%B0%D0%BD%D0%B8-%D0%BE%D1%82-%D0%B6%D0%B8%D0%BB%D0%B8%D1%89%D0%BD%D0%B0-%D1%81%D0%B3%D1%80%D0%B0%D0%B4%D0%B0-%D0%B2-%D0%BC%D0%BE%D1%81%D0%BA%D0%B2%D0%B0-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%B6%D0%B0%D1%80-news654387.html", "text": "18 човека са били евакуирани от жилищна сграда на улица Оршанская в Москва заради пожар, съобщава РИА Новости, като се позовава на информация от Московската служба на Министерството на извънредните ситуации на Русия. Според информацията пожарът е тръгнал от подпалени вещи и мебели в една от квартирите в сградата. Огънят се е разпрострял на площ от около 36 квадратни метра. Противопожарните служби са успели бързо да овладеят пожара, но има пострадали.", "date": "2017.05.03", "title": "18 души са евакуирани от жилищна сграда в Москва заради пожар"}
{"url": "http://pik.bg/%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B0-%D0%B1%D0%B8%D0%B2%D1%88-%D1%81%D0%B5%D0%BD%D0%B0%D1%82%D0%BE%D1%80-%D0%BE%D1%82-%D1%89%D0%B0%D1%82%D0%B0-%D1%82%D0%B5%D0%BA%D1%81%D0%B0%D1%81-%D0%B5-%D1%84%D0%B0%D0%B2%D0%BE%D1%80%D0%B8%D1%82%D0%BA%D0%B0-%D0%B7%D0%B0-%D0%BF%D0%BE%D1%81%D1%82%D0%BE%D1%8F%D0%BD%D0%B5%D0%BD-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D1%81%D0%B0%D1%89-%D0%B2-%D0%BD%D0%B0%D1%82-news654388.html", "text": "Бившият сенатор от щата Тексас Кей Бейли Хътчинсън е фаворитка за поста постоянен представител на САЩ в НАТО, съобщава Си Ен Ен, позовавайки се на свой високопоставен източник от администрацията. Очакванята са Хътчинсън да бъде назначена на поста преди началото на срещата в Брюксел на 25 май. Отбелязва се, че 73-годишната Хътчинсън е първата жена, избрана на пост представител на щата в сената на САЩ. По-рано вицепрезидентът на САЩ Майк Пенс заяви, че НАТО се променя, следвайки курса на американскя лидер Доналд Тръмп, като сега повече се фокусира към борбата с тероризма.", "date": "2017.05.03", "title": "Кандидатура! Бивш сенатор от щата Тексас е фаворитка за постоянен представител на САЩ в НАТО"}
{"url": "http://pik.bg/%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%B1%D0%B0%D0%BD%D0%BA%D0%B0-%D0%BE%D1%82%D0%BF%D1%83%D1%81%D0%BD%D0%B0-%D0%B7%D0%B0%D0%B5%D0%BC-%D0%BE%D1%82-150-%D0%BC%D0%B8%D0%BB%D0%B8%D0%BE%D0%BD%D0%B0-%D0%B4%D0%BE%D0%BB%D0%B0%D1%80%D0%B0-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-news654390.html", "text": "Световната банка е отпуснала заем от 150 млиона долара на Украйна, съобщава ТАСС, като се позовава на свои източници от банката. Според информацията решението е било взето на 2 май по време на заседание на Съвета на директорите на банката. По-рано регионалният директор на Световната банка по въпросите на Украйна, Беларус и Молдова Сату Кахконен остро разкритикува властите в Украйна заради нерационалното изразходване на средства. В края на април Световната банка утвърди кредит в размер на 47,2 милиона евро за Грузия, в подкрепа на програмата на реформи в страната.", "date": "2017.05.03", "title": "Световната банка отпусна заем от 150 милиона долара на Украйна"}
{"url": "http://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-25-%D0%B4%D1%83%D1%88%D0%B8-%D0%B5%D0%B2%D0%B0%D0%BA%D1%83%D0%B8%D1%80%D0%B0%D0%BD%D0%B8-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%B6%D0%B0%D1%80-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BC%D0%BE%D1%81%D0%BA%D0%B2%D0%B0-news654391.html", "text": "25 души са били евакуирани от шестетажна жилищна сграда в центъра на Москва заради пожар на покрива, съобщават от Московското управление на Министерството за извънредни ситуации в профила си в една от социалните мрежи. Според информацията се е запалила жилищна сграда на улица „Новорязанская“. Бил е обявен пожар от втори ранг. На мястото са били изпратени и допълнителни пожаро-спасителни подразделения.", "date": "2017.05.03", "title": "Огнен ад! 25 души евакуирани заради пожар в центъра на Москва"}
{"url": "http://pik.bg/%D0%BA%D0%BE%D0%BD%D1%81%D0%BF%D0%B8%D1%80%D0%B0%D1%86%D0%B8%D1%8F-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B8%D1%81%D0%BA%D0%B0-%D0%B4%D0%B0-%D0%BF%D0%BE%D0%B4%D0%BA%D0%BE%D0%BF%D0%B0%D0%B5-%D0%BF%D0%BE%D0%B7%D0%B8%D1%86%D0%B8%D0%B8%D1%82%D0%B5-%D0%BD%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F-%D0%BF%D1%80%D0%B5%D0%BC%D0%B8%D0%B5%D1%80-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-news654389.html", "text": "Германия е обвинена от съюзниците на британския министър-председател Тереза Мей, че се опитва да окаже влияние върху парламентарните избори в страната, подкопавайки позициите на премиера относно преговорите по Брекзит, съобщава „Телеграф“, цитиран от Фокус. Съюзниците на г-жа Мей са на мнение, че германското правителство в тандем с Европейския съюз, провежда „проект страх“, с непрекъснатите си изказвания срещу нея. Отслабването на влиянието на Мей върху електората може да обърне баланса в полза на преговарящите от Европейския съюз и източници от Консервативната партия смятат, че Мей е жертва на координиран план месец преди парламентарните избори във Великобритания. „Има традиция страните да не се намесват в изборите на другите държави, но изглежда, че Германия и Европейския съюз нарушават това“, заяви близък съюзник на Тереза Мей. Консерваторът сър Бил Кеш от Камарата на общините в британския парламент заяви, че е „сигурен“, че Германия и Европейския съюз се опитват да влияят на изборите във Великобритания. „Те се опитват да всеят страх и това не е в полза на британския народ - убеден е той. - Те се опитват да използват преговорите. Те играят немъдра и опасна игра и съм на мнение, че те работят за това вече дълго време“, добави той.", "date": "2017.05.03", "title": "Конспирация! Германия иска да подкопае позициите на британския премиер Тереза Мей"}
{"url": "http://pik.bg/%D0%BE%D1%82%D0%BD%D0%BE%D0%B2%D0%BE-%D0%B7%D0%B0%D0%B5%D0%B4%D0%BD%D0%BE-%D0%BC%D0%B0%D1%80%D0%B8%D1%8F-%D1%88%D0%B0%D1%80%D0%B0%D0%BF%D0%BE%D0%B2%D0%B0-%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%BE-%D1%81-%D0%B3%D1%80%D0%B8%D0%B3%D0%BE%D1%80-%D0%B2%D0%B5%D1%87%D0%B5%D1%80%D1%8F%D1%85%D0%BC%D0%B5-5-%D1%87%D0%B0%D1%81%D0%B0-%D0%B2-%D1%80%D0%B5%D1%81%D1%82%D0%BE%D1%80%D0%B0%D0%BD%D1%82-%D0%B7%D0%B0%D1%82%D0%B2%D0%BE%D1%80%D0%B5%D0%BD-%D0%B7%D0%B0-news654316.html", "text": "Гpишo и Mapия Шapaпoвa cтpaннo зaтoплиxa oтнoшeниятa cи, cпopeд нeя имa oщe ĸaĸвo дa oчaĸвaмe! Гpигop Димитpoв мoжe cĸopo дa ни пoднece oгpoмнa изнeнaдa. Ho нe в пpoфecиoнaлeн, a в личeн плaн. И тoзи път тя нe e cвъpзaнa c Hиĸoл Шepцингep, a c дългoгoдишнaтa мy изгopa Mapия Шapaпoвa. Πpeди дни caмaтa pycĸиня xвъpли бoмбaтa ĸaтo пpизнa, чe двaмaтa c Гpишo oтнoвo зa зaтoплили oтнoшeниятa cи и ca вeчepяли зaeднo. Πpи тoвa нe ĸъдe дa e, a в pecтopaнт, ĸoйтo e бил зaтвopeн caмo зa тяx двaмaтa. Taĸa нapeчeнaтa вeчepя пpoдължилa цeли пeт чaca, пpeз ĸoитo двaмaтa cи пpeĸapaли пo-дoбpe дopи oтĸoлĸoтo в paзцвeтa нa любoвтa cи. „Toлĸoвa xyбaвo бeшe двaмaтa дa бъдeм пpocтo eдни нopмaлни чoвeшĸи cъщecтвa. Гpигop e мнoгo cлoжeн и дeлиĸaтeн мъж, a e и тoлĸoвa вaжнa чacт oт мoя живoт. Щacтливa cъм, чe гo нaпpaвиxмe“, зaяви в интepвю Maшa. Tя и Гpишo cъвceм cĸopo щe ce cpeщнaт пaĸ, пpи тoвa зa cюблимнo зa тяx мяcтo. Te щe yчacтвaт в блaгoтвopитeлeн мaч нa цeнтpaлния ĸopт „Maнoлo Caнтaнa“ в Maдpид. Cпoмнятe cи, чe имeннo тaм пpeди гoдини Гpишo и Maшa oбявиxa вpъзĸaтa cи. Mяcтoтo e изпълнeнo c тoпли и poмaнтични cпoмeни и eдвa ли пopeднaтa им cpeщa тaм ceгa щe ocтaнe пpocтo пpoфecиoнaлнa, пoдoзиpaт зaпoзнaти. Oтдaвнa e яcнo, чe Шapaпoвa нe oдoбpявa фaĸтa, чe Гpишo e зaeднo c Hиĸoл Шepцингep. Pycĸинятa нe peвнyвa oт пeвицaтa, a пpocтo cмятa, чe тя e твъpдe възpacтнa, paзĸpeпocтeнa и c ĸopeннo paзлични пpинципи и виждaния oт Гpигop Димитpoв. Hищo чyднo тeниcиcтитe дa ce пpeoтĸpият cлeд пopeдицaтa oт нoви cpeщи и cтapaтa любoв дa плaмнe c нoвa cилa, пише Струма.бг. Oщe пoвeчe, чe дoĸaтo бeшe c Maшa, Гpишo изpacнa нaй-мнoгo – и в личнocтнo, и в ĸapиepнo paзвитиe.", "date": "2017.05.03", "title": "ОТНОВО ЗАЕДНО!? Мария Шарапова сензационно: С Григор вечеряхме 5 часа в ресторант, затворен за двамата!"}
{"url": "http://pik.bg/%D1%81%D0%BA%D1%80%D0%BE%D0%BC%D0%B5%D0%BD-%D0%BA%D1%80%D0%B8%D1%81%D1%82%D0%B8%D0%B0%D0%BD%D0%BE-%D1%80%D0%BE%D0%BD%D0%B0%D0%BB%D0%B4%D0%BE-%D1%81%D0%BB%D0%B5%D0%B4-%D1%82%D1%80%D0%B8%D1%82%D0%B5-%D1%81%D0%B8-%D0%B3%D0%BE%D0%BB%D0%B0-%D0%B2%D1%8A%D0%B2-%D0%B2%D1%80%D0%B0%D1%82%D0%B0%D1%82%D0%B0-%D0%BD%D0%B0-%D0%B0%D1%82%D0%BB%D0%B5%D1%82%D0%B8%D0%BA%D0%BE-%D1%81%D0%B2%D1%8A%D1%80%D1%88%D0%B8%D1%85-%D1%81%D0%B8-%D1%80%D0%B0%D0%B1%D0%BE%D1%82%D0%B0%D1%82%D0%B0-news654392.html", "text": "Кристиано Роналдо демонстрира скромност след победата на Реал над Атлетико (Мадрид) в мач от Шампионска лига. Реал победи като домакин Атлетико (Мадрид) с 3:0 в първа полуфинална среща от турнира. Трите гола вкара именно Роналдо. След двубоя португалецът похвали представянето на целия тим, като не пропусна да отбележи, че след седмица в реванша на отбора му няма да е никак леко въпреки добрия резултат от пъривя мач. \"Целият отбор заслужава поздравление за представянето си – скромно заяви Роналдо. - Направихме страхотенх мач като отбор. Да вкарвам голове е моята работа на терена. Разбира се, че съм доволен, но по-важното е, че всички се справихме със задачите си. Головете дойдоха логично на фона на цялостното ни представяне. Имаме добро предимство след този резултат, но още нищо не е решено. Атлетико е много силен съперник и трябва да сме пределно концентрирани в реванша. Не е случайно, че са на полуфинал. В последния мач срещу тях за първенство отново доминирахме тотално, но вратарят им направи изкючителни спасявания, а накрая ни изравниха. Трябва да внимаваме\".", "date": "2017.05.03", "title": "Скромен! Кристиано Роналдо след трите си гола във вратата на Атлетико: Свърших си работата"}
{"url": "http://pik.bg/%D0%B2-%D0%B8%D1%81%D0%BF%D0%B0%D0%BD%D0%B8%D1%8F-%D0%BD%D0%B0%D0%BF%D1%80%D0%B0%D0%B2%D0%B8%D1%85%D0%B0-%D1%81%D0%BB%D0%B0%D0%B4%D0%BE%D0%BB%D0%B5%D0%B4-%D0%BE%D1%82-%D0%B1%D0%B8%D1%80%D0%B0-news654393.html", "text": "Испански пивовари и производители на сладолед са успели да направят необичаен десерт – сладолед от бира, съобщава електронното издание „Лента“. Според информацията новият продукт е наречен Enigma Origen. Новият сладолед е бил официално представен на изложба на храни в Мадрид. Над създаването на десерта са работили представители на малка пивоварна компания в сътрудничество с производители на сладолед. Авторите на бирения сладолед уверяват, че той е произведен от натурални продукти без да бъдат използвани ароматизатори. Сладоледът има кехлибарен цвят и е с вкус на шоколад, кафе и карамел. В няколко испански ресторанта новият сладолед вече може да бъде изпробван.", "date": "2017.05.03", "title": "В Испания направиха сладолед от бира"}
{"url": "http://pik.bg/%D0%B2-%D1%83%D0%BD%D0%B3%D0%B0%D1%80%D0%B8%D1%8F-%D1%80%D0%B0%D0%B7%D0%B2%D0%B8%D1%82%D0%B8%D0%B5%D1%82%D0%BE-%D0%BD%D0%B0-%D0%BA%D0%B8%D1%82%D0%B0%D0%B9-%D1%89%D0%B5-%D0%B8%D0%BC%D0%B0-%D0%BA%D0%BB%D1%8E%D1%87%D0%BE%D0%B2%D0%BE-%D0%B2%D1%8A%D0%B7%D0%B4%D0%B5%D0%B9%D1%81%D1%82%D0%B2%D0%B8%D0%B5-%D0%B7%D0%B0-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-news654414.html", "text": "Унгарският външен министър Петер Сиярто заяви, че развитието на Китай ще има решаващо въздействие върху бъдещето на Европа, а китайско-европейското сътрудничество трябва да се подобри, за да се повиши конкурентоспособността на Европа на световните пазари, съобщава Magyar Hirlap, цитиран от Фокус. „Световните икономика и политика се намират в повратна точка, а Китай ще играе важна роля в предстоящия период“, заяви Сиярто. Той добави, че развитието на Китай ще има огромна роля за по-нататъшното развитие на Европа, „така че ние отдаваме голямо значение на сътрудничеството между Китай и Европа“. Сиярто изрази надежда, че китайската инициатива „Един пояс, един път“ ще доведе до ръст на китайските инвестиции в Европа и особено в Унгария.", "date": "2017.05.03", "title": "В Унгария: Развитието на Китай ще има ключово въздействие за бъдещето на Европа"}
{"url": "http://pik.bg/%D1%81%D0%BA%D0%BE%D0%BA-%D0%B2-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%B4%D0%BE-3-%D0%B3%D0%BE%D0%B4%D0%B8%D0%BD%D0%B8-%D0%BA%D0%B8%D1%82%D0%B0%D0%B9-%D0%BF%D1%83%D1%81%D0%BA%D0%B0-%D0%B2%D0%BB%D0%B0%D0%BA-%D0%BA%D0%BE%D0%B9%D1%82%D0%BE-%D1%89%D0%B5-%D1%80%D0%B0%D0%B7%D0%B2%D0%B8%D0%B2%D0%B0-%D1%81%D0%BA%D0%BE%D1%80%D0%BE%D1%81%D1%82-%D0%BE%D1%82-400-%D0%BA%D0%BC%D1%87-news654416.html", "text": "Китайска железопътна корпорация планира да създаде до 2020 година свръхбърз влак, който ще може да вдига скорост до 400 км/ч, съобщава „Чайна Дейли“. Отбелязва се, че новият влак трябва да намали средното потребление на енергия с 10 процента в сравнение с тази, която използват настоящите локомотиви. “При разработката и производството на влака ще използваме нови материали, като въглеродни влакна и алуминиеви сплави. Те ще ни дадат възможност да намалим тегловото натоварване и да повишим енергийната ефективност“, коментира главният инженер на „Чанчунската компания за железопътен транспорт“, която се занимава с проекта, Цяо Фен.", "date": "2017.05.03", "title": "Скок в бъдещето! До 3 години Китай пуска влак, който ще развива скорост от 400 км/ч"}
{"url": "http://pik.bg/%D0%B8%D0%BD%D0%BA%D0%BE%D0%B3%D0%BD%D0%B8%D1%82%D0%BE-%D0%B3%D1%8A%D0%BB%D1%8A%D0%B1%D0%B8%D0%BD-%D0%B1%D0%BE%D0%B5%D0%B2%D1%81%D0%BA%D0%B8-%D1%81-%D0%BD%D0%B5%D1%83%D0%B7%D0%BD%D0%B0%D0%B2%D0%B0%D0%B5%D0%BC%D0%B0-%D0%B2%D1%8A%D0%BD%D1%88%D0%BD%D0%BE%D1%81%D1%82-%D0%B7%D0%B0%D1%81%D1%8F%D0%BA%D0%BE%D1%85%D0%B0-%D0%B3%D0%BE-%D0%BD%D0%B0-%D0%BF%D1%8A%D1%82-%D0%B7%D0%B0-%D0%B1%D0%B5%D0%BB%D0%B3%D1%80%D0%B0%D0%B4-news654425.html", "text": "Гълъбин Боевски е бил инкогнито няколко дни в България, пише \"Меридиан Мач\". Олимпийският шампион от Сидни 2000 е бил забелязан на борда на самолета от София за Белград вчера. Боевски, който на 24 октомври 2011 година бе арестуван в Сао Пауло при опит да напусне страната с 9 килограма кокаин, е с неузнаваема външност - гола глава, каскет, старателно оформена брада и мустаци. Той е бил с ръчен багаж и се е качил на редовния полет на сръбските авиолинии до столицата на западната ни съседка в 16:00 часа. В Белград той е потеглил в неизвестна посока. Наркотиците през 2011-а бяха открити в тайници в два от трите спортни сака на непълнолетната му тогава дъщеря Сара, която го е придружавала, за да участва в международен турнир по тенис. На дъщеря му е позволено да напусне веднага Бразилия. Боевски, роден на 19 декември 1974 година в Кнежа, твърдеше, че е купил куфарите от Бразилия и не е знаел как наркотиците са се озовали в тях. По-късно стана ясно, че кокаинът е бил предназначен за България и Гълъбин е щял да бъде възнаграден за неговото пренасяне. На 3 май 2012-а тежкоатлетът е осъден на 9 години и 4 месеца затвор от федералния съд в Бразилия. Освободен е предсрочно на 22 октомври година по-късно, след което се връща в България.", "date": "2017.05.03", "title": "ИНКОГНИТО! Гълъбин Боевски с неузнаваема външност, засякоха го на път за Белград"}
{"url": "http://pik.bg/%D0%B2-%D1%81%D0%B0%D1%89-%D1%83%D0%B2%D0%BE%D0%BB%D0%BD%D0%B8%D1%85%D0%B0-%D0%BF%D0%BE%D0%BB%D0%B8%D1%86%D0%B0%D0%B9-%D0%B7%D0%B0%D1%81%D1%82%D1%80%D0%B5%D0%BB%D1%8F%D0%BB-15-%D0%B3%D0%BE%D0%B4%D0%B8%D1%88%D0%B5%D0%BD-%D0%B0%D1%84%D1%80%D0%BE%D0%B0%D0%BC%D0%B5%D1%80%D0%B8%D0%BA%D0%B0%D0%BD%D0%B5%D1%86-news654417.html", "text": "Полицията в Тексас уволни офицера Рой Оливър, който застреля 15-годишен афроамериканец в град Балч Спрингс, Далас, съобщава РИА Новости. Оливър стреля с пушка по автомобил, в който са пътували непълнолетни. Един от куршумите попаднал в лавата на 15-годишен тъмнокож тийнейджър, който починал на място. В случая офицер Оливър е обвинен, че „е нарушил няколко правила на полицейското управление“. В пътуващите в автомобила непълонтелни не е било открито оръжие. Никой от тях не е заподозрян за каквито и да било престъпления, извършвани по-рано. Оливър е уволнен за нарушаване на политиката на полицейското управление.", "date": "2017.05.03", "title": "В САЩ уволниха полицай, застрелял 15-годишен афроамериканец"}
{"url": "http://pik.bg/%D0%BE%D1%82-%D0%BA%D1%80%D0%B5%D0%BC%D1%8A%D0%BB-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B8%D1%82%D0%B5-%D0%BD%D0%B0-%D1%81%D0%B0%D1%89-%D0%B8-%D1%80%D1%83%D1%81%D0%B8%D1%8F-%D0%BE%D1%87%D0%B0%D0%BA%D0%B2%D0%B0%D1%82-%D0%BB%D0%B8%D1%87%D0%BD%D0%B0%D1%82%D0%B0-%D1%81%D0%B8-%D1%81%D1%80%D0%B5%D1%89%D0%B0-%D0%BF%D1%80%D0%B5%D0%B7-%D1%8E%D0%BB%D0%B8-news654374.html", "text": "Президентът на Русия Владимир Путин и неговият американски колега Доналд Тръмп „са добре настроени“ да се срещнат в лично в кулоарите на срещата на високо равнище на Г-20, която ще се проведе в Германия през юли, предава А Фе Пе, като се позовава на пресслужбата на Кремъл. По време на телефонен разговор двамата президенти заявиха, че искат да водят и занапред подобни разговори и че „са добре настроени“ към организирането на среща по време на събирането на Г-20 на 7 и 8 юли в Хамбург. Това ще бъде първата среща между двамата, откакто Тръмп спечели президентските избори в САЩ през ноември 2016 година. Фокус", "date": "2017.05.03", "title": "От Кремъл! Президентите на САЩ  и Русия очакват личната си среща през юли"}
{"url": "http://pik.bg/%D1%81%D0%B0%D0%BB%D0%B0%D1%82%D0%B0%D1%82%D0%B0-%D1%81%D0%BE%D0%BB%D0%B5%D0%BD%D0%B0-%D0%BA%D1%80%D0%B0%D1%81%D1%82%D0%B0%D0%B2%D0%B8%D1%86%D0%B8%D1%82%D0%B5-%D0%B8-%D0%B4%D0%BE%D0%BC%D0%B0%D1%82%D0%B8%D1%82%D0%B5-%D0%BF%D0%BE%D1%81%D0%BA%D1%8A%D0%BF%D0%B2%D0%B0%D1%82-%D1%81-15-news654420.html", "text": "Краставиците и доматите от родни оранжерии се очаква да се продават с 10-15% по-скъпо, казаха производители на зеленчуци от Пиринския край. Причината е студената зима, която забави много растежа на продукцията и намали добивите. \"Не е случайно, че през зимните месеци една маруля стигна до рекордна цена от 1,60-1,70 лв. Годината беше лоша. Не очаквам обаче кой знае какво увеличение на доматите и краставиците в сравнение с миналата година. Възможно е дори да са на миналогодишните цени. Зависи от търсенето, както и от вноса, най-вече на гръцки и турски зарзават\", коментира Георги Кафтанов, председател на Сдружение \"Югозапад 2013\". Т Той уточни, че в момента единствените краставици и домати, които са родно производство, са от отопляеми оранжерии. Собствениците им са направили доста повече разходи за отопление и осветление, затова и цените са по-високи. От обикновените оранжерии продукцията ще бъде по тържища и пазари в края на този месец и в началото на месец юни. Тогава се очаква да има достатъчно български домати и краставици. В момента на много места на по-качествената стока от Гърция или други страни търговци слагат етикет \"български\" и ги продават по-скъпо, предупреди Кафтанов. В Пиринския край голяма част от оранжериите не се отопляват. Това е причината да няма достатъчно родна продукция по пазарите. Заради сибирския студ у нас тази година много от семената не се развиха. Което пък води до намаляване на продукцията.", "date": "2017.05.03", "title": "Салатата солена! Краставиците и доматите поскъпват с 15%"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%B0%D0%BC%D0%B8%D0%BA%D0%B0%D0%B4%D0%B7%D0%B5-%D1%81%D0%B5-%D0%B2%D0%B7%D1%80%D0%B8%D0%B2%D0%B8-%D0%B4%D0%BE-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%81%D0%B0%D1%89-%D0%B2-%D0%BA%D0%B0%D0%B1%D1%83%D0%BB-news654424.html", "text": "Мощен взрив прогърмя в столицата на Афганистан Кабул, съобщи „Ройтерс”. Според неофициалните данни, четирима души са загинали, а повече от 20 са получили наранявания. Причината за взрива е смъртник-терорист, който се е взривил в близост до военен конвой на НАТО. Експлозията е била в близост до посолството на САЩ в Кабул, вероятно конвоят се е движил именно към него. Зоната е сериозно охранявана и не е ясно как терористът е успял да влезе в нея.", "date": "2017.05.03", "title": "ИЗВЪНРЕДНО! Камикадзе се взриви до посолството на САЩ в Кабул"}
{"url": "http://pik.bg/%D1%81%D0%B5%D0%BB%D1%81%D0%BA%D0%B8-%D1%82%D0%B0%D1%80%D0%B8%D0%BA%D0%B0%D1%82-%D1%81%D0%B2%D0%B8-35-%D0%B1%D1%83%D1%80%D0%BA%D0%B0%D0%BD%D0%B0-%D0%B7%D0%B8%D0%BC%D0%BD%D0%B8%D0%BD%D0%B0-%D0%BE%D1%82-%D0%BA%D0%BE%D0%BC%D1%88%D0%B8%D0%B9%D0%BA%D0%B0%D1%82%D0%B0-news654430.html", "text": "61-годишен жител на пловдивското село Виница е задържан за 24 часа в РУ на МВР-Първомай заради кражба. Възрастният мъж влязъл в имота на своя 83-годишна съседка и задигнал 35 буркана от зимнината на бабата. През изминалото денонощие на територията на Областна дирекция на МВР-Пловдив са регистрирани 8 криминални престъпления – 3 кражби и 5 други. Разкрити са 3 престъпления.", "date": "2017.05.03", "title": "Селски тарикат сви 35 буркана зимнина от комшийката"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%88%D0%B5%D1%84%D0%BA%D0%B0%D1%82%D0%B0-%D0%BD%D0%B0-%D0%BD%D0%BE%D0%B2%D0%B8%D0%BD%D0%B8%D1%82%D0%B5-%D0%B2-%D0%BD%D0%BE%D0%B2%D0%B0-%D1%82%D0%B2-%D1%81%D0%BC%D0%B5%D0%BD%D0%B8-%D0%B2%D0%B8%D0%B7%D0%B8%D1%8F%D1%82%D0%B0-%D1%81%D0%B8-%D1%81%D0%BB%D0%B5%D0%B4-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D0%B2%D0%B0%D1%81%D0%B8%D0%BB-%D0%B8%D0%B2%D0%B0-news654447.html", "text": "Шефката на новините на Нова телевизия Дарина Сарелска е сменила визията си след скандала с разследващия репортер Васил Иванов. Журналистката се появи за първи път на живо в ефир, за да говори по темата за фалшивите новини. Сарелска е сменила цвета на косата си след драмите, в които беше въвлечена с Васил Иванов. Тя се появи с прическа на кичури и спусната коса, а от спокойният й коментар по темата стана ясно, че окончателно е загърбила проблемите, пред които беше изправена. В студиото на Нова участие взе и Бетина Жотева от СЕМ, която обяви, че фалшивите новини са заплаха за националната ни сигурност. Появата на Сарелска в ефир категорично потвърди новината на ПИК, че ръководството на телевизията няма намерение да се разделя с нея.", "date": "2017.05.03", "title": "ЕКСКЛУЗИВНО В ПИК! Шефката на новините в Нова тв смени визията си след скандала с Васил Иванов (СНИМКА)"}
{"url": "http://pik.bg/%D0%B8%D1%81%D0%BA%D1%80%D0%B8-%D0%B2-%D0%B5%D1%84%D0%B8%D1%80-%D0%BA%D0%BE%D0%BB%D1%82%D1%83%D0%BA%D0%BB%D0%B8%D0%B5%D0%B2%D0%B0-%D1%81-%D0%B3%D1%80%D0%BE%D0%B7%D0%BD%D0%B8-%D0%B0%D1%82%D0%B0%D0%BA%D0%B8-%D1%81%D1%80%D0%B5%D1%89%D1%83-%D0%B3%D0%B5%D1%80%D0%B1-%D1%81%D0%BA%D0%BE%D1%87%D0%B8-%D0%BD%D0%B0-%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%B8-%D1%81%D0%B5%D0%B2%D0%B4%D0%B5%D0%BB%D0%B8%D0%BD%D0%B0-%D0%B0%D1%80%D0%BD-news654445.html", "text": "Скандалът със скъпите чанти на Лиляна Павлова, за които алармира пиарката на Корнелия Нинова, се разраства. В студиото на Нова тв темата коментира скандалната журналистка Соня Колтуклиева, която си позволи остро да разкритикува поведението на бившия, а най-вероятно и настоящ регионален министър. Колтуклиева твърди, че Лиляна Павлова трябва да отговори на въпрос дали тези чанти са оригинални, защото ако не са, то тя подлежи на санкции. По думите й такива били правилата в Евросъюза. \"Ако чантите на Павлова са менте и я хванат в Европа, тя ще трябва да плати под формата на глоба два пъти стойността на тази стока. Така че тя трябва да си носи сертификатите за оригиналност\", изръси Колтуклиева. „Липсата на всякаква реакция от страна на Лиляна Павлова и грубата реакция на пиарката Митова само показва, че в момента се прави кризисна реклама на Павлова. Тя има да отговаря на много тежки въпроси – за магистрала \"Марица\", за това, че прокуратурата влезе в Агенция „Пътна инфраструктура”, обяви журналистката. Пиарката нападна с грозно изказване и своята колежка Севделина Арнаудова, шеф на пресцентъра на ГЕРБ. \"Арнаудова каза, че не трябва да се съмняваме в мъжествеността на Бойко Борисов. Прозвуча така, сякаш тя го е пробвала\", изтърси Колтуклиева и добави, че политиците трябвало да внимават какво говорят. Въпреки че беше поканена да коментира твърденията за скъпите чанти на Лиляна Павлова, Соня Колтуклиева използва предоставеното й ефирно време, за да нападне ГЕРБ за санирането. \"Дават се едни огромни пари, с които се облагодетелства едва 3% от населението. С тези милиарди можеше да се излекуват много болни деца\", яхна вълната на популизма пиарката. В студиото взеха участие и други експерти, които посочиха Путин и Берлускони като пример за политици, които ходят с аксесоари за стотици хиляди евро. \"В цял свят има казуси, където са наказвани министри за това, че ходят облечени прекалено луксозно, защото това не е прието\", сподели проф. Любомир Стойков. По думите му един политик не би трябвало да бъде прекалено скъпо облечен. \"След като си политик, трябва да внимаваш да не унижиш хората с прекалено скъпите си аксесоари\", заключи професорът. Според пиар експерта Радина Ралчева, ако Лиляна Павлова има доказани доходи, никои не може да и забрани да си купува скъпи чанти. „Въпросът е редно ли е да демонстрираш лукс, при положение, че 30% от населението живее под прага на бедност”, добави тя.", "date": "2017.05.03", "title": "ИСКРИ В ЕФИР! Колтуклиева с грозни атаки срещу ГЕРБ! Скочи на Лиляна Павлова и Севделина Арнаудова"}
{"url": "http://pik.bg/%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D1%85%D0%BE%D1%80%D0%B0-%D0%BD%D0%B0-%D0%B2%D0%BC%D1%80%D0%BE-%D0%B4%D0%BF%D0%BC%D0%BD%D0%B5-%D0%BF%D1%83%D1%81%D0%BD%D0%B0%D1%85%D0%B0-%D0%BC%D0%B0%D1%81%D0%BA%D0%B8%D1%80%D0%B0%D0%BD%D0%B8%D1%82%D0%B5-%D0%BF%D0%BE%D0%B1%D0%BE%D0%B9%D0%BD%D0%B8%D1%86%D0%B8-%D0%B8-%D1%83%D0%B1%D0%B8%D0%B9%D1%86%D0%B8-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news654438.html", "text": "Вече съм по-добре, зашиха главата ми, но е по-важно ситуацията да се стабилизира и македонците да се успокоят, а страната да има законно правителство и работещ парламент. Имам три шева на главата и два-на челото, но всичко минава. Това каза пред Би Ти Ви по скайп лидерът на СДСМ Зоран Заев. Той потвърди, че атаката на парламента преди дни е било с цел да се убият хора, които са искали промяна и е трябвало да съставят правителството. „ Хора на ВМРО-ДПМНЕ пуснаха онези субекти с маските. Това бе старателно разработен сценарий на нашите политически противници. Въпреки че имаме коалиционно мнозинство в парламента и можем да съставим правителство, ни се пречи за това. Вместо демократично развитие на политическата ситуация се стигна до тези грозни сцени”, допълни Заев. Според него, не е възможно в Македония да има втори официален език, нито да се приеме разединението на страната. „Аз съм македонец, моите родители са македонци. Досега по всички възможни начини потвърдихме, че няма да променяме нищо в държавата, че ще закрепим единството. Това, което се говори е от нашите противници от ВМРО-ДПМНЕ с цел да не допуснат наше правителство да управлява”, каза още лидерът на СДСМ. Той бе категоричен, че президентът Георге Иванов нарушава закона и не дава мандат на мнозинството, съставило коалиция в парламента. Причината е да не се търси отговорност на предишните управляващи за корупцията им. „ВМРО-ДПМНЕ са антиевропейски настроени, те са свързани директно с Русия, ние искаме да работим с всички държави, но оставаме предани на европейския ни път и не получаваме пари от Москва”, каза още Заев. Той каза, че се е чул с Бойко Борисов и че е получил от него предложение за приятелска помощ. „България е приятелска страна и се отнесе към случващото се в Македония като такава. Всички български политически сили изразиха желание да се върне демократичното развитие в нашата страна, да се прекратят насилието и беззаконието”, допълни лидерът на СДСМ.", "date": "2017.05.03", "title": "Зоран Заев: Хора на ВМРО-ДПМНЕ пуснаха маскираните побойници и убийци в парламента"}
{"url": "http://pik.bg/%D0%B8%D0%B7%D0%B4%D0%B8%D1%80%D0%B2%D0%B0%D1%82-%D0%B1%D1%83%D1%80%D0%B3%D0%B0%D0%B7%D0%BB%D0%B8%D1%8F-%D0%BF%D1%80%D0%B8%D0%B1%D1%80%D0%B0%D0%BB-%D0%B8%D0%B7%D0%B3%D1%83%D0%B1%D0%B5%D0%BD-%D0%BF%D0%BE%D1%80%D1%82%D1%84%D0%B5%D0%B9%D0%BB-%D0%B2%D0%B8%D0%B4%D0%B5%D0%BE-news654436.html", "text": "40-годишен мъж намери портфейл в бургаския ж.к. „Славейков“ и не го върна на собственика. На кадрите, които Ивайло Георгиев изпратил до Нова тв, се вижда как късметлията взема изгубената вещ и отпрашва в обратна посока. „В град Бургас на 1 май около 15:40 часа, докато напускам магазин в близост до адреса, на който живея срещу блок 29 в жк \"Славейков\", се изплъзва портфейлът ми. След минута се вижда как мъж, около 40-годишен, се навежда, взима портфейла ми, обръща се и заминава в неизвестна посока. Няколко минути след това, когато се връщам, виждаме на записите какво се е случило“, разказва Ивайло. „Предполагам, че човекът, който взе портфейла ми, е някой местен. Дано бъде разпознат по облекло, походка или фигура от някой съгражданин в района“, добавя Георгиев.", "date": "2017.05.03", "title": "Издирват бургазлия, прибрал изгубен портфейл (ВИДЕО)"}
{"url": "http://pik.bg/%D0%BC%D1%80%D0%B0%D1%87%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D1%81%D0%BE%D0%BD%D1%8F-2-%D0%BF%D1%80%D0%BE%D0%B2%D0%B0%D0%BB%D1%8F-%D0%B3%D0%B5%D1%80%D0%B3%D1%8C%D0%BE%D0%B2%D0%B4%D0%B5%D0%BD-%D1%85%D0%B2%D0%B0%D0%BD%D0%B0%D1%85%D0%B0-%D0%B4%D0%BE%D1%86-%D1%80%D0%B0%D1%87%D0%B5%D0%B2-%D0%B2-%D0%BA%D1%80%D0%B0%D1%87%D0%BA%D0%B0---%D0%BE%D0%B1%D0%B5%D1%89%D0%B0%D0%BB-%D1%81%D0%BB%D1%8A%D0%BD%D1%86%D0%B5-%D0%B0-%D0%B8%D0%B4%D0%B2-news654423.html", "text": "Циклонът \"Соня 2\" носи дъжд и градушки за Гергьовден. Времето се обръща в петък, а точно за празника ще е лошо. \"Парадът ще мине по вода\", пошегува се климатологът доц. Георги Рачев в сутрешния блок на БНТ. \"Ще е свежо, просто ще капнат няколко капки\", замаза положението гостът. Преди това обаче водещите накараха експертът да се черви като ученик пред картата. \"Обещахте хубаво време, а сега - дъжд\", скочи му колежката от БНТ. \"Хората си направиха планове, а сега...\", довърши го тя. \"Не съм виновен аз, а времето. Кристалната ми топка не е толкова ясна\", опита се да се измъкне с шега доцент Рачев, а после съвсем не на майтап прогнозира, че още в петък може да ни бие градушка. \"София не е България, в столицата климатът е специфичен. Студентите ми обичат да казват - гаден. И аз съм съгласен\", изцепи се климатологът. И започна да се майтапи с голите рамене на колежката си.", "date": "2017.05.03", "title": "МРАЧНА ПРОГНОЗА! \"Соня 2\" проваля Гергьовден! Хванаха доц. Рачев в крачка - обещал слънце, а идват порои"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BC%D0%B0%D1%80%D0%B5%D1%88%D0%BA%D0%B8-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B8%D1%81%D0%BA%D0%B0%D0%BD%D0%B5%D1%82%D0%BE-%D0%BD%D0%B0-%D0%B8%D0%BC%D1%83%D0%BD%D0%B8%D1%82%D0%B5%D1%82%D0%B0-%D0%BC%D1%83-%D0%B8-%D0%BF%D0%BE%D0%B4%D0%BA%D1%80%D0%B5%D0%BF%D0%B0%D1%82%D0%B0-%D0%B7%D0%B0-%D0%BF%D1%80%D0%B0%D0%B2%D0%B8%D1%82%D0%B5-news654480.html", "text": "Депутатът и председател на партия \"Воля\" коментира ексклузивно пред камерата на ПИК TV горещата тема с искането на имунитета му и съставянето на нов кабинет. Марешки заяви, че е категорично за промяна в изборния кодекс и преосмисляне на начина на провеждане на избори, като дори би подкрепил мажоритарен вот. Ето какви са идеите на новия политик.", "date": "2017.05.03", "title": "САМО В ПИК TV! Марешки с горещ коментар за искането на имунитета му и подкрепата за правителството (ОБНОВЕНА)"}
{"url": "http://pik.bg/%D1%82%D0%B0%D0%BA%D0%B8-%D0%B2%D0%B4%D0%B8%D0%B3%D0%BD%D0%B0-%D0%BF%D0%B0%D1%80%D1%82%D0%B8-%D1%81-%D0%BC%D0%B5%D1%87%D0%BA%D0%B8-%D0%B7%D0%B0-%D1%81%D0%B8%D0%BD%D0%B0-%D1%81%D0%B8-%D0%B2-%D0%B4%D1%83%D0%B1%D0%B0%D0%B9-news654465.html", "text": "Митичният бос Христофорос Аманатидис-Таки вдигна лудо детско парти в чест на сина си миналия уикенд. Малкият Никос, кръстен на бащата на Таки, чукна 2 годинки на 27 април. Рожденият ден бе полят подобаващо в Дубай, където Аманатидис живее заедно с Боряна Шехтова и сина си. Специално за събитието в емирството са пристигнали сестрата на бившата манекенка Анна Шехтова и семейството й. Партито било в двора на Таки, като градината била украсена като увеселителен парк с всякакви атракциони на рожденика и другите деца. Освен красива двуетажна торта били поръчани и най-различни кексчета и захарни фигурки за почерпка, сред които пребладавали такива с формата на мечета - любими на Никос, твърди седмичник.", "date": "2017.05.03", "title": "Таки вдигна парти с мечки за сина си в Дубай"}
{"url": "http://pik.bg/%D1%81%D0%B8%D0%BD%D1%8A%D1%82-%D0%BD%D0%B0-%D0%B4%D0%B6%D0%B5%D0%BD%D0%B0-%D1%81-%D0%BF%D1%8A%D1%80%D0%B2%D0%BE-%D0%BF%D0%B0%D1%80%D1%82%D0%B8-%D1%81%D0%BD%D0%B8%D0%BC%D0%BA%D0%B8-news654482.html", "text": "Джена и Атанас Стоеви отпразнуваха със синьо парти първите 40 дни от раждането на своя наследник. По стар български обичай на погачата бебето Атанас-младши бива официално представено пред обществото. В Катедрален храм \"Света Богородица\" в Пловдив му бе прочетена \"Чиста молитва\", а след това празникът се пренесе в тесен семеен кръг в дома на семейство Стоеви. \"Пожелаваме на нашия син да расте здрав, да наследи дарбата на мама и тати, и много да ни радва\", пожелаха си родителите на Наси. Специално за погачата Джена приготви част от сладките изкушения, които по традиция съпътстват тържеството. Певицата споделя, че е много щастлива и се наслаждава на всеки миг от своето майчинство.", "date": "2017.05.03", "title": "Синът на Джена с първо парти (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D0%B5%D0%BB%D0%B8%D0%BA%D0%B8-%D0%BF%D1%80%D0%B5%D1%81%D0%BB%D0%B0%D0%B2-%D0%BD%D0%B0-%D0%BA%D0%BE%D1%81%D1%8A%D0%BC-%D0%BE%D1%82-%D1%81%D1%82%D1%80%D0%B0%D1%88%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B3%D0%B0%D0%B7%D0%BE%D0%B2-%D0%B3%D0%B5%D0%B9%D0%B7%D0%B5%D1%80-%D0%BD%D0%B0-%D0%B1%D0%B5%D0%BD%D0%B7%D0%B8%D0%BD%D0%BE%D1%81%D1%82%D0%B0%D0%BD%D1%86%D0%B8%D1%8F-%D1%81%D0%B5-%D1%80-news654483.html", "text": "Предпазен клапан на газова цистерна във Велики Преслав е изпуснал мощна струя пропан-бутан при зареждане с гориво. Инцидентът е станал вчера следобяд при доставка на метан на бензиностанция, съобщи „Топ новини”. Предпазният клапан изпуснал излишното количество като мощен гейзер и ужасил минувачите край бензиностанцията. Газовата струя била висока около 3-4 м и свистяла като плътен бял стълб от бутилката-резервоар, намираща се в заграждението, не далеко от колонките, обясни очевидец на инцидента. Преславската гражданска защита била вдигната на крак. От там поискали да пристигне специализиран автомобил от местната противопожарна служба и полицейско обезопасяване на района. По думите на инж. Георги Стоев от общинската гражданска защита на бензиностанцията е възникнала авария, няма инцидент. Предпазният клапан е изпуснал излишното количество газ, не е аварирал и не било нужно да се евакуират хората, живеещи в близост, обясни Стоев. Мирисът на газ е усетен от живеещите наоколо и чак в детската градина, която не е толкова близо до бензиностанцията, е причинил страх от експлозия. Това коментираха местни жители. От бензиностанцията са повикали специалист от Нови Пазар, да провери предпазния клапан. Докато стане ясно, че няма опасност, противопожарният автомобил е стоял в готовност на мястото, а полицейският екип е отбивал движението.", "date": "2017.05.03", "title": "ИЗВЪНРЕДНО! Велики Преслав на косъм от страшна трагедия! Газов гейзер на бензиностанция се размина по чудо без взрив"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%BA%D0%BE%D0%B3%D0%B0-%D0%B8-%D0%BA%D0%B0%D0%BA-%D1%89%D0%B5-%D0%BE%D0%B1%D1%8F%D0%B2%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%80%D0%B8%D1%82%D0%B5-%D0%B2-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%B1%D0%BE%D1%80%D0%B8%D1%81%D0%BE%D0%B2-3-news654449.html", "text": "Днес в 11 часа ще бъдат обявени новите министри в кабинета \"Борисов 3\". Това ще стане чрез съобщение до медиите, научи ПИК. Припомняме, че вчера единствено пред камерата на ПИК TV бъдещият премиер Бойко Борисов заяви, че днес ще станат ясни имената на министрите. Вместо да бъдат обявени обаче от лидера на ГЕРБ, коалиционните партноьори са решили да направят това чрез съобщение. Утре сутрин пък Борисов ще представи попълнен мандат на президента Румен Радев с всички министерства, а след това ще бъде и клетвата на министрите.", "date": "2017.05.03", "title": "ИЗВЪНРЕДНО И ПЪРВО В ПИК! Ето кога и как ще обявят министрите в кабинета \"Борисов 3\""}
{"url": "http://pik.bg/%D0%B4%D1%8A%D0%BC%D0%BF%D0%B8%D0%BD%D0%B3-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%BE%D1%82%D0%BD%D0%BE%D0%B2%D0%BE-%D0%BD%D0%B0%D0%BC%D0%B0%D0%BB%D0%B8-%D1%86%D0%B5%D0%BD%D0%B8%D1%82%D0%B5-%D0%BD%D0%B0-%D1%81%D0%B2%D0%BE%D1%8F-%D0%BF%D0%B5%D1%82%D1%80%D0%BE%D0%BB-news654466.html", "text": "Трети месец подред Саудитска Арабия намалява цената на своя петрол на азиатските пазари, съобщи „Ройтерс”. Последното намаление е с 40 цента на барел и се отнася за най-купувания саудитски петрол- Arab Light. Така в сравнение с март, „Сауди Арамко” продава барел от своя петрол с 1.15 долара по-евтино след тройното понижение на цената. Поевтиняха и другите сортове саудитски петрол, като средната отстъпка в сравнение с март достигна 1.7 долара на барел. Дъмпингът на „Сауди Арамко” е насочен да ограничи продажбите на Иран и Ирак в Азия, където трите държави продават най-големи количества.  А голямата битка е за китайския пазар, където петрол продава и Русия. Саудитска Арабия предвижда и увеличаване на износа за Европа. Предвижда се да се разшири пропусквателната способност на терминала в пристанището Муаджиз на Червено море до 15 милиона барела на денонощие. Оттук танкерите ще доставят петрол на европейски пристанища, минавайки през Суецкия канал. Така ще може арабския петрол да бъде конкурентен на другите доставчици в Европа.", "date": "2017.05.03", "title": "ДЪМПИНГ! Саудитска Арабия отново намали цените на своя петрол"}
{"url": "http://pik.bg/%D0%BA%D0%BB%D0%B8%D0%B5%D0%BD%D1%82-%D0%BD%D0%B0-%D0%B1%D0%B4%D0%B6-%D0%BA%D0%BE%D0%BB%D0%B5%D0%BA%D1%86%D0%B8%D0%BE%D0%BD%D0%B8%D1%80%D0%B0-%D0%B1%D0%B8%D0%BB%D0%B5%D1%82%D0%B8-%D1%81-%D0%BD%D0%B5%D0%BB%D0%B5%D0%BF%D0%B8-%D1%81%D1%8A%D0%BE%D0%B1%D1%89%D0%B5%D0%BD%D0%B8%D1%8F-news654478.html", "text": "Цяла колекция от билети с ръкописно сътворени нелепи съобщения за закъсняващи влакове е събрала редовна потребителка на БДЖ услугите. Зорка Захариева е от Синитово, но работи в София и често пътува. В много случаи воаяжите са лишени от всякаква романтика заради неспазване на разписанието. , четем на едно от посланията към Негово Величество Пътника, написано от неизвестна авторка от персонала на железниците. Датата е 13 декември 2016 г. Удостоверено е с подпис. Следващото гласи: , отново верифицирано с параф на жената зад гишето. Правописът е непроменен. Някои послания са цели романи, обясняващи как и защо някой бърз влак е отменен, билетът за него - презаверен, но пък другия по линията закъснява с 30 минути, кога трябва да е \"на София\" и че има Зорка започнала да събира билетите с писания, които сама молила билетопродавачките да пишат, за да ги ползва като доказателство към сигнал до ръководството на БДЖ, пише \"Марица\". С времето обаче се убедила, че от това полза за нея като пътник няма да има, надали ще се променят нещата. А колекцията си пази като комична част от иначе инфарктни на моменти спомени. Особено когато заради закъснението изпусне автобуса за родното си село и няма достатъчно пари за такси.", "date": "2017.05.03", "title": "Клиент на БДЖ колекционира билети с нелепи съобщения"}
{"url": "http://pik.bg/%D0%B2%D0%BA%D0%B0%D1%80%D0%B0%D1%85%D0%B0-%D0%BF%D1%80%D0%B8%D1%8F%D1%82%D0%B5%D0%BB-%D0%BD%D0%B0-%D0%B1%D0%B5%D1%80%D0%B1%D0%BE-%D0%B2-%D0%BF%D1%81%D0%B8%D1%85%D0%B8%D0%B0%D1%82%D1%80%D0%B8%D1%8F-news654484.html", "text": "Офанзивният футболист на Евертън Аарън Ленън е бил приет в болница заради психично разстройство. Органите на реда са се отзовали на сигнал в неделя, след което Аарън е отведен в психиатрично отделение на клиника в Манчестър, съобщават медиите на Острова. От Евертън излязоха с изявление, в което уточниха, че в момента Ленън получава помощ и лечение на заболяване, свързано със стреса. 30-годишният бързоног футболист не е играл за клубния си тим от 11 февруари, а преди двубоя с Манчестър Юнайтед през миналия месец мениджърът на \"карамелите\" Роналд Куман заяви, че Ленън не се намира в такова физическо състояние, което да му позволи да бъде част от тима. Аарън е бивш съотборник на Димитър Бербатов. Двамата имат редица силни изяви в състава на Тотнъм, помагайки си в предни позиции. Като именно в този период Бербо се очерта като сериозна звезда, а в последстие премина в Манчестър Юнайтед. Сега добрият познат на Митко - Ленън обаче се намира в тежка ситуация. \"Берба направи истински фурор с изявите си и допринесе много за израстването ни като отбор. Ако той си тръгне, това със сигурност ще се отрази негативно на тима\", са думи на Аарън за Митко, от времето, когато Ленън и Бербатов блестяха за Тотнъм.", "date": "2017.05.03", "title": "Вкараха приятел на Бербо в психиатрия"}
{"url": "http://pik.bg/%D0%B7%D0%BB%D0%B0%D1%82%D0%BD%D0%B8-%D1%81%D0%BF%D0%BE%D0%BC%D0%B5%D0%BD%D0%B8-%D0%BC%D0%B5%D0%BD%D0%B7%D0%B0%D1%82%D0%B0-%E2%80%93-%D1%81%D0%B8%D0%BC%D0%B2%D0%BE%D0%BB-%D0%BD%D0%B0-%D1%81%D1%82%D1%83%D0%B4%D0%B5%D0%BD%D1%82%D1%81%D0%BA%D0%B8%D1%8F-%D1%81%D0%BE%D1%86-news654493.html", "text": "Студентските години бяха едни от най-хубавите в живота ми. Бях от малък град и заминах да уча в СУ „Св. Климент Охридски” българска филология. Първата ми квартира беше с хазяйка, а стаята делях с момиче от Силистра, което учеше славянска филология. Мизерни години бяха, но връзвахме двата края. В университета се хранехме в прословутата менза в чинии и купички от алпака, а на ул. „Аксаков” имаше и международен студентски стол. Като получехме колети с буркани и домашни манджи, беше истински празник - събирахме се цяла група уж да учим, а правехме купони. Хазяйката ни беше стара софиянка, не ни досаждаше много. Доволна беше, че залягаме над уроците, не вдигаме голям шум и не водим момчета вкъщи. Проблемите с нея бяха свързани с банята и тока. Веднъж я чух да се оплаква на племенника си, че често се къпем и харчим много вода. Той й каза: „По-добре да се къпят, отколкото да не се къпят”. Зимата дразнител ставаше електрическата печка. Имаше един особено комичен случай. Когато веднъж ми дойде на гости приятелка от Консерваторията, хазяйката каза, че трябва да платим допълнително за тока, тъй като и приятелката ми е потребявала от отоплението. Голям майтап беше. Стела Паунова, Търговище", "date": "2017.05.03", "title": "Златни спомени: Мензата – символ на студентския соц  "}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D0%B1%D0%B8%D1%82%D0%BA%D0%B0%D1%82%D0%B0-%D0%B7%D0%B0-%D0%BC%D0%B2%D1%80-%D0%B1%D0%B0%D0%B2%D0%B8-%D0%BA%D0%B0%D0%B1%D0%B8%D0%BD%D0%B5%D1%82%D0%B0---%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D0%BD%D0%B0-%D0%BF%D0%BE%D1%81%D0%BB%D0%B5%D0%B4%D0%B5%D0%BD-%D1%81%D0%BF%D0%B5%D1%88%D0%B5%D0%BD-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D1%81-%D0%B1%D0%BE%D1%80%D0%B8%D1%81-news654485.html", "text": "Интригата около кабинета \"Борисов 3\" се заплита. Преди минути от сградата на Народното събрание спешно излязоха лидерите на Обединените патриоти, а малко след тях и Цветан Цветанов. По информация на ПИК всички са се запътили към централата на ГЕРБ, където преди около час отиде бъдещият премиер Бойко Борисов. Според източници на ПИК именно там ще бъде проведен финален разговор за министерските кресла и постовете за зам.-министрите, преди да бъдат обявени официално. По-рано пред ПИК няколко души участващи в преговорите заявиха, че всички медии ще получат прессъобщение в 11 часа с точните имена на депутатите, които ще заемат министерските кресла. Това обаче не се случи и явно има някакво напрежение в последния момент. Версията за часа и начина на съобщаване на кабинета се смени няколко пъти в рамките на два часа, а Цветанов, преди да излезе от парламента, заяви, че ще бъдат обявени \"по цивилизован начин - или със съобщение или на трибунка\". След него по време на почивката на депутатите от парламента се изнесе цялото ръководство на ГЕРБ, включително пиарите и повечето знакови депутати. В зала останаха само по-новите народни представители на първата политическа сила. По информация на ПИК все още не е ясно кой ще оглави МВР и това е причината да се бави обявяването на правителството. Както първо ПИК вчера съобщи, борбата за вътрешното министерство в кабинета \"Борисов-3\" се оказа най-ожесточена. Според отлично информирани източници на ПИК за поста начело на силовото ведомство се въртят вече доста имена, включително на МВР шефа от първия кабинет Борисов и зам.-председател на ГЕРБ Цветан Цветанов, както и шефа на Върховния административен съд Георги Колев. Първият, спряган за поста, бе Калин Георгиев. Бившият главен секретар, който в момента е шеф на охраната на \"Си Банк\" на Цветелина Бориславова, обаче вероятно е отказал, тъй като вече не искал да влиза в системата. След това за министър на вътршените работи е бил номиниран друг известен главен секретар - от времето на кабинета \"Орешарски\" Светлозар Лазаров. Бившият вътрешен министър и първи в редиците на ГЕРБ - Цветан Цветанов, също влязъл в рулетката като евентуално име за вътрешен министър. Като последен вариант, който и патриотите одобрявали, бил депутатът от ГЕРБ Валентин Радев. Той беше зам.-министър на отбраната в първия кабинет на Борисов и зам.-председател на комисията по отбрана, един от най-верните хора в ГЕРБ и досега с безупречен имидж.", "date": "2017.05.03", "title": "ГОРЕЩО В ПИК! Битката за МВР бави кабинета - Патриотите на последен спешен разговор с Борисов (ОБНОВЕНА)"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BD%D0%B0-%D0%BE%D1%81%D1%82%D1%80%D0%BE%D0%B2%D0%B0-%D1%86%D0%B8%D1%86%D0%B8%D1%82%D0%B5-%D0%BD%D0%B0-%D1%85%D0%B5%D1%80%D1%86%D0%BE%D0%B3%D0%B8%D0%BD%D1%8F-%D0%BA%D0%B5%D0%B9%D1%82-%D0%B2%D0%BB%D0%B8%D0%B7%D0%B0%D1%82-%D0%B2-%D1%81%D1%8A%D0%B4%D0%B0-%D1%81%D0%BD%D0%B8%D0%BC%D0%BA%D0%B0-18-news654470.html", "text": "Британското кралско семейство поиска по половин милион евро обезщетение от два френски таблоида, публикували снимки на херцогиня Кейт без горнище на банския, предава Би Би Си. Семейството е подало във Франция иск за нарушаване на правото на личен живот, съобщи адвокатът на ответниците. През септември 2012 г. Таблоидът Closer и вестникът La Provence публикуваха снимките на херцогинята на Кеймбридж край басейн. Те са направени по време на почивката на Кейт и Уилям във френски замък, докато гостували на чичото на принца лорд Линли. Публикациите предизвикаха масово възмущение във Великобритания, а британските медии отказаха да ги препечатат. Кралското семейство бе разгневено и започна съдебно дело. Шестима са обвиняемите за нарушаване на правото на личен живот. Сред тях са редакторът на Closer, издателят на La Provence и фотографи. Адвокатът на обвиняемите е настоял пред съда, че снимките представят двойката в положителна светлина и разкритикувал „англосаксонските аргументи за нанасяне на вреда“, отбелязва АФП. Редакторката на Closer Лоранс Пио заяви по-рано, че не вижда вреда в публикуването на снимките и коментира, че те не трябва да бъдат наричани „шокиращи“. По думите на адвоката на херцога и херцогинята на Кеймбридж Уилям приел особено тежко публикацията, тъй като напомняли как папараците са преследвали майка му принцеса Даяна. Мнозина смятат, че папараците са отчасти виновни за смъртта на принцеса Даяна, понеже шофьорът на колата й карал с висока скорост в момента на катастрофата, за да се избяга от репортерите.", "date": "2017.05.03", "title": "Скандал на Острова! Циците на херцогиня Кейт влизат в съда (СНИМКА 18+)"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D1%86%D1%83%D0%BC-%D0%B3%D0%B5%D0%B9%D1%82-%D0%BE%D1%89%D0%B5-%D0%B1%D1%8A%D0%BB%D0%B1%D1%83%D0%BA%D0%B0-%D0%B2%D1%8A%D0%B2-%D0%B2%D1%81%D1%81-%D0%B4%D0%B8%D0%BC%D0%B8%D1%82%D1%8A%D1%80-%D1%83%D0%B7%D1%83%D0%BD%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D1%82%D0%BE%D0%BF%D0%BB%D0%B0-%D0%B2%D1%80%D1%8A%D0%B7%D0%BA%D0%B0-%D0%BD%D0%B0-%D0%BB-news654448.html", "text": "Чух, че жената на Лозан Панов била близка с Христо Комарницки. Едва ли са случайни неговите карикатури на главния прокурор Сотир Цацаров в изданието на Сашо Дончев, намекна Димитър Узунов в сутрешния блок на БНТ. Членът на ВСС говори за скандала между Цацаров и шефа на ВКС Панов. Не е лошо адвокат и съдия, били състуденти, да изпият по едно кафе, коментира Узунов така начерения \"ЦУМ гейт\" - срещата между Цацаров, Сашо Дончев и Георги Гергов. „Важното е обаче, когато си в съдебната зала да бъдеш безпристрастен и да изпълняваш закона“, поясни той относно появилите се снимки, че Лозан Панов се е срещал и прегръщал с адвокат на Цветан Василев. По думите на Узунов точно тази среща трябва да се разследва, а не кафето, което Сотир Цацаров и Георги Гергов са пили, защото след него няма негативи. „Но не се знае какво има и ще има след прегръдките на Панов и адвокат на Василев“, обясни той.", "date": "2017.05.03", "title": "ГОРЕЩА ТЕМА! Скандалът \"ЦУМ гейт\" още бълбука във ВСС! Димитър Узунов разкри топла връзка на Лозан Панов с карикатуриста Комарницки"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D1%83%D1%81%D0%BF%D0%B5%D1%85-%D0%B8-%D0%B1%D0%BB%D0%B0%D0%B3%D0%BE%D0%BF%D0%BE%D0%BB%D1%83%D1%87%D0%B8%D0%B5-%D0%BD%D0%B5-%D0%BF%D1%80%D0%B0%D0%B2%D0%B5%D1%82%D0%B5-%D1%81%D0%B5%D0%BA%D1%81-%D0%B0-%D1%87%D0%B5%D1%82%D0%B5%D1%82%D0%B5-%D0%B7%D0%B0-%D0%BD%D0%B5%D0%B3%D0%BE-news654435.html", "text": "Днес Луната, която е в знак Лъв, е в секстил с Юпитер. Този хармоничен аспект ни носи късмет, успех и печалба. Човек става по-възприемчив и съчувстващ, цени се моралът, редът и законът. В материалната сфера нещата може да се подредят и да се радвате на благополучие. Когато Луната е в Лъв, винаги се появяват възможности за разкриване на творческите способности и потенциал. Такива дни са благоприятни за разходка из дворци, отиване на театър, посещение на ювелирни магазини. Предметите на разкоша могат да доставят радост за дълго време. Подходящо за развлекателни и увеселителни мероприятия. Откриват се възможности за личностна изява, за привличане на вниманието към себе си. Повечето дела ще ви се удават с лекота. Нараства увереността в собствените сили. Енергийният потенциал в това време е висок. Подходящо за празненства и веселие, приятелски срещи, флиртове. Уязвимо е сърцето, предупреждава астрологът Ивелина Пенчева. Препоръчва се лечение на коленете, ставните заболявания, при болести на очите, добавя тя. „7-ят лунен ден, който ще продължи до 13:02 часа, има отношение към силата на словото, красноречието, словесната убедителност. Удачен за бързи и краткосрочни дела. Не трябва да се поставя начало на нещо продължително. Само делата и действията, които са справедливи, могат да бъдат доведени до крайната си цел. Препоръчва се повече мълчание, да не критикувате и да не ругаете, защото това може да стане причина за заболяване на белите дробове, които сега са уязвими“, пише астрологът в хороскопа си. „8-ми лунен ден започва от 13:02 часа и продължава до 14:06 часа на следващия ден. Осмият лунен ден е време за втори шанс, второ дихание. Може да възродите старите проекти, да ги облечете в нова форма. Ден за трансформация, алхимия и преображение. Живейте по свободен график, не се преуморявайте, избягвайте суетата и бързането. Не планирайте нищо, което изисква голямо напрежение“, съветва Ивелина Пенчева. „Особено добре е за занимания с интелектуален труд, да се работи с текстове, да се четат книги и да се решават логически задачи. Благоприятно е за миротворческа и благотворителна дейност. Бъдете внимателни с огъня. Да видиш себе си на сън в огледало през 8-ми лунен ден е знак за щастливи промени. През него се раждат алхимици. Денят предпазва от всякакъв вид травми и ако това се случи, то последствията са възможно най-малко от друг път. За заболяващите в този ден болестта може да се окаже много опасна. Най-добре е да се яде лека храна. Уязвими са костите, ставите, черният дроб“, предупреждава астрологът. „В интимните отношения трябва да сте много внимателни. Най-добре е да ги избегнете и само може да се отдадете на четене на книги и теоретично усвояване на сексуални техники. Дори да чувствате желание и сили да го осъществите, добре е да се въздържате“, добавя Ивелина Пенчева. „Сега може да опитате да реализирате тези проекти, които по-рано не са ви се удавали или за които не е останало време. Време за нови и нестандартни решения. Бъдете внимателни и не надценявайте своите възможности“, съветва астрологът.", "date": "2017.05.03", "title": "ЗВЕЗДИТЕ ГОВОРЯТ! Успех и благополучие! Не правете секс, а четете за него"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B2-%D1%82%D1%80%D0%B5%D1%81%D0%BA%D0%B0-%D0%BF%D1%80%D0%B5%D0%B4%D0%B8-%D0%B3%D0%BB%D0%B0%D1%81%D1%83%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%B1%D0%BE%D1%80%D0%B8%D1%81%D0%BE%D0%B2---3-%D0%B3%D0%BE%D1%82%D0%B2%D0%B8-%D0%BB%D0%B8-news654413.html", "text": "Народното събрание започва седмичните си заседания ден преди очакваното гласуване на новото правителство. Бъдещият премиер Бойко Борисов обеща днес да съобщи имената на министрите в третия си кабинет. С какво ще изненада депутатите лидерът на ГЕРБ след последните вчерашни консултации с патриотите, приключили вечерта - всички тръпнат в очакване да чуят и коментират избора на Борисов.", "date": "2017.05.03", "title": "ИЗВЪНРЕДНО В ПИК TV! Депутатите в треска преди гласуването на кабинета \"Борисов - 3\". Готви ли изненада бъдещият премиер в парламента? (ОБНОВЕНА)"}
{"url": "http://pik.bg/%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%B5%D0%B4%D0%B8%D0%BD-%D0%BE%D1%82-%D0%BE%D1%81%D0%BD%D0%BE%D0%B2%D0%B0%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%BC%D1%8A%D0%B6%D0%BA%D0%B8-%D1%85%D0%BE%D1%80-%D0%BC%D0%B0%D1%80%D0%B5%D0%BA-news654450.html", "text": "На 79 години почина един от основателите на мъжки хор „Марек“ в Дупница Малин Йончев. Вчера той беше изпратен по последния му земен път от роднини, близки и колеги хористи, съобщава Струма.бг. През 1965 г. Малин Йончев, който е роден в с. Бистрица, и още 11 любители на хоровото пеене се събират около диригента Никола Коларов и създават хор „Марек“. Хорът жъне успехи не само в България, но и на сцени в Русия, Германия, Полша… До последния си дъх Малин Йончев беше част от хора, който сега носи името „Св. Иван Рилски“.", "date": "2017.05.03", "title": "Тъжна вест! Почина един от основателите на мъжки хор \"Марек\""}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%82%D0%BE%D0%BC%D0%B0-%D0%B1%D0%B8%D0%BA%D0%BE%D0%B2-%D1%81-%D0%B5%D0%BA%D1%81%D0%BF%D1%80%D0%B5%D1%81%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D1%86%D0%B0%D1%87%D0%B5%D0%B2%D0%B0-%D0%B5-%D0%B4%D0%BE%D0%BA%D0%B0%D0%B7%D0%B0%D0%BD-%D1%8E%D1%80%D0%B8%D1%81%D1%82-%D0%BA%D0%B0%D0%B1%D0%B8%D0%BD%D0%B5%D1%82%D1%8A%D1%82-%D0%B5-news654517.html", "text": "Според него няма чак толкова изненади и правителството е съставено от доказани професионалисти и експерти, способни да се справят с всякакви трудности. \"Това е един много добър кабинет от доказани и способни хора, които ще изкарат пълен мандат. Не виждам и изненади. Цецка Цачева не може да е изненада, както се коментира в медиите, защото тя е била два пъти председател на парламента и е доказан юрист. Порожанов пък е човек, свързан от години със земеделието и знае какви са проблемите там и как да се справи\", коментира още Биков.", "date": "2017.05.03", "title": "ПЪРВО В ПИК! Тома Биков с експресен коментар за кабинета: Цачева е доказан юрист, кабинетът е стабилен"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%88%D0%B5%D1%84%D1%8A%D1%82-%D0%BD%D0%B0-%D1%81%D0%B4%D0%B2%D1%80-%D1%85%D0%BE%D1%80%D0%B0-%D0%BD%D0%B0-%D0%B4%D0%B8%D1%81%D1%86%D0%B8%D0%BF%D0%BB%D0%B8%D0%BD%D0%B0%D1%82%D0%B0-%D1%81%D0%BC%D0%B5-%D0%B8-%D0%B5-%D0%B2%D0%B0%D0%B6%D0%BD%D0%BE-%D0%B4%D0%B0-%D0%B2%D1%8A%D1%80%D1%88%D0%B8%D0%BC-%D1%80%D0%B0%D0%B1%D0%BE%D1%82-news654520.html", "text": "\"Не мога да изказвам политически пристрастия. Ние сме хора на действието, за нас е важно да си вършим работата\", това заяви пред ПИК шефът на СДВР Младен Маринов няколко минути след като стана ясно, че за шеф на МВР е номиниран Валентин Радев. \"За нас е важно да се изпълняват служебните задължения, обстановката е такава, че трябва да се взимат мерки за сигурност. Ние сме тук, за да си вършим работата, ние сме хора на дисциплината и си вършим служебните задачи\", допълни Маринов. Припомняме, че първо агенция ПИК излезе с официалния списък на новите министри в кабинета \"Борисов 3\", където бившият председател на комисията по отбрана е заел мястото на министър на вътрешните работи.", "date": "2017.05.03", "title": "ЕКСКЛУЗИВНО И ПЪРВО В ПИК! Шефът на СДВР: Хора на дисциплината сме и е важно да вършим работа!"}
{"url": "http://pik.bg/%D1%81%D0%B2%D0%B8%D1%85%D0%B0-%D0%BA%D0%B0%D1%81%D0%B0-%D1%81-%D0%BE%D1%80%D1%8A%D0%B6%D0%B8%D0%B5-%D0%BE%D1%82-%D1%84%D0%B8%D1%80%D0%BC%D0%B5%D0%BD-%D0%BE%D1%84%D0%B8%D1%81-news654505.html", "text": "Полицейски служители на РУ-Сандански работят по установяване на извършителят на кражба от офис на фирмена база, находяща се на ПП1 Е-79  в с. Долна Градешница. За времето от 01:24 часа до 02:30 часа на 02.05.2017 г., неизвестен извършител е отнел каса, с намиращ се в нея газов пистолет, съобщава Струма.бг. За случая е уведомена РП-Сандански. Образувано е досъдебно производство.", "date": "2017.05.03", "title": "Свиха каса с оръжие от фирмен офис"}
{"url": "http://pik.bg/%D0%BF%D0%B8%D1%8F%D0%BD-%D1%88%D0%BE%D1%84%D1%8C%D0%BE%D1%80-%D0%BF%D0%BE%D0%BC%D0%B5%D1%82%D0%B5-%D0%B4%D0%B2%D0%B0%D0%BC%D0%B0-%D0%BF%D0%BE%D0%BB%D0%B8%D1%86%D0%B0%D0%B8-%D0%BF%D1%80%D0%B0%D1%82%D0%B8-%D0%B3%D0%B8-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news654509.html", "text": "Пиян мъж помете двама полицаи с кола. Инцидентът се е случил във вторник вечерта в софийския квартал \"Ботунец\". 34-годишният извършител се е возил в автомобил, който е бил спрян от полицейски патрул от 5-о РПУ за проверка. Полицаите установили, че шофьорката е неправоспособна. Докато изчаквали екип на Пътна полиция, спътникът й се преместил на мястото на шофьора, потеглил и ударил двамата униформени от патрула. Пострадалите са отведени за преглед в болница, предава Нова телевизия. При тест с дрегер е установено е, че 34-годишният е пил. Пробата е отчела 1,2 промила алкохол. Мъжът и жената са задържани в Пето полицейско управление. По случая е образувано досъдебно производство.", "date": "2017.05.03", "title": "Пиян шофьор помете двама полицаи, прати ги в болница"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B2%D0%B8%D0%B6%D1%82%D0%B5-%D0%BA%D0%BE%D0%B9-%D0%BF%D0%BE%D0%B1%D0%B5%D0%B4%D0%B8-%D0%B2-%D1%81%D1%85%D0%B2%D0%B0%D1%82%D0%BA%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D0%BC%D0%BC%D0%B0-%D0%B1%D0%BE%D0%B5%D1%86-%D0%B8-%D0%BC%D0%B0%D0%B9%D1%81%D1%82%D0%BE%D1%80-%D0%BF%D0%BE-%D0%BA%D0%B8%D1%82%D0%B0%D0%B9%D1%81%D0%BA%D0%BE-%D0%B1%D0%BE%D0%B9%D0%BD%D0%BE-%D0%B8%D0%B7%D0%BA%D1%83%D1%81%D1%82%D0%B2%D0%BE--news654503.html", "text": "Един срещу друг на тепиха преди дни излизат Тай Чи учителят Вей Леем и ММА боецът Сю Сяодун. Боят започва, като двамата заемат традиционните си пози-ММА боецът в боксова стойка, а Тай Чи учителят- в стойка „Жерав”. По-нататък боят се развива изключително динамично и приключва за 10 секунди-„Жерав”-ът не издържа на атаките и буквално е пометен. Въпросът кой е по-силен-владеещият древното китайско бойно изкуство Тай Чи ( тайцзицюан ) или боец, обучен по правилата на ММА явно вълнува китайците, щом са организирали публично двубой между двама представители на различните бойни стилове, качен в интернет.", "date": "2017.05.03", "title": "УНИКАЛНО! Вижте кой победи в схватката между ММА боец и майстор по китайско бойно изкуство Тай Чи (ВИДЕО 18+)"}
{"url": "http://pik.bg/%D0%BB%D1%8E%D0%B1%D0%B8%D0%BC%D0%B0%D1%82%D0%B0-%D1%87%D0%B5%D1%80%D0%B2%D0%B5%D0%BD%D0%B0-%D0%BA%D0%BE%D0%BB%D0%B0-%D0%BD%D0%B0-%D1%84%D1%80%D0%B0%D0%BD%D1%81%D0%BE%D0%B0%D0%B7-%D1%81%D0%B0%D0%B3%D0%B0%D0%BD-%D0%BE%D1%82%D0%B8%D0%B2%D0%B0-%D0%BD%D0%B0-%D1%82%D1%8A%D1%80%D0%B3-news654542.html", "text": "Френската аукционна къща \"Станислас Машоар\" предлага на търг любимата спортна кола на писателката Франсоаз Саган, като първоначалната оценка на лота е 80-120 хиляди евро, съобщава сайтът Лента. Наддаванията за автомобила Лотус Севън ще се проведат на 5 май в Мантасрюк-ла-Консейер. По думите на организаторите на търга предлаганото возило е било много близко до сърцето на писателката, която си падала по болидите. В нейната колекция влизали също автомобили с марки Ферари, Астън Мартин и Ягуар. Писателката била притежателка на лота до 1984 година, когато го продала на сегашния му собственик. Моторното превозно средство било записано на истинското име на Франсоаз Саган - Франсоаз Куоре. Лотус Севън е открит двуместен спортен автомобил, който се е произвеждал от 1957 до 1972 година.", "date": "2017.05.03", "title": "Любимата червена кола на Франсоаз Саган отива на търг"}
{"url": "http://pik.bg/%D0%BC%D0%B5%D1%80%D0%BA%D0%B5%D0%BB-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%B0%D0%BD%D0%BA%D0%B0%D1%80%D0%B0-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%BD%D0%B8-%D1%88%D0%B0%D0%BD%D1%82%D0%B0%D0%B6%D0%B8%D1%80%D0%B0-%D1%81-%D0%B1%D0%B5%D0%B6%D0%B0%D0%BD%D1%86%D0%B8%D1%82%D0%B5-news654487.html", "text": "Канцлерът на Германия Ангела Меркел смята, че сделката между ЕС и Турция за бежанците не позволява на Анкара да шантажира Берлин. В интервю за в. „Кьолнер щад анцайгер” Меркел казва, че „като канцлер е напълно свободна да говори направо колко опасна е ситуацията в Турция”. Меркел посочва, че това се отнася не само до публичните участия, „но и преди всичко до прекия диалог с турското правителство”. Тя подчерта, че сделката за бежанците е била сключена не само в интерес на ЕС, но и на самата Турция, защото позволява да се противодейства на престъпните банди на контрабандистите. Трафикантите на мигранти „като цяло не са в състояние да действат така, както по-рано”, каза Меркел. Меркел се обявява за балансиран подход в отношенията с Анкара. „Безспорно, нашата критика трябва да бъде ясна, но същевременно трябва да останем предпазливи, защото добрите отношения с Турция са в наш интерес”, подчерта Меркел. Канцлерът изтъкна, че въвеждането на смъртното наказание в Турция би „лишило от основание” преговорите за присъединяване на Турция към ЕС, уточняват БГНЕС и ТАСС.", "date": "2017.05.03", "title": "Меркел отговори на Турция: Анкара не може да ни шантажира с бежанците!"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D1%80%D0%B0%D1%81%D1%82%D0%B5-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D1%85%D0%B2%D0%B0%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D0%B5%D1%86-%D0%B1%D0%B8%D0%BB-%D0%BD%D0%B5%D0%BF%D1%80%D0%B8%D1%8F%D1%82%D0%B5%D0%BB-news654474.html", "text": "Северна Корея потвърди, че е задържала американец в края на април за \"неприятелски действия\", съобщават световни агенции. Държавната агенция KCNA отбеляза, че американецът Ким Сан-дук, известен също като Тони Ким, е арестуван на летището в Пхенян за \"неприятелски действия с цел събаряне на страната\". Медията допълва, че властите разследват престъплението. Ким е задържан на 22 април. Според АП арестуваният е преподавал в Пхенянския университет за наука и технология. Известно е за най-малко други двама американски граждани, които са задържани в тоталитарната държава.", "date": "2017.05.03", "title": "Напрежението расте! Северна Корея хвана американец, бил \"неприятел\""}
{"url": "http://pik.bg/%D1%81%D0%BB%D1%83%D0%B6%D0%B5%D0%B1%D0%BD%D0%B8%D1%8F%D1%82-%D0%B2%D0%BE%D0%B5%D0%BD%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B8%D0%B7%D1%82%D0%B5%D0%B3%D0%BB%D1%8F%D0%BC%D0%B5-%D1%85%D0%BE%D1%80%D0%B0-%D0%BE%D1%82-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D0%BD%D0%B0%D0%BC%D0%B0%D0%BB%D0%B5%D0%BB%D0%B8%D1%8F-%D0%BC%D0%B8%D0%B3%D1%80%D0%B0%D0%BD%D1%82%D1%81%D0%BA%D0%B8-%D0%BF%D0%BE%D1%82%D0%BE%D0%BA-news654514.html", "text": "Има изтегляне на военни от границата, потвърди военният министър Стефан Янев в Народното събрание на изслушване за националната сигурност. Това е станало обаче в синхрон с МВР и след анализ на двете ведомства. Над 200 военни са подпомагали полицията в охрана на границата, стана ясно от отчета на Янев. През 2017 по думите му много нараснали ангажиментите на военните ни по отношение на международното сътрудничество. От началото на годината на границата са хванати 294 нелегални мигранти. За сравнение със същия период на 2016 са хванати 1459 нелегални мигранти, което е със 79,8% намаление.", "date": "2017.05.03", "title": "Служебният военен министър: Изтегляме хора от границата заради намалелия мигрантски поток"}
{"url": "http://pik.bg/%D1%82%D0%B5%D0%B6%D0%BA%D0%B0-%D0%B7%D0%B0%D0%B3%D1%83%D0%B1%D0%B0-%D0%B7%D0%B0-%D0%BC%D0%B0%D1%80%D0%B8%D1%8F-%D0%B3%D0%B8%D0%B3%D0%BE%D0%B2%D0%B0-%D0%B2%D0%B5%D0%BB%D0%B8%D0%BA%D0%B0%D1%82%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D0%BA%D0%B0-%D1%81%D0%BA%D1%8A%D1%80%D0%B1%D0%B8-news654533.html", "text": "Великата спортистка Мария Гигова скърби.Първата трикратна абсолютна световна шампионка по художествена гимнастика загуби майка си. Гигова сподели тъжната вест за кончината на 89-годишната си майка. Скръбната вест идва само дни след 70-годишния юбилей на Мария Гигова, който беше на 21 април. Възнамеряваше се въпросният юбилей да бъде честван в петък (5 май) по време на откриването на Световната купа по художествена гимнастика в зала \"Арена Армеец\". Сега се очаква Гигова да получи огромна подкрепа в тежкия за голямата шампионка момент.", "date": "2017.05.03", "title": "Тежка загуба за Мария Гигова! Великата шампионка скърби"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BD%D0%B0%D1%81%D0%BB%D0%B5%D0%B4%D0%BD%D0%B8%D0%BA%D1%8A%D1%82-%D0%BD%D0%B0-%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%B2-%D1%80%D0%B5%D0%B3%D0%B8%D0%BE%D0%BD%D0%B0%D0%BB%D0%BD%D0%BE%D1%82%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D1%81-%D0%BF%D1%8A%D1%80%D0%B2%D0%B8-%D0%BA%D0%BE%D0%BC%D0%B5%D0%BD%D1%82-news654549.html", "text": "\"Все още не съм министър, нека коментирам когато бъда избран\". Това заяви в първия си коментар Николай Нанков след като бе избран за министър на региоалното развитие и благоустройство. Той допълни пред журналисти в Народното събрание, че програмата за саниране е залегнала като основен приоритет в коалиционното споразумение и, че пари за нейното финансиране има. Нанков допълни, че е възможно програмата да бъде оптимизирана и ще продължи да работи по темата. Припомняме, че той бе зам.-министър на Лиляна Павлова в регионалното ведомство и е запознат добре с работата в предишния кабинет на ГЕРБ.", "date": "2017.05.03", "title": "ЕКСКЛУЗИВНО В ПИК! Наследникът на Лиляна Павлова в регионалното министерство с първи коментар след избора му "}
{"url": "http://pik.bg/%D0%BE%D1%82%D0%B1%D0%BE%D0%B9-%D0%B2%D1%8A%D0%B2-%D0%B2%D0%B5%D0%BB%D0%B8%D0%BD%D0%B3%D1%80%D0%B0%D0%B4-%D0%B2%D0%BE%D0%B4%D0%B0%D1%82%D0%B0-%D1%81%D1%82%D0%B0%D0%B2%D0%B0-%D0%B7%D0%B0-%D0%BF%D0%B8%D0%B5%D0%BD%D0%B5-%D1%83%D1%80%D0%B0%D0%BD%D1%8A%D1%82-%D0%B5-%D0%B2-%D0%BD%D0%BE%D1%80%D0%BC%D0%B8%D1%82%D0%B5-news654525.html", "text": "Питейната вода във Велинград е в нормите за наличие на уран с изключение на пробата на водата от извор“ Легоринец“, където при норма 0.03 мг/л е установено 0.032 мг/л. Това сочат предварителните резултати от 2 май от извършените анализи на 9 проби питейни води, взети от Регионалната здравна инспекция в Пазарджик, от гр. Велинград и с. Св. Петка, с. Пашово, с. Юндола, с. Грашево и с. Мечо корито и анализирани в лабораторията на Националния център по радиобиология и радиационна защита – София. По радиологичен показател естествен уран изследваните води съответстват на изискванията на Наредба № 9 за качеството на водата, предназначена за питейно-битови цели, с изключение на пробата вода от каптаж – извор “Легоринец”, съобщава \"Монитор\". Същият обаче, по данни на местното водно дружество „ ВКТВ“ в курортния град е изключен от схемата за водоснабдяване във Велинград още на 20 април т.г., след като пристигна разпореждане на шефката на здравната инспекция в Пазарджик д-р Фани Петрова за затваряне на извора заради завишени норми на уран.", "date": "2017.05.03", "title": "Отбой във Велинград! Водата става за пиене, уранът е в нормите"}
{"url": "http://pik.bg/%D0%BC%D0%B0%D1%82%D0%B5%D0%BC%D0%B0%D1%82%D0%B8%D0%BA%D0%B0-%D0%BD%D0%BE%D0%B2%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D1%81-%D1%80%D0%B5%D0%BA%D0%BE%D1%80%D0%B4%D0%BD%D0%BE-%D0%BC%D0%BD%D0%BE%D0%B7%D0%B8%D0%BD%D1%81%D1%82%D0%B2%D0%BE-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0---%D0%BE%D1%82-20-%D0%B3%D0%BE%D0%B4%D0%B8%D0%BD%D0%B8-%D0%BD%D0%B5-%D0%B5-%D0%B8%D0%BC%D0%B0%D0%BB-news654506.html", "text": "Новото правителство ще има рекордна подкрепа от 135 народни представители. Това заяви пред \"Фокус\" математикът проф. Михаил Константинов. \"Първо, коалицията в предишния кабинет беше коалиция на малцинството. Ще припомня, че тя имаше, доколкото помня, 107 депутати – ГЕРБ с 84 и „Реформаторите“ с 23. С коалиция на малцинството се управлява много трудно. Както видяхме, това се оказа даже и невъзможно. Докато сегашната коалиция има, макар и малко, но мнозинство. Имаме 122 депутати сумарно – ГЕРБ и „Обединени патриоти“, плюс новият независим депутат и спокойно може да добавите 12 души от парламентарната група на „Воля“. Забележете, че тази група дори да се разпадне, парчетата пак ще отидат при ГЕРБ. Така че там имате всъщност потенциални 135 мандата, което се доближава до абсолютния рекорд на демокрацията. Ще припомня, че този рекорд беше поставен през 1997 г., когато Обединените демократични сили под ръководството на г-н Костов, имаха 137 депутата. Сега имаме 135. При едно такова мнозинство да се издъниш и да ти пропадне коалицията, вече наистина е лошо. Затова аз смятам, че има условия за устойчиво управление. Освен това, просто ни е необходимо това управление. Ние не можем да си позволяваме повече експерименти с избори, защото виждате какво се случва наоколо\", коментира експертът на въпрос за разликите между предишния и бъдещия кабинет на Борисов. \"Двете силови министерства са от фундаментална важност. Това е Министерството на вътрешните работи и Министерството на отбраната. Това са министерствата, които контролират силови структури. Там е въоръжената полиция и жандармерия, там е войската. Върху тази сигурност се крепи държавата. Държава, която няма сигурна полиция и сигурна войска, е никаква държава. Естествено и Министерството на финансите трябва да бъде в едни много здрави ръце. Надявам се, че г-н Горанов ще осъществи здраво ръководство, защото една държава с охлабени финанси, също не е никаква държава. Така че тези три министерства, очевидно са възлови в случая, естествено Министерството на външните работи, което трябва да е много внимателно в своите действия, защото то няма самостоятелни действия. То трябва да изпълнява политиката на правителството съвместно с президента на Републиката, защото вие знаете, че една от отговорностите на президента е външната политика. И така, новият президент, новото правителство трябва да изработят една много балансирана, внимателна, но твърда външна политика. Никакви компромиси със сигурността на държавата, ама никакви. Ако трябва, по най-драстичен начин да се действа, но компромиси със сигурността – не. С всичко друго може да се направи компромис, да се изчака, да се види, но сигурност не се дава. Защото счупите ли сигурността, край съсипвате държавата\", обясни Михаил Константинов. \"Естествено, че конкретните имена имат значение. Защото в крайна сметка политиката се прави от живи хора, техните добри и лоши качества. Така че има значение. Но, първо ние в момента някои неща просто не ги знаем. Където има много министри, има колебания, не се знае кои ще бъдат. Иначе виждаме доста министри от предишния кабинет на г-н Борисов, което е естествено, той е свикнал да работи с тези хора и ще продължи да работи с тях. Но ето, влизаме в едно ключово министерство като МВР, а аз лично все още не знам кой ще го оглави. МВР е ключово министерство, защото проблемите със сигурността стават все по-остри в България и в целия свят. Така че финансите и МВР, това са двете възлови министерства, на които се крепи цялата държава винаги\", обясни още математикът.", "date": "2017.05.03", "title": "МАТЕМАТИКА! Новото правителство с рекордно мнозинство в парламента - от 20 години не е имало такова чудо"}
{"url": "http://pik.bg/%D0%B7%D0%B0%D1%82%D0%B2%D0%B0%D1%80%D1%8F%D1%82-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D1%87%D0%B0%D0%BA%D0%B0%D0%BB%D0%BD%D1%8F-%D0%BD%D0%B0-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B0%D1%82%D0%B0-%D0%B3%D0%B0%D1%80%D0%B0-%D0%B2-%D1%81%D0%BE%D1%84%D0%B8%D1%8F-news654579.html", "text": "Изпълнителите на ремонта на Централна гара планират затваряне на участъка от голямата чакалня до изхода на пешеходния подлез. През август, когато потокът е намалял срещу досегашните билетни каси ще има отворени врати, където пътуващите ще минават. Новата организация на обслужване ще бъде въведена след като приключи рехабилитацията на първи перон, във вида, когато е строена гарата.  \"Вече е премахнат старият цял навес и се виждат чугунените колони, които са били скрити при последния ремонт.  Върху тях предстои да се постави комбинирана конструкция от ламарина и стъкло\", обясни Стоян Димитров - представител на консорциума ДЗЗД \"Железопътна гара-Пловдив\". \"В момента тече консервация и реставрация на сградата на Централна гара. Екип от специалисти реставрират и обработват каменните елементи, които през годините са били запечатани под десетки пластове боя. Паралелно с това се възстановяват старите рустикалните мазилки, които по-късно ще бъдат боядисани\", уточни Стоян Димитров . Според проекта на мястото на бившата магазия ще бъде изграден хотел. \"Цялата документация е съгласувана с Националния институт за паметниците на културата, входирана е Община Пловдив и очакваме издаването на строителното разрешение. За залата, която ще бъде построена на мястото на бившата транспортна болница тече съвместяване проекта с този на НКЖИ, касаещ Пробива т.е преминаването на ЖП линиите по булеварда\", каза инж. Димитров. Според Димитров в края на есента реставрацията на сградата на Централна гара може да бъде завършена. В рамките на 2 години  след получаване на строително разрешение ще бъде готов и хотелът, но за залата няма как да се правят прогнози преди да се изпълнят допълнителните съгласувателни процедури.", "date": "2017.05.03", "title": "Затварят голямата чакалня на Централната гара в София"}
{"url": "http://pik.bg/%D0%BD%D0%BE%D0%B2%D0%B0-%D0%BD%D0%B0%D1%80%D0%B5%D0%B4%D0%B1%D0%B0-%D1%89%D0%B5-%D0%BE%D0%BF%D1%80%D0%B5%D0%B4%D0%B5%D0%BB%D1%8F-%D0%B7%D0%B0%D0%BF%D0%BB%D0%B0%D1%82%D0%B8%D1%82%D0%B5-%D0%B8-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%BD%D0%B0-%D1%83%D1%87%D0%B8%D1%82%D0%B5%D0%BB%D0%B8%D1%82%D0%B5-news654572.html", "text": "Министърът на образованието и науката проф. Николай Денков подписа наредба, с която утвърди Държавния образователен стандарт (ДОС) за нормиране и заплащане на труда. Документът е обнародван в брой №34 на „Държавен вестник“ от 28.04.2017 г., съобщават от МОН. Наредбата запазва в значителна степен досегашните механизми за определяне на нормите за преподавателска работа, условията за разкриване на работно място за педагогическите специалисти и реда и начина за определяне на работните заплати на персонала в държавните и общинските детски градини, училища и центровете за подкрепа за личностно развитие. Новите моменти са свързани с намаляване на нормите за преподавателска работа на педагогическите специалисти, преподаващи учебните предмети музика, хореография, изобразително изкуство, физическо възпитание и спорт, труд и техника и технологии и предприемачество от 720 часа на 700 часа. Намалява се и нормативът за преподавателска заетост на заместник-директорите. Намаляването на нормативите ще доведе до разкриване на повече работни места. Ако в дадено училище няма кой да поеме повече от половината  учебни часове по даден предмет, учебното заведение трябва да назначи допълнителен учител по предмета. Намалението на нормите за преподавателска работа на педагогическите специалисти, преподаващи по изброените учебни предмети няма да доведе до намаляване на получаваните от тях трудови възнаграждения. С наредбата са актуализирани размерите на минималните основни работни заплати за длъжностите, заемани от педагогическите специалисти в сила от 1 януари 2017 г. МОН предвижда специална разпоредба за ситуации, в които учители в основните училища изпълняват по-малко учебни часове от минималната норма преподавателска работа. Това може да е последица от факта, че децата вече ще завършват основно образование след седми, а не след осми клас. При наличие на средства в училищния бюджет тяхната заплата може да не бъде намалявана.", "date": "2017.05.03", "title": "Нова наредба ще определя заплатите и работата на учителите"}
{"url": "http://pik.bg/%D0%BA%D0%B8%D1%82%D0%B0%D0%B9%D1%81%D0%BA%D0%B8-%D1%85%D0%BE%D0%BB%D0%B4%D0%B8%D0%BD%D0%B3-%D1%81%D1%82%D0%B0%D0%BD%D0%B0-%D0%BD%D0%B0%D0%B9-%D0%BA%D1%80%D1%83%D0%BF%D0%BD%D0%B8%D1%8F-%D0%B0%D0%BA%D1%86%D0%B8%D0%BE%D0%BD%D0%B5%D1%80-%D0%BD%D0%B0-%E2%80%9E%D0%B4%D0%BE%D0%B9%D1%87%D0%B5-%D0%B1%D0%B0%D0%BD%D0%BA%E2%80%9D-news654513.html", "text": "„Фракфуртен алгемайне цайтунг”, цитиран от „Фокус” Китайският холдинг HNA Group се превърна в най-големият акционер на „Дойче Банк“, съобщава германският национален ежедневник .", "date": "2017.05.03", "title": "Китайски холдинг стана най-крупния акционер на „Дойче банк”"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B8%D0%B2%D0%B5%D0%BB%D0%B8%D0%BD%D0%B0-%D0%B2%D0%B0%D1%81%D0%B8%D0%BB%D0%B5%D0%B2%D0%B0-%D1%81-%D0%BF%D1%8A%D1%80%D0%B2%D0%B8-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BD%D0%B0%D1%81%D0%BB%D0%B5%D0%B4%D0%BD%D0%B8%D0%BA%D0%B0-%D0%B9-%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-%D0%B2-%D0%B5%D0%BA%D0%BE%D0%BB%D0%BE%D0%B3%D0%B8%D1%8F%D1%82%D0%B0-news654524.html", "text": "\"Неговата биография показва, че има опита и капацитета да се справи с опазването на околната среда\". Това заяви бившият министър на екологията във вториая кабинет на ГЕРБ Ивелина Василева минути след като стана ясно, че на поста в кабинета \"Борисов 3\" ще я наследи Нено Димов. Василева добави, че министерството е изключително сериозно. Тя му пожела успех не само в лично качество, но и от името на цялата парламентарна група. Василева допълни, че ако Нено Димов има нужда от съвети или помощ, тя винаги ще бъде насреща. Защо обаче не е станала отново министър, тя не се нае да даде отговор, но допълни, че остава ангажирана с темата.", "date": "2017.05.03", "title": "ПЪРВО В ПИК TV! Ивелина Василева с първи коментар за наследника й Нено Димов в екологията "}
{"url": "http://pik.bg/%D1%85%D0%BE%D1%80%D0%B0-%D0%BA%D0%BE%D0%B8%D1%82%D0%BE-%D1%8F%D0%B2%D0%BD%D0%BE-%D0%B3%D1%80%D0%B0%D0%BC-%D0%BD%D0%B5-%D1%81%D0%B0-%D0%B2-%D1%87%D0%B0%D1%81-%D1%81-%D0%BF%D1%80%D0%B5%D0%B4%D0%BD%D0%B0%D0%B7%D0%BD%D0%B0%D1%87%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BE%D0%B3%D0%BB%D0%B5%D0%B4%D0%B0%D0%BB%D0%B0%D1%82%D0%B0-%D0%B8-%D1%89%D0%BE-%D0%B5-%D1%82%D0%BE%D0%B2%D0%B0-%D0%BE%D1%82%D1%80%D0%B0%D0%B6%D0%B5%D0%BD%D0%B8%D0%B5-news654570.html", "text": "Отражението е това, което съсипва тази колекция снимки и ги превръща в нещо глупаво, неудобно и дори ужасно. Нека се посмеем от сърце над хората, за които отражението се оказа най-големият им враг. Искрено съветваме да преглеждате внимателно снимките, които правите, преди те да бъдат разпространени в социалните мрежи. Така ще си спестите много неудобни ситуации и обяснения...", "date": "2017.05.03", "title": "Хора, които явно грам не са в час с предназначението на огледалата и що е това отражение..."}
{"url": "http://pik.bg/%D0%BC%D0%B8%D1%88%D0%B5%D0%BB-%D0%B1%D0%B0%D1%80%D0%BD%D0%B8%D0%B5-%D0%B1%D1%80%D0%B5%D0%BA%D0%B7%D0%B8%D1%82-%D0%BD%D1%8F%D0%BC%D0%B0-%D0%B4%D0%B0-%D0%B1%D1%8A%D0%B4%D0%B5-%D0%B1%D1%8A%D1%80%D0%B7-%D0%B8-%D0%B1%D0%B5%D0%B7%D0%B1%D0%BE%D0%BB%D0%B5%D0%B7%D0%BD%D0%B5%D0%BD-news654581.html", "text": "Sky News, цитиран от \"Фокус\" Мишел Барние, главният преговарящ на ЕС по въпросите на излизането на Великобритания от структурите на Общността, заяви, че Брекзитът няма да приключи „бързо и безболезнено“, предава . Барние предупреди, че би било „илюзия“ да се мисли, че подобно нещо може да се случи. Съответните коментари той направи на пресконференция, на която да представи насоките на Европейската комисия за първата фаза на преговорите с Лондон. \"Нуждаем се от стабилни решения, имаме нужда от правна точност и това ще отнеме време“, обясни Барние.", "date": "2017.05.03", "title": "Мишел Барние: Брекзит няма да бъде бърз и безболезнен"}
{"url": "http://pik.bg/%D1%82%D0%B5%D0%B6%D1%8A%D0%BA-%D1%83%D0%B4%D0%B0%D1%80-%D1%87%D0%B0%D0%BD%D1%82%D0%B8%D1%82%D0%B5-%D1%88%D0%B0%D0%BD%D0%B5%D0%BB-%D0%B8-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B2-%D0%B0%D0%BF%D0%B8-%D1%80%D0%B0%D0%B7%D0%B4%D0%B5%D0%BB%D0%B8%D1%85%D0%B0-%D0%BB%D0%B8%D0%BB%D0%B8-%D0%BF%D0%B0%D0%B2%D0%BB%D0%BE%D0%B2%D0%B0-%D1%81-%D0%BB-news654522.html", "text": "Тежък удар нанесоха на един от най-верните хора на ГЕРБ - Лиляна Павлова, скандалите от последните дни с разследването на прокуратурата в АПИ, както и разкритието за скъпите й чанти \"Шанел\". апук на спекулациите и \"подранилите\" списъци, но ресорът, който й бе даден има краен срок и съвсем не е от най-престижните, тъй като няма да разполага с министерство и бюджет - европредседателството ни през 2018 г. Остава отворен и въпросът какво ще прави тя след като мине ангажиментът ни към ЕС, на който отговор все още никой в ГЕРБ не се наема да даде. Всички обаче са категорични, че нахлуването на ДАНС и прокуратурата в АПИ и изтичането на данни от разследването, касаещи именно периода на управление на пълните структури от Павлова, са оказали решаващо значение за раздялата й с ресора. За капак дни преди съставянето на кабинета се появи и разкритието на съветничката на председателката на БСП Корнелия Нинова - Бояна Бозаджиева, че Павлова носи чанти за хиляди левове Вярно, че все пак Павлова остана в кабинета, н", "date": "2017.05.03", "title": "ТЕЖЪК УДАР! Чантите \"Шанел\" и разследването на прокуратурата в АПИ разделиха Лили Павлова с любимото министерство"}
{"url": "http://pik.bg/%D1%81%D0%B8%D1%80%D0%B8%D0%B9%D1%81%D0%BA%D0%B8%D1%82%D0%B5-%D0%B1%D1%83%D0%BD%D1%82%D0%BE%D0%B2%D0%BD%D0%B8%D1%86%D0%B8-%D0%BF%D1%80%D0%B5%D0%BA%D1%80%D0%B0%D1%82%D0%B8%D1%85%D0%B0-%D1%83%D1%87%D0%B0%D1%81%D1%82%D0%B8%D0%B5%D1%82%D0%BE-%D1%81%D0%B8-%D0%B2-%D0%BC%D0%B8%D1%80%D0%BD%D0%B8%D1%82%D0%B5-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-news654638.html", "text": "Сирийските бунтовници обявиха, че прекратяват участието си в последния кръг от мирните преговори, започнал в Казахстан, на който воюващите страни ще обсъдят план за създаване на зони за сигурност. Това съобщи БГНЕС. „Делегацията на бунтовниците прекратява срещите, заради въздушните удари срещу цивилни. Преустановяването ще продължи докато обстрелът в Сирия не спре”, каза източник на бунтовниците в казахстанската столица Астана. Делегациите на сирийското правителство и на бунтовниците се срещнаха днес за началото на четвъртия кръг от разговорите, спонсорирани от подкрепящите режима в Дамаск Русия и Иран и подкрепящата опозицията Турция. Преговорите днес започнаха с поредица двустранни срещи и трябваше да се съсредоточат върху руския план за създаване на „зони за деескалация” в контролираните от бунтовниците зони в северозападната провинция Идлиб, в части от централната провинция Хомс, в южните райони и в контролирания от опозицията анклав Източна Гута край Дамаск. Според руския проект около тези зони ще се обособят зони за сигурност, където ще има КПП и центрове за наблюдение, ръководени съвместно от правителствени войници и бунтовници. Военни единици от неконкретизирани „държави наблюдателки” също може да бъдат разположени. Турция, Иран и Русия са гаранти на споразумението и обещават да създадат „съвместна работна група” да 5 дни след като той бъде подписано от воюващите страни.", "date": "2017.05.03", "title": "Сирийските бунтовници прекратиха участието си в мирните преговори"}
{"url": "http://pik.bg/%D0%BC%D0%B0%D1%80%D0%B5%D1%88%D0%BA%D0%B8-%D1%81%D1%80%D0%B5%D1%89%D1%83-%D0%B1%D0%BD%D1%82-%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%BE%D0%B1%D0%B2%D0%B8%D0%BD%D0%B8-%D0%B2%D0%B0%D0%BB%D1%8F-%D0%B0%D1%85%D1%87%D0%B8%D0%B5%D0%B2%D0%B0-%D1%87%D0%B5-%D1%83%D1%80%D0%BE%D0%BD%D0%B2%D0%B0-%D0%B4%D0%BE%D0%B1%D1%80%D0%BE%D1%82%D0%BE-%D0%BC%D1%83-%D0%B8%D0%BC%D0%B5-%D0%BF%D1%80%D0%BE%D0%B2%D0%B5%D1%80%D0%B5%D1%82%D0%B5-%D0%BA%D0%B0%D0%BA%D0%B2%D0%BE-%D1%8F-news654616.html", "text": "Бизнесменът с аптеки, а отскоро и зам.-председател на Народното събрание Веселин Марешки обвини БНТ в некоректни внушения заради разследване на предаването \"Открито\" на Валя Ахчиева. Лидерът на най-малката партия в парламента ВОЛЯ изпрати и писмо до генералния директор на БНТ Вяра Анкова и до Мария Стоянова, председател на СЕМ, в което настоява негово опровержение да бъде изчетено в ефир. „В последното си предаване от 27.04.2017г. Валя Ахчиева тенденциозно направи опит за дискредитиране на аптеки „Марешки”. От репортажа стана ясно най-вече, че водещата не е добре запозната с темата на репортажа, но пък упорито се опита да внуши, че в работата на фирмата има нещо нередно. Това категорично не отговаря на истината“, заявява в писмото Марешки. Според него обявената като основна тема - реекспорт на скъпоструващи лекарствени продукти, по никакъв начин не е свързана с излъченото, нито доказано от авторката. Пет дни след излъчването на материала компетентните органи – НЗОК чрез РЗОК, извършиха проверка, която доказа, че няма нищо нередно в работата на аптека „Марешки“ в Силистра. „Този репортаж не само постави под въпрос „професионализма” на г-жа Ахчиева, но беше опит за уронване доброто име на аптеки „Марешки”, на редица лекари и специалисти. Изнесените в „разследването” й данни са нелепи за всеки специалист, но за зрители без медицински и фармацевтични познания, може би са прозвучали достоверно. Подобни внушения обслужват интереса на истинските извършители на реекспорт и могат да доведат до там, че за българските граждани препаратът „Хюмира“ да не бъде наличен на пазара“, казва още Веселин Марешки. Той подчертава, че това не е първи опит на журналистката да очерни името му. “Какво я мотивира да го прави и защо тези материали излизат в ефир, оставям на Вас да проверите“, се казва още в писмото. „Изложените твърдения, че скъпият препарат „Хюмира“ се купува от „мъртви души“ и „мними пациенти“, бяха голословни и очевидно си противоречаха със записаните интервюта с пациент и лекуващите го лекари в предаването. Процесът по назначаване на лечение с този препарат е сложен и отнема два-три месеца. В него участват множество независими лекари, лечебни заведения, чрез НЗОК и РЗОК. Абсурдно е да се твърди, че е възможно да има организирана схема за неправомерно предписване на лекарството“, категоричен е Марешки.", "date": "2017.05.03", "title": "Марешки срещу БНТ! Депутатът обвини Валя Ахчиева, че уронва доброто му име! Проверете какво я мотивира за това, зове варненецът"}
{"url": "http://pik.bg/%D1%82%D0%B0%D0%BB%D0%B8%D1%81%D0%BC%D0%B0%D0%BD-%D1%82%D0%BE%D0%B7%D0%B8-%D1%80%D0%B8%D0%B6-%D1%81%D0%BB%D0%B0%D0%B4%D1%83%D1%80-%D0%B5-%D0%BF%D1%8A%D1%80%D0%B2%D0%B8%D1%8F%D1%82-%D0%BA%D0%BE%D1%82%D0%B0%D1%80%D0%B0%D0%BA-%D0%BC%D0%BE%D1%80%D1%8F%D0%BA-%D0%BD%D0%B0-%D0%B1%D0%BE%D1%80%D0%B4%D0%B0-%D0%BD%D0%B0-%D1%80%D1%83%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B0%D0%B4%D0%B0-%D0%BA%D1%8A%D0%BC-%D1%81%D0%B8%D1%80%D0%B8%D1%8F-news654624.html", "text": "Една от снимките носи надпис: \"Целият екипаж е на сбор на палубата. Матрос Иванович е на първа линия\". Министерството на отбраната на Русия публикува на страницата си във Фейсбук снимки на най-необикновения \"моряк\" във военноморския флот. Рижият сладур, който е кръстен Сергей Иванович, е на борда на ракетния крайцер \"Москва\", който пътува към бреговете на Сирия.", "date": "2017.05.03", "title": "ТАЛИСМАН! Този риж сладур е първият котарак моряк на борда на руската армада към Сирия "}
{"url": "http://pik.bg/%D0%BF%D0%BB%D0%B0%D0%BC%D0%B5%D0%BD-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%BF%D0%BE%D0%BB%D1%83%D1%87%D0%B0%D0%B2%D0%B0%D1%82-%D0%B4%D0%B5%D1%81%D0%B5%D1%82-%D0%BF%D1%8A%D1%82%D0%B8-%D0%BF%D0%BE-%D0%BC%D0%B0%D0%BB%D0%BA%D0%BE-%D0%BF%D0%B0%D1%80%D0%B8-%D0%BE%D1%82-%D0%B3%D0%B5%D1%80%D0%BC%D0%B0%D0%BD%D1%86%D0%B8%D1%82%D0%B5-%D0%B7%D0%B0-%D0%B5%D0%B4%D0%BD%D0%B0-%D0%B8-%D1%81%D1%8A%D1%89%D0%B0--news654617.html", "text": "\"Отношението на властта към нас е нормално, като към фактор в обществото.\" Това каза в предаването \"Лице в лице\" по Би Ти Ви президентът на КНСБ Пламен Димитров в отговор на въпрос чувства ли се ухажван от управляващите. Димитров добави, че не вижда причина да се чувства длъжен синдикатите да не протестират и да не разбунват духовете. Поискахме промяна на политиките в редица сектори, подчерта той. Синдикалистът коментира обявения днес проектокабинет, като отбеляза, че според него е добре, че доказалите името си досегашни министри остават. \"Не виждам драма и в ресора на Лиляна Павлова, която ще отговаря за българското председателство\", заяви Димитров. По думите му предложеният за социален министър Бисер Петков е добър специалист в сферата на труда и социалната политика и ще постигне успехи. \"Трябва да погледнем по-внимателно какво се случва и да дадем възможност през първите 30 дни да се напише управленската програма. Ние искаме да участваме в писнаето на тази програма в сектори като социална сфера, здравеопазване и образование, заяви президентът на КНСБ. Той подчерта, че увеличаването на доходите у нас няма алтернатива. Иначе бизнесът просто няма да може да си намери кадри\", заяви Димитров. Искаме увеличение на средната работна заплата до 1700 лв. до 2022 г. Реалността и пазарът потвърждават, че това е възможно, посочи синдикалистът. Той даде промер с германско предприятие, което има филиал у нас и където, по думите на Димитров, работниците получават 32 евро на час, а българските им колеги – 3,2 евро на час при близо 50% по-висока производителност на сънародниците ни.", "date": "2017.05.03", "title": "Пламен Димитров: Българите получават десет пъти по-малко пари от германците за една и съща работа"}
{"url": "http://pik.bg/%D0%B0%D0%BD%D0%B4%D1%80%D0%B5%D0%B9-%D1%80%D0%B0%D0%B9%D1%87%D0%B5%D0%B2-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%87%D0%B0%D0%BD%D1%82%D0%B8%D1%82%D0%B5-%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%B8-%D0%B7%D0%B0-%D0%BD%D0%BE%D0%B2%D0%B8%D1%8F-%D0%BA%D0%B0%D0%B1%D0%B8%D0%BD%D0%B5%D1%82-%D0%BF%D0%BE%D0%B7%D0%B4%D1%80%D0%B0%D0%B2%D1%8F%D0%B2%D0%B0%D0%BC-%D0%B1%D0%BE%D1%80%D0%B8%D1%81%D0%BE%D0%B2-%D1%86%D1%8F%D0%BB%D0%BE-news654608.html", "text": "Едно от нещата, което най-много ме изненада, бе Нено Димов - с екологията. Това може би вещае една нова политика. Това коментира пред Би Ти Ви социологът Андерй Райчев и допълни: \"Димов поне не е чиновник. Но не знам какво да мисля за здравеопазването\". Георги Харизанов от Института за дясна политика заяви на свой ред, че има ресори, в които непопулярните реформи трябва да получат по-голяма обществена подкрепа: \"Половин милион мошеници например източват социалната система - половин милион фалшиви диабетици, астматици и какви ли не. Непопулярните реформи трябва да получат обществена подкрепа! Тези, които правят реформите, са винаги малцинство. И тук не става дума само за премиера, а и за министри, шефове на агенции и т.н\". \"Като цяло - има интересен баланс - 50 на 50. Бивши министри и 9 нови, 4 от които от нова партия, която е на власт. Новите са интересни лица. ГЕРБ е на път да си попълни портфейла с нови силни играчи. Решението за министъра на културата - добри са отзивите. Вежди Рашидов след два мандата бе претоварен от негативи. Изказвам моите уважения към него - справи се с една тежка ситуация. Има едно решение - Екатерина Захариева. Това е интересно решение и жест към умните и красивите. Умните и красивите и техните спонсори тя ще ги обедини. Поздравявам Борисов за този хитър ход... Цецка Цачева ще ходи в посолствата и ще обяснява, че съдебната реформа е направена\", заяви Андрей Райчев. \"Ако Цацаров си свърши работата, ДОСТ ще бъде забранен! Това е моето лично мнение, дано да не греша. Да допуснем, че Цацаров извърши това нещо, Турция няма да нападне България заради това. Но ще се случи следното - два варианта: А - Озверелите патриоти начело на България потискат правата на човека; Б - Най-после се задействаха имунните сили на тази държава пред шантажа на един нездрав човек, начело на една съседна страна. Когато България извърши такова нещо - единственото важно е как Европа чете това\", заяви още Райчев. \"Поздравявам с този ход Борисов - цялото слагачество на Плевнелиев той ще употреби на ползу роду\", добави социологът. Георги Харизанов коментира и темата, че Лиляна Павлова получава \"едно министерство, което е лимитирано във времето\": \"Изключително важно е там да има оперативен човек, който да може да спазва срокове. Изключително радостен съм, че именно Лиляна Павлова ще се заеме с процесите там, след като Меглена Кунева не направи кой знае какво\". На въпрос дали Лиляна Павлова не е станала \"жертва на чантите\", Андрей Райчев коментира: \"Българите не щат това! Не може скъпа чанта, скъпа кола и т.н. Като си се хванал на хорото, ще носиш евтина чанта\".", "date": "2017.05.03", "title": "Андрей Райчев с коментар за чантите на Павлова и за новия кабинет: Поздравявам Борисов! Цялото слагачество на Плевнелиев той ще употреби на ползу роду"}
{"url": "http://pik.bg/7-%D0%BF%D1%80%D0%B8%D0%B7%D0%BD%D0%B0%D0%BA%D0%B0-%D1%87%D0%B5-%D0%B1%D1%80%D0%B0%D0%BA%D1%8A%D1%82-%D0%B2%D0%B8-%D0%B5-%D0%BE%D0%B1%D1%80%D0%B5%D1%87%D0%B5%D0%BD-%D0%BD%D0%B0-%D0%BF%D1%80%D0%BE%D0%B2%D0%B0%D0%BB-news654607.html", "text": "Нормално е влюбените двойки да се усещат като взаимно допълващи се личности. В това се крие разковничето на любовта. Идва момент обаче, в който страстта и любовните трепети се уталожват. Тогава настъпва етап, в който личностите трябва да се изявят едновременно като едно цяло и като индивидуалности. Много често се случва да действаме под слепия контрол на любовта. Отминаваме тревожни сигнали у партньора си, на които иначе би трябвало да обръщаме внимание. Например, ако единият партньор отявлено показва раздразнението си към малки деца и бебета, а другият успокоява себе си като смята, че това е само мимолетен период, накрая може да се стигне до развод след фактическата поява на деца в семейството. Всеки има семейство, приятели, работа. Нормално е да обръщаме внимание на всичко това, но когато тези обстоятелства и връзки са на преден план пред интимните ви отношения с партньора, нещо не е наред. Да помогнеш на приятел в нужда, да бъдеш до болен роднина, да работиш до късно, защото имаш краен срок за проект – добре, но ако това е постоянна нагласа, бракът ви е обречен. Едно партньорство, каквото е бракът, трябва да е изградено върху равнопоставеност. Емоционално няма как да сте стабилни и щастливи, ако единият винаги е притиснат от другия. Ако единият партньор винаги се държи така, сякаш другият му е задължен за любовта, жестовете, компромисите и какво ли още не, бракът е обречен на провал или най-малкото на една дългосрочна агония, скрепена с подпис, ако не се промени тази нагласа. Липсата на интимност във всичките ѝ аспекти е пагубна за брака. Ако брачният съюз не е подкрепен от физическа и емоционална плътност, той няма здрави основи, независимо колко добри партньори сте иначе. Да си влюбен е едно, но да пристъпиш в брак – съвсем различно. Понякога партньорите не си дават сметка как поведението им, нагласата им, разбиранията им за щастлива връзка и особеностите на характера им могат да разрушат брачния съюз. Съществуват някои сигурни знаци, които показват, че бракът ви няма да трае дълго. Ето кои са те: Ако единият партньор винаги доминира и съди другия в различни ситуации, това рано или късно ще даде отражение върху отношенията. Съденият партньор все се надява, че съдещият ще се кротне, ще свикне с особеностите на характера на другия или ще осъзнае некоректното си поведение. Често обаче не става така, а назряват конфликт след конфликт.", "date": "2017.05.03", "title": "7 признака, че бракът ви е обречен на провал"}
{"url": "http://pik.bg/%D0%BB%D0%B0%D0%BC%D0%B0%D1%80%D0%B8%D0%BD%D0%B8-%D0%B4%D0%B6%D0%B8%D0%B3%D0%B8%D1%82-%D1%81-%D0%B1%D0%BC%D0%B2-%D0%BE%D1%82%D0%BD%D0%B5%D1%81%D0%B5-%D0%B4%D0%B2%D0%B5-%D0%BE%D0%B3%D1%80%D0%B0%D0%B4%D0%B8-%D0%B7%D0%B0%D0%B1%D0%B8-%D1%81%D0%B5-%D0%B2-%D0%B4%D1%8A%D1%80%D0%B2%D0%BE-%D0%B8-%D0%B7%D0%B0%D1%80%D1%8F%D0%B7%D0%B0-%D0%B1%D0%B0%D0%B2%D0%B0%D1%80%D0%B5%D1%86%D0%B0-news654628.html", "text": "Джигит от Монтана по чудо преби някого, след като отнесе с БМВ-то си две огради на къщи и се заби след това в дърво. Инцидентът е станал по обед, а потресена свидетелка разказва пред Нова телевизия, че мъжът с бавареца буквално \"летял\" по шосето. След като се ударил в дървото, шофьорът изоставил колата си и се скрил.", "date": "2017.05.03", "title": "ЛАМАРИНИ! Джигит с БМВ отнесе две огради, заби се в дърво и заряза бавареца "}
{"url": "http://pik.bg/17-%D0%B3%D0%BE%D0%B4%D0%B8%D1%88%D0%BD%D0%B0-%D0%BF%D0%BE%D1%87%D0%B8%D0%BD%D0%B0-%D0%BE%D1%82-%D0%B5%D0%B4%D0%BD%D0%BE%D0%BA%D1%80%D0%B0%D1%82%D0%BD%D0%B0-%D1%83%D0%BF%D0%BE%D1%82%D1%80%D0%B5%D0%B1%D0%B0-%D0%BD%D0%B0-%D0%B4%D1%80%D0%BE%D0%B3%D0%B0-news654630.html", "text": "17-годишно момиче е починало след еднократна употреба на наркотик. Трагичната новина даде за пример ръководителят на организация „Общност Ново начало“ Желяз Турлаков, който е и терапевт. Той уточни, че случаят от миналата година не е единствен, такива имало в Габрово и Бургас. Смъртта настъпва в резултат на енцефалопатия, кръвоизлив, който запушва артерии в мозъка, съобщава \"Хасково Нет\". За зависимостта към наркотиците беше проведена дискусия в Младежкия център в Хасково с участието на психотерапевта Калин Петков и двама консултанти с личен опит – Григор Митев от Бургас и Иво Петров от Русе. Първият е употребявал наркотици в продължение на 17 г., но от 6 г. е чист, а вторият се избавил преди 14 месеца след 13-годишна зависимост. Двамата мъже разказаха за борбата си с дрогата пред аудиторията от учители, педагогически съветници и медицински специалисти. По-късно се проведе и среща с ученици от „Васил Левски“, ФСГ „Атанас Буров“ и „Св. Паисий Хилендарски“. На двете срещи-беседи бяха изнесени и данни за наркозависимост. Данните от докладите на Държавния департамент на САЩ сочат, че всяка година 300 000 души експериментират с различни психоактивни вещества, като долната възраст на зависимите е 13-14 г. Освен от наркотици, има и други зависимости – от алкохол, от хазарт, които се увеличават, както и със смесена зависимост. Проблемът обаче е при синтетичните наркотици, дизайнерските дроги, обясни Желяз Турлаков. Той каза още, че в 99% от наркозависимите започват с трева, която смятат за безопасна. По-фрапиращото е, че проблемът се крие, а не се говори за него, тъй като всяка една доза може да бъде рискова. Наркотиците са във всеки град, във всеки квартал, и е все по-лесно да си ги поръчаш. Затова най-важна е превенцията, а не да се стига до лечение, категорични бяха от „Общност Ново начало“. В нея помощ търсят доста млади хора на около 17-годишна възраст, което говори, че зависимостта вече е затвърдена, тъй като употребата е започнала.", "date": "2017.05.03", "title": "17-годишна почина от еднократна употреба на дрога"}
{"url": "http://pik.bg/%D1%80%D0%B5%D1%81%D0%BF%D0%B5%D0%BA%D1%82-%D0%B2%D1%81%D0%B8%D1%87%D0%BA%D0%B8-%D0%B0%D0%BF%D0%BB%D0%BE%D0%B4%D0%B8%D1%80%D0%B0%D1%82-%D0%BF%D1%80%D0%B8%D0%BD%D1%86%D0%B0-news654644.html", "text": "Най-великият играч в историята на Рома Франческо Тоти, приключва своята легендарна кариера. Новината бе обявена официално. Неприятната вест за всички тифози на \"вълците\" бе съобщена от новия спортен директор на \"джалоросите\" Мончи. Въпросният заяви: \"Франческо Тоти се е разбрал с ръководството. Това е последният му сезон, а след това остава при нас, но с ръководни функции. Аз го искам до мен, тъй като той е Рома и може да ме научи какво е Рим и Рома\". Легендарната десетка на \"джалоросите\" е част от Рома вече 25 години. Той дебютира за родния си клуб през 1993 година. Принца на Рим е символ на трикатните шампиони на Италия. Именно той бе в основната на последното Скудето на \"вълците\" през 2001 година, а след това няколко пъти се размина с трофея. Най-близко до втората титла бе през 2008 година, когато 28 минути преди края на сезона Рома бе лидер в подреждането, но накрая триумфира Интер, пише \"Спортал\". Тоти е играчът с най-много мачове в историята на \"римските вълци\" - 783. Той е футболистът с най-много голове - 307, а също така има 197 асистенции. 40-годишният римлянин през годините много пъти можеше да напусне Вечния град, за да отиде в Милан или Реал (Мадрид), които бяха най-близко до подписа му. Той обаче остана верен на Рома. С любимия отбор Рома има само пет трофея - титла, две купи на Италия и две Суперкупи на Италия, но е уважаван и обичан по целия свят заради своята отдаденост към клуба. Световният шампион от 2006 година със \"Скуадра адзура\" е със статут на легенда в спорта въобще. Тоти има 616 мача в Калчото, като е трети в историята след Паоло Малдини и Джанлуиджи Буфон. Сега предстои Франческо да се заеме с ръководни функции в Рома.", "date": "2017.05.03", "title": "Респект! Всички аплодират Принца"}
{"url": "http://pik.bg/%D0%B3%D0%BE%D0%BB%D0%B0-%D1%82%D0%BE%D0%BF-%D0%BC%D0%BE%D0%B4%D0%B5%D0%BB%D0%BA%D0%B0-%D1%81%D0%B5-%D1%89%D1%80%D0%B0%D0%BA%D0%BD%D0%B0-%D0%BD%D0%B0-%D1%84%D0%BE%D0%BD%D0%B0-%D0%BD%D0%B0-%D1%81%D0%B2%D0%B5%D1%89%D0%B5%D0%BD%D0%B0-%D0%BF%D0%BB%D0%B0%D0%BD%D0%B8%D0%BD%D0%B0-%D0%B8-%D0%B2%D0%B7%D1%80%D0%B8%D0%B2%D0%B8-%D0%BD%D0%B5%D1%82%D0%B0-%D1%81%D0%BD%D0%B8%D0%BC%D0%BA%D0%B8-18-news654632.html", "text": "опмоделът Джейлин Кук, която стана популярна със снимките си за мъжкото списание \"Плейбой\", разгневи много от феновете си в Нова Зеландия, когато си позволи нещо недопустимо, по техните представи. 25-годишната красавица качи на страницата си в Инстаграм снимка, на която тя позира гола на фона на планина. В това не би имало нищо толкова скандално, ако планината не бе Таранаки, която се намира в западната част на Северния остров и е свещена за местното племе маори. Както признава по-късно Джейлин, тя се съблякла, почувствайки \"свободата\" след 12-часово изкачване към върха (2743 метра). В интерес на истината, топмоделът не била \"съвсем гола\" - имала обувки, шапка и ръкавици. Снимката била направена от гаджето на Джейлин - 27-годишния Джош Шоу. Фотото получава хиляди лайка, но и от местните. Те заявяват, че постъпката на красавицата е \"неуважителна\", \"неуместна\" и \"оскърбителна\", съобщава \"Сън\". Самите маори никога не се изкачват на върха на Таранаки, тъй като я смятат за предшественик на своето племе.", "date": "2017.05.03", "title": "Гола топ моделка се щракна на фона на свещена планина и взриви нета (СНИМКИ 18+)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%86%D0%B2%D0%B5%D1%82%D0%B5%D0%BB%D0%B8%D0%BD-%D0%BA%D1%8A%D0%BD%D1%87%D0%B5%D0%B2-%D1%83%D0%B4%D0%B0%D1%80%D0%B8-%D1%82%D0%B5%D0%B6%D0%BA%D0%BE-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81-%D0%BD%D1%8F%D0%BA%D0%BE%D0%BB%D0%BA%D0%BE-%D0%B8%D0%BD%D1%82%D0%B5%D1%80%D0%B5%D1%81%D0%BD%D0%B8-%D0%B2%D1%8A%D0%BF%D1%80%D0%BE%D1%81%D0%B0-%D0%B7-news654551.html", "text": "Лидерът на \"Евророма\" Цветелин Кънчев зададе ребром четири въпроса към първия човек в БСП Корнелия Нинова, които към момента висят без отговор и доста остра удрят по имиджа й. Едни интересни въпроси към Корнелия Нинова не ми да дават покой, а именно : 1. Колко пъти се е срещала с посланика на САЩ през миналата и тази година? 2. Колко от тези срещи са били на „Позитано“ 20 и къде са били другите? 3. Докладвала ли е пълните подробности около двете й посещения в САЩ пред ИБ и НС на БСП? 4. Срещала ли се е с Джордж Сорос и поемала ли е някакви сериозни ангажименти към негови стратегии и проекти? Въпросите предизвикаха огромна вълна от интерес в социалната мрежа, като повечето коментари под тях са любопитни за отговорите. Към момента Корнелия Нинова май не дава интифа да отговаря, но определено питанията предизвикват голям интерес.", "date": "2017.05.03", "title": "ИЗВЪНРЕДНО В ПИК! Цветелин Кънчев удари тежко Корнелия Нинова с няколко \"интересни\" въпроса за американския посланик и соросоидите"}
{"url": "http://pik.bg/%D1%82%D1%80%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D1%85%D0%B0-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D1%8A%D1%82-%D0%B8%D0%BC-%D1%81%D0%B5-%D1%83%D0%B4%D0%B0%D1%80%D0%B8-%D0%B2-%D1%81%D1%82%D1%8A%D0%BB%D0%B1-news654660.html", "text": "Трима души са пострадали, след като автомобилът им се е ударил в стълб на бул. „Асен Йорданов” в София, предаде Би Ти Ви. Пострадалите са откарани в лечебни заведения. 25-годишно момче е с тежка черепно-мозъчна травма и е в противошокова зала в Окръжна болница. Там е и пострадало при катастрофата момиче, което е с тежки политравми. Трети пострадал е откаран в „Пирогов”, също с тежка черепно-мозъчна травма. Водачът на автомобила е шофирал с висока скорост, след което се е ударил в стълба. Причините за катастрофата се изясняват.", "date": "2017.05.03", "title": "Трима пострадаха, след като автомобилът им се удари в стълб"}
{"url": "http://pik.bg/%D1%83%D0%BD%D0%B8%D0%BA%D1%83%D0%BC-%D0%BF%D0%BE%D0%BB%D0%B8%D1%86%D0%B8%D1%8F-%D0%B8%D0%B7%D0%B2%D0%B5%D0%B6%D0%B4%D0%B0-%D1%84%D0%B8%D0%BA%D0%B8-%D0%BE%D1%82-%D0%BF%D0%B5%D1%80%D0%BD%D0%B8%D0%BA---%D0%B4%D0%B6%D0%B8%D0%BF%D1%8A%D1%82-%D0%BD%D0%B0-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%B0%D1%82%D0%B0%D0%BA%D1%83%D0%B2%D0%B0%D0%BD-%D0%BE%D1%82-%D1%84%D0%B5%D0%BD%D0%BA%D0%B8-%D1%81%D0%BD%D0%B8%D0%BC%D0%BA%D0%B0-news654620.html", "text": "Истински фурор предизвика Фики в Перник в неделя вечерта. Певецът закри концерт, на който участва благотворително заедно с редица свои колеги от поп, фолк, R’n’B и фолклорната сцена. Те всички показаха, че не съществува война между стиловете и се обединиха в името на живота и здравето на две малки дечица от града - Жожи и Никола. Около 2 000 човека препълниха зала \"Борис Гюдеров\", за да се докоснат до своите любимци.  И докато останалите изпълнители успяват да си тръгнат безпрепятсвено след изявата им, не така стоят нещата при младия Стораро. 40 минути след края на концерта той раздава автографи и си прави селфита с всички желаещи пред залата, но когато решава да потегли към София, охраната му съобщава, че колата му е окупирана от стотици фенове на паркинга. Тогава органите на реда съставят план за изпращането му, като го извеждат от друг изход и със служебен автомобил го закарват до крайна точка на града, където техен колега трябва да докара возилото на певеца. Насъбралата се тълпа обаче не вярва, че идолът й си е тръгнал и не пуска виненото BMW да тръгне от паркинга. Цялото е изписано в \"Обичам те, Фики\" и телефонни номера. Още около час звездата на \"Пайнер\" стои в очакване на МПС-то си и чак към полунощ успява да се прибере с него у дома. \"Отидох още в 18 часа преди да е започнал концертът, раздавах автографи и се снимах с феновете до излизането ми на сцената малко след 20 часа. Като свърших, пак продължихме. Но те бяха толкова много, че не успях да удовлетворя желанията на всички. Съжалявам за което. Безкрайно съм благодаряен, че Господ ме е дарил с любовта на толкова много хора\", коментира Фики създалата се ситуация.", "date": "2017.05.03", "title": "УНИКУМ! Полиция извежда Фики от Перник - джипът на звездата атакуван от фенки (СНИМКА) "}
{"url": "http://pik.bg/%D0%BF%D0%B8%D1%8F%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D1%81%D0%B3%D0%B0%D0%B7%D0%B8-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%B2-%D0%B8%D1%82%D0%B0%D0%BB%D0%B8%D1%8F-%D0%B4%D0%BE%D0%BA%D0%B0%D1%82%D0%BE-%D1%81%D0%B8-%D0%BF%D1%80%D0%B0%D0%B2%D0%B8-%D1%81%D0%B5%D0%BB%D1%84%D0%B8-news654641.html", "text": "40-годишна българка е блъснала с колата си семейство на велосипеди в Италия, докато си правела селфи. Инцидентът станал в северния град Монца, където сънародничката ни пътувала с „Фиат 500”, съобщава ”Кориере де ла сера”. Докато си правела снимки и ги пращала по телефона си, тя не забелязала велосипедистите, които били спрели до бордюра на тротоара. Тя блъснала с автомобила си родителите и двете им деца и ги изхвърлила на няколко метра. Най-сериозно е ранена майката – адвокатка, която си ударила силно главата в бронята на колата, а след това и в земята. Тестът за алкохол е показал почти три пъти по-висока концентрация в кръвта на българката. Властите са отнели шофьорската й книжка и срещу нея е започнало дело за шофиране в пияно състояние.", "date": "2017.05.03", "title": "Пияна българка сгази семейство в Италия, докато си прави селфи"}
{"url": "http://pik.bg/%D1%82%D0%B5%D0%B6%D0%BA%D0%B0-%D1%81%D0%B2%D0%B0%D1%82%D0%B1%D0%B0-%D0%B4%D0%B8%D0%BC%D0%B8%D1%82%D1%8A%D1%80-%D1%83%D0%B7%D1%83%D0%BD%D0%BE%D0%B2-%D0%BE%D1%82-%D0%B2%D1%81%D1%81-%D0%BE%D0%BC%D1%8A%D0%B6%D0%B8-%D1%89%D0%B5%D1%80%D0%BA%D0%B0-%D1%81-%D0%BF%D0%B8%D1%89%D0%BD%D0%B0-%D0%B2%D0%B5%D1%81%D0%B5%D0%BB%D0%B1%D0%B0-%D0%B2-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news654349.html", "text": "На бляскава сватба дъщерята на санданския магистрат, представляващ Висшия съдебен съвет, Димитър Узунов и съпругата му банкерка Блажка каза „да“ на избраника си. Прелестната Дани, която е студентка в 5-и курс в УНСС, мина под венчило с адвоката, университетски преподавател по „Право”, Георги Гоцев, пише Струма.бг. Дани и Георги се врекоха във вярност на стилна церемония в парк „Свети Врач“ в Сандански, на метри от езерото, в присъствието на близки и приятели на двете фамилии. Църковният брак бе сключен в храма „Свети Георги Победоносец“. Булката бе ослепителна в стилната рокля, с чара си буквално грабна сърцата не само на сватбарите, но впечатли и туристите в парковата зона на Сандански. Кумове на Дани и Георги станаха техните приятели Анелия Бойчева и Явор Нотев. Ресторантът на комплекс „Свети Никола“ в Сандански бе превърнат в царство на приказките за сватбения купон, който продължи в пиано бара, а младоженците с чар и стил оглавиха негласната класация за най-красива двойка. Любовта между двамата пламнала в университета, където продължава да учи чаровната булка Дани. След клетвата за вярност двамата заминаха на меден месец в Гърция.", "date": "2017.05.03", "title": "ТЕЖКА СВАТБА! Димитър Узунов от ВСС омъжи щерка с пищна веселба в Сандански (СНИМКИ)"}
{"url": "http://pik.bg/%D0%B5%D0%B2%D1%80%D0%BE%D1%81%D1%82%D0%B0%D1%82-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D1%81%D0%B0-%D1%81%D1%80%D0%B5%D0%B4-%D0%BD%D0%B0%D0%B9-%D0%BD%D0%B5%D1%87%D0%B5%D1%82%D1%8F%D1%89%D0%B8%D1%82%D0%B5-%D0%B5%D0%B2%D1%80%D0%BE%D0%BF%D0%B5%D0%B9%D1%86%D0%B8-news654639.html", "text": "Страната ни за пореден път в дъното на класация. Този път Евростат нарежда българите сред най-нечетящите европейци, съобщава \"Нова телевизия\". „Децата не четат много, това е новото поколение, което е завзето от новите технологии, и книгата наистина е загърбена”, смята Силвия Лазова, класен ръководител, 3 ОУ „Димитър Талев” - гр. Благоевград. Затова и задачата на преподавателите да събудят интереса към четенето, не е никак лесна. И докато учителите се опитват да възпитават любов към литературата у децата, нито заглавие за 12 месеца не са прочели 60% от мъжете и 42% от дамите със средно образование. Най-много четат висшистите. Въпреки това не са много тези, които са прочели повече от 10 книги за една година. Като причина за лошия резултат на България, Еростат посочва липсата на образование. След нас се нареждат само още две държави в ЕС - Португалия и Румъния.", "date": "2017.05.03", "title": "Евростат алармира: Българите са сред най-нечетящите европейци"}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BE%D0%B1%D0%B2%D0%B8%D0%BD%D0%B8-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D0%B8-%D0%BD%D0%B0-%D0%B5%D1%81-%D0%B2-%D0%BE%D0%BF%D0%B8%D1%82-%D0%B7%D0%B0-%D0%BD%D0%B0%D0%BC%D0%B5%D1%81%D0%B0-%D0%B2-%D0%BF%D1%80%D0%B5%D0%B4%D1%81%D1%82%D0%BE%D1%8F%D1%89%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-news654645.html", "text": "The Guardain, цитиран от \"Фокус\" Британският премиер Тереза Мей обвини представители на ЕС, че заплашват Великобритания и се опитват до повлияят на предстоящите парламентарни избори в страната, които ще се проведат на 8 юни, пише . „През последните няколко дни виждаме колко трудни ще бъдат тез разговори. Преговорната позиция на Великобритания се представя изкривено в континенталната преса. Позицията на Европейската комисия стана по-твърда. Някои европейски политици и длъжности лица отправиха заплахи към Великобритания. Всички тези действия са специално позиционирани във времето така, че да повлияят върху парламентарните избори, които ще бъдат проведени на 8 юни“, заяви британският премиер в своята реч.", "date": "2017.05.03", "title": "Тереза Мей обвини представители на ЕС в опит за намеса в предстоящите избори"}
{"url": "http://pik.bg/%D1%8E%D0%BD%D0%BA%D0%B5%D1%80-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B5-%D0%BA%D0%BE%D1%80%D0%B0%D0%B2%D0%B0-%D0%B4%D0%B0%D0%BC%D0%B0-news654650.html", "text": "Великобритания отказва да плати на Европейския съюз. Лондон обяви, че не планира да даде вноските, които дължи по договор с общността. Спорът е за средствата, които трябва да бъдат платени по време на процедурата по Brexit. Сумата не е точно определена, но се смята, че надхвърля 50 милиарда евро. \"Приключихме с плащането на големи суми на Европейския съюз\", каза британският министър по напускането на общността. Подобна е позицията и на премиера Тереза Мей. В отговор Брюксел втвърди тона. „Много уважавам британския премиер. Харесвам я като човек. Забелязах, че е корава дама. Но казах още на Дейвид Камерън - на тези, които избират да си тръгнат, често се налага да се върнат”, заяви Жан-Клод Юнкер.", "date": "2017.05.03", "title": "Юнкер: Тереза Мей е корава дама! "}
{"url": "http://pik.bg/%D1%88%D0%BE%D0%BA-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B5-%D1%80%D0%B0%D0%B7%D0%BF%D0%BE%D0%BB%D0%BE%D0%B6%D0%B8%D0%BB%D0%B0-%D1%8F%D0%B4%D1%80%D0%B5%D0%BD%D0%B8-%D0%BE%D1%80%D1%8A%D0%B6%D0%B8%D1%8F-%D0%BF%D0%BE-%D1%86%D0%B5%D0%BB%D0%B8%D1%8F-%D1%81%D0%B2%D1%8F%D1%82-news654510.html", "text": "„Ядрените оръжия са изнесени от Северна Корея през Китай, с дизелови подводници  или на риболовни кораби. След това те са поставени в стандартни контейнери за превоз на стоки и са транспортирани в големи пристанища по целия свят”, пише известният с шокиращите си версии таблоид. Ако това е истина, откриването им е практически невъзможно, тъй като по приблизителни данни в света има 17 милиона такива контейнери, чакащи своите собственици. И тези оръжия могат да бъдат взривени във всеки момент, вероятно от система за активиране на база мобилни телефони. Северна Корея е разположила свои ядрени оръжия по целия свят и те могат да бъдат активирани във всеки момент по волята на Ким “Чен Ун, пише британският таблоид „Дейли Стар”. Изданието предполага, че оръжията са изнесени контрабандно в стандартните контейнери за превоз на стоки.", "date": "2017.05.03", "title": "ШОК: Северна Корея е разположила ядрени оръжия по целия свят!"}
{"url": "http://pik.bg/%D0%BD%D0%BE%D0%B2%D0%B0%D1%87%D0%BA%D0%BE%D0%B2-%D0%B4%D0%BE%D0%BD%D0%B5%D1%81%D0%B5-%D0%B2%D1%82%D0%BE%D1%80%D0%BE-%D1%81%D1%80%D0%B5%D0%B1%D1%80%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BE%D1%82-%D0%B5%D0%B2%D1%80%D0%BE-2017-news654667.html", "text": "Страхотното представяне на Борислав Новачков донесе втори сребърен медал на България на европейското първенство по борба в Нови Сад, Сърбия. Родният борец отстъпи в битката за златото в категория до 65 килограма в свободния стил пред руснака Илиас Бекбулатов, който спечели с технически туш. Нашият борец показа отлична форма по-рано днес, като отнесе по пътя до финала своите съперници. 27-годишният борец преодоля последователно Давид Хабат от Словения с 6:2 на осминафинал, след което надделя над Виктор Сарада от Беларус с 2:0, а на полуфинала отнесе с 8:0 украинеца Гор Оканесян. Битката с Бекбулатов обаче започна лошо за него, а силният му съперник бе в по-добра позиция и спечели с технически туш. Интересното е, че руският борец спечели с технически туш всичките си схватки през деня, като накрая заслужено стана европейски шампион. Това е втори медал за Борислав Новачков от такъв форум, след като има бронзов медал от европейското първенството във Вантаа, Финландия през 2014 година. Националният отбор на България пък вече има два сребърни медала на първенството в Нови Сад, предава Спортал. Както е известно, вчера Тайбе Юсеин спечели сребърен медал в категория до 63 килограма. Българката загуби финала от Моника Михалик от Полша с 2:3 точки", "date": "2017.05.03", "title": "Новачков донесе второ сребро на България от Евро 2017"}
{"url": "http://pik.bg/%D0%B4%D0%BC%D0%B8%D1%82%D1%80%D0%B8%D0%B9-%D0%BF%D0%B5%D1%81%D0%BA%D0%BE%D0%B2-%D0%BF%D1%83%D1%82%D0%B8%D0%BD-%D0%B8-%D0%B5%D1%80%D0%B4%D0%BE%D0%B3%D0%B0%D0%BD-%D0%BE%D0%B1%D1%81%D1%8A%D0%B4%D0%B8%D1%85%D0%B0-%D0%B4%D0%BE%D1%81%D1%82%D0%B0%D0%B2%D0%BA%D0%B8-%D0%BD%D0%B0-%D0%B7%D1%80%D0%BA-%D1%81-400-%D0%B7%D0%B0-%D1%82%D1%83%D1%80%D1%86%D0%B8%D1%8F-news654648.html", "text": "РИА Новости, цитирана от \"Фокус\". В хода на срещата в Сочи между президентите на Русия и Турция Владимир Путин и Реджеп Тайип Ердоган, двамата са обсъдили въпроса за доставки на зенитно-ракетни комплекси (ЗРК) С-400, съобщи прессекретарят на Кремъл Дмитрий Песков, предава „Обсъден е, както и други въпроси, свързани с военно-тихническото сътрудничество. Разговорите се водеха в положителен тон“, заяви пред журналисти Песков в отговор на въпроса, дали президентите са засегнали въпроса за доставките на ЗРК С-400 за Турция.", "date": "2017.05.03", "title": "Дмитрий Песков: Путин и Ердоган обсъдиха доставки на ЗРК С-400 за Турция"}
{"url": "http://pik.bg/%D0%B7%D0%BB%D0%B0%D1%82%D0%B5%D0%BD-%D0%B0%D0%B2%D1%82%D0%BE%D0%BC%D0%B0%D1%82-%D0%BA%D0%B0%D0%BB%D0%B0%D1%88%D0%BD%D0%B8%D0%BA%D0%BE%D0%B2-%D0%BF%D1%83%D1%81%D0%BA%D0%B0-%D1%80%D1%83%D1%81%D0%B8%D1%8F-%D0%B7%D0%B0-9-%D0%BC%D0%B0%D0%B9-%D1%81%D0%BD%D0%B8%D0%BC%D0%BA%D0%B8-news654634.html", "text": "Pycĸaтa ĸoмпaния Саvіаr, cпeциaлизиpaнa в дeĸopaции нa cмapтфoни и дpyги лyĸcoзни издeлия, oбяви чe щe пycнe злaтeн aвтoмaт „Kaлaшниĸoв“ зa нaй-въpлитe ĸoлeĸциoнepи. Изpaбoтĸaтa нa opъжиeтo бижy e пo пoвoд Дeня нa пoбeдaтa – 9 мaй. Koлeĸциoнepитe щe ca щacтливи дa пoпълнят eĸcпoзициитe cи c ювeлиpнoтo изпълнeниe нa aвтoмaт „Kaлaшниĸoв AK-47“ и пиcтoлeт „TT“ (нa зaглaвния ĸoлaж), yĸpaceни и гpaвиpaни cъc злaтo, cъoбщaвaт oт пpeccлyжбaтa нa бижyтepcĸия бpaнд. B cъoбщeниeтo нe ce yтoчнявa дaли opъжиeтo щe e дeйcтвaщo и ĸoгa e тoчнaтa дaтa зa пycĸaнeтo мy в пpoдaжбa. Kopпycът нa пиcтoлeтът TT щe бъдe yĸpaceн c злaтни eлeмeнти, a cъщo тaĸa cъc злaтo щe бъдaт дeĸopиpaни cпycъĸът и цeвтa. Opъжиeтo щe бъдe yĸpaceнo c дoпълнитeлни peлeфни гpaвиpoвĸи – pacтитeлни opнaмeнти, пoвтapящи нaгpaдaтa нa мapшaл Гeopги Жyĸoв и щe имa нaдпиc „Πoбeдa“. Aвтoмaт AK-47 във вepcиятa нa Саvіаr щe бъдe издъpжaн в чepнo-злaтнa гaмa. Kopпycът нa opъжиeтo щe e пoĸpитo c гpaвиpoвĸи в тpaдициoнния нaциoнaлeн cтил. Цeнaтa нa eĸcĸлyзивния TT e 184 000 pyбли (oĸoлo 2 950 eвpo), a нa бyтиĸoвия aвтoмaт Kaлaшниĸoв – 399 000 pyбли (oĸoлo 6 400 eвpo). Бижyтepcĸият бpaнд вeчe имa oпит в paбoтaтa cи c opъжиe. Ha 23 фeвpyapи Саvіаr пycнa лyĸcoзнaтa мoдифиĸaция нa пиcтoлeт Maĸapoв. Koмпaниятa e ocнoвaнa oт итaлиaнcĸия бижyтep Илиe Джaĸoмeти, ĸoйтo пpeдcтaви пъpвият дeĸopиpaн cмapтфoн пpeз 2001 г.", "date": "2017.05.03", "title": "Златен автомат \"Калашников\" пуска Русия за 9 май (СНИМКИ)"}
{"url": "http://pik.bg/%D0%B7%D0%B0%D0%BB%D0%B0-%D0%BC%D0%BB%D0%B0%D0%B4%D0%BE%D1%81%D1%82-%D0%B2-%D0%B1%D1%83%D1%80%D0%B3%D0%B0%D1%81-%D0%BF%D1%80%D0%B8%D0%B5%D0%BC%D0%B0-%D0%BC%D0%B0%D1%87%D0%BE%D0%B2%D0%B5-%D0%BE%D1%82-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0-%D0%BB%D0%B8%D0%B3%D0%B0-%D0%BF%D1%80%D0%B8-%D0%B4%D0%B2%D0%B5-%D1%83%D1%81%D0%BB%D0%BE%D0%B2%D0%B8%D1%8F-news654666.html", "text": "\"Зала \"Младост\" в Бургас отговаря на изискванията за Шампионска лига. Трябва да се направят само две подобрения\". Това заяви треньорът на волейболния шампион Нефтохимик 2010 (Бургас) Петър Дочев. Вчера представители на клуба и на Община Бургас са провели среща, на която са дискутирали темата, предава Спортал. Две са условията, които трябва да бъдат изпълнени, за да може в зала \"Младост\" да се играят мачове от най-силния европейски клубен турнир. \"Обсъждахме какво трябва да се направи, за да може залата да получи международен сертификат. Трябва да има повече зрителски места и да бъде по-топличко през зимата. Това са две неща, които със сигурност ще се направят това лято и зала \"Младост\" ще приеме срещи от европейските турнири без проблеми\", каза Дочев.", "date": "2017.05.03", "title": "Зала \"Младост\" в Бургас приема мачове от Шампионска лига при две условия"}
{"url": "http://pik.bg/%D1%82%D1%80%D1%8A%D0%BC%D0%BF-%D0%B3%D0%BE%D0%B2%D0%BE%D1%80%D0%B8-%D1%81-%D0%BC%D0%B0%D1%85%D0%BC%D1%83%D0%B4-%D0%B0%D0%B1%D0%B0%D1%81-%D0%B7%D0%B0-%D0%BC%D0%B8%D1%80-%D0%B2-%D0%B1%D0%BB%D0%B8%D0%B7%D0%BA%D0%B8%D1%8F-%D0%B8%D0%B7%D1%82%D0%BE%D0%BA-news654654.html", "text": "AFP, цитирана от \"Фокус\". Американският президент Доналд Тръмп изрази увереност във възможностите за постигане на мир в Близкия изток по време на срещата му в Белия дом с палестинския лидер Махмуд Абас, предава „Искаме да постигнем мир между Израел и палестинците. Ще го направим“, заяви американският държавен глава в изявлението си след двустранната среща. От своя страна Махмуд Абас заяви, че споделя оптимизма на американския си колега. „Ние можем да бъдем истински партньори за целите на постигането на исторически мир под Вашето ръководство“, каза палестинският лидер.", "date": "2017.05.03", "title": "Тръмп говори с Махмуд Абас за мир в Близкия изток"}
{"url": "http://pik.bg/%D0%B7%D0%B0%D1%80%D0%B0%D0%B4%D0%B8-%D0%B3%D0%B0%D0%B2%D1%80%D0%B0-%D1%81%D0%B4%D1%81-%D0%B0%D1%82%D0%B0%D0%BA%D1%83%D0%B2%D0%B0-%D0%B1%D1%81%D0%BF-%D0%B8-%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%BD%D0%B5%D0%B9%D0%BD%D0%B8%D1%8F-%D0%BB%D0%B8%D0%B4%D0%B5%D1%80-%D0%B2-%D0%B1%D1%83%D1%80%D0%B3%D0%B0%D1%81-news654663.html", "text": "В отворено писмо до ръководството на Българската социалистическа партия и медиите СДС – Бургас настоява за публична позиция на своя основен опонент по повод „оскверняването на паметника на жертвите от комунистическия режим”. „Безспорно е, че майката на зам.-председателя на Общинския съвет на БСП – Бургас е охранявала и подпомагала извършителите, изрусивали лика на Георги Димитров върху монумента, синът й – Тодор Ненов, я подкрепя”, се казва в писмото. От СДС са бесни на изявленито на Ненов, съобщава \"Флагман\". Заради това поведение на зам.-председателя на Общинския съвет на БСП и видната активистка Малина Сейкова – негова майка, както и „очевидната стройна организация при подготовката на вандалския акт БСП ясно трябва да заяви позицията си”, се казва в писмото на СДС – Бургас. Към момента не е известно дали от СДС – Бургас са подали жалба в полицията за издирването на тримата вандали от нощта срещу 1 май. Вчера вечерта, когато \"Флагман\" разкри самоличността на бившата директорка на Вечерната гимназия Малина Сейкова, в МВР не беше постъпил заявителски материал от страна на СДС, откъдето пък ни изпратиха видеото. При липса на жалба до ОД на МВР – Бургас е възможно Сейкова и сподвижниците й да се окажат невинни граждани.", "date": "2017.05.03", "title": "ЗАРАДИ ГАВРА: СДС атакува БСП и майката на нейния лидер в Бургас"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2-%D0%B8%D1%80%D0%B0%D0%BD-21-%D0%BC%D0%B8%D0%BD%D1%8C%D0%BE%D1%80%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F-%D0%BD%D0%B0-%D0%B3%D0%B0%D0%B7-news654659.html", "text": "Най-малко 21 души са загинали при взрив на газ в шахта недалече от град Азадшахр, в североизточната част на иранската провинция Голестан, съобщава Ройтерс. По-рано агенция \"Фарс\" съобщи, че в резултат на инцидента са загинали двама миньори, а над 80 са блокирани дълбоко под земята.", "date": "2017.05.03", "title": "ТРАГЕДИЯ В ИРАН! 21 миньори загинаха при експлозия на газ"}
{"url": "http://pik.bg/%D0%B8%D0%B3%D1%83%D0%B0%D0%B8%D0%BD-%D0%BD%D0%B0%D0%BA%D0%B0%D0%B7%D0%B2%D0%B0-%D0%B2-%D0%BC%D0%BE%D0%BD%D0%B0%D0%BA%D0%BE-%D1%8E%D0%B2%D0%B5%D0%BD%D1%82%D1%83%D1%81-%D1%81-%D0%BE%D0%B3%D1%80%D0%BE%D0%BC%D0%BD%D0%B0-%D0%BA%D1%80%D0%B0%D1%87%D0%BA%D0%B0-%D0%BA%D1%8A%D0%BC-%D1%84%D0%B8%D0%BD%D0%B0%D0%BB-%D0%B2-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0%D1%82%D0%B0-%D0%BB%D0%B8%D0%B3%D0%B0-news654674.html", "text": "Ювентус направи огромна крачка към класиране на финал в Шампионската лига. Тази вечер “бианконерите” надиграха с 2:0 Монако в гостуването си на “Луи II” и взеха повече от добра преднина преди реванша в Торино. Героят в мача пък бе нападателят Гонсало Игуаин, който вкара и двата гола за гостите. Той откри резултата в 29-ата минута, а след това добави и втори гол на сметката си в 59-ата минута. Така италианският шампион за пореден път демонстрира огромния си опит и класа и укроти младият и надъхан съперник в лицето на монегаските, които ще имат изключително трудна задача да търсят обрат в ответния мач.", "date": "2017.05.03", "title": "ИГУАИН НАКАЗВА В МОНАКО! Ювентус с огромна крачка към финал в Шампионската лига"}
{"url": "http://pik.bg/%D0%B1%D0%B0%D0%BD%D0%B4%D0%B8%D1%82%D0%B8-%D0%B7%D0%B0%D1%80%D1%8F%D0%B7%D0%B0%D1%85%D0%B0-%D0%BA%D1%80%D0%B0%D0%B4%D0%B5%D0%BD-%D0%B4%D0%B6%D0%B8%D0%BF-%D0%BD%D0%B0-%D0%BA%D1%80%D1%8A%D1%81%D1%82%D0%BE%D0%B2%D0%B8%D1%89%D0%B5-%D0%B2-%D1%81%D0%BE%D1%84%D0%B8%D1%8F-news654664.html", "text": "Възможно е също така крадците да са разбрали, че има патрули. Всеки ден в столицата се задигат по три автомобила. Последните месеци се наблюдава драстичен спад в автокражбите. Бандити изоставиха краден джип по средата на кръстовище в столицата. Автомобилът затрудни движението по улица \"Тодор Каблешков\", съобщи Би Ти Ви. Жители за квартал \"Манастирски ливади\" подали сигнала. Свидетел пък видял как младеж с качулка слиза от него и тича. Оказва се, че автомобилът е задигнат от паркинг в \"Лозенец\" преди два дни. Колата е била подготвена за разфасоване, сменени са номерата. Стъклата се отворени, за да се попречи взимането на мирисови следи, а сенниците са спуснати, за да не могат камери да запечатат лицата. Бандитите избрали час пик, за да излязат незабелязано. Според полицията или колата е блокирала, или горивото е свършило.", "date": "2017.05.03", "title": "Бандити зарязаха краден джип на кръстовище в София"}
{"url": "http://pik.bg/%D0%BD%D0%B0%D1%86%D0%B8%D0%BE%D0%BD%D0%B0%D0%BB-%D0%BE%D1%82-%D0%BB%D0%B5%D0%B2%D1%81%D0%BA%D0%B8-%D1%81%D0%B8-%D0%BD%D0%B0%D0%BC%D0%B5%D1%80%D0%B8-%D0%BE%D1%82%D0%B1%D0%BE%D1%80-%D0%B2-%D1%87%D1%83%D0%B6%D0%B1%D0%B8%D0%BD%D0%B0-news654669.html", "text": "Наставникът на Левски Николай Митов ще направи много промени в тима за гостуването на Черно море от 5-ия кръг на шампионския плейоф. Халфът на Левски Георги Костадинов е близо до трансфер в руската Премиер лига, твърди Топспорт. Както е известно, националът на България поиска 150 % увеличение на заплатата, като не се договори с шефовете на \"Герена\". Най-вероятно новият отбор на полузащитника ще е Урал (Екатерининбург), където се подвизава друг българин и бивш футболист на Левски - Николай Димитров-Хичо. Урал се бори за оставането си в елита, а вчера пък загуби с 0:2 във финала за Купата на Русия срещу Локомотив (Москва). Клубът е харесал качествата на футболиста, с него вече е разговаряно относно личните му условия, които отговарят на исканията на национала.", "date": "2017.05.03", "title": "Национал от \"Левски\" си намери отбор в чужбина"}
{"url": "http://pik.bg/%D0%B4%D0%BD%D0%B8-%D0%BF%D1%80%D0%B5%D0%B4%D0%B8-%D0%B5%D0%B2%D1%80%D0%BE%D0%B2%D0%B8%D0%B7%D0%B8%D1%8F-%D1%80%D1%83%D1%81%D0%B8%D1%8F-%D0%BF%D0%BE%D0%BB%D1%83%D0%B4%D1%8F-%D0%BF%D0%BE-%D0%BA%D1%80%D0%B8%D1%81%D1%82%D0%B8%D0%B0%D0%BD-%D0%BA%D0%BE%D1%81%D1%82%D0%BE%D0%B2-%D0%B2%D0%B8%D0%B4%D0%B5%D0%BE-news654621.html", "text": "7-годишният Кристиан Костов, когото Русия нарича \"нашият поздрав към киевската \"Евровизия\" (тъй като той е роден в Москва, б.пр.), проведе първата си пресконференция пред европейските медии. Младежът буквално покори еврожурналистите с обаянието си, безупречния английски и думите на възхищение към ментора му Дима Билан от шоуто Голос. Дети\", чийто финалист става Костов през 2013 г., съобщава \"Лайф.ру\". Кристиан признава,че именно Билан го е вдъхновил за участие в конкурса \"Евровизия\". Младият изпълнител споделя още, че за сценичното му поведение отговаря известната хореографка Саша Жан Баптист, която е работила с шведската звезда Лорийн и се е доказала с нестандартния си подход към пърформанса на сцената. Първата репетиция на 17-годишния Кристиан вече получи възторжените отзиви на европейската преса. Припомняме, че според букмейкърите представителят на България има реални шансове за победа и до момента е поставен на второ място след представителя на Италия.", "date": "2017.05.03", "title": "Дни преди \"Евровизия\": Русия полудя по Кристиан Костов! (ВИДЕО)"}
{"url": "http://pik.bg/%D0%B4%D0%B2%D0%B5-%D1%85%D0%B0%D0%BB%D0%B1%D0%B8-%D0%B1%D0%B8%D1%80%D0%B0-%D1%81%D0%B0-%D0%BF%D0%BE-%D1%81%D0%B8%D0%BB%D0%BD%D0%BE-%D0%B1%D0%BE%D0%BB%D0%BA%D0%BE%D1%83%D1%81%D0%BF%D0%BE%D0%BA%D0%BE%D1%8F%D0%B2%D0%B0%D1%89%D0%BE-%D0%BE%D1%82-%D1%85%D0%B0%D0%BF%D1%87%D0%B5%D1%82%D0%B0%D1%82%D0%B0-news654642.html", "text": "Учени установиха, че изпиването на две халби бира има по-силен болкоуспокояващ ефект, отколкото вземането на хапчета, пише в. \"Метро\". Изданието цитира проучване на университета в Гринуич. Според тях консумацията на 1 литър пиво снижава степента на усещаната болка с една четвърт. Специалистите анализирали 18 здравни изследвания . От тях проличало, че болката започва да се снижава при увеличаване на алкохолното съдържание в кръвта с 0,08 процента. \"От нашите проучвания стана видно, че алкохолът в малки дози действа като ефективен аналгетик, като показва клинично релевантни понижавания на интензивността на болката\", изтъкнаха учените. Това обяснява и защо хората, страдащи от хронични болки, често злоупотребяват с алкохола. Но експертите предупреждават, че алкохолът в никакъв случай не трябва да се употребява като болкоуспокояващо лекарство, защото дългосрочното му въздействие върху организма е пагубно.", "date": "2017.05.03", "title": "Две халби бира са по-силно болкоуспокояващо от хапчетата"}
