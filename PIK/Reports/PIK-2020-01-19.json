{"url": "https://pik.bg/%D0%B7%D0%BB%D0%B0%D1%82%D0%BD%D0%B0-%D1%82%D1%80%D0%B5%D1%81%D0%BA%D0%B0-%D0%B2%D0%B5%D0%BA%D0%BE%D0%B2%D0%BD%D0%B0-%D1%82%D0%B0%D0%B9%D0%BD%D0%B0-%D0%B1%D0%B5%D1%88%D0%B5-%D1%80%D0%B0%D0%B7%D0%BA%D1%80%D0%B8%D1%82%D0%B0---%D0%B5%D1%82%D0%BE-%D0%BA%D1%8A%D0%B4%D0%B5-%D0%B5-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%B5%D0%BB%D0%B4%D0%BE%D1%80%D0%B0%D0%B4%D0%BE-news889948.html", "text": "Средногорието е българското Елдорадо - Средна гора е една от най-златоносните ни планини. Родопите пък са богати на скъпоценни камъни. Това разкри сенцационно българският златотърсач №1 Кирил Стаменов. \"Още през 80-те и 90-те години на миналия век, когато сме обхождали района с археолози, установихме, че почти по цялата територия на Средна гора има скални светилища, рударски дейности и останки от древни тракийски открити антични рудници. Много интересни обекти има в района на хижа \"Свежен\"\", повдига булото на златната тайна той. \"От години искам да обходя известната Букова могила над село Александрово, където на няколко места има останки от древни тракийски рудници. Там проучвания на геолози са установили самородно злато. Колеги, които обхождат района с металдетектори, намират по деретата самородни късове злато по половин грам, дори по грам\", споделя още Стаменов пред вестник \"Марица\". Стаменов разказва още и, че районът около Асеновград - селата Горнослав и Долнослав, река Чая, както и някои от притоците й, също са богати на златинки. \"Родопите са най-богати на полускъпоценни камъни у нас. В района на Кърджали, Момчилград, Маджарово, Крумовград има изстинали 6-7 вулкана, в резултат на което са се образували минерали - ахат, яспис, халцедон, аметист, рубини. Четирите най-скъпи камъка, използвани за бижута - диамант, рубин, сапфир, изумруд, се намират у нас, с голямо търсене, разбира се\", насочва вниманието на любителите на скъпоценните камъни златотърсачът. Сподели:", "date": "2020.01.19", "title": "ЗЛАТНА ТРЕСКА! Вековна тайна беше разкрита - ето къде е българското Елдорадо"}
{"url": "https://pik.bg/%D0%B6%D0%BE%D0%B7%D0%B5%D0%BF-%D0%B1%D0%BE%D1%80%D0%B5%D0%BB-%D0%BD%D0%B5-%D0%B5-%D0%B8%D1%81%D0%BA%D0%B0%D0%BB-%D0%BE%D1%82-%D0%B5%D0%BF-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%BE-%D0%BE%D1%80%D1%8F%D0%B7%D0%B2%D0%B0%D0%BD%D0%B5-%D0%BD%D0%B0-%D0%BF%D1%80%D0%B5%D0%B4%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD%D0%B8%D1%82%D0%B5%D0%BB%D0%BD%D0%B0%D1%82%D0%B0-%D0%BF%D0%BE%D0%BC%D0%BE%D1%89-%D0%B7%D0%B0-%D1%82%D1%83%D1%80%D1%86%D0%B8-news899193.html", "text": "Върховният представител по външната политика Жозеп Борел не е изпращал писмо до Европейския парламент с искане за допълнително орязване на средствата по инструмента за предприсъединителна помощ за Турция, съобщават от европейската служба за външна дейност, цитирани от световните агенции и БНР. Вчера ДПА съобщи, че Борел е изпратил писмо до Европарламента с искане планираната сума за тази година да бъде орязана със 75 на сто заради газовите проучвания на южната ни съседка в Средиземно море и военната й офанзива в Сирия. \"Всички медийни интерпретации, свързващи факти и цифри, споменати в отговора със събитията в момента и дори с провеждащата се конференция за Либия са изцяло погрешни и заблуждаващи. Намаляването на средствата за Турция започна през 2017 година. Последното решение по въпроса е направено от Съвет \"Външни работи\" на 15 октомври миналата година, с което бе подкрепено предложението на Европейската комисия за намаляване на средствата по инструмента за предприсъединителна помощ за Турция за 2020 година\", се уточнява в съобщението. В него се посочва, че няма нови или скорошни решения на бюджетна организация на ЕС за преразглеждане на предприсъединителната помощ извън взетите решения миналата година. Сподели:", "date": "2020.01.19", "title": "Жозеп Борел не е искал от ЕП допълнително орязване на предприсъединителната помощ за Турция"}
{"url": "https://pik.bg/%D1%81%D1%82%D1%80%D0%B0%D1%82%D0%B5%D0%B3%D0%B8%D1%8F-%D0%BD%D0%B8%D0%BA%D0%BE%D0%BB%D0%B0%D1%81-%D0%BC%D0%B0%D0%B4%D1%83%D1%80%D0%BE-%D0%B3%D0%BE%D1%82%D0%BE%D0%B2-%D0%BD%D0%B0-%D0%BF%D1%80%D1%8F%D0%BA-%D0%B4%D0%B8%D0%B0%D0%BB%D0%BE%D0%B3-%D1%81%D1%8A%D1%81-%D1%81%D0%B0%D1%89-news899109.html", "text": "Държавният глава на Венецуела Николас Мадуро в интервю за американския вестник The Washington Post заяви, че е време да се започне пряк диалог със САЩ, съобщи агенция „Интерфакс”, цитирана от „Фокус”. Според него преките преговори ще позволят на САЩ и Венецуела да изградят нов тип отношения между двете страни. „Отношенията на уважение и диалог правят ситуацията печеливша. Отношенията на конфронтация водят до загуба. Това е формулата“, коментира Мадуро, отбелязвайки, че „ако има взаимно уважение между правителствата, тогава колкото и да са велики САЩ, наличието на диалог, обмен на достоверна информация означава, че ние можем да създадем нов тип отношения“. Мадуро изрази недоумение от факта, че президентът на САЩ Доналд Тръмп се стреми да подобри отношенията със севернокорейския лидер Ким Чен Ун, но с него отказва. Отговорността за „провала“ на американската политика по отношение на Венецуела, заяви Мадуро, е на държавния секретар на САЩ Майк Помпео и други „съветници на Тръмп“. От The Washington Post освен това подчертават, че САЩ твърдо се придържат към позицията си: докато Мадуро не поиска да обсъди своята оставка като президент на Венецуела, преките преговори вероятно само ще засилят неговите позиции. Сподели:", "date": "2020.01.19", "title": "Стратегия: Николас Мадуро готов на пряк диалог със САЩ"}
{"url": "https://pik.bg/%D0%B2%D0%B0%D0%BB%D0%B5%D1%80%D0%B8-%D0%B1%D0%BE%D0%B6%D0%B8%D0%BD%D0%BE%D0%B2-%D0%B7%D0%B0%D0%BC%D0%B8%D0%BD%D0%B0%D0%B2%D0%B0-%D0%BD%D0%B0-%D0%BF%D0%BE%D0%B4%D0%B3%D0%BE%D1%82%D0%BE%D0%B2%D0%BA%D0%B0-%D0%B2-%D1%82%D1%83%D1%80%D1%86%D0%B8%D1%8F-%D1%81-%D1%82%D0%B8%D0%BC%D0%B0-%D0%BD%D0%B0-news899179.html", "text": "33-годишният нападател и бивш национал Валери Божинов заминава на подготвителен лагер в Турция с отбора на Септември (София), съобщава „Спортал”. Септемврийци, които са лидери във Втора лига, заминаха за турския курорт Анталия рано тази сутрин, а Божинов ще се присъедини към тима по-късно. Бившият футболист на Ювентус, Манчестър Сити, Фиорентина, Спортинг (Лисабон) и редица други отбори на два континента, от самото начало на зимната подготовка тренира със Септември заедно с друг бивш национал на България - Иван Бандаловски. И двамата са в процес на търсене на нови спирки в кариерите си, след като се разделиха съответно с Ботев (Враца) и Берое. И докато Бандаловски е предпочел да остане в София, то Божинов ще направи подготовка с тима на треньора Милен Радуканов. С отбора вече и завърналият се от наем в Левски Асен Чандъров, а няма напуснали играчи. Сподели:", "date": "2020.01.19", "title": "Валери Божинов заминава на подготовка в Турция с тима на..."}
{"url": "https://pik.bg/%D1%82%D0%B5%D0%B0%D1%82%D1%8A%D1%80%D1%8A%D1%82-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D0%BF%D1%80%D0%B5%D0%BC%D0%B8%D0%B5%D1%80%D0%B0-news899096.html", "text": "Врачанският театър стяга нова премиера, съобщава ”Конкурент”. В края на месеца се очаква да е готово представлението „Хиляда метра над морето ІІІ“ от Петър Маринков. Режисьор на постановката е бившият директор на пазарджишкия театър Владлен Александров, сценографията и костюмите са на Весела Статкова и Иван Карев, а музиката – на Евгени Господинов В представлението се включват по-голямата част от актьорите от трупата на театъра: Теодор Софрониев, Делчо Чолаков, Кирил Стаменов, Росица Огнянова, Димитър Димитров, Румяна Мерджанска, Калин Костадинов, Борислав Сарафанов, Ивайло Кирев, Красен Ханджиев, Ивайло Вълчев. Според авторите на спектакъла „отдавна подобна пиеса не е поставяна на българска сцена. Тя е последната от три комедии, замислени като триптих с общото заглавие „Хиляда метра над морето“. Те имат различни биографии, защото се раждат и живеят на сцената в различни епохи. Първата „Хиляда метра над морето“ след бравурен полет бе отстреляна с политически страх и яростна завист. Втората, носена на крилете на обновата, кацна в повече от десет театъра. Тя както и първата предвеща, какво  очаква страната ни в следващите години. Третата „Хиляда метра над морето“ с подзаглавие „Айгър“ върви към премиера в театъра, на който най-приляга пръв да я постави. Защото коренът на тези пиеси е в тоя Балкан“, споделят от врачанския театър в аванс. Сподели:", "date": "2020.01.19", "title": "Театърът във Враца подготвя премиера"}
{"url": "https://pik.bg/%D0%B8%D0%B3%D1%80%D0%B8-%D0%B7%D0%B0-%D0%BD%D0%B0%D0%BF%D1%80%D0%B5%D0%B4%D0%BD%D0%B0%D0%BB%D0%B8-%D0%BA%D0%BE%D0%B8-%D1%81%D0%B0-%D0%BD%D0%B0%D0%B9-%D1%80%D0%B0%D0%B7%D0%BF%D1%80%D0%BE%D1%81%D1%82%D1%80%D0%B0%D0%BD%D0%B5%D0%BD%D0%B8%D1%82%D0%B5-%D1%80%D0%BE%D0%BB%D0%B8-%D0%B2-%D1%81%D0%B5%D0%BA%D1%81%D0%B0-news899191.html", "text": "От дълго време сте в едно легло с партньора ви и колкото и задоволителен сексуален живот да имате, понякога цялата работа ви изглежда досадно рутинна. Той отдолу, вие отгоре, той отзад, вие кой знае къде... Не е нужно да сте част от театрална трупа, та да участвате всяка вечер в различна постановка. Всичко, което ви трябва, е малко въображение и самодеен дух в спалнята. Кои са най-разпространените роли в секса? Няма значение дали любовникът ви ще го докара на изглед като водопроводчик, електричар, дърводелец. Един работен гащеризон, облечен на голо, ще свърши чудеса. Вие го посрещнете на врата по хавлия и мокра. Пофлиртувайте малко с неговия инструментариум. Когато той започне да импровизира поправката на шкафа за обувки, наведете се към него и открийте пред погледа му плътските благини, които скоро ще бъдат в ръцете му. Ако пък искате нещата съвсем да изглеждат автентични, накарайте го наистина да поправи нещо по къщата. Вие го възнаградете с оргазъм, пише Bulnews.bg. Може да преместите мястото на сексуалната арена извън леглото. Изберете си междуградски път, който не се хвали с особен трафик. Седнете зад волана, облечена с широка, но къса пола. Не е нужно да ровите в скрина за сластно изглеждащи бикини. Отбележете място, от което да вземете „стопаджията”, който за благодарност ще ви дари с обещаващо удоволствие. Този ролеви секс е особено осезаем, най-малкото заради тясното пространство, на което ще се вихрят страстите. Извадете белезниците, заключете входната врата, превземете партньора си. Първо го осъдете, задето не е хвърлил боклука, а после го накарайте да ви доставя генитално удоволствие с уста около половин час. Ако не изтръпне езикът му, ще знаете следващия път да увеличите времетраенето на „присъдата”. Почти всяко момиченце си мечтае да е принцеса, когато порасне. Или поне да срещне Чаровния принц. Е, повечето се сдобиваме с жаби, които колкото и да целуваме, все не се превръщат в благородници. Може обаче да се направите поне за няколко часа на Спящата красавица. Легнете и се оставете на стогодишния сън. Оставете на любовника ви да поеме огромната отговорност да ви върне обратно към живот, позволявайки му да прави с вас каквото му либидо иска. Мъжете често си представят я ученички, я даскалки, я медицински сестри. Защо обаче да не използвате своята експертност в банята и да не му покажете как се случват нещата в света на професионалистите. Облечете се провокативно, говорете мръснишки, поклащайте бедрата си като обиграна компаньонка на повикване. И за да го направите още по-реално, наемете си стая в хотел и се отзовете на неговото обаждане. Ако нито една от палавите идеи за ролеви секс не ви допада, тогава изберете жокера от колодата с карти. Материализирайте най-смелите си мечти и ги настанете директно на първия ред на сексуалната си пиеса. Нищо и никой не е в състояние да ви попречи, ако искате да се намъкнете в кожата на Кумчо Вълчо и Червената шапчица. Или пък ако искате да „боледувате” безпомощни, докато чичко доктор се опитва да ми прободе със спринцовката. Сподели:", "date": "2020.01.19", "title": "ИГРИ ЗА НАПРЕДНАЛИ: Кои са най-разпространените роли в секса"}
{"url": "https://pik.bg/%D0%B8%D0%B7%D0%BF%D0%BB%D1%83%D0%B2%D0%B0%D1%85%D0%B0-%D0%BD%D0%BE%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%B2%D1%8A%D0%B2-%D0%B2%D0%B8%D0%B4%D0%B8%D0%BD---%D0%BF%D0%B0%D0%BF%D1%83%D1%80%D0%B0-%D0%B1%D0%B8%D0%BB-%D0%B7%D0%B0%D1%81%D1%82%D1%80%D0%B5%D0%BB%D1%8F%D0%BD-%D1%81-%D0%BF%D0%B8%D1%81%D1%82%D0%BE%D0%BB%D0%B5%D1%82-news899230.html", "text": "Престъплението е извършено рано тази сутрин в заведение в центъра на областния град. Мъжът е починал на път за болницата. Полицията установява извършителя. Обитателите на апартаментите над нощния клуб разказват, че работи само от петък до неделя. Отваря в малките сутрешни часове и събира компании от други заведения, съобщи Би Ти Ви. Самите живущи обаче разбрали, че е убит човек, когато районът се напълнил с полиция. Убитият 31-годишен мъж Теодор, по прякор Папура, не е криминално проявен. Застрелян е с куршум във врата и починал в линейка на път за болницата. Съседите не го познават, но разказват, че са подложени на постоянен тормоз от музиката в заведението и от скандалите между клиентите. \"Това е непоносимо, зверски викове, тропане и музика силна. Отдавна очакваме нещо да стане тука – непрекъснато има побоища, сутрин наблюдаваме е на тая масичка по трима-четирима млади момчета си разпределят дрога, смъркат“, твърди мъж, който живее в сградата. Хората писали до кого ли не, събирали подписки, но тормозът продължава с години. Заведението е проверявано многократно, глобявано е за нарушаване на обществения ред, но не е било затваряно, за което настояват в квартала. Собствениците на заведението не бяха открити за коментар. Задържаните на сутринта клиенти били толкова неадекватни, че изобщо не могли да обяснят какво се е случило. Младият мъж, който издъхна, след като го откриха с тежки наранявания в заведение във Видин, е бил застрелян. Сподели:", "date": "2020.01.19", "title": "Изплуваха нови подробности за убийството във Видин - Папура бил застрелян с пистолет"}
{"url": "https://pik.bg/%D0%BA%D1%83%D0%BB%D1%82%D0%BE%D0%B2%D0%BE-%D0%B1%D0%BE%D0%B9-%D0%BF%D1%81%D1%83%D0%B2%D0%BD%D0%B8-%D0%B8-%D0%B0%D1%80%D0%B5%D1%81%D1%82-%D0%BD%D0%B0-%D1%81%D0%B5%D0%BC%D0%B8%D0%BD%D0%B0%D1%80-%D0%BF%D0%BE-%D0%BC%D0%B5%D0%B4%D0%B8%D1%82%D0%B0%D1%86%D0%B8%D1%8F-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news899055.html", "text": "Преди да влезе в залата, той бил посрещнат от две дами от персонала. Едната отказала да го допусне до семинара. Това нейно поведение силно ядосало нарушителя, като същият започнал да я обижда с думите \"кучка“ и \"лъжкиня“. При възникналия спор, пенсионерът замахнал и ударил жената, която паднала на земята. В сградата имало представители на частна охранителна фирма. Един от охранителите възприел възникналия спор и направил забележка на нарушителя. Това допълнително ядосало последния, който опитал да набие и служителя. Наложило се да бъде извикана и полиция. В тази връзка бил изпратен патрул на Второ РУ. Пенсионерът започнал да блъска в гърдите и един от полицаите, като отправял обидни думи и по негов адрес. Агресивното поведение на нарушителя наложило неговото задържане за срок от 24 часа. Мъжът бил изправен пред съда. Магистратите преценили, че следва да му наложат глоба в размер на 300 лева, тъй като нарушителят е в напреднала възраст, а и действал при силно емоционално състояние. Решението подлежи на обжалване пред Окръжния съд. Пловдивски пенсионер превърна семинар по медитация в истински екшън. Мелето се разиграло на 13 януари, когато мъжът решил да отиде на семинара, който се провеждал в сграда на булевард \"Руски“ под тепетата. Сподели:", "date": "2020.01.19", "title": "КУЛТОВО: Бой, псувни и арест на семинар по медитация в Пловдив"}
{"url": "https://pik.bg/o%D0%B1%D1%89%D0%B8%D0%BD%D0%B0-%D0%B1%D0%B5%D1%80%D0%BA%D0%BE%D0%B2%D0%B8%D1%86%D0%B0-%D0%BF%D0%BE%D0%B4%D0%B0%D0%B4%D0%B5-%D0%BF%D1%80%D0%BE%D0%B5%D0%BA%D1%82%D0%BD%D0%BE-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5-%D0%B7%D0%B0-%D0%BD%D0%BE%D0%B2%D0%B0-%D1%81%D0%BE%D1%86%D0%B8%D0%B0%D0%BB%D0%BD%D0%B0-%D1%83%D1%81%D0%BB%D1%83%D0%B3%D0%B0-news899195.html", "text": "Община Берковица подаде проектно предложение за „Дневен център за деца и младежи с увреждания – гр. Берковица“ по процедура „Продължаваща подкрепа за деинституционализация на децата и младежите – предоставяне на социални и интегрирани здравно-социални услуги за деца и семейства“, по Оперативна програма „Развитие на човешките ресурси” на стойност 923 440 лв. с ДДС, съобщава „Конкурент”. Социалната услуга ще се предоставя в изцяло обновената сграда по проект „Преустройство, реконструкция и ремонт на съществуващи помещения за изграждане на Дневен център за деца с увреждания в сграда на детско заведение – V детска градина, ж.к.Изгрев – гр. Берковица” по Оперативна програма „Региони в растеж“. В рамките на 36 месеца Дневния център за деца и младежи с увреждания ще предлага комплекс от социални услуги на 30 потребители на дневна грижа и още над 30 други потребители, които ще получават почасови услуги. Ще осигурява професионална подкрепа и помощ в следните направления: психологична подкрепа и консултации, обучително-възпитателна дейност, двигателна рехабилитация, логопедична терапия, здравни грижи, организация на свободното време и социалните контакти, обучение по методиката на Монтесори и др. Социалната услуга ще бъде обезпечена с квалифициран персонал от специалисти, които ще организират ежедневието на децата и младежите по индивидуални програми, според възможностите на детето/младежа за придобиване на знания и умения в различните сфери. Ще се организират и групи за развиване на социални и личностни умения у потребителите, необходими за разгръщане на потенциала им и създаване и поддържане на пълноценни взаимоотношения с околните. В центъра ще се оказва съдействие и подкрепа на семействата на децата и младежите с увреждания. Ще се осигури хранене и условия за почивка на потребителите. Дневният център ще поддържа връзка с други здравни и социални заведения. Ще се извършва мобилна работа, включваща консултиране и оказване на подкрепа на деца с увреждания и техните родители в домашна среда. За тази цел е предвидено и закупуване на специализирано транспортно средство, което ще осигури и транспортирането на децата и младежите с увреждания от дома им до центъра и обратно, допълниха от управата на Общината. Сподели:", "date": "2020.01.19", "title": "Oбщина Берковица подаде проектно предложение за нова социална услуга"}
{"url": "https://pik.bg/%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B1%D0%B8%D0%B2%D1%88%D0%B0%D1%82%D0%B0-%D0%BD%D0%B0-%D0%BB%D1%83%D0%BA%D0%B0%D1%80%D1%81%D0%BA%D0%B8-%D0%B3%D0%BE-%D0%BE%D0%B1%D0%B2%D0%B8%D0%BD%D0%B8-%D0%B2-%D1%82%D0%BE%D1%80%D0%BC%D0%BE%D0%B7-%D0%BE%D0%B1%D0%B8%D0%B6%D0%B4%D0%B0%D0%BB-%D1%8F-%D0%BD%D0%B0-%D0%B4%D0%B5%D0%B1%D0%B5%D0%BB%D0%B0-%D0%B8-%D1%81%D1%82%D0%B0%D1%80%D0%B0-news899143.html", "text": "Ива Йорданова е първата българка, която успява да влезе във финал на Световно първенство по социална салса. Бившата съпруга на бившия лидер на СДС Божидар Лукарски успява да пробие в Топ 10 на шампионата. Пред БТВ тя разкри емоциите си около големия успех, говори за нещата, с които е трябвало да се пребори по пътя към целта. „Това е едно от двете най-престижни състезания в световен мащаб – разказа Йорданова. - Другото голямо е Световната купа, която се  провежда през декември. Състезанието, в което участвах, се провежда в Маями, като в него се включват над 850 състезатели. В моята дивизия сега имаше над 70 артисти. Има много държави, в които танцьорите по салса са със статут на атлети, на легенди. Техните танцьори на състезанието бяха изключително добре подготвени с цели екипи, рехабилитатори, гримьори, треньори. Едва на място осъзнах мащаба и сериозността на начинанието. Представяш се пред най-големите имена в света на салсата. В момента, в който започнеш да танцуваш, веднага познават какво ти е нивото. Още повече представях държава, която по никакъв начин не се свързва със салсата”. Бившата госпожа Лукарска признава, че целта й е била място във финалите. „Това бе като мечта, а не толкова като увереност – коментира тя. - Далеч по-важен ми бе процесът на подготовка, на тренировки, на развитие. За мен бе важно да си тръгна от Маями удовлетворена вътрешно за мен си. Исках да знам, че съм дала сърцето си, цялото си същество. С последното ми изиграване се чувствах точно така. След последното ми излизане на дансинга се разплаках от гордост, че съм дала всичко от себе си. Исках да докажа най-вече на себе си, че мога. Това си бе предизвикателство към самата мен и точно това ме движеше. Самият процес на постигане на целта, а не самата цел”. Ива Йорданова не крие разочарованието си от това, че не е получавала подкрепа от бившия си съпруг. „Бившият ми съпруг не вярваше, че мога да танцувам, защото съм била, според него, твърде дебела и стара – казва Йорданова. -  Често повтаряше, че няма да стана добър политик или добра бизнесдама, защото не мога да контактувам и преговарям. Тогава бях на 32 години. Сега съм на 35 години съм в Топ 10 на света в салсата. Не ми бе лесно да преодолея това негово отношение. Често сме зависими и се влияем от хората около нас, от това, което мислят за нас. Човек трябва да човърка доста надълбоко за да открие кой е той отвъд образа, който близките са създали за него. Когато дадеш отговор на тези търсения, изпитваш едно тихо спокойствие. Следващата ми цел е през февруари да се дипломирам в Харвард. До три-четири седмици и тази цел ще бъде постигната”. Сподели:", "date": "2020.01.19", "title": "ПРИЗНАНИЕ: Бившата на Лукарски го обвини в тормоз, обиждал я на дебела и стара"}
{"url": "https://pik.bg/%D0%BE%D1%82-%D1%84%D0%B5%D0%B9%D1%81%D0%B1%D1%83%D0%BA-%D1%81%D0%B5-%D0%B8%D0%B7%D0%B2%D0%B8%D0%BD%D0%B8%D1%85%D0%B0-%D0%B7%D0%B0-%D0%BE%D0%B1%D0%B8%D0%B4%D0%B5%D0%BD-%D0%BF%D1%80%D0%B5%D0%B2%D0%BE%D0%B4-%D0%BD%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D1%81%D0%B8-%D1%86%D0%B7%D0%B8%D0%BD%D0%BF%D0%B8%D0%BD-news899196.html", "text": "От Фейсбук се извиниха за превода на името на китайския президент Си Цзинпин от бирмански на английски в дума с най-малкото обидно звучене. Гафът с превода излезе на бял свят на втория ден от държавното посещение на Си в Мианмар, съобщава БГНЕС. В събота китайският президент се срещна с лидера на Мианмар Аун Сан Су Чи с цел подобряване на двустранните отношения. В публикациите на бирмански във Фейсбук за тяхната среща името на Си на английски беше преведено погрешно. Името му се появи като „г-н Shithole“ в публикации във Фейсбук, споделени в официалните акаунти на Су Чи и и нейния офис. Facebook излезе с изявление за неприятния случай в събота, хвърляйки вината върху за неприятно звучащото след превода име на „технически проблем“. \"Ние отстранихме технически проблем, който предизвика неправилни преводи от бирмански на английски във Фейсбук\", заяви Анди Стоун, говорител на Фейсбук. \"Това не би трябвало да се случи и ние предприемаме стъпки, за да гарантираме, че няма да се повтори отново.\" Бирманският език е официалният език в Мианмар, където се говори от две трети от населението. От Фейсбук признаха, че името на Си Цзинпин не е въведено в базата данни, която превежда бирманския език на английски. В случаите, когато липсват данни за дума, системата на Фейсбук отгатва превода, използвайки подобни срички, за да го замести, съобщиха от компанията. При опитите за превод на подобни думи, които започват с „xi“ и „shi“ в бирмански език също произвеждат „shithole“. „Ние знаем за проблем, свързан с преводите от бирмански на английски във Facebook, и правим всичко възможно, за да коригираме това възможно най-бързо“, гласи изявлението на Стоун. Сподели:", "date": "2020.01.19", "title": "От Фейсбук се извиниха за обиден превод на името на Си Цзинпин"}
{"url": "https://pik.bg/%D1%82%D0%B5%D0%BC%D0%B8%D0%B4%D0%B0-%D0%BC%D0%B5%D0%BD%D1%82%D0%B5-%D0%BF%D0%BE%D0%BB%D0%B8%D1%86%D0%B0%D0%B9-%D1%81%D0%B5-%D1%80%D0%B0%D0%B7%D0%BC%D0%B8%D0%BD%D0%B0-%D1%81-2-%D0%B3%D0%BE%D0%B4%D0%B8%D0%BD%D0%B8-%D1%83%D1%81%D0%BB%D0%BE%D0%B2%D0%BD%D0%B0-news899075.html", "text": "64-годишен мъж беше изправен пред Темида за съучастие в телефонни измами спрямо пенсионерка от Стара Загора през март м.г. се размина с престоя зад решетките, след като призна събраните в хода на досъдебното производство факти и доказателство и по този начин си осигури редукция с 1/3 от присъдата. Безработният и вече осъждан за аналогично престъпление Георги Л. се представял за „инспектор Стоян Георгиев“ в разговор по мобилния телефон с 66-годишната В.Г. като на два пъти в рамките само на час и половина на 13 март успял да я убеди да остави на различни места пари, накити , включително венчалната халка на съпруга си и валута на обща стойност 9 779,90 лв. Сумата уж била необходима за осъществяването на суперсекретна акция по залавянето на опасни престъпници. Жената била поставена под изключително напрежение, през цялото време тя била убедена, че ако не изпълни разпорежданията на инспектора ще и се случат страшни неща , включително да бъде подпалено жилището й. Първият транш от плячката била оставена под тротоарна плочка в близост до МОЛ Стара Загора, след което В.Г. била убедена да вземе такси, да се прибере в апартамента си и от там да вземе още 2500 евро, които оставила под камък в съседство с автогарата. Георги вече има една 2-годишна условна присъда за две измами на територията на община Петрич отново през март 2028 г, когато по сходен начин убедил две жени на по 73 и 76 години да хвърлят през терасите на жилищата си  близо 15 000 лв., пише \"Монитор\". Наложеното от старозагорските съдии наказание е групирано с присъдата от Петрич и в крайна сметка рецидивистът е пуснат на свобода като изпълнението е отложено за 4 години. Сподели:", "date": "2020.01.19", "title": "ТЕМИДА: Менте-полицай се размина с 2 години условна"}
{"url": "https://pik.bg/%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-%D0%B2%D0%B0%D0%B4%D0%B8-%D0%BD%D0%B0-%D1%82%D0%B5%D0%B7%D0%B3%D1%8F%D1%85%D0%B0-%D0%B7%D0%B0-%D0%BF%D1%80%D0%BE%D0%B4%D0%B0%D0%BD-211-%D0%B8%D0%BC%D0%BE%D1%82%D0%B0-news899078.html", "text": "Чрез отдаване на имоти за учредяване право на строежи общинската хазна очаква да получи  2 млн лв без ДДС, а приходите от наеми ще достигнат малко над 1,3 млн лв, показва справката . Едва 1920 лв. пък са очакваните постъпления от концесията на два водоема и един рибарник в землищата на селата Кирилово и Могила. Около 150 бона се очакват в резултат на прекратяване на съсобственост при 14 градски и селски имота. Със 7229 недвижими имота разполага в началото на годината общината, 1017 от тях незастроени, а 547 са публична общинска собственост и разпореждането си тях може да се извършва само с изрично решение на местния парламент. Сред тях са административните сгради, двата театъра, операта, две галерии и 9 музея, изброява \"Монитор\". Точно 211 имота, собственост на община Стара Загора да бъдат продадени на търг през годината, предлага кметът Живко Тодоров на местните съветници, които трябва да вземат решението на 30 януари. Очакваните приходи са в размер на около 1,9 млн лв., като някои от имотите са били предлагани за продажба и по-рано, но така и не са намерили купувачи. Сподели:", "date": "2020.01.19", "title": "Стара Загора вади на тезгяха за продан 211 имота"}
{"url": "https://pik.bg/%D0%BD%D0%BE%D0%B2%D0%B0-%D1%82%D1%80%D0%BE%D0%B9%D0%BD%D0%B0-%D0%BA%D0%BE%D0%B0%D0%BB%D0%B8%D1%86%D0%B8%D1%8F-%D0%B1%D1%81%D0%BF---%D0%B4%D0%BF%D1%81---%D0%B4%D0%B5%D0%B1%D1%8A-%D0%BF%D0%BE%D0%B4-%D0%B5%D0%B3%D0%B8%D0%B4%D0%B0%D1%82%D0%B0-%D0%BD%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B1%D0%BE%D1%80%D0%B8%D1%81%D0%BE%D0%B2-%D1%87%D0%B5%D1%80%D0%BF%D0%B8-%D0%B7%D0%B0%D1%89%D0%BE%D1%82%D0%BE-news899209.html", "text": "…Разбира се, сдружаването на база „лична корист“ и „властови мерак“ на одиозни фигури от миналото и настоящето на българския преход като Ахмед Доган, Корнелия Нинова, Атанас Атанасов (ерго - Иван Костов), Мая Манолова, Румен Радев, Слави Трифонов срещу ГЕРБ само укрепва позициите на Бойко Борисов. Няма по-добра реклама за него от съпротивата на тази безпринципна, маниакално самовлюбена сбирщина от привидно антагонистични фигури и политики, обединени единствено от свръхидеята да похитят отново държавния ресурс. Новата тройна коалиция БСП – ДПС – ДеБъ под егидата на Държавна сигурност, Румен Радев и с идейно-художествената подкрепа на Слави Трифонов гарантира дълголетието на ГЕРБ във властта. Не защото ГЕРБ непременно са безгрешни, а защото алтернативата е по-отвратителна от онова, което един човешки живот може да понесе. Новата тройна коалиция вещае глад, Виденова зима, Орешарско безвремие, Батко и Братко, Р. Овч., зловещи дерибейства на Хидроинженер ага, замразени магистрали, спрени еврофондове, фалирали банки, рекордна инфлация, висока безработица, емигрантска вълна и каквото още си пожелаете от \"прелестите\" на застоя. Затова Борисов има повод да почерпи - коалицията на опортюнистите, формирана около предстоящия вот на недоверие, го бетонира до края на мандата, а и през следващия... Сподели:", "date": "2020.01.19", "title": "Нова Тройна коалиция БСП - ДПС - ДеБъ под егидата на Румен Радев. Борисов черпи, защото..."}
{"url": "https://pik.bg/%D0%B0%D0%BA%D1%86%D0%B8%D1%8F-%D0%BF%D0%BE%D0%BB%D0%B8%D1%86%D0%B8%D1%8F-%D0%B2%D0%BB%D0%B5%D0%B7%D0%B5-%D0%B2-%D0%B7%D0%B0%D0%B2%D0%BE%D0%B4%D0%B0-%D0%B7%D0%B0-%D1%85%D0%B0%D1%80%D1%82%D0%B8%D1%8F-%D0%B2-%D0%BD%D0%B8%D0%BA%D0%BE%D0%BF%D0%BE%D0%BB-news899223.html", "text": ", съобщава Нова телевизия. Извънредни проверки започнаха всички институции заради замърсяване на река Осъм край село Черквица. \"Доказателствата, които ще събираме ще бъдат насочени към обективната страна на това деяние. , заяви прокурор Добринка Матева - говорител на Районна прокуратура - Плевен. Тя обясни, че Местни твърдят, че Полиция и прокуратура влязоха в завода за хартия в Никопол Вече след като имаме някакви експертни заключения ще говорим за замърсяване и степен на замърсяване\" ще се търси съдействие и от независими експерти. замърсяването на река Осъм е от завода за хартия, който се намира в близост до реката. Сподели:", "date": "2020.01.19", "title": "АКЦИЯ: Полиция влезе в завода за хартия в Никопол"}
{"url": "https://pik.bg/%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%B8-%D0%BC%D1%83%D0%B7%D0%B8%D0%BA%D0%B0%D0%BD%D1%82%D0%B8%D1%82%D0%B5-%D0%BE%D1%82-%D0%BF%D0%B0%D1%80%D0%B8%D0%B6%D0%BA%D0%B0%D1%82%D0%B0-%D0%BE%D0%BF%D0%B5%D1%80%D0%B0-%D1%81%D0%B5-%D0%B2%D0%BA%D0%BB%D1%8E%D1%87%D0%B8%D1%85%D0%B0-%D0%B2-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D1%81%D1%80%D0%B5%D1%89%D1%83-%D0%BF%D0%B5%D0%BD%D1%81%D0%B8%D0%BE%D0%BD%D0%BD%D0%B0%D1%82%D0%B0-%D1%80%D0%B5%D1%84%D0%BE%D1%80-news899118.html", "text": "Музиканти от Парижката опера изнесоха безплатен концерт на открито. По този начин те подкрепиха протестите срещу проекта за пенсионна реформа във Франция, съобщава БНТ. Близо 200 музиканти и певци от Парижката опера подариха концерт на съгражданите си. Пред историческата сграда на \"Пале Гарние\" прозвучаха произведения на Верди и Бизе, а финалът беше изпълнение на \"Марсилезата\". „Борим се чрез нашите инструменти, заедно с всички участници - музиканти, танцьори, певци, технически лица, абсолютно всички. Операта е невероятно мобилизирана срещу реформата”, коментира цигуларят Жан-Шарл Монсиеро. Музикантите бяха аплодирани от балерините, които на същото място миналия месец изпълниха \"Лебедово езеро\". „Независимо дали възрастта за пенсиониране се увеличи или не, ние сме против реформата. Искаме система, чрез която да се пенсионираме с достойнство. Ние преминаваме през различни конкурси, учим много и много работим, за да представяме Франция в най-добрата ѝ светлина”, каза Кристоф Гриндел говорител на операта. От началото на стачките представленията в операта са отменени, а загубите се оценяват на 14 милиона евро. Сподели:", "date": "2020.01.19", "title": "Подкрепа: И музикантите от Парижката опера се включиха в протестите срещу пенсионната реформа. Ето как"}
{"url": "https://pik.bg/%D1%80%D0%B5%D0%BC%D0%BE%D0%BD%D1%82%D0%B8%D1%80%D0%B0%D1%82-%D0%B5%D0%B4%D0%B8%D0%BD%D0%B8%D1%8F-%D0%BE%D1%82-%D0%B2%D0%BE%D0%B4%D0%BE%D0%BF%D1%80%D0%BE%D0%B2%D0%BE%D0%B4%D0%B8%D1%82%D0%B5-%D0%B7%D0%B0%D1%85%D1%80%D0%B0%D0%BD%D0%B2%D0%B0%D1%89%D0%B8-%D1%81%D0%B2%D0%B8%D1%89%D0%BE%D0%B2-%D0%B8-%D1%81%D0%B5%D0%BB%D0%B0%D1%82%D0%B0-%D0%B2%D0%B0%D1%80%D0%B4%D0%B8%D0%BC-%D0%B8-%D1%86%D0%B0%D1%80%D0%B5%D0%B2%D0%B5%D1%86-news899126.html", "text": "Единият от двата водопровода, които захранват Свищов и селата Вардим и Царевец се ремонтира днес, съобщава БНР. Вчера сутринта 25 000 души останаха без вода заради авария на двете съоръжения. По-късно проблемът по стария водопровод беше отстранен и водоподаването в населените места е възстановено. Новият ремонт, по който се работи днес, не е въведен в експлоатация и е обект на проверка от Специализираната прокуратура за безстопанственост при изграждането му. До проблема се стигна след като тази сутрин аварираха новият и старият водопровод, доставящи вода до населените места. Едната авария е отстранена, по втората ще се работи утре. Свищов и селата Вардим и Царевец се водоснабдяват комбинирано от 60-годишен компрометиран стоманен водопровод и нов полиетиленов, който не е въведен в експлоатация и е обект на проверка от Специализираната прокуратура за безстопанственост при изграждането му. Тази сутрин аварираха и двата водопровода. „Водоподаването се възстановява - увери кметът на Свищов Генчо Генчев. - Направи се всичко необходимо да се байпасира и да се подсили металният водопровод. Започна водоподаването по стария магистрален водопровод. На големия полиетиленов водопровод се взе решение да започне работата утре. Общината търси помощ от държавата. Настояваме пред правителството за безвъзмездна финансова помощ в размер на 3 млн. лв. да подменим изцяло новия полиетиленов водопровод, за да не изпаднем във водна криза“. Миналата есен Свищов и селата останаха без вода четири дни. Сподели:", "date": "2020.01.19", "title": "Ремонтират единия от водопроводите, захранващи Свищов и селата Вардим и Царевец"}
{"url": "https://pik.bg/%D1%81%D0%BB%D0%B5%D0%B4-%D1%85%D0%B5%D1%82%D1%82%D1%80%D0%B8%D0%BA%D0%B0-%D0%BD%D0%B0-%D1%85%D0%BE%D0%BB%D0%B0%D0%BD%D0%B4---%D0%BD%D0%B0%D1%81%D1%82%D0%B0%D0%B2%D0%BD%D0%B8%D0%BA%D1%8A%D1%82-%D0%BD%D0%B0-%D0%B1%D0%BE%D1%80%D1%83%D1%81%D0%B8%D1%8F-%D1%81%D0%BF%D0%BE%D0%B4%D0%B5%D0%BB%D0%B8-%D0%B5%D1%80%D0%BB%D0%B8%D0%BD%D0%B3-news899153.html", "text": "Треньорът на Борусия (Дортмунд) Люсиен Фавър похвали новата покупка на клуба Ерлинг Холанд, който направи приказен дебют за \"жълто-черните\". 19-годишният норвежец влезе като резерва в началото на второто полувреме срещу Аугсбург и изригна с фамозен хеттрик. Така Борусия обърна резултата от 1:3 до 5:3 в своя полза и стартира пролетния полусезон на Бундеслигата с важни три точки. \"Ерлинг се включи прекрасно в срещата. Той се движи много добре между линиите на отбраната и ни дава много опции в атака\", заяви швейцарецът Фавър. \"Получи се един луд мач\", споделя Люсиен. Сподели:", "date": "2020.01.19", "title": "След хеттрика на Холанд - наставникът на Борусия сподели: Ерлинг..."}
{"url": "https://pik.bg/%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BA%D0%B0%D1%82%D0%BE-%D0%B2-%D1%8F%D0%BF%D0%BE%D0%BD%D0%B8%D1%8F-%D0%BF%D1%80%D0%B5%D0%B2%D0%BE%D0%B7%D0%B2%D0%B0%D1%87-%D1%81%D0%BB%D0%BE%D0%B6%D0%B8-%D1%81%D1%82%D0%B8%D0%BA%D0%B5%D1%80%D0%B8-%D1%81%D1%80%D0%B5%D1%89%D1%83-%D0%B1%D1%8A%D1%80%D0%B1%D0%BE%D1%80%D0%B5%D0%BD%D0%B5%D1%82%D0%BE-%D0%BF%D0%BE-%D1%82%D0%B5%D0%BB%D0%B5%D1%84%D0%BE%D0%BD-%D0%B2-%D1%80%D0%B5%D0%B9%D1%81%D0%B0-news899085.html", "text": "Не е нормално обаче да се говори по мобилния телефон от първата до последната спирка, при това често на висок глас. \"Говоренето по телефона в автобуса  не е забранено, но е неприемливо и невъзпитано\", коментира за \"Марица\"  инж. Веселин Дошков,  управител на фирма \"Хеброс бус\", която обслужва линия №7. Инж. Дошков допълни, че стикерите са сложени по настояване на самите шофьори и неслучайно в близост до кабината. Новите автобуси за извънградски линии идват със заводски  стикери за забрана на разговори по GSM, което означава, че и производителите отчитат рисковете от употребата на мобилни телефони в обществения транспорт.  Мярката се прилага, за да няма смущения в електрониката, свързана с двигателя. Инж. Дошков допълни, че в Япония например преди качването в обществен транспорт изключват мобилните си телефони, за да не звънят и да не смущават спокойствието на останалите пътници. Освен това шумните разговори разсейват шофьорите и създават предпоставки за произшествия. Стикери със забрана на  мобилните телефони се появиха в автобусите по линия №7 и изправиха на нокти някои от по-младите пътници. Знаците със зачертан мобилен телефон, подобни на тези в банките, са сложени на стъклата до предните седалки, където обикновено има места за инвалиди. Пътниците се чудят на стикера, а шофьорите обясняват, че забраната е въведена, защото безкрайното бърборене по телефона им пречи на работата, пише \"Марица\". Един от водачите уточни, че стикерите са препоръчителни и няма проблем някой пътник да размени няколко думи с близък или приятел, ако му позвънят, докато се вози в рейса. Сподели:", "date": "2020.01.19", "title": "В Пловдив като в Япония: Превозвач сложи стикери срещу бърборенето по телефон в рейса"}
{"url": "https://pik.bg/%D0%BD%D0%BE%D1%89%D0%BD%D0%B0-%D0%B0%D0%BA%D1%86%D0%B8%D1%8F-%D1%81%D1%80%D0%B5%D1%89%D1%83-%D0%B1%D1%80%D0%B0%D0%BA%D0%BE%D0%BD%D0%B8%D0%B5%D1%80%D0%B8%D1%82%D0%B5-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%BE-news899172.html", "text": "Нощна акция се проведе срещу бракониерите в Бургаско, съобщава БТВ. Тя е част от мащабната кампания срещу нелегалния улов на риба, която започна Агенцията по рибарство и аквакултури, използвайки ново свръхмодерно оборудване. Операцията край най-голямото езеро у нас - Мандренското езеро край Бургас, започва на смрачаване. Пет екипа тръгват в различни посоки. Избира се място на високо с поглед към езерото. Мобилните термо камери улавят и най-малкото движение край водата. Предупредени, обаче, бракониерите се връщат. От езерото инспекторите вадят две други лодки, изоставени при акция следобед с мрежите и с риба. \"Не успяхме да ги настигнем, защото избягаха през водата и през място, което не беше достъпно\", разказва Трифон Трифонов, началник сектор - Стара Загора. През януари заради топлата вода, която се излива от тръбите в езерото, районът около помпената станция гъмжи от риба и е рай за бракониерите. Заради извънредната ситуация са командировани екипи от цялата страна. \"Има доста бракониерски лодки, скрити в тръстиката, по целия язовир\", обяснява Стефан Тодоров от ИАРА – Стара Загора. \"Няма да спрат проверките, ще бъдат денонощно, по различно време през деня и през нощта\", категоричен е Сергей Костадинов, гл. секретар на ИАРА. При обход инспекторите откриват до езерото кола със забранен уред за риболов, а край водата и двама души. Казват, че са излезли на разходка и нямат документи. \"Стартираме и по нова програма закупуване на супер модерни катери, които да обхванат и седемте пристанища за разтоварване на калкан\", казва Николай Иванов, зам.-директор на ИАРА. Очаква се това да намали и незаконното тралене в морето. Сподели:", "date": "2020.01.19", "title": "Нощна акция срещу бракониерите в Бургаско"}
{"url": "https://pik.bg/%D0%BF%D1%83%D1%82%D0%B8%D0%BD-%D1%80%D1%83%D1%81%D0%B8%D1%8F-%D0%B5-%D0%B4%D0%BB%D1%8A%D0%B6%D0%BD%D0%B0-%D0%B5-%D0%B4%D0%B0-%D0%BD%D0%B0%D0%BF%D1%80%D0%B0%D0%B2%D0%B8-%D1%82%D0%B0%D0%BA%D0%B0-%D1%87%D0%B5-%D0%B8%D1%81%D1%82%D0%B8%D0%BD%D0%B0%D1%82%D0%B0-%D0%B7%D0%B0-%D0%B2%D1%82%D0%BE%D1%80%D0%B0%D1%82%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%B2%D0%BE%D0%B9%D0%BD%D0%B0-%D0%B4%D0%B0-%D0%BD%D0%B5-%D0%B1%D1%8A%D0%B4%D0%B5-%D0%B7%D0%B0-news899225.html", "text": "\"Русия никому не е длъжна да доказва нищо за ролята си във Втората Световна война - напротив, длъжна е да направи така, че истината да не се забравя!\". Това заявява руският президент Владимир Путин в интервю за телевизионния канал \"Русия 1\", което ще бъде излъчено по-късно тази вечер в предаването \"Москва. Кремъл. Путин\". Президентът на Русия обяви, че ще бъде създаден общодостъпен архивен център, посредством който да се предотвратят манипулации с историята, целящи постигане на конюнктурни политически цели във вреда на руския народ. Тази пролет Русия ще отбележи 75 години от победата във Великата Отечествена война. Сподели:", "date": "2020.01.19", "title": "Путин: Русия е длъжна е да направи така, че истината за Втората Световна война да не бъде забравена"}
{"url": "https://pik.bg/%D0%B2-%D0%B3%D1%8A%D1%80%D1%86%D0%B8%D1%8F-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D1%81-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5-%D0%B7%D0%B0-%D0%BF%D1%80%D0%BE%D0%B4%D0%B0%D0%B6%D0%B1%D0%B0-%D0%BD%D0%B0-%D0%B1%D0%B5%D0%B1%D0%B5%D1%82%D0%B0-news899168.html", "text": "Арестуваха българин на границата в Гърция. Полицията го издирва от две години със заповед за арест по повдигнато обвинение, съобщава БНР. Според данните, на граничния пункт \"Промахон\" е арестуван 35 годишен български гражданин, срещу когото има повдигнато обвинение за участие в престъпна група за продажба на бебета в Гърция. Българинът опитал да влезе в Гърция през нощта с надежда,че няма да проверят личните му документи. Властите в Гърция уточняват, че заповедта за арест на българина е от 2018 година. Мъжът успява да избегне задържане преди две години, когато прекарва три млади българки в напреднала бременност, но от Италия. Полицията е била информирана предварително за този трансфер, като полицайка под прикритие влиза в телефонна връзка с българина и уговарят цена за нелегалното осиновяване. На пристанище “Игуменица“ при пристигане на автомобила с три българки, арестуваният днес успява да избегне ареста. Сподели:", "date": "2020.01.19", "title": "В Гърция задържаха българин с обвинение за продажба на бебета"}
{"url": "https://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D1%81%D1%8A%D1%81-%D1%81%D0%B5%D0%B4%D0%B5%D0%BC-%D1%81%D0%BF%D0%B5%D1%86%D0%B0%D0%BA%D1%86%D0%B8%D0%B8-%D0%B7%D0%B0-24-%D1%87%D0%B0%D1%81%D0%B0-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news899119.html", "text": "Няколко спецакции са провели униформените във Врачанско в рамките на 24 часа, съобщава „Конкурент”. Седемте специализирани полицейски операции са извършени за времето от 06:00 часа вчера до 06:00 часа тази сутрин на теритрията на областната дирекция на МВР. Униформените са проверили 128 лица и 68 МПС-та. Съставени са 12 акта по Закона за движение по пътищата, 6 акта по НОбС и 28 фиша. Сподели:", "date": "2020.01.19", "title": "Полицията със седем спецакции за 24 часа във Врачанско"}
{"url": "https://pik.bg/%D0%BF%D1%83%D1%82%D0%B8%D0%BD-%D1%81%D0%B5-%D1%81%D1%80%D0%B5%D1%89%D0%B0-%D1%81-%D0%B5%D1%80%D0%B4%D0%BE%D0%B3%D0%B0%D0%BD-%D0%B2-%D0%B1%D0%B5%D1%80%D0%BB%D0%B8%D0%BD-news899169.html", "text": "Президентът на Русия Владимир Путин ще се срещне днес с турския си колега Реджеп Тайип Ердоган в Берлин преди началото на международната среща за Либия. \"Такава среща е планирана\", са съобщили за ТАСС от пресслужбата на руския държавен глава. Германия организира на 19 януари в Берлин международна конференция за ситуацията в Либия, където след убийството на Муамар Кадафи през 2011 г. се разрази хаос. В момента в Либия съществуват два паралелни органа на изпълнителната власт: международно признатото Правителство на националното съгласие начело с Фаиз Сарадж и временният кабинет на Абдала Абдуррахман ат-Тани, действащ в източната част на страната съвместно с Палатата на представителите (парламента) и подкрепян от Либийската национална армия на фелдмаршал Халифа Хафтар. За участие в берлинската конференция са поканени Русия, Алжир, Великобритания, Египет, ОАЕ, Китай, САЩ, Турция, Франция. Сподели:", "date": "2020.01.19", "title": "Путин се среща с Ердоган в Берлин"}
{"url": "https://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3-%D0%B4%D0%B5%D0%BD-%D0%B7%D0%B0-%D1%83%D1%81%D1%82%D0%B0%D0%BD%D0%BE%D0%B2%D1%8F%D0%B2%D0%B0%D0%BD%D0%B5-%D0%BD%D0%B0-%D0%BC%D0%B8%D1%80-%D0%B8-%D1%80%D0%B0%D0%B2%D0%BD%D0%BE%D0%B2%D0%B5%D1%81%D0%B8%D0%B5-%D0%BF%D0%BE-%D0%BC%D0%B0%D0%BB%D0%BA%D0%BE-%D0%B3%D0%BE%D0%B2%D0%BE%D1%80%D0%B5%D1%82%D0%B5-%D0%B8%D0%B7%D0%B1%D1%8F%D0%B3%D0%B2%D0%B0%D0%B9%D1%82%D0%B5-%D0%BA%D0%BE%D0%BD%D1%84%D0%BB%D0%B8%D0%BA%D1%82%D0%B8%D1%82%D0%B5-news899098.html", "text": "Енергията на този период действа на подсъзнанието на човека, пробужда в него странни предчувствия и го лишава от способността да контролира своите емоции. Всяко проявление през това време на агресия, гордост и негативизъм могат да се проявят в близко бъдеще срещу вас. Дори наоколо да цари атмосфера на напрежение и нервна възбудимост, трябва да останете спокойни и невъзмутими, доброжелателни и мъдри. Енергията на Скорпиона оказва силно влияние върху пикочно-половата система. Уязвими са половите органи и дебелото черво. Избягвайте тежката храна. При бременност да се избягват и най-малките натоварвания. Това съобщава в своя хороскоп астрологът Ивелина Пенчева. Започва 25 лунен ден от 02:30 ч. на 19 януари до 03:40 ч. на 20 януари Ден на астралното очистване и пробуждане на живота. Символ на деня са два съда с жива и мъртва вода, символизиращи енергията и живота от едната страна и загубата на енергия и смъртта от друга. В този ден може да помолите за помощ вашия Ангел-Хранител. Енергията в човека не е достатъчна сега, много хора се отдават на мързел и апатия. Ден на пасивността, усамотението и покоя. Енергията на деня е напълно противоположна на активните действия. Не хвърляйте напразни сили, не правете излишни движения. Колкото и да се стараете, трудно ще ви се получат нещата. Перфектен ден за почивка! Вътрешният душевен свят сега е уязвим и чувствителен към чуждото вмешателство. Избягвайте теми за личния си живот. Даже събеседникът ви да е сериозен и надежден човек, не се препоръчва да разголвате душата си. На заболявания възникнали през този ден трябва да се обърне сериозно внимание, да се окаже помощ, защото нещата могат значително да се усложнят. Вода да се консумира в малки количества. Да се ограничи пушенето в този ден – оказва влияние на мозъка. Секс - Подходящ е чувственият и бавен секс. Бързият секс сега не се препоръчва. Създайте романтична обстановка със свещи, цветя и нежна музика. Добре е преди любовните игри да се пие малко червено вино. Може да започнете с разпускащ масаж. Шопингът сега е полезен за психиката и настроението. Може да купувате това, което ще възстанови вътрешният ви покой – книги, ароматни масла, всякакви дрънкулки, текстил, дребни предмети за бита. Важното е да ви носи успокоение. Подстрижката е крайно нежелателна. Поставя под заплаха физическото и психическо състояние. Не подлагайте косата на никакви твърди въздействия, защото всяко нарушение на структурата води до влошаване на работата на енергийно-информационното поле. Родените през 25-я лунен ден са любимци на съдбата и щастието ще ги съпътства до края на живота им. 5 слънчев ден – Ден за установяване на мир и равновесие. Добър ден за работа и за поставяне на делата в ред. Разумът трябва да е доминиращ в действията. Не трябва да се нарушава хармонията на деня със скандали. По-малко говорете. Бъдете скромни и преодолявайте всички изкушения. Избягвайте конфликтите, защото ако се скарате, дълго време ще останете в това положение, затова проявявайте разбиране. Луната е в знак Скорпион до 00:42 ч. на 20 януари. Сподели:", "date": "2020.01.19", "title": "АСТРОЛОГ: Ден за установяване на мир и равновесие, по-малко говорете, избягвайте конфликтите"}
{"url": "https://pik.bg/%D1%8F%D0%B2%D0%BE%D1%80-%D0%BD%D0%BE%D1%82%D0%B5%D0%B2-%D0%BD%D0%B5%D0%BB%D0%BE%D0%B3%D0%B8%D1%87%D0%BD%D0%BE-%D0%BF%D0%BE%D0%B4%D0%B3%D0%BE%D1%82%D0%B2%D0%B5%D0%BD%D0%B8%D1%8F%D1%82-%D0%B2%D0%BE%D1%82-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-%D0%BE%D1%82-%D0%B1%D1%81%D0%BF-%D0%B1%D1%83%D0%B4%D0%B8-%D1%81%D1%8A%D0%BC%D0%BD%D0%B5%D0%BD%D0%B8%D1%8F-news899173.html", "text": "Независимият депутат Явор Нотев: Неалогично подготвеуният вот на днедоверие от БСП буди съмнения Не съм убеден, че тази парламентарна процедура има своето място в близките дни. БСП системно сгреши с предложението за този вот на недоверие. Това заяви пред БНР независимият депутат Явор Нотев от „Атака”. „Правителството имаше времето да реагира ефективно, предприемайки реални стъпки – добави Нотев. - Нелогично подготвеният вот на недоверие буди съмнение – наистина ли от опозицията биха искали да се стигне до оставка на правителството и до нови избори“. Депутатът не скри, че такава идея трябва да бъде изоставена като обречена. „Бих бил изключително разтревожен, ако се окажем в ситуация на отказ да се сформира правителство и на влизане в безвремието на съставяне на служебно правителство. Ако оставим кораба без капитан в това време, ми се струва лоша идея“, каза още Явор Нотев. Сподели:", "date": "2020.01.19", "title": "Явор Нотев: Нелогично подготвеният вот на недоверие от БСП буди съмнения"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B8%D1%8F-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D0%BC%D0%B2%D1%84-%D0%BA%D1%80%D0%B8%D1%81%D1%82%D0%B0%D0%BB%D0%B8%D0%BD%D0%B0-%D0%B3%D0%B5%D0%BE%D1%80%D0%B3%D0%B8%D0%B5%D0%B2-news899187.html", "text": "Министър-председателят Бойко Борисов се срещна с управляващия директор и председател на Изпълнителния съвет на Международния валутен фонд (МВФ)  Кристалина Георгиева, съобщиха за ПИК от Министерския съвет. Основен акцент в разговора им в Министерския съвет беше сътрудничеството на България с международната организация и възможностите то да се развива с оглед приоритетите на Кристалина Георгиева като ръководител на МВФ. В срещата участва и министърът на финансите Владислав Горанов. Министър-председателят Бойко Борисов изтъкна разумната фискална политика, която България води и която е отчетена от международните кредитни агенции. Премиерът посочи, че българската икономика продължава да се развива устойчиво, без да натрупва макроикономически дисбаланси и че страната ни има стабилен напредък по присъединяването към ERM II. От своя страна Кристалина Георгиева поздрави правителството за постиженията в областта на фискалната политика и отбеляза, че това е добър стимул за реализацията на набелязаните от кабинета управленски приоритети. На срещата бяха обсъдени също предизвикателствата пред глобалното икономическо развитие. Премиерът Борисов и Кристалина Георгиева се обединиха около разбирането, че осигуряването на по-силен и устойчив растеж следва да продължи да бъде водещ принцип в икономическите политики в световен мащаб. В рамките на разговора премиерът Борисов подчерта, че изборът на Кристалина Георгиева начело на МВФ през септември миналата година е голямо постижение за България. Министър-председателят пожела успех на Георгиева на отговорната й позиция, като изрази увереност, че професионалните й успехи за развитието на МВФ ще имат позитивно отражение и за авторитета нашата страна в международен план. Сподели:", "date": "2020.01.19", "title": "ПЪРВО В ПИК: Премиерът Борисов се срещна с управляващия директор на МВФ Кристалина Георгиева. Ето за какво разговаряха (СНИМКИ)"}
{"url": "https://pik.bg/%D0%B5%D0%BA%D1%88%D1%8A%D0%BD-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B4%D0%B2%D0%B0%D0%BC%D0%B0-%D0%B8%D0%B7%D0%B2%D0%B5%D1%81%D1%82%D0%BD%D0%B8-%D0%B0%D0%B2%D1%82%D0%BE%D0%BA%D1%80%D0%B0%D0%B4%D1%86%D0%B8-%D0%B2-%D1%81%D0%BE%D1%84%D0%B8%D1%8F-news899189.html", "text": "Полицията в София задържа двама известни автокрадци при операция късно снощи, съобщи БНР. Мъжете са криминално проявени. При операцията на МВР снощи в столицата единият от заловените мъже е задържан в хале в столичният квартал \"Драгалевци\". Вътре е имало краден джип със софийска регистрация, подготвен за разглобяване. Източници на МВР обясниха, че задържаният е познат на органите у нас с прякора Пери. Преди време той отново беше арестуван в столицата, но после пуснат от съда. Другият от заловените е задържан пак с краден автомобил, който също е бил подготвен за разглобяване. Предполага се, че и двамата мъже са част от схема за кражби и разглобяване на леки коли в София. В момента и двамата са с полицейска мярка за задържане 24 часа. Източници от МВР обясниха, че вероятно задържането им ще бъде удължено до 72 часа с прокурорско постановление. Сподели:", "date": "2020.01.19", "title": "ЕКШЪН: Задържаха двама известни автокрадци в София"}
{"url": "https://pik.bg/%D0%BF%D0%B0%D1%80%D1%82%D0%B8%D1%8F-%E2%80%9E%D0%B2%D0%BE%D0%BB%D1%8F%E2%80%9C-%D1%89%D0%B5-%D1%80%D0%B5%D1%88%D0%B0%D0%B2%D0%B0-%D0%B2-%D1%81%D1%80%D1%8F%D0%B4%D0%B0-%D0%B7%D0%B0-%D0%B2%D0%BE%D1%82%D0%B0-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-news899181.html", "text": "Партия „Воля“ ще излезе в сряда с окончателно решение дали ще подкрепи вота на недоверие, който ще бъде внесен от БСП в парламента утре. Това обяви пред БНР Кръстина Таскова, зам.-председател на партията. „Искаме да стане ясно кой е с жителите на Перник и кой иска да създава криза – аргументира се тя. - Следим и действията на правителството, но засега изглеждат като действия при критично-бедствено положение, а не като действия, които ще разрешат трайно проблема. Въпросът е защо всичко се предприема чак сега. Превенцията и контролът за нас са на първо място“. Таскова увери, че решението на партията ще бъде в интерес на хората. „Основният проблем на държавата е политическото мислене и начина на управление на държавата. Но промяната няма да дойде със смяната на нова системна партия. Това ще си остане липсата на контрол, корупцията, източването на обществените ресурси“, каза Кръстина Таскова. Сподели:", "date": "2020.01.19", "title": "Партия „Воля“ ще решава в сряда за вота на недоверие"}
{"url": "https://pik.bg/%D0%BD%D0%BE%D0%B2%D0%B8%D1%8F%D1%82-%D1%85%D0%B0%D0%BB%D1%84-%D0%BD%D0%B0-%D1%81%D0%B8%D0%BD%D0%B8%D1%82%D0%B5-%D1%81%D1%82%D0%B0%D0%B9%D0%BD-%D1%81%D0%BF%D0%B8%D0%B5%D1%80%D0%B8%D0%BD%D0%B3%D1%81-%D1%81-%D1%83%D0%B4%D0%B0%D1%80%D0%BD%D0%BE-%D0%B8%D0%B7%D0%BA%D0%B0%D0%B7%D0%B2%D0%B0%D0%BD%D0%B5-news899158.html", "text": "Новото попълнение на Левски Стайн Спиерингс даде първото си интервю за Левски TV. Нидерландският полузащитник казва много хубави думи за \"синия\" клуб. Ето част от най-интересните фрази на Спиерингс: \"Наистина съм щастлив, че съм тук и съм част от тима\". \"Ентусиазиран съм\". \"Това, което виждам до тук много ми харесва. Впечатленията ми са повече от добри. Организацията е на много високо ниво. Отборът и колективът са отлични. Тренировките също са на високо ниво\". \"Заобиколен съм от професионалисти, които знаят какво правят, така че за мен всичко е страхотно и се чувствам добре\", коментира Спиерингс, който също така споделя, че има високи амбиции, присъединявайки се към \"сините\". Сподели:", "date": "2020.01.19", "title": "Новият халф на \"сините\" Стайн Спиерингс с ударно изказване..."}
{"url": "https://pik.bg/%D1%82%D1%80%D0%BE%D0%BF%D0%B8%D1%87%D0%B5%D1%81%D0%BA%D0%B0-%D0%B1%D1%83%D1%80%D1%8F-%D0%B2%D1%80%D1%8A%D1%85%D0%BB%D0%B5%D1%82%D1%8F-%D1%84%D0%B8%D0%B4%D0%B6%D0%B8-news899086.html", "text": "Двама души са в неизвестност, а над 3 хиляди бяха принудени да напуснат домовете си, след като тропическата буря Тино удари островната държава Фиджи. Фиджи все още се възстановява от циклона Джина, който преди две години причини огромни щети, унищожи реколтата и множество домове. Ветрове със скорост 180 км/ч връхлетяха и района на островното Кралство Тонга миналата нощ. На остров Тавеуни, на който живеят 19 хиляди души, няма електричество, предава БНР. Сподели:", "date": "2020.01.19", "title": "Тропическа буря връхлетя Фиджи"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%85%D1%80%D0%B8%D1%81%D1%82%D0%BE-%D0%B3%D1%8A%D1%80%D0%B1%D0%BE%D0%B2-%D0%B3%D0%BB%D0%B5%D0%B4%D0%B0-%D0%BA%D0%B0%D0%BA%D0%B0%D1%82%D0%B0-%D0%BD%D0%B0-%D0%BB%D0%B8%D0%BB%D0%B8-%D0%B8%D0%B2%D0%B0%D0%BD%D0%BE%D0%B2%D0%B0-news898292.html", "text": "На звездни грижи се радва каката на Лили Иванова, но не от по-малката си сестра, а от актьора Христо Гърбов. 83-годишната Магда и комикът били съседи и обитавали един и същи блок в столичния квартал „Банишора“, а той и жена му – кинорежисьорката Иглика Трифонова, често й вършели всякакви услуги. Каката на Вечната Амбър от известно време насам не е добре със здравето и почти не напускала кутийката, в която живеела. Макар да има две дъщери и внучета, щерките й работели на пълни обороти и рядко можели да й угаждат. Затова добродушният Гърбов се отзововал на молбите й и винаги на драго сърце отскачал да й смени крушка, да й затегне кранчетата на чешмите, пантите на вратите или пък да й напазарува храни от първа необходимост от близкия супермаркет. Магда му била изключително благодарна и само с него и жена му се държала топло. Останалите й комшии били на мнение, че имала страшно лют нрав и с нея не можело да се говори. Всички в блока знаели чия сестра е пенсионерката, която обитавала скромна гарсониера на третия етаж. В продължение на повече от 50 години Магда живее в сянката на Лили Иванова, а житието на някогашната инспекторка в ХЕИ няма нищо общо с лъскавия начин на живот на естрадната легенда. Съседите й я познавали като скромна, но чепата жена, което е красноречиво за роднинската й връзка с примата. През последните години Лили станала доста чест гост на сестра си заради непрестанните й болежки. Макар че можела да й осигури денонощни медицински грижи, тя не предприемала подобни мерки. Дълги години двете сестри не си говорели изобщо, а каква е била причината за тихата им война, никой не разбрал. Все пак естрадната звезда не била чак толкова неблагодарна и показала уважението си към Магда, като навремето й подарила жилището, в което тя живее и до днес. След като останала вдовица, Лили предложила да й купи дом в столицата, за да са по-близо. Край на дългогодишното им мълчание постави скорошният инцидент, който Магда преживя. Тя бе блъсната от микробус в близост до дома си, а после лежа в „Пирогов“. Тогава Лили бе забелязвана често да й ходи на свиждания. Въпреки травмите Магда успя да се възстанови и дори намери сили да води дела за обезщетение от катастрофата. Сподели:", "date": "2020.01.19", "title": "САМО В ПИК И \"РЕТРО\": Христо Гърбов гледа каката на Лили Иванова"}
{"url": "https://pik.bg/%D0%B4%D0%B5%D0%B2%D0%B5%D1%82%D0%BD%D0%B0%D0%B4%D0%B5%D1%81%D0%B5%D1%82-%D0%B1%D1%8A%D1%80%D0%B7%D0%B8-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%B0-%D1%81%D0%B0-%D0%BE%D0%B1%D1%80%D0%B0%D0%B7%D1%83%D0%B2%D0%B0%D0%BD%D0%B8-%D1%81%D0%BB%D0%B5%D0%B4-%D0%BC%D0%B0%D1%89%D0%B0%D0%B1%D0%BD%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE-news899170.html", "text": "Във връзка със зачестилите случаи на пътнотранспортни произшествия, резултат от шофиране в нетрезво състояние или след употреба на наркотични вещества, със заповед на Окръжния прокурор на Пловдив, по надзора за законност, бе разпоредено извършване на мащабни проверки на територията на Пловдивска област, съобщиха за ПИК от Апелативна прокуратура – Пловдив. Акцентът на проверките е бил поставен върху шофиращите след употреба на алкохол и/или наркотични вещества водачи на моторни превозни средства, както и върху тяхното поведение по предлагане на подкупи на полицейски служители, за да избегнат следващата им се по закон отговорност. Със съдействието на Директора на ОД на МВР – Пловдив, бе създадена изключително добра организация и в нощта на 18 срещу 19 ноември проверките са били реализирани от смесени екипи от всички управленията на МВР на територията на област Пловдив. В хода на операцията са проверени 1 436 моторни превозни средства и 1 737 лица. В резултат са започнати 19 бързи производства – 2 за предлагане на подкуп на полицейски служители, 10 за шофиране в нетрезво състояние с концентрация на алкохол в кръвта над 1,2 на хиляда, 5 за шофиране след ухотреба на наркотични вещества и 2 за държане на наркотични вещества. Извършителите са били задържани. Освен започнатите наказателни производства, в резултат на проверката, са съставени 120 акта и 126 фиша за нарушения по Закона за движение по пътищата. Разследването по бързите производства продължава под ръководството на прокуратурата. Сподели:", "date": "2020.01.19", "title": "Деветнадесет бързи производства са образувани след мащабни проверки в Пловдивско"}
{"url": "https://pik.bg/%D1%81%D1%8A%D1%80%D1%86%D0%B5%D0%B0%D0%B7%D0%B4%D0%B8%D1%80%D0%B0%D1%82%D0%B5%D0%BB%D0%BD%D0%BE-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D1%88%D0%B0%D0%BC%D0%BF%D0%B8%D0%BE%D0%BD%D0%BA%D0%B0%D1%82%D0%B0-%D0%B1%D0%B8%D0%BB%D1%8F%D0%BD%D0%B0-%D0%B4%D1%83%D0%B4%D0%BE%D0%B2%D0%B0---%D0%B5%D1%82%D0%BE-%D0%B7%D0%B0%D1%89%D0%BE-%D0%B5-%D0%BD%D0%B0%D0%BF%D1%80%D0%B0%D0%B2%D0%B8%D0%BB%D0%B0-%D0%BE%D0%BF%D0%B8%D1%82-%D0%B7%D0%B0-%D1%81%D0%B0%D0%BC%D0%BE%D1%83%D0%B1-news899132.html", "text": "Шампионката Биляна Дудова проговори за опита си за самоубийство. Пред Нова телевизия момичето разкри кое я подтикнало да направи тази \"глупава стъпка\". \"Всеки спортист има такива моменти. Притиснат си, чувстваш се изтощен, без сили. Сринах се. Да, признавам, беше глупаво. Но след това до мен бяха невероятни хора, които ми помогнаха да се възстановя и стабилизирам\", разказа тя. \"Колкото и глупаво да звучи, аз имах нужда това нещо да ми се случи, за да натисна копчето за рестарт. Сега се чувствам рестартирана, спокойна и готова за щастие. Но когато погледна снимката на майка ми, се разплаквам. Усещам, че се свързвам с нея. Изключително ми е тежко, когато си помисля, че никога няма да я срещна, да я прегърна, да й кажа нещо. В такива моменти плача\", каза момичето. „Преди девет години загубих майка ми, точно на Коледа. Тя си отиде в моите ръце. Беше ми изключително тежко да го преживея. Но аз нося гривна с нейното име и знам, че е винаги с мен. Тя е моят ангел, който ме пази\", сподели шампионката. В началото на 2019 година Биляна Дудова печели трета поредна европейска титла в борбата. Скоро след това младата спортистка се срива психически. Новината, че е направила опит за самоубийство, шокира спортните среди. Сподели:", "date": "2020.01.19", "title": "Сърцеаздирателно: Проговори шампионката Биляна Дудова - ето защо е направила опит за самоубийство"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%80%D0%B0%D1%87%D0%BA%D0%BE%D0%B2-%D0%BF%D1%80%D0%B8%D0%B1%D0%B8%D1%80%D0%B0-500-%D0%B1%D0%BE%D0%BD%D0%B0-%D0%B7%D0%B0%D0%B4-%D0%B3%D1%8A%D1%80%D0%B1%D0%B0-%D0%BD%D0%B0-%D1%85%D0%B0%D0%BB%D0%B2%D0%B0%D0%B4%D0%B6%D0%B8%D1%8F%D0%BD-news896574.html", "text": "Финансово благодатна ще бъде новата 2020 година за Димитър Рачков. Извън ангажиментите си в телевизията комикът ще влее в сметките си повече от 569 хиляди лева само за една вечер, показвайки моноспектакъла си „Забраненото шоу на Рачков“ на сцената на най-голямата зала у нас – „Арена Армеец“. Крупната сума от над половин милион обаче актьорът няма да дели с продуцента си Маги Халваджиян, защото спектакълът се продуцира от неговата собствена фирма. Продажбата на билетите за комедийната програма на Рачков вече е стартирала. Справка показва, че цените на пропуските започват от 35 лева и достигат 60. Ако комикът успее да изпълни целия капацитет на залата от 12 373 седящи места, означава, че ще спечели 569 158 лева само от билетите. В същото време обаче със сигурност шоуто му ще бъде спонсорирано и от рекламодатели, а разходите му ще бъдат почти нулеви. Освен наема от 15 бона за залата Рачов ще плати още на диджейката, която пуска музика от сцената, на осветители, както и на балерините, които забавляват публиката по време на паузите. В останалото време комикът е абсолютно сам на сцената, почти няма реквизит и повтаря вече до болка познатите си образи, скечове и смешки от дългите години, изкарани в телевизията. Припомняме, че господарят на ефира през миналата есен атакува и зала 1 на НДК с абсолютно същия спектакъл и сценарий. Явно сцената в Националния дворец му се вижда тясна и иска да сложи името си до малцината българи, успели да се изявят в най-голямата спортна зала у нас. \"Билетите му са по-скъпи от тези на Лили Иванова. След като самата прима се отказа от концертите в „Арена Армеец“, той на какво се надява?“, коментират потребители в социалните мрежи. Хора, вече гледали моноспектакъла на Рачков, се възмущават още, че си позволявал груби подигравки с много по-успели от него звезди, че даже и със самата Лили. \"Дадох 50 лева за шоуто му през миналото лято, за да слушам смешките му от телевизията и да му приглася Милко Калайджиев“, пише разочарована негова фенка. Освен балерини актьорът има навика да кани по едно известно лице, с което да се майтапи на живо. До сега част от програмата му са били Веско Маринов, Азис, мустакът на републиката Милко Калайджиев, а кой ще бъде „на пангара“ в „Арена Армеец“, още не се знае. Сподели:", "date": "2020.01.19", "title": "САМО В ПИК И \"РЕТРО\": Рачков прибира 500 бона зад гърба на Халваджиян"}
{"url": "https://pik.bg/%D1%81%D0%B0%D0%BF%D1%83%D0%BD%D1%8A%D1%82-%D0%BC%D0%BE%D1%80%D0%B8-%D0%B3%D1%80%D0%B8%D0%BF%D0%B0-%D0%B7%D0%B0-30-%D1%81%D0%B5%D0%BA%D1%83%D0%BD%D0%B4%D0%B8-news899198.html", "text": "Хигиената е основен начин за предпазване от зараза, а поддържането на ръцете е много важно, защото те са основен източник за предаване на вирусите. Когато някой прикрие с ръка устата си при кихане или кашляне, по кожата остават микроби. Макар и те да оцеляват там до 10-15 минути, ако преминат на твърда повърхност, могат да живеят цяло денонощие. Затова ръцете трябва да се мият винаги след като е ползван обществен транспорт, преди хранене, след използване на количка в магазин. Те трябва да се почистват със сапун и топла вода, а не със санитайзер. Причината е, че вирусите понякога оцеляват, когато за хигиена се използва санитарен гел, защото слузта намалява ефикасността на алкохола в него. Учени от Медицинския универистет в Киото установиха, че вирусът на грипа загива за 30 секунди под въздействието на топла вода и сапун при повече от четири минути за санитайзер при наличието на слуз. Ако някой киха и кашля, е добре да се отдръпнем поне на 2 метра от него. Частиците с грипен вирус могат да изминават голямо разстояние, а във въздуха оцеляват часове. Докато се отдръпвате от кашлящ човек, се опитайте да издишате бавно през носа. Това намалява риска вирусът да навлезе в дихателните пътища. Нисковъглехидратните диети, както и добрият сън засилват имунитета, изтъкват още вирусолозите. Приемането на повече мазнини и по-малко въглехидрати предизвиква освобождаване на имунни клетки, които увеличават производството на слуз в клетките, покриващи белите дробове, установиха учени от Йейл. Тази слуз улавя вирусите още преди да се разпространят. Сподели:", "date": "2020.01.19", "title": "Сапунът мори грипа за 30 секунди"}
{"url": "https://pik.bg/%D0%BE%D1%82%D0%BA%D1%80%D0%B8%D1%85%D0%B0-%D1%8F%D0%BC%D0%B0-%D1%81-%D0%B6%D0%B8%D0%B2%D0%BE%D1%82%D0%B8%D0%BD%D1%81%D0%BA%D0%B8-%D0%BE%D1%82%D0%BF%D0%B0%D0%B4%D1%8A%D1%86%D0%B8-%D0%B2-%D0%BA%D0%B2%D0%B0%D1%80%D1%82%D0%B0%D0%BB-%D0%B2-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-news899192.html", "text": "Яма с животински отпадъци бе открита в квартал \"Индустриален\" в Стара Загора, съобщава БНТ. Тя е намерена случайно след подаден сигнал от граждани за незаконни боклуци до Община Стара Загора. При направената проверка е установено, че в ямата има кожи от овце и кости от едър добитък. Общината предприе засипване на ямата, а областната дирекция по безопасност на храните взе проби за лабораторен анализ, резултатите от които се очакват следващата седмица. Резултатът от предварителната проверка е изпратен на вниманието на районната прокуратура, откъдето са образували досъдебно производство за нерегламентирано замърсяване на околната среда и създаване на опасност за живота и здравето на хората. Сподели:", "date": "2020.01.19", "title": "Откриха яма с животински отпадъци в квартал в Стара Загора"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D1%8A%D0%B6-%D0%B8%D0%B7%D0%B4%D1%8A%D1%85%D0%BD%D0%B0-%D0%BD%D0%B0-%D1%81%D0%BF%D0%B8%D1%80%D0%BA%D0%B0-%D0%B2-%D0%B4%D1%83%D0%BF%D0%BD%D0%B8%D1%86%D0%B0-%D1%87%D0%B0%D0%BA%D0%B0%D0%BB-%D0%B0%D0%B2%D1%82%D0%BE%D0%B1%D1%83%D1%81%D0%B0-news899182.html", "text": "Мъж издъхна на спирка в района на Старата автогара в Дупница. По първоначална информация става въпрос за естествена смърт. Човекът е чакал градския транспорт, когато се строполил на земята, съобщава \"Струма.бг\". Очевидци веднага подали сигнал на тел.112 и на място дошла линейка. Сподели:", "date": "2020.01.19", "title": "ТРАГЕДИЯ! Мъж издъхна на спирка в Дупница, чакал автобуса"}
{"url": "https://pik.bg/%D0%BE%D0%BF%D0%B0%D1%81%D0%BD%D0%BE-17-%D0%BD%D0%BE%D0%B2%D0%B8-%D1%81%D0%BB%D1%83%D1%87%D0%B0%D1%8F-%D0%BD%D0%B0-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%B0%D1%82%D0%B0-%D0%B1%D0%B5%D0%BB%D0%BE%D0%B4%D1%80%D0%BE%D0%B1%D0%BD%D0%B0-%D0%B1%D0%BE%D0%BB%D0%B5%D1%81%D1%82-%D0%B1%D1%8F%D1%85%D0%B0-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%B8-%D0%B2-%D0%BA%D0%B8%D1%82%D0%B0%D0%B9-news899133.html", "text": "Здравните власти са диагностицирали 17 нови случая на загадъчната белодробна болест в централния китайски град Ухан, съобщава ДПА, цитирана от БТА и „Дарик”. Досега двама пациенти в Китай са починали от пневмония, причинена от новия вид коронавирус, за който се предполага, че е възникнал на пазар за животни в Ухан. Коригираната цифра бе обявена, след като експерти са прегледали пациенти с неизвестни досега белодробни заболявания в няколко болници, съобщиха здравните власти на Ухан. Общият брой на диагностицираните пациенти, поразени от този нов вид коронавирус в Китай, нарасна до 62. От 17-те пациенти, диагностицирани с вируса, трима са в тежко състояние, а останалите са стабилни. Властите ще продължат да тестват подозрителни случаи. Коронавирусите често причиняват безобидни неразположения като настинки, но те могат да доведат и до опасни респираторни заболявания като тежък остър респираторен синдром (SARS) и близкоизточен респираторен синдром (MERS). Според специалистите новият патоген е подобен на вируса на SARS, но основните разлики са в протеините, с които вирусът атакува човешките клетки. Световната здравна организация заяви, че засега няма \"ясни доказателства\" вирусът от Ухан да се разпространява чрез контакт с хора. В същото време експерти от британския Кралски колеж в Лондон предупредиха да не се изключва предаването от човек на човек въз основа на миналия опит с огнища на SARS и MERS. Здравните власти в Ухан съобщават, че броят на заразените хора е 62, но експерти предположиха в проучване, публикувано в петък, че в град Ухан може да има 1 700 случая. Появата на вируса поражда безпокойство, тъй като стотици милиони хора се готвят да пътуват по време на китайската Нова година по-късно този месец. Има съобщения за заболели от вируса в няколко китайски града и в други страни, включително Тайланд и Япония. Летищата в няколко съседни страни на Китай въведоха проверки на пристигащите пътници. В САЩ на летищата в Ню Йорк, Сан Франциско и Лос Анджелис започнаха медицински проверки на пристигащите от Ухан. Сподели:", "date": "2020.01.19", "title": "Опасно: 17 нови случая на неизвестната белодробна болест бяха регистрирани в Китай"}
{"url": "https://pik.bg/%D0%BA%D0%B0%D1%82%D0%BE-%D0%BD%D0%B0-%D0%BA%D0%B8%D0%BD%D0%BE-%D0%BA%D1%80%D0%B0%D0%B4%D1%86%D0%B8%D1%82%D0%B5-%D0%B7%D0%B0%D0%B4%D0%B8%D0%B3%D0%BD%D0%B0%D0%BB%D0%B8-%D1%85%D0%B8%D0%BB%D1%8F%D0%B4%D0%B8-%D0%BB%D0%B5%D0%B2%D0%BE%D0%B2%D0%B5-%D0%BE%D1%82-%D0%BC%D0%B8%D1%82%D0%BD%D0%B8%D1%86%D0%B8%D1%82%D0%B5-%D0%BD%D0%B0%D0%B2%D0%BE%D0%B4%D0%BD%D0%B8%D0%BB%D0%B8-%D1%86%D1%8F%D0%BB%D0%B0%D1%82%D0%B0-%D1%81%D0%B3%D1%80%D0%B0%D0%B4%D0%B0---%D0%BE%D1%85%D1%80%D0%B0%D0%BD-news899199.html", "text": "Най-вероятно трима са били крадците, които задигнаха пари и накити от митницата в Благоевград в нощта срещу събота, каза районният прокурор Борислав Ковачки на специален брифинг. Те са отмъкнали валута на обща стойност 230 000 лв. Сред тях има 10 000 фалшиви долари. Взели са и около 20 кг накити. Част от тях са сребърни, а други – имитация. Крадците са пуснали всички чешми да текат, за да заглушат шума от ъглошлайфа. Запушили са сифоните и в продължение на 10 часа водата е текла и е проникнала навсякъде. Причинени са сериозни материални щети вследствие на наводнението. Четири пъти СОТ-ът се е задействал, но пристигналите на място охранители са се връщали обратно и не са установявали нередности. Камери са заснели, че крадците са влезли в района в 23:45 часа. Два часа те са извършвали кражбата необезпокоявани. Засега е сигурно, че крадците са влезли през аварийния противопожарен изход и са имали достатъчно време да разбият двете каси в помещението. При прескачането на оградата те са разпилели част от откраднатото. Взети са всички веществени доказателства, иззети в последните 10 години от всички митници от Югозападна България. Сподели:", "date": "2020.01.19", "title": "КАТО НА КИНО: Крадците, задигнали хиляди левове от митниците, наводнили цялата сграда - охранителите не забелязали нищо"}
{"url": "https://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-%D0%BE%D1%81%D0%B5%D0%BC-%D0%B6%D0%B5%D1%80%D1%82%D0%B2%D0%B8-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%B2-%D0%B4%D0%BE%D0%BC-%D0%B7%D0%B0-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B8-%D0%B2-%D1%87%D0%B5%D1%85%D0%B8%D1%8F-news899138.html", "text": "Най-малко осем души загинаха, а седем бяха ранени след пожар в дом за възрастни хора в Западна Чехия в ранните часове днес, съобщиха спасители, цитирани от ДПА и БГНЕС, на които се позовава „Дарик”. \"Мога да потвърдя трагичен пожар с осем загинали и седем ранени хора\", заяви говорителят на спешните служби Прокоп Воленик. Той добави, че е рано да се говори за причините за пламването. Прокоп Воленик каза още, че на мястото на инцидента са пристигнали седем линейки, включително две немски, които бяха разположени в малко чешко село на германската граница на около 100 километра северозападно от Прага. Сподели:", "date": "2020.01.19", "title": "Най-малко осем жертви при пожар в дом за възрастни в Чехия"}
{"url": "https://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-5-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D0%BB%D1%8E%D0%BB%D1%8F-%D0%B3%D1%8A%D1%80%D1%86%D0%B8%D1%8F-news899103.html", "text": "Земетресение с магнитуд 5.00 по скалата на Рихтер е регистрирано край бреговете на Гърция в Йонийско море, съобщават световните агенции, цитирани от БТВ. Според данните, трусът е усетен в 02:52 ч. местно време. Епицентърът е на 6 километра от село Валсамата на остров Кефалония в Йонийско море. Огнището на труса е било на дълбочина 5 километра. Няма данни за жертви и разрушения. Сподели:", "date": "2020.01.19", "title": "Земетресение с магнитуд 5 по Рихтер разлюля Гърция"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BA%D0%BE%D0%BD%D1%81%D1%83%D0%BB%D1%8A%D1%82-%D0%BD%D0%B8-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D0%BD%D0%B0-%D1%81-%D0%BC%D0%B0%D1%87%D0%B5%D1%82%D0%B5%D1%82%D0%BE-%D0%B2%D0%B8%D0%B4%D0%B5%D0%BE-news899107.html", "text": "Работи се по изясняване на случая, в социалните медии се споделят разкази на очевидци. Това съобщи по телефона пред Нова телевизия генералният ни консул в Истанбул Ангел Ангелов, коментирайки инцидента с българина който нахлу с мачете в заведение в Истанбул, рани полицай и бе убит от униформените след неуспешни преговори. 32-годишният Милен Бахчеванов нахлул с нож в заведение в квартал „Байрам паша”. Според местни медии нападнал клиенти на заведението, а след това и полицаите, които били повикани на помощ. Не са помогнали нито водната струя и сълзотворния газ на пожарната, нито предупредителните изстрели на полицаите. Бахчеванов е издъхнал в болницата. В чантата му са намерени Библия и икони. По информация на местните медии българинът е влязъл в Турция на 14 януари. Той има няколко криминални регистрации - за хулиганство, кражби и грабежи. \"По всяка вероятност става дума за човек със силно психично разстройство или пък под въздействието на силни опиати, тъй като действията му са били изключително агресивни. Разговорите да бъде склонен към споразумение продължават час и половина, но той се е барикадирал, държи се агресивно, напада най-близко стоящите полицаи. Определя се като инцидент с психически неуравновесен човек\", заяви консулът. \"Считаме, че няма да има някакво сериозно въздействие на двустранните ни отношения. Подобни действия се случват къде ли не. В момента започва ваканцията на учениците в Турция и много турски граждани се отправят към нашите курорти\", добави още Ангел Ангелов. Милен Бахчеванов, Сподели:", "date": "2020.01.19", "title": "ЕКСКЛУЗИВНО: Консулът ни в Истанбул с последна информация за българина с мачетето (ВИДЕО)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D0%B8%D0%BA%D1%82%D0%BE%D1%80-%D0%BA%D0%B0%D0%BB%D0%B5%D0%B2-%D1%81%D0%B5-%D0%BF%D1%80%D0%BE%D0%B4%D0%B0%D0%B4%D0%B5-%D0%BD%D0%B0-%D1%81%D0%BB%D0%B0%D0%B2%D0%B8-news898299.html", "text": "Виктор Калев пак е част от екипа на Слави Трифонов. След като двамата се разделиха със серия от скандали преди 4 години, комикът отново се продал за пари на бившия си шеф. Финансови затруднения и липса на ангажименти принудили актьора от Златоград да започне да се изявява по кабеларката на Дългия. Макар в периода, в който Калев беше артист на свободна практика, Трифонов да го унижаваше системно с майтапи и неколегиално отношение, Виктор преглътнал горчилката и решил да остави обидата в миналото. Срещу примамлива заплата бил готов отново да понася стоически ругатните на началника си, само и само да има работа на договор. В годините, които комикът изкара, самопродуцирайки се, той създаде моноспектакъл, посветен на живота му. Първоначално към постановката имаше интерес, но с времето представленията престанаха да бъдат посещавани. От големите ни театрални режисьори Калев така и не получи нито една покана за роля, каквато всъщност била голямата му мечта. Самият Трифонов пък изобщо не благоволи да покани някогашната звезда на „Шоуто на Слави“ да промотира спектакъла си в неговото предаване, а даваше трибуна за реклама на десетки рапъри и чалга звезди. Сега Калев извадил от натфалина реквизита за до болка изтърканите обрани на Ранърса, Деса Поетеса и Гугутка Заспалова и пак се правил на клоун във вечерта на актьорите по телевизийката на учиндолеца. Според запознати Калев прибирал месечна заплата от 5000 лева. Повече от него вземал само Краси Радков. Тъй като обаче интересът от страна на рекламодателите към кабеларката на Слави е нулев и той се принуди да проси за спонсорство дори във фейсбук, едва ли ще успее още дълго да плаща надниците на екипа си. Според някои тъй наречената му телевизия стремглаво вървяла към фалит. Сподели:", "date": "2020.01.19", "title": "САМО В ПИК И \"РЕТРО\": Виктор Калев се продаде на Слави"}
{"url": "https://pik.bg/%D0%BF%D0%BE%D0%BB%D0%B8%D1%86%D0%B0%D0%B8-%D0%BE%D0%BF%D0%B8%D1%82%D0%B0%D1%85%D0%B0-%D0%B4%D0%B0-%D0%B3%D0%BB%D0%BE%D0%B1%D1%8F%D1%82-%D0%BF%D1%80%D0%BE%D1%81%D1%82%D0%B8%D1%82%D1%83%D1%82%D0%BA%D0%B0-%D0%BD%D0%BE-%D0%BD%D0%B0%D0%BF%D1%80%D0%B0%D0%B2%D0%B8%D1%85%D0%B0-%D0%B3%D0%BE%D0%BB%D1%8F%D0%BC%D0%B0-%D0%B3%D1%80%D0%B5%D1%88%D0%BA%D0%B0-news899073.html", "text": "Полицаи от районното управление в град Стамболийски наложиха глоба на жрица на любовта, която предлагала сексуални услуги на пътя Пловдив-Пазарджик, но направиха голяма грешка и глобата падна съда. Санкцията от 50 лева била наложена за неспазване на писмено полицейско разпореждане. Униформените служители заварили жената да проституира на 26 август м.г. Тогава било издадено и въпросното разпореждане, с което й било наредено да не получава нетрудови доходи по неморален и непозволен начин и да не навлиза внезапно на пътното платно, за да не създава предпоставки за пътно-транспортно произшествие. То било връчено срещу подпис на предупреденото лице. Около 13:30 часа на 29 август жената. отново била видяна да проституира на същото място. Тя била отведена до полицейското управление в Стамболийски, където ѝ бил съставен акт за неизпълнение на полицейското разпореждане. Срещу глобата от 50 лева жрицата на любовта подала жалба в съда, уточнява \"Пловдив24\". Магистратите прегледали документацията по делото: съгласно чл.64 ал.1 от ЗМВР \"Полицейските органи могат да издават разпореждания до държавни органи, организации, юридически лица и граждани, когато това е необходимо за изпълнение на възложените им функции. Разпорежданията се издават писмено“. Законодателят е предвидил и обжалваемост на издадените в писмена форма разпореждания в 14-дневен срок. Тъй като жената била глобена, но преди да изтече скокът, в който може да обжалва полицейското разпореждане, санкцията й била отменена. Освен това глобата от 50 лева била в минимален размер, а униформените не споменали, че нарушението е маловажно. Съдебното решение подлежи на обжалване пред Административния съд в Пловдив. Сподели:", "date": "2020.01.19", "title": "Полицаи опитаха да глобят проститутка, но направиха голяма грешка"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%B4%D0%B5%D1%81%D0%B5%D1%82-%D0%BB%D0%B8%D0%BD%D0%B8%D0%B8-%D0%BD%D0%B0-%D0%B3%D1%80%D0%B0%D0%B4%D1%81%D0%BA%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%B5-%D0%B4%D0%B2%D0%B8%D0%B6%D0%B0%D1%82-%D1%81-%D0%BF%D1%80%D0%BE%D0%BC%D0%B5%D0%BD%D0%B5%D0%BD-%D0%BC%D0%B0%D1%80%D1%88%D1%80%D1%83%D1%82-%D0%B4%D0%BD%D0%B5%D1%81-news899111.html", "text": "Десет линии от градския транспорт в Пловдив се движат с променен маршрут днес заради ремонт на ВиК-мрежата на булевард „Цар Борис Трети Обединител\", съобщава БНТ.. Промяната засяга автобусите с номера 1, 4, 7, 11, 20, 26, 27, 37, 44 и 99. Затворено за движение е западното платно на централната пътна артерия в града от кръстовището с улица „Цанко Дюстабанов\" до Сточна гара. Част от засегнатите автобусни линии, движещи се в посока север - юг, се пренасочват след Тунела по ул. „Света Петка\", бул. „Княгиня Мария Луиза\" и бул. „Източен\". Останалите автобуси ще минават по бул. „Шести септември\" и бул. „Руски\". Очаква се движението да бъде възстановено след 16:00 часа днес. Повече информация можге да бъде открита на сайта на общинското предприятие за градски транспорт. Сподели:", "date": "2020.01.19", "title": "Важно: Десет линии на градския транспорт в Пловдив се движат с променен маршрут днес"}
{"url": "https://pik.bg/%D0%B1%D0%B5%D1%80%D0%BB%D0%B8%D0%BD-%D0%B5-%D0%B4%D0%BE%D0%BC%D0%B0%D0%BA%D0%B8%D0%BD-%D0%BD%D0%B0-%D0%BA%D0%BE%D0%BD%D1%84%D0%B5%D1%80%D0%B5%D0%BD%D1%86%D0%B8%D1%8F-%D0%B7%D0%B0-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%B2-%D0%BB%D0%B8%D0%B1%D0%B8%D1%8F-news899113.html", "text": "Конференция, посветена на ситуацията в Либия, започва днес в Берлин, съобщават световните агенции, цитирани от БНР. В преговорите ще участват представители на над 10 държави. За участие във форума са поканени също премиерът на международно признатото либийско правителство Файез Сарадж и командирът на т.нар. Либийска национална армия Халифа Хафтар. Часове преди срещата в Берлин от държавния департамент на САЩ обявиха, че конфликтът в Либия става все повече като този в Сирия, а премиерът на либийското правителство на националното съгласие Файес Сарадж поиска разполагане на международни сили за защита в Либия в случай, че либийският командир Хафтар възобнови военните действия. По-рано пратеникът на ООН за Либия Гасан Саламе призова командирът на либийската национална армия да вдигне блокадата на основните пристанища в Източна Либия след като по рано войските на Хафтар спряха износа на петрол, на който разчита цялата страна. \"Точно затова има берлинска конференция, за да кажем на господин Хафтар и на всички останали, че наистина има много държави, които подкрепят войната от едната и от другата страна, но международната общност, надявам се, е стигнала до заключението, че разпалването на конфликта носи голям риск\", заяви Саламе. Разговорите в Германия са своеобразно продължение на проведения тази седмица опит на Русия и Турция да посредничат за слагане на край на конфликта по мирен  път. До подписване на споразумение в Москва обаче не се стигна, тъй като Хафтар си тръгна с мотива, че проектът пренебрегва много от исканията на либийската армия. Европейските държави искат стабилизиране на Либия, която заради вътрешния хаос стана главният транзитен пункт за мигранти от Африка към Европа през Средиземно море. Сподели:", "date": "2020.01.19", "title": "Берлин е домакин на конференция за ситуацията в Либия"}
{"url": "https://pik.bg/%D0%B4%D0%B5%D1%81%D0%B5%D1%82%D0%BA%D0%B8-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D1%81%D0%B1%D0%BB%D1%8A%D1%81%D1%8A%D1%86%D0%B8-%D0%BC%D0%B5%D0%B6%D0%B4%D1%83-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D0%BD%D1%82%D0%B8-%D0%B8-%D0%BF%D0%BE%D0%BB%D0%B8%D1%86%D0%B8%D1%8F-%D0%B2-%D0%B1%D0%B5%D0%B9%D1%80%D1%83%D1%82-news899114.html", "text": "Повече от 160 души бяха ранени при сблъсъци между демонстранти и полиция в Бейрут, съобщават световните агенции, цитирани от БНТ. Според данните, близо 80 души са откарани в болница. Има и пострадали полицаи. Военните установиха контрол над центъра на ливанската столица. По-рано край парламента на страната избухнаха безредици. Протестиращи хвърляха по служителите на реда камъни, пиратки, бутилки със запалителни смеси и остри предмети. В отговор отряди за борба с безредиците използваха водни оръдия и сълзотворен газ. Новата вълна улични протести в Ливан има за цел да засили натиска над управляващите, които не могат да овладеят икономическата криза в страната. Сподели:", "date": "2020.01.19", "title": "Десетки ранени при сблъсъци между демонстранти и полиция в Бейрут"}
{"url": "https://pik.bg/%D0%B4%D1%80%D0%B0%D0%BC%D0%B0-%D0%B2-%D0%B3%D0%B8%D0%B3%D0%B0%D0%BD%D1%82%D1%81%D0%BA%D0%B8%D1%8F-%D1%81%D0%BB%D0%B0%D0%BB%D0%BE%D0%BC-%D0%BF%D1%80%D0%B8-%D0%B6%D0%B5%D0%BD%D0%B8%D1%82%D0%B5-news899081.html", "text": "Бриньоне печели трета победа през този сезон, докато за Влъхова тя е четвърта. В челната десетка завършват Уенди Холденер, Алис Робинсън, Мета Хроват, Виктория Ребенсбург, Сара Хектор, София Годжа и Марта Басино. В класирането за Малкия кристален глобус в дисциплината продължава да води Бриньоне с 375 точки, следвана от Шифрин с 314 и Марта Басино с 264. В генералното класиране американката Шифрин води убедително с 946 точки. Втора е Петра Влъхова със 713 и Федерика Бриньоне с 665. Федерика Бриньоне и Петра Влъхова си поделиха победата след драматичен гигантски слалом в италианския курорт Сестриере вчера. Двете приключиха с еднакви времена от 2:21.15 минути след двата манша. Третото място на почетната стълбичка зае Микаела Шифрин, която беше най-бърза във второто спускане, но остана на само +0.01 сек. от първите две. Сподели:", "date": "2020.01.19", "title": "Драма в гигантския слалом при жените"}
{"url": "https://pik.bg/%D1%81%D0%BB%D0%B5%D0%B4-%D1%80%D0%B5%D0%BC%D0%BE%D0%BD%D1%82%D0%B0-%D1%83%D1%81%D1%82%D0%B0%D0%BD%D0%BE%D0%B2%D0%B5%D0%BD%D0%B8-%D1%81%D0%B0-%D0%BD%D0%BE%D0%B2%D0%B8-%D1%82%D0%B5%D1%87%D0%BE%D0%B2%D0%B5-%D0%BF%D0%BE-%D1%88%D1%83%D0%BC%D0%B5%D0%BD%D1%81%D0%BA%D0%B8%D1%8F-%D0%B2%D0%BE%D0%B4%D0%BE%D0%BF%D1%80%D0%BE%D0%B2%D0%BE%D0%B4-news899122.html", "text": "Около 10 нови теча са установени по водопровода от язовир “Тича“, който захранва Шумен, след пускането на водата вчера сутринта, съобщава БНР. Едната от авариите е при село Хан Крум в района на предишния ремонт. Днес при обход ще се реши дали повредите могат да бъдат отстранени без да се спира водата. Това обаче ще се наложи, ако налягането при помпената станция спадне, уточняват от местното ВиК. Заради отстраняването на множество аварии над 100 000 души в района бяха без вода над две денонощия. Сподели:", "date": "2020.01.19", "title": "След ремонта: Установени са нови течове по шуменския водопровод"}
{"url": "https://pik.bg/%D0%BE%D0%B1%D0%B8%D1%80%D1%8A%D1%82-%D0%BD%D0%B0-%D0%BC%D0%B8%D1%82%D0%BD%D0%B8%D1%86%D0%B0%D1%82%D0%B0-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%BA%D1%80%D0%B0%D0%B4%D1%86%D0%B8%D1%82%D0%B5-%D1%81%D0%B2%D0%B8%D0%BB%D0%B8-%D0%BF%D0%B0%D1%80%D0%B8-%D0%B8-%D0%B1%D0%B8%D0%B6%D1%83%D1%82%D0%B0-%D0%B7%D0%B0-%D0%BF%D0%BE%D0%BB%D0%BE%D0%B2%D0%B8%D0%BD-%D0%BC%D0%B8%D0%BB%D0%B8%D0%BE%D0%BD-news899120.html", "text": "Полицията продължава издирването на наглите крадци, които пробиха с ъглошлайф касите на митницата в Благоевград. Все още не е ясна самоличността им. Предполага се, че обирът е поне за половин милион лева. Откраднати са сребърни бижута и голяма сума пари. Ударът е бил предварително планиран и крадците са били много добре подготвени. По първоначална информация те са прескочили оградата, след което са влезли в двора на митницата. Оттам, за да стигнат до сградата, те са се качили по аварийна противопожарна стълба. Влезли са през отворен прозорец на третия етаж. Апашите са знаели в кое помещение се съхраняват веществените доказателства, защото веднага са се насочили натам. Влезли са там и с ъглошлайф са разрязали две метални каси. Извадили са сребърни накити, както и пари. Точната сума все още се уточнява, но тя е голяма. По време на бягството крадците са разпилели част от плячката в двора на митницата. Според разследващите, крадците са били поне двама. Предполага се, че наблизо е имало кола, с която са избягали, съобщава БНТ и допълва, че в разбитите каси не са съхранявани документи по митнически разследвания. Повече за обира очаквайте в понеделник, когато прокуратурата ще даде подробности и каква е точно открадната сума пари. Сподели:", "date": "2020.01.19", "title": "ОБИРЪТ НА МИТНИЦАТА В БЛАГОЕВГРАД: Крадците свили пари и бижута за половин милион"}
{"url": "https://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D1%88%D0%B5%D1%84-%D0%BD%D0%B0-%D0%B7%D0%B0%D1%82%D0%B2%D0%BE%D1%80%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%B7%D0%B0-%D1%83%D0%B1%D0%B8%D1%82%D0%B8%D1%8F-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B1%D0%B5%D1%88%D0%B5-%D0%BF%D1%80%D0%BE%D0%B1%D0%BB%D0%B5%D0%BC%D0%B5%D0%BD-news899127.html", "text": "Българин попадна във фокуса на медийното внимание в Турция, след като нахлу с мачете в заведение в Истанбул. Полицията е използвала водна струя и сълзотворен газ, но не е могла да го обезвреди. Българинът е бил прострелян в крака и по-късно е починал в болница. Все още няма официална информация за инцидента, подадена от турските власти към българската дипломатическа мисия в Турция. Личността на нашия сънародник обаче вече е установена и инцидентът е потвърден. Той е влязъл в югоизточната ни съседка на 14 януари. Оказва се, че застреляният в Истанбул българин е имал криминални прояви в миналото и е добре познат на Росен Желязков – бивш шеф на затвора във Варна от 2001 до 2014 г., след това шеф на затворите у нас, а сега – адвокат. Той разказа за мъжа пред БТВ. Желязков е разпознал лицето по обявените имена и възрастта му в медийни публикации. Човек със същото име е лежал във варненския затвор, когато Желязков е бил шеф там. Бившият шеф на затвора във Варна го определи като „проблемен затворник“. Според Желязков застреляният е страдал от параноидна шизофрения и е имал склонност към самоагресия, самонаранявал се е и е правил опити за самоубийство, заради което е бил настанен в Психиатричната болница към затвора в Ловеч. Росен Желязков не знае какво е правел убитият българин в Истанбул, но сподели, че според него поведението му говори точно за същата ситуация и „може би това е комбинация от алкохол и наркотици“, както и спиране на лекарствата. Сподели:", "date": "2020.01.19", "title": "Бившият шеф на затвора във Варна за убития в Истанбул българин: Беше проблемен"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA---%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D0%B0%D0%BB%D0%B5%D0%BD%D0%B0-%D0%BE%D0%B2%D0%BD%D0%B8%D1%82%D0%B5-%D0%B4%D0%B0-%D0%BD%D0%B5-%D0%B4%D0%B0%D0%B2%D0%B0%D1%82-%D0%B7%D0%B0%D0%B5%D0%BC%D0%B8-%D0%B2%D0%BE%D0%B4%D0%BE%D0%BB%D0%B5%D0%B8%D1%82%D0%B5-%D0%B4%D0%B0-%D1%81%D0%B5-%D0%BF%D0%B0%D0%B7%D1%8F%D1%82-%D0%BE%D1%82-%D0%BD%D0%B5%D0%BE%D0%B1%D0%BC%D0%B8%D1%81-news899095.html", "text": "Неочаквана разправия на работното място ще отнеме част от времето ви сутринта. Вместо да работите, ще изяснявате причината, която за пореден път е прозаична и именно поради това трудна за разкриване. Финансови постъпления са породили завист в колегите ви. Не давайте заеми, само защото се надявате да намалите напрежението. Срещате трудности при договаряне подписването на сделка, но причината не е само във вас. Странични занимания, породени от искания на ваши колеги, блокират възможността ви да приключите със задачите си в рамките на работния ден. Съдбата ви закриля, но не ви позволява да сте прибързани и устремени към необмислени начинания, дори и ако са доходни. Чувствате се бодри и изпълнени с желание за активна работа. Успехът може да се отклони от пътя ви, ако прекалите със самоувереността си. Бъдете внимателни и задълбочени в служебните си задължения. Внимавайте настроението ви да не се превърне в причина за финансови загуби. Ако не ги избегнете се сърдете на себе си за загубата на доверие във вашите делови партньори. Напрегнати, агресивни, емоционални и раздразнителни сте въпреки че сте доволни от постигнатото през изминалите дни. Помислете дали да се натоварите с непосилни задачи, които може да блокират възможността ви за професионални успехи. Обсебени сте от желание да блеснете и да впечатлите колегите.  Започнете веднага, без бавене, изпълнението на преките си служебни задачи. Заредете се с нови сили и разширете познанията си. Не си позволявайте прибързаност, ако искате да завършите започнатите служебни задачи. Спестете си критиката към старите си колеги, с която сте се подготвили да впечатлите новопостъпилите при срещата ви днес. В този ден успехът е с вас и в начинанията, които сте планирали. Възползвайте се без колебание от възможността да спечелите пари. Денят е неблагоприятен за командировки. По-добре е да не пътувате. Информация, която ще получите ще ви принуди да преосмислите действията си и да промените начинът си на работа. Очаквайте приходи. Ще блестите ярко в светлината на поредните си успехи. Защитете без колебание интересите си, но не забравяйте, че сте все още не  сте поднесли извинение за вашето непростимо поведение, с което сте ги обидили и част от тях отказват да разговарят с вас. Бъдете уверени в професионалните си качества. Ще се справите даже и с неприятните задачи, които неочаквано се налага да приемете. Справяте се отлично със служебните си задължения. Деловите разговори са успешни, въпреки притеснението, което ви е обзело от сутринта. Не е изключено в живота ви да се появят влиятелни хора, които ще ви предложат подкрепата си. Установяването на нови делови познанства ви отваря пътя за обмисляните начинания, които скоро ще успеете да превърнете в реалност. Осъществете плановете си за деня и проведете срещите си. Бизнесмените да се откажат от увещанията за съдружие, което ще им наруши финансовата стабилност. Съдбата ви закриля, но не ви предпазва от необмислени постъпки. Постарайте се да мислите и да действате с разума си. Блокирайте авантюристичната си нагласа, за да не се провалите. Стабилизирайте деловите си отношения. Проведете неотложните служебни разговори и срещи. Постигнете поредната финансова стабилност чрез активна работа. Чрез тях имате възможност да подготвите договори с банковите институции. Сподели:", "date": "2020.01.19", "title": "САМО В ПИК - ХОРОСКОПЪТ НА АЛЕНА: Овните да не дават заеми, Водолеите да се пазят от необмислени постъпки"}
{"url": "https://pik.bg/%D0%B7%D0%B0%D0%BF%D0%BE%D1%87%D0%B2%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B8%D1%8F-%D0%B0%D0%BB%D0%B8%D0%B0%D0%BD%D1%81-%D0%B7%D0%B0-%D1%85%D0%BE%D0%BB%D0%BE%D0%BA%D0%BE%D1%81%D1%82%D0%B0-%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%BD%D0%B0%D1%87%D0%B5%D0%BB%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81-news899129.html", "text": "Вицепремиерът и министър на външните работи Екатерина Захариева ще ръководи българската делегация по време на първата Министерска среща на държавите-членки на Международния алианс за възпоменание на Холокоста (МАВХ) в Брюксел на 19 януари 2020 г. Домакини на събитието са МАВХ и правителството на Люксембург. В рамките на срещата министри и високопоставени представители на 35 държави, както и ръководители на различни международни организации, ще препотвърдят ангажимента си за борба с антисемитизма и други форми на дискриминация, както и за съхраняване на историческата памет за Холокоста. Очаква се участниците да приемат декларация по повод 75 години от освобождението на нацисткия концлагер Аушвиц-Биркенау в Полша. МАВХ е обединение на правителства и експерти за укрепване и насърчаване на образованието, възпоменанието и изследването на Холокоста и за поддържане на ангажиментите към Декларацията от Стокхолм от 2000 г. МАВХ играе водеща роля в борбата срещу антисемитизма и други форми на дискриминация. Стокхолмската декларация от 2000 г. е основополагащият документ на МАВХ, който подчертава, че безпрецедентният характер на Холокоста винаги ще има универсален смисъл и че по същество оспорва основите на цивилизацията. В МАВХ членуват 34 държави-членки, 1 странa-лиазон (Република Северна Македония), 7 страни-наблюдатели и 8 постоянни международни партньори (международни организации със статут на наблюдатели). От 28-те държави-членки на Европейския съюз, 26 са пълноправни членове на Алианса, сред които и България. Страната ни се присъедини към МАВХ през декември 2018 г. Сподели:", "date": "2020.01.19", "title": "Започва срещата на Международния алианс за Холокоста. Екатерина Захариева начело на българската делегация"}
{"url": "https://pik.bg/%D1%81%D1%8A%D0%BA%D1%80%D1%83%D1%88%D0%B5%D0%BD%D0%B8%D1%8F%D1%82-%D0%B1%D0%B0%D1%89%D0%B0-%D0%BD%D0%B0-%D0%B0%D0%BD%D0%B4%D1%80%D0%B5%D0%B0-%D0%BE%D1%82-%D0%B3%D0%B0%D0%BB%D0%B8%D1%87%D0%B5-%D1%81-%D0%BF%D1%80%D0%B8%D0%B7%D0%B8%D0%B2-%D0%BA%D1%8A%D0%BC-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%BF%D1%80%D0%BE%D0%BC%D0%B5%D0%BD%D0%B5%D1%82%D0%B5-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0%D1%89%D0%BE%D1%82%D0%BE-%D1%81%D0%BB%D1%83%D1%87%D0%B0%D0%B8--news899121.html", "text": "Асен Руменов, който е баща на зверски убитата Андреа от Галиче поиска в ефира на БТВ справедливост и промяна в закона, която да позволи непълнолетният изверг Аксел, извършил убийството, да остане повече от предвидените 12 години в затвора. Руменов и Марио Милчев, който е братовчед на Андреа, гостуваха в БТВ. „Едва ли някой би казал лошо за детето си – заяви Асен Руменов. - . За всички Андреа си беше ангелче. Нищо лошо не е направила на никой. Добро, прилежно момиче. Поех попечителството на децата си преди години и съм посветил живота си на възпитанието им. Винаги съм ги учил да са човеци. Това е най-важното и им го повтярм непрекъснато. Да са добри, съвестни, прилежни хора, да са възпитани. В Англия работя от четири години. Всичко съм правил за децата си. В един момент видях, че не мога да осигуря на децата си това, което искам и заминах. Бе много трудно да взема това решение, защото много обичам децата си. Наложи се да избера по-малкото зло, но то се оказа по-голямото. Връщал съм се по няколко пъти в годината – по пет-шест пъти. Като ме няма децата ги научих на самостоятелност, като те си се грижеха един за друг. Тя се грижеше за брат си, а той - за нея. Роднини също ги наглеждаха. Малко преди да се случи това, бях й казал, че ако пожелае, ще се върна в България. Разбирах трудната ситуация и й казах, че ако поиска, ще се върна, независимо как ще живеем. Тя искаше с цялата си душа и сърце, но ми каза да остана. Планирах да остана там до май, до абитуриентския й бал и след това да предприема в България друго. Виждал съм убиеца. Не говорим за човек и човешко същество. Не трябва да се съди по човешките закони такъв. Той не е животно, защото това е обида към животните. Дори и животните не са толкова жестоки. Ако се срещнем очи в очи, не съм наранявал никой, но не знам как ще реагирам. Не искам да се срещаме, защото нямам представа как ще реагирам. И аз съм имал много трудни моменти, но съм си казвал, че има и по-лошо. Сега обаче няма по-лошо. Най-лошото е да загубиш детето си. Всички искат промяна в закона. Теме петиция. Нужна е промяна. Убиецът е непълнолетен и максималната присъда, която може да получи  е 12 години. След като излезе, той отново ще е убиец. Този човек никога няма да стане по-добър. Той носи смърт. Искам да се обърна към премиера. Той е баща на дъщеря. Един отчаян баща иска детето му да има покой на душата. Този закон да се промени. Всички искат промяна, а се прави точно обратното. Такива случаи изгониха българите от страната. Липсата на справедливост отчайва хората. Много хора, мои близки и познати няма да се върнат в страна без закони и ред. В страна, която дава право на един убиец. Цялото общество е потресено. Нямам представа как ще възстановя другото си дете. То е на антидепресанти. В понеделник ще го водя на психолог. Ако нямах друго дете, нямаше да искам да живея. Трябва да намеря сили за другото си дете. Докрай ще се боря за промяна на закона, който защитава убийците. Това трябва да се промени”. „Братовчедка ми бе едно изключително дете – каза Марио Милчев, братовчед на Андреа. - Мечтаеше да завърши. Имаше си сериозен приятел. Правеха планове за нещо по-сериозно. От четири години бяха заедно. Убиецът Аксел не посещава училище след първи клас. Живея в Германия, където имам две деца, които ходят на детска градина. Ако не отидат на градина, от там веднага правят проверки защо е станало така. Тук никой не се интересува зот такива като Аксел”. Сподели:", "date": "2020.01.19", "title": "Съкрушеният баща на Андреа от Галиче с призив към премиера: Променете закона, защото случаи като убийството на детето ми, изгониха българите от страната"}
{"url": "https://pik.bg/%D0%B2%D0%B8%D0%B6%D1%82%D0%B5-%D0%B7%D0%B4%D1%80%D0%B0%D0%B2%D0%BE%D1%81%D0%BB%D0%BE%D0%B2%D0%BD%D0%B8%D1%82%D0%B5-%D0%BF%D0%BE%D0%BB%D0%B7%D0%B8-%D0%BE%D1%82-%D0%B3%D0%BE%D1%82%D0%B2%D0%B5%D0%BD%D0%B5%D1%82%D0%BE-%D0%BD%D0%B0-%D0%BF%D0%B0%D1%80%D0%B0-news899171.html", "text": "Така приготвената храна подобрява храносмилателния процес. Дали използвате специален уред за готвене на пара, метална решетка или гевгир, вие ще се наслаждавате на храна, приготвена по различен начин. А резултатът ще ви изненада. Въпреки че готвенето на пара стана особено модерно в последно време, когато много от хората се запалиха по здравословното хранене, всъщност това е един доста древен метод. Идеята идва от Китай, където готвенето на пара е било предпочитан начин на готвене. При него се запазват естествения цвят на продуктите и витамините в тях. За много продукти дори това е най-добрият начин за запазване на хранителната им стойност. Диетолозите също съветват да се набляга на този метод на приготвяне на храната. На пара може да се приготви почти всеки продукт – месо, риба, морски дарове, зеленчуци, зърнени култури. Здравословни ползи от готвенето на пара са много: Хранителните вещества се запазват по-добре, тъй като естествените свойства на продуктите остават непокътнати. Минералните соли не се разтварят, не абсорбират вода. А ястията стават по-вкусни. Сподели:", "date": "2020.01.19", "title": "Вижте здравословните ползи от готвенето на пара"}
{"url": "https://pik.bg/%D0%BE%D0%BE%D0%BD-%D0%BF%D1%80%D0%B8%D1%82%D0%B5%D1%81%D0%BD%D0%B5%D0%BD%D0%B8-%D0%BE%D1%82-%D1%81%D0%BF%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%BE%D0%B1%D0%B8%D0%B2-%D0%BD%D0%B0-%D0%BD%D0%B5%D1%84%D1%82-%D0%BE%D1%82-%D0%BB%D0%B8%D0%B1%D0%B8%D1%8F-news899052.html", "text": "Мисията на Организацията на обединените нации за подкрепа на Либия (UNSMIL) изрази дълбока загриженост относно плана за спиране на производството на петрол в Либия и предупреди за тежките последици от това решение, предава TAC, цитиране от \"Фокус\". \"UNSMIL е дълбоко загриженa за продължаващите усилия за спиране или прекъсване на производството на петрол в Либия. Тази стъпка ще има пагубни последици за либийския народ, чието благополучие зависи от свободния поток на нефт. Това също ще има ужасни последици\" за и без това трудното икономическо и финансово положение в страната “, се казва в изявлението. UNSMIL призова всички страни в либийския конфликт да се въздържат от действия в подобна посока и подчерта значението на поддържането на целостта и неутралността на Либийската национална петролна корпорация. В същото време специалният представител на генералния секретар на ООН в Либия Гасан Саламе заяви, че се надява, но не може да прогнозира, отварянето на петролните терминали на изток и в централната част на страната през следващите дни. Думите му са цитирани от Reuters. „Ако проблемът (затварянето на петролните терминали - ТАСС) не бъде решен между днес и утре, надявам се тази тема да бъде повдигната (на международната конференция за разрешаване на конфликта в Либия, която ще се проведе в Берлин на 19 януари - ТАСС)“, каза Саламе. По-рано телевизионният канал Al Arabiya съобщи, че петролните терминали на изток и в централната част на Либия, с изключение на Зувайтин, са затворени, износът на нефт от тях ще бъде спрян от 18 януари. Според източника на канала съоръженията са били затворени по заповед на Либийската национална армия (ЛНА) под командването на фелдмаршал Халифа Хафтар. В същото време Reuters съобщи на 17 януари, позовавайки се на служител на едно от съоръженията, че протестиращи са блокирали пристанищата. Според агенцията племенните лидери в източната и южната част на Либия в четвъртък призоваха за спиране на работата на петролните съоръжения в знак на протест срещу използването от страна на Правителството на националното съгласие (ПНС) на Файез Сарадж от постъпления от продажбата на суровини за финансиране на чуждестранни наемници. Сподели:", "date": "2020.01.19", "title": "ООН притеснени от спирането на добив на нефт от Либия"}
{"url": "https://pik.bg/%D0%B5%D0%BA%D1%81%D0%BF%D0%B5%D1%80%D1%82-%D0%B8%D0%BC%D0%B0-%D0%BF%D0%B0%D1%80%D0%B0%D0%B4%D0%BE%D0%BA%D1%81%D0%B0%D0%BB%D0%BD%D0%B8-%D1%86%D0%B5%D0%BD%D0%B8-%D0%BD%D0%B0-%D1%81%D0%B2%D0%B8%D0%BD%D1%81%D0%BA%D0%BE%D1%82%D0%BE-%D0%BC%D0%B5%D1%81%D0%BE-news899001.html", "text": "Единственият продукт, който е с нестабилно ценообразуване в момента и няма равновесна цена, е свинското месо. При него има парадоксални случаи, в които цената на едро често е по-висока от цената на дребно. Това е нещо, което в една нормална обстановка е ненормално. Това заяви председателят на Държавна комисия по стоковите борси и тържищата Владимир Иванов пред Нова телевизия. „Това се случва когато по-големи търговски играчи вземат по-големи количества и съответно продават на по-ниски маржове. Обикновено става въпрос за месо от Европа. Оттам нататък излиза една средноформирана цена, която е по-ниска от цената на едро”, каза още той. „Ако направим ретроспекция на изминалата година ще видим, че тя премина изцяло под движението на цената на свинското месо. Драмата започна от 5-ти август, след като се появи проблемът с чумата у нас”, допълни още Владимир Иванов. „Главният фактор, който вдига кривата и дърпа цените нагоре, е цената на свинското месо. При плодовете и зеленчуците има сезонни колебания и то относими спрямо един 7-8-годишен период назад”, каза още той. Сподели:", "date": "2020.01.19", "title": "Експерт: Има парадоксални цени на свинското месо"}
{"url": "https://pik.bg/%D0%B0%D0%BC%D1%81%D1%82%D0%B5%D1%80%D0%B4%D0%B0%D0%BC-%D0%BE%D1%82%D0%BA%D1%80%D0%B8-%D1%81%D0%B5%D0%B7%D0%BE%D0%BD%D0%B0-%D0%BD%D0%B0-%D0%BB%D0%B0%D0%BB%D0%B5%D1%82%D0%B0%D1%82%D0%B0-news899092.html", "text": "Няколко хиляди души се събраха на площад \"Дам\" пред кралския дворец, за да се насладят на гледката и да си направят пъстри букети от 200 000-те цветя, раздавани безплатно. Всеки можеше да вземе най-много 20 лалета, а производителите помагаха в правенето на букетите. Националният ден на лалето бележи откриването на сезона на лалетата за цветарския сектор на Нидерландия. Отглеждането на цветя е успешен бизнес в страната, която е най-големият световен производител на лалета. Миналата година са били отгледани между 1,7 и 2 милиона лалета, които са изнесени за над 100 държави. Градинските продукти като свежи цветя, луковици и растения са холандският селскостопански сектор с най-висока стойност миналата година - 9,5 милиарда евро. Производители на лалета в Нидерландия превърнаха днес площад на Амстердам в многоцветен килим сред сивотата на зимата, отбелязвайки Националния ден на лалето. Сподели:", "date": "2020.01.19", "title": "Амстердам откри сезона на лалетата"}
{"url": "https://pik.bg/%D0%BC%D0%B0%D0%B9%D0%BA-%D0%BF%D0%BE%D0%BC%D0%BF%D0%B5%D0%BE-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%D0%BD%D0%B0-%D0%B8%D1%80%D0%B0%D0%BD---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%89%D0%B5-%D0%BD%D0%B0%D0%BF%D1%80%D0%B0%D0%B2%D1%8F%D1%82-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8%D1%82%D0%B5-news899084.html", "text": "Помпео напомни думи на президента Тръмп, че ислямската республика никога няма да получи ядрено оръжие, предават световните агенции. Официален Техеран обаче продължава да твърди, че не иска да има такова. Според Помпео, САЩ ще направят всичко необходимо, за да не се стига до производство на оръжие от Иран. Държавният секретар на САЩ Майк Помпео заяви, че Вашингтон обсъжда възможността за нанасяне на превантивен удар по ирански ядрени обекти, за да се спре производството на ядрено оръжие от страна на Иран. Сподели:", "date": "2020.01.19", "title": "Майк Помпео се закани на Иран - ето какво ще направят американците"}
{"url": "https://pik.bg/%D1%81%D0%B5%D0%BB%D0%BE-%D1%81%D1%8A%D0%B1%D1%80%D0%B0-%D0%BD%D0%B0%D0%B4-4000-%D0%BB%D0%B2-%D0%B7%D0%B0-%D0%BB%D0%B5%D1%87%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D0%B8%D0%B2%D1%88%D0%B0%D1%82%D0%B0-%D1%81%D0%B8-%D0%BF%D0%BE%D1%89%D0%B0%D0%BB%D1%8C%D0%BE%D0%BD%D0%BA%D0%B0-news899004.html", "text": "Християните и мюсюлманите от горнооряховското село Писарево се обединиха и събраха над 4 000 лв., с които да помогнат лечението на бившата си пощальонка, съобщава БНР. 4300 лв. събрали хората от Писарево за няколко дни, за да помогнат на бившата си пощальонка Иванка Генчева, която се лекува след тежък инсулт. \"Всички хора се включиха в събирането на паричната помощ, включително и съселяните ни от чужбина - посочи кметът на селото Ахмед Мустафов. - Хора от Писарево, които са над 700 - 800 човека, живеещи в Холандия, няма християни, няма мюсюлмани“. Благотворителната инициатива за болната жена са подкрепили и пенсионерският клуб, църковното и джамийското настоятелство и основното училище в селото. Сподели:", "date": "2020.01.19", "title": "Село събра над 4000 лв. за лечението на бившата си пощальонка"}
{"url": "https://pik.bg/%D0%BF%D1%80%D0%BE%D1%87%D0%B5%D1%82%D0%B5%D1%82%D0%B5-%D1%82%D0%BE%D0%B2%D0%B0-%D0%BD%D0%B0-%D0%B2%D1%81%D1%8F%D0%BA%D0%B0-%D1%86%D0%B5%D0%BD%D0%B0-%D0%BD%D0%BE%D1%89%D0%BD%D0%B8%D1%82%D0%B5-%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D0%BD%D0%B0-%D0%B2%D0%BB%D1%8E%D0%B1%D0%B5%D0%BD%D0%B8%D1%82%D0%B5-%D0%B4%D0%B2%D0%BE%D0%B9%D0%BA%D0%B8-%D0%BA%D0%BE%D0%B8%D1%82%D0%BE-%D0%BC%D0%BE%D0%B3%D0%B0%D1%82-%D0%B4%D0%B0-%D0%B2%D0%B8-%D1%80%D0%B0%D0%B7%D0%B4%D0%B5%D0%BB-news899048.html", "text": "Ако лягате след партньора си, то навярно лесно може да нарушите съня му с шумолене, преобличане, светване на нощни лампи, използване на телефон, четене на книга и т.н. Събуждането по различно време сутрин има същия ефект - единият от двама ви се събужда преждевременно, без да се е наспал и без да има нужда да става, пише \"Розали\". Класически проблем при много двойки. Колкото и да се обичате през деня, идва нощта, а с нея и това ужасно хъркане, което ви кара да сте бесни на половинката си, защото не може да се наспите. Заради подобен проблем много двойки предпочитат да спят в отделни стаи, но пък така се стига до емоционално отдалечаване и дори понякога до раздяла. Така че решете проблема с хъркането, преди то да е съсипало връзката ви. Познато ли ви е? Обикновено на мъжете им е горещо и обичат да спят на отворен прозорец, само с чаршаф или без отопление в спалнята през зимата, докато жените се увиват до ушите в одеяла и дори спят с чорапи. Това си е чисто изкуство. Прекаралите сте куп часове в лежане на всевъзможни матраци във всевъзможни магазини, докато изберете своят, а накрая се оказва, че той е твърде мек или прекалено твърд за половинката ви. И единият се събужда наспан и доволен, а другият е сърдит,уморен, схванат и му липсват няколко часа качествен сън. През деня може и да сте най-влюбената и щастлива двойка, но стане ли вечер и време за сън, проблемите изникват един след друг. Ето кои са най-честите несъответствия в една връзка, що се отнася до съня, които могат да ви разделят. В такива ситуации най-добре използвайте будилници без звук, а само с вибрация, и оставете всички необходими дрехи и аксесоари извън спалнята ви, за да може сутрин да не събуждате половинката си с ровичкане в гардероба. Подобни термо различия са причината много двойки да спят на отделни легла или на едно, но с отделни завивки, или дори в отделни стаи. Сподели:", "date": "2020.01.19", "title": "ПРОЧЕТЕТЕ ТОВА НА ВСЯКА ЦЕНА: Нощните проблеми на влюбените двойки, които могат да ви разделят"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE---%D0%B4%D0%BE%D1%86-%D0%B0%D0%BD%D1%82%D0%BE%D0%BD%D0%B8%D0%B9-%D0%B3%D1%8A%D0%BB%D1%8A%D0%B1%D0%BE%D0%B2-%D0%BD%D0%B8%D0%BD%D0%BE%D0%B2%D0%B0-%D1%81%D0%B5-%D0%B7%D0%B0%D0%BA%D1%80%D0%B5%D0%BF%D0%B2%D0%B0-%D0%B2-%D0%B1%D1%81%D0%BF-%D1%81-%D0%B2%D0%BE%D1%82%D0%B0-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-news898252.html", "text": "Водната криза изглежда като сбъдната мечта за всяка опозиция. Проблемът е сериозен, засяга голяма група от хора и отговорността за него сравнително лесно може да бъде приписана на сегашното управление. Искането на вот на недоверие при тези условия изглежда естествено и дори задължително според всеки наръчник по партийна тактика. Но за да бъде постигнат политически успех, важно е не само какъв е поводът за искане на вот на недоверие, а и кой и с какви мотиви го прави. И точно тук шансът на опозицията в лицето на БСП започва да изглежда проблематичен. Неизбежността на водния режим, която е изглеждала очевидна още през септември, доведе до въвеждането му през ноември, само дни след края на кампанията за местните избори. На 30 декември Корнелия Нинова заяви, че БСП ще иска оставка на правителството заради провал в политиката по околната среда и водите. В първоначалното си заявление социалистите включиха чистотата на въздуха, водния режим в Перник и преработката на внесени от чужбина отпадъци. Атаката беше насочена към Министерството на околната среда и водите, доколкото и трите теми имат отношение към неговите правомощия. Съчетаването на трите теми пасваше добре на водената от БСП политика и в същото време изглеждаше достатъчно сериозно, за да бъде поискан вот на недоверие. Но ситуацията се разви по различен от очаквания начин. Почти незабавно с обявяването на водния режим бе подадена оставката на областния управител и на директора на ВиК–Перник. Новоизбраният кмет от БСП на общината влезе в интензивен диалог с премиера и получи пълното съдействие от правителството. Новоизбраният главен прокурор възложи проверки и ги взе под прякото си наблюдение. Седмици наред министри и експерти изследваха всички възможности за увеличаване на водния обем на язовир „Студена“. Правителството заяви, че ще отпусне 30 милиона лева на община Перник за цялостна подмяна на инфраструктурата, която води до загуби от почти 80% от питейната вода. След започнало разследване срещу министъра на околната среда и водите той бе задържан и подаде оставка. Активното управление на кризата започна да променя условията, в които искането на вот на недоверие изглеждаше безпроблемно за опозицията. Пресичащата стратегия на Борисов, изглежда, ще успее да сведе до минимум шансовете на Нинова да предизвика политическа криза. Първите данни показват, че градът има шанс да излезе от тежкия воден режим сравнително скоро. В същото време правителството иззе инициативата на опозицията за търсене на политическа отговорност. Атаката, която беше насочена към министър от квотата на ВМРО, за да дестабилизира сложния коалиционен формат, вече не изглежда нито толкова безпроблемна, нито „обречена на успех“. При сегашната ситуация ГЕРБ няма да предизвика парламентарна криза. При предишните два пъти управляващите подаваха оставка при относително добри шансове да се завърнат във властта след предсрочни избори. В същото време оставката на правителството и в двата случая беше аргументирана с променена политическа среда и преодоляване на остро политическо противопоставяне. След европейските и местните избори дори и най-отявлените критици на Борисов и ГЕРБ признаха, че партията остава най-влиятелната политическа сила в страната. Подаването на оставка на правителството сега би означавало остро навлизане в спирала на политическа нестабилност, и то в година без редовни избори, през която предстои да бъдат договорени параметрите на следващия седемгодишен период с Европейската комисия. Когато през 2013 година ГЕРБ се оттегли от управлението именно в подобен период от време, новото мнозинство от БСП и ДПС определи профила на оперативните програми и заложи редица проблеми, които дават своите последствия и досега. Правителството няма да подаде оставка, нито исканият вот на недоверие ще успее да получи необходимата парламентарна подкрепа. Но причините за това не са само в активната изпреварваща реакция на управляващите. Част от причините за провала на вота на недоверие са заложени в самата опозиция в лицето на БСП. Преди всичко Нинова заяви, че ще внесе вот на недоверие едва на 20 януари. Причините за това са очевидни. Към момента на заявяване на намерението си социалистите не бяха провели консултации с останалите парламентарно представени партии. Те заложиха на бързия PR ефект, подценявайки интересите на останалите политически субекти. Негативната реакция от страна на ДПС бе първият сигнал, че БСП избърза да заяви позиция, преди да е готова за това. Отлагането във времето на внасянето на вот на недоверие има и друга причина. От една страна, всеки ден в повече увеличава социалното напрежение в Перник. От друга – прекалено широкият тематичен обхват на вота изисква повече информация и допълнителни аргументи. Не на последно място, именно този вот на недоверие би трябвало да има съществено значение в предизборната кампания на Нинова за председател на БСП. Но освен всичко това този вот крие съществен риск за цялостното позициониране на партията. Част от експертите на БСП приеха, че опитът за навлизане в полето на национализма не донесе положителни резултати на партията. В условията на липса на ясен идеологически профил социалистите не могат да разчитат на разширяване на собствения си електорален потенциал. Точно затова чрез този вот на недоверие БСП ще се опита да направи завой към екологичната тема, очаквайки по този начин да се доближи до европейската тенденция за „позеленяване“ на социалистическите и социалдемократическите партии. Това е опасна маневра, доколкото през аргументирането на вот на недоверие партията ще се опита да заяви своята нова екологична ориентация. Поне засега изглежда, че акцентът в мотивите за вота ще бъде не само върху водната криза, но и върху третирането на отпадъци, внесени от чужбина. Както и досега пропагандната кампания на БСП търси възможност за съчетаването на поне два типа негативни послания – това, че внасяме отпадъци от третия свят и че се превръщаме в депо за отпадъци на Европа и едновременно с това загатването на биологичен риск, свързан с тяхната преработка. Съчетаването на тези две послания с рефрена за корупцията и некомпетентността на управляващите ще определи цялостния профил на тази атака. Така социалистите се надяват едновременно да продължат досегашните си тези, особено от кампанията за местните избори, и в същото време да придобият по-ярко „зелен“ профил. Проблемът не е само в това, че подобна мимикрия не отговаря на характера и традициите на БСП. Всеки опит за изграждане на „зелена“ политика ще доближава социалистите до необходимостта да обяснят например на миньорите, че трябва да бъдат закрити въгледобивните мини, за да се подобри качеството на въздуха. Извън конкретната възможност за атака срещу управляващите БСП няма политически ресурс да разгърне последователна екологична платформа, която в същото време да не отблъсне лоялните й избиратели, а да привлече подкрепата на нови социални групи. Заиграването с екологията може да се окаже поредният провал, след като партията няма воля да следва и развива собствения си идеологически профил. Времето има решаващо значение за изхода от поредната атака на БСП срещу управляващото мнозинство и правителството. След гласуването на оставката на министър Димов депутатите от БСП ще бъдат принудени да променят част от мотивите за искания вот на недоверие. Закъснелите консултации с ДПС и „Воля“ няма да облекчат задачата, доколкото и двете формации имат собствени интереси, които поне засега не предполагат предизвикването на парламентарна криза. Всяко облекчаване на водния режим в Перник и подобряване на перспективата за трайното решаване на проблема ще намалява ефекта на кампанията за вот на недоверие. Въпросът не е само в това, че този вот „няма да мине“. БСП декларираше, че не очаква да предизвика парламентарна криза, а да постави за дебати важни проблеми пред управлението на страната. Поне засега изглежда, че въпреки тази декларация социалистите се подготвят за поредната тотална атака – по всички теми и с всички средства. Колкото по-агресивен е този пореден опит, толкова по-малка е вероятността дебатите по вота да се превърнат в отправна точка за постигане на така необходимото съгласие за стратегически усилия за решаването на проблема с достъпа и качеството на питейната вода. Сподели:", "date": "2020.01.19", "title": "САМО В ПИК И \"РЕТРО\" - Доц. Антоний Гълъбов: Нинова се закрепва в БСП с вота на недоверие"}
{"url": "https://pik.bg/%D0%BD%D0%BE%D0%B2%D0%BE-%D0%B1%D0%B5%D0%B4%D1%81%D1%82%D0%B2%D0%B8%D0%B5-%D0%B4%D1%8A%D0%B6%D0%B4%D0%BE%D0%B2%D0%B5%D1%82%D0%B5-%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-%D0%B1%D0%B5%D0%B7-%D1%82%D0%BE%D0%BA-news899056.html", "text": "Бури и проливни дъждове донесоха така желаната помощ в борбата с бушуващите от септември горски пожари в Австралия. Те няма да могат да потушат огъня, но ще бъдат от огромна полза на пожарникарите и доброволците. До момента огнената стихия отне живота на 29 души, милиони животни, унищожи над 2500 домове и площ с размерите на 1/3 от Германия, пише \"Монитор\". Сподели:", "date": "2020.01.19", "title": "НОВО БЕДСТВИЕ: Дъждовете оставиха Австралия без ток"}
{"url": "https://pik.bg/%D1%83%D1%87%D0%B5%D0%BD%D0%B8-%D0%BA%D0%B0%D0%B7%D0%B0%D1%85%D0%B0-%D0%BF%D1%80%D0%B8%D1%87%D0%B8%D0%BD%D0%B0%D1%82%D0%B0-%D0%B7%D0%B0-%D0%B8%D0%B7%D1%87%D0%B5%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%B8%D0%BD%D0%BE%D0%B7%D0%B0%D0%B2%D1%80%D0%B8%D1%82%D0%B5-news899057.html", "text": "Изчезването на динозаврите е причинено от падането на гигантски метеорит, а не от вулканична активност. До това заключение стигнаха палеоклиматолозите от Йейлския университет в САЩ, предава РИА Новости. Оказа се, че по-голямата част от въглеродния диоксид е попаднал в атмосферата много преди удара от метеорит. Вулканичната активност в късна Креда е предизвикала постепенно глобално повишаване на температурата с около два градуса, но не и масово изчезване. Те обаче признават възможността за грешка и са готови да преразгледат своите констатации при наличието на съществени доказателства. По-рано археолозите анализираха проби от почвата, взети от древния кратер Чиксулуб на полуостров Юкатан (в Мексико), и моделираха първите часове след падането на астероида, който е заличил 75% от живия свят от лицето на Земята. Сподели:", "date": "2020.01.19", "title": "Учени казаха причината за изчезването на динозаврите"}
{"url": "https://pik.bg/%D0%BC%D1%8A%D0%BB%D0%BD%D0%B8%D1%8F-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%B0-%D1%81-%D0%B1%D0%BB%D0%B8%D0%B7%D0%BA%D0%B8%D1%82%D0%B5-%D0%BD%D0%B0-%D1%83%D0%B1%D0%B8%D1%82%D0%B0%D1%82%D0%B0-%D0%B2-%D0%B3%D0%B0%D0%BB%D0%B8%D1%87%D0%B5-%D0%B0%D0%BD%D0%B4%D1%80%D0%B5%D0%B0-news899123.html", "text": "Премиерът Бойко Борисов ще се срещне лично с бащата на зверски убитата в Галиче Андреа Асен Руменов и други близки на момичето. Според информацията, срещата трябва да се проведе в близките няколко дни. В ефира на БТВ Руменов призова Бойко Борисов законът, който позволява на непълнолетния убиец на момичето Аксел да излезе от затвора след 12 години, да бъде променен. Сподели:", "date": "2020.01.19", "title": "МЪЛНИЯ В ПИК! Премиерът Бойко Борисов се среща с близките на убитата в Галиче Андреа"}
{"url": "https://pik.bg/%D0%BA%D1%80%D0%B0%D1%8F%D1%82-%D0%BD%D0%B0-%D0%B5%D0%B4%D0%BD%D0%B0-%D0%B5%D0%BF%D0%BE%D1%85%D0%B0-%D0%B6%D0%B0%D0%BD-%D0%BF%D0%BE%D0%BB-%D0%B3%D0%BE%D1%82%D0%B8%D0%B5-%D1%81%D0%B5-%D0%BF%D0%B5%D0%BD%D1%81%D0%B8%D0%BE%D0%BD%D0%B8%D1%80%D0%B0-news899072.html", "text": "В своя акаунт в Туитър великият провокатор споделя, че това ще бъде голям празник с приятелите му и в същото време последното му модно дефиле, информира \"Монитор\". Жан-Пол Готие, който през април ще навърши 68 години, е известен като един от най-скандалните дизайнери в световната мода. Автор е на сценични костюми за звезди от шоу-бизнеса, киното и балета. Известният френски моделиер Жан-Пол Готие съобщи, че планираното за 22 януари шоу в парижкия театър \"Шатле”, посветено на 50-годишната му кариера в модния бизнес, ще бъде последно. Сподели:", "date": "2020.01.19", "title": "КРАЯТ НА ЕДНА ЕПОХА: Жан-Пол Готие се пенсионира"}
{"url": "https://pik.bg/%D0%BF%D1%80%D0%BE%D0%B8%D0%B7%D1%88%D0%B5%D1%81%D1%82%D0%B2%D0%B8%D0%B5-%D0%B9%D0%BE%D1%80%D0%B4%D0%B0%D0%BD%D0%BA%D0%B0-%D1%85%D1%80%D0%B8%D1%81%D1%82%D0%BE%D0%B2%D0%B0-%D0%BF%D0%B0%D0%B4%D0%BD%D0%B0-%D0%B8-%D1%81%D0%B8-%D1%81%D1%87%D1%83%D0%BF%D0%B8-%D1%80%D1%8A%D0%BA%D0%B0%D1%82%D0%B0-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%BF%D0%B5%D0%B2%D0%B8%D1%86%D0%B0-%D0%B5%D0%B4%D0%B2%D0%B0-%D1%83%D1%81%D0%BF%D1%8F%D0%BB%D0%B0-%D0%B4%D0%B0-%D1%81%D0%B8-%D0%B7-news898837.html", "text": "Йорданка Христова счупи лявата си ръка, след като се подхлъзна преди ден. “Исках да си запазя гръбнака, подпрях се и счупих лявата си ръка. Добре, че не е дясната, защото щеше да ми е много по-трудно. Заболя ме страшно много. Досега не си бях чупила нищо. Бях се приготвила да ходя на изнасянето 40 дни на Стоянка Мутафова, но нямаше как това да се случи. Отказах се да слагам гипс и ми сложиха шина, която, слава на Бога, е в любимите ми цветове черно и червено. Ако беше сива, щеше да ми е друго настроението”, разказа голямата певица през столичен вестник. Сега тя много съжалява, че така и не успява да замине със сестра си Лили за Мексико и Куба, където всяка зима двете отморяват. “Толкова хубаво си изкарваме! Ако бях тръгнала, нямаше да падна, но пък живот, знаеш ли каква е Божията промисъл”, казва Христова. Въпреки инцидента, който претърпя, тя не губи дух и се разхожда. “Добре, че не съм си запланувала концерти, тъй като се знаеше, че няма да ме има. Иначе пак щях да изляза и със счупена ръка”, казва още Йорданка Христова. Сподели:", "date": "2020.01.19", "title": "ПРОИЗШЕСТВИЕ: Йорданка Христова падна и си счупи ръката! Голямата певица едва успяла да си запази гръбнака"}
{"url": "https://pik.bg/%D1%81%D0%BA%D0%B5%D0%BD%D0%B5%D1%80-%D0%B8%D0%B7%D1%81%D0%BB%D0%B5%D0%B4%D0%B2%D0%B0-%D0%B0%D1%80%D0%BC%D0%B8%D1%80%D0%BE%D0%B2%D0%BA%D0%B0%D1%82%D0%B0-%D0%BD%D0%B0-%D0%B2%D0%B7%D1%80%D0%B8%D0%B2%D0%B5%D0%BD%D0%B8%D1%8F-%D0%B1%D0%BB%D0%BE%D0%BA-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news899058.html", "text": "През следващата седмица ще станат известни резултатите от експертизата на блок 302 в квартал \"Владислав Варненчик\", който пострада от взрива на 13 януари, съобщи Виктор Бузев - главен архитект на община Варна. Бузев информира, че са направени специални изследвания. \"Успяха да се разчистят апартаментите, да се стигне до конструкцията на сградата. Ще се прави скенер на армировката дали се е деформирала вследствие на високата температура. Надявам се, че в средата на седмицата ще е ясно\", каза той пред БНР. \"Взривът е един миг, пожарът е траял по дълго и винаги има опасност високата температура да компрометира армировката. За това със скенер ще се изследва дали няма деформации и изкривявания на стоманената мрежа в бетона\", обясни архитектът. Главният архитект изрази оптимизъм относно резултатите от конструктивната експертиза и се очаква жителите на блока да не бъдат евакуирани,с изключение на най-засегнатите жилища във вход три. Той изказа благодарности на строителните компании които са се отзовали да помогнат на изпадналите в беда с работна ръка, материали и с експертиза. Ще се направи външно скеле за да се ремонтира фасадата. Фирми по електроизграждане, ще възстановят изгорялата мрежа. ВиК Варна се отзоваха, за да възстановят вътрешната канализационна и водопроводна инсталация. Виктор Бузев заяви, че преди 30 години е изпадал в подобна ситуация, при пожар в семейния апартамент в квартал \"Младост\", който се прехвърлил от съседен апартамент. \"Стресът е за цял живот. Боята ще се измаже, споменът обаче ще остане\", коментира той. Сподели:", "date": "2020.01.19", "title": "Скенер изследва армировката на взривения блок във Варна"}
{"url": "https://pik.bg/%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D0%BE%D1%82%D0%B4%D0%B5%D0%BB%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D1%85%D0%B5%D0%BC%D0%B0%D1%82%D0%BE%D0%BB%D0%BE%D0%B3%D0%B8%D1%8F-%D0%B2-%D1%83%D0%BC%D0%B1%D0%B0%D0%BB-%D0%B1%D1%83%D1%80%D0%B3%D0%B0%D1%81---%D0%BD%D1%8F%D0%BC%D0%B0-%D1%81%D0%BF%D0%B5%D1%86%D0%B8%D0%B0%D0%BB%D0%B8%D1%81%D1%82%D0%B8-news899064.html", "text": "От болницата обясняват, че след кончината на единствения специалист-хематолог, са били провеждани разговори с няколко специалисти в тази област, но нито един от тях не се е съгласил да започне работа в болницата и така да се възстанови работата на отделението. Специалистите-хематолози в Бургаско са петима, защото специалността е рядко срещана. Нито един от тях не е съгласен да започне работа в отделението. С някои от тях разговор е провеждан повече от веднъж. От УМБАЛ-Бургас отбелязаха, че за проблема са информирани с писма Министерството на здравеопазването, Здравната каса и Българското медицинско сдружение по хематология. За да бъде решен поне временно проблемът, от болницата са поискали разрешение от МЗ и НЗОК, процедурите по кръвопреливане в болницата да се провеждат без специалист-хематолог на щат, а под надзора на такъв специалист, но на граждански договор. Отделението разполага с необходимата апаратура и ако получим разрешение, имаме готовност да назначим специалист на граждански договор веднага, добавиха от болницата. Отделението по \"Хематология\" в УМБАЛ-Бургас преустанови работа заради липса на специалисти, които да работят в него. Още през ноември миналата година пациенти с хематологични диагнози не се обслужват, съобщиха от болницата, след като омбудсманът на Бургаска област сигнализира медиите и институциите и апелира за спешно разрешаване на проблема. Сподели:", "date": "2020.01.19", "title": "Затвориха отделението по хематология в УМБАЛ-Бургас - няма специалисти"}
{"url": "https://pik.bg/%D0%B2-%D1%81%D0%B8%D0%BB%D0%B8%D1%81%D1%82%D1%80%D0%B0-%D0%BF%D1%80%D0%BE%D1%83%D1%87%D0%B2%D0%B0%D1%82-%D1%81%D1%82%D0%BE%D0%B9%D0%BD%D0%BE%D1%81%D1%82%D0%B8%D1%82%D0%B5-%D0%BD%D0%B0-%D1%80%D0%B0%D0%B4%D0%BE%D0%BD-%D0%B2-%D0%B6%D0%B8%D0%BB%D0%B8%D1%89%D0%BD%D0%B8%D1%82%D0%B5-%D1%81%D0%B3%D1%80%D0%B0%D0%B4%D0%B8-news899065.html", "text": "Проучването се осъществява в изпълнение на Национален план за действие за намаляване на риска от облъчване от радон за 2020 година и е по проект на Министерството на здравеопазването и Националния център по радиобиология и радиационна защита с цел създаване на радонова карта в България. За провеждане на проучването се използват пасивни дългосрочни детектори, които престояват в жилища на доброволци за период от 12 месеца. Детекторът не излъчва йонизиращо или друг вид лъчение. Той само измерва част от естествения радиационен фон и не събира никаква друга информация за помещението, в което е поставен. Детекторът се поставя в помещение, което се обитава, на приземния (първи) етаж. За селищата на седемте общини в областта, съобразно броя населението, са разпределени над 600 детектора. Вече са доставени детекторите в Алфатар, Ситово, Дулово, Тутракан и Главиница. За Силистра срокът за набиране на доброволци за поставяне на детекторите е удължен до 22 януари. Регионалната здравна инспекция в Силистра започна проучване на обемната активност на радон в жилищните сгради във всички общини на територията на Силистренска област, съобщиха от инспекцията. Сподели:", "date": "2020.01.19", "title": "В Силистра проучват стойностите на радон в жилищните сгради"}
{"url": "https://pik.bg/%D1%89%D0%B5%D0%B4%D1%80%D0%BE%D1%81%D1%82-%D0%BF%D1%83%D1%82%D0%B8%D0%BD-%D1%80%D0%B0%D0%B7%D0%B4%D0%B0%D0%B2%D0%B0-%D0%BF%D0%BE-75-%D1%85%D0%B8%D0%BB-%D1%80%D1%83%D0%B1%D0%BB%D0%B8-%D0%BD%D0%B0-%D0%B2%D0%B5%D1%82%D0%B5%D1%80%D0%B0%D0%BD%D0%B8%D1%82%D0%B5-%D0%BE%D1%82-%D0%B2%D1%82%D0%BE%D1%80%D0%B0%D1%82%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%B2%D0%BE%D0%B9%D0%BD%D0%B0-news899068.html", "text": "Еднократно плащане от 75 хиляди рубли (2150 лева) за всеки ветеран и 50 хиляди рубли (1430 лв.) за работниците от тила. Това заяви руският президент Владимир Путин на среща с ветерани и представители на обществени патриотични сдружения, предава ТАСС . Той припомни, че обикновено на годишнината от Победата еднократните плащания са 10 хиляди рубли (285 лв.) за ветерани и 5 хиляди рубли (145 лв) за работниците от тила, но тази година се навършват 75 години от края на Втората Световна война. Пенсионният фонд на Руската федерация изплаща увеличени или двойни пенсии на ветераните, както и допълнителни плащания. След индексирането на 1 януари 2020 г. средният доход на участници и инвалиди от Великата отечествена война достигна съответно 39,9 хиляди (1150 лв) и 46,5 хиляди рубли (1330 лв). Отделни бонуси се присъждат на Героите на Съветския съюз, както и на тези, които са наградени с ордените Слава, Ленин и Трудова слава. В допълнение към федералните има и регионални и празнични надбавки. Ветераните пътуват по-евтино в градския транспорт, имат намаление в сметките за комунални услуги, основен ремонт или да направят тези услуги безплатно за тях. Сподели:", "date": "2020.01.19", "title": "ЩЕДРОСТ: Путин раздава по 75 хил. рубли на ветераните от Втората Световна война"}
{"url": "https://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BC%D1%8E%D1%84%D1%82%D0%B8%D1%8F%D1%82%D0%B0-%D0%BD%D0%B0-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0---%D0%B8%D0%B7%D0%B2%D0%BE%D0%B7%D0%B2%D0%B0%D1%82-%D1%84%D0%B0%D0%BD%D0%B0%D1%82%D0%B8%D0%BA%D0%B0-%D1%81-%D1%82%D0%B8%D1%80-%D0%B7%D0%B0%D1%80%D0%B0%D0%B4%D0%B8-%D0%B7%D0%B0%D1%82%D0%BB%D1%8A%D1%81%D1%82%D1%8F%D0%B2%D0%B0%D0%BD%D0%B5-%D1%81%D0%BD%D0%B8%D0%BC-news899074.html", "text": "Любопитното е, че мюфтията страдал от затлъстяването и за отвеждането му е бил необходим цял камион. Той не могъл да влезе в полицейската кола, твърди британският в \"Дейли мейл\", позовавайки се на силовите служби на Ирак. Шифа ал Нима бил религиозният лидер на терористите и по негови фетви са екзекутирани учени и богослови, извършен е бил терористичен атентат в джамия и са били разрушени редица обекти на културното наследство, сред които гробницата на пророка Йон. Британският военен консултант Мейсън Джифърд, който съдействал в борбата срещу ислямистите в Сирия написа в Туитър, че мюфтията е отговорен за екзекуции на мъже, жени и деца. \"Това животно е изнасилвало и убивало”, написа Джифърд. Той пожела на иракчаните да обесят фанатика. В иракския град Мосул е бил арестуван мюфтията на терористичната групировка \"Ислямска държава” Шифа ал Нима. Сподели:", "date": "2020.01.19", "title": "Арестуваха мюфтията на \"Ислямска държава\" - извозват фанатика с ТИР заради затлъстяване (СНИМКА)"}
{"url": "https://pik.bg/%D0%BE%D0%B3%D1%80%D0%BE%D0%BC%D0%BD%D0%B0-%D0%BF%D0%BE%D1%87%D0%B8%D1%82-%D0%B1%D0%B5%D0%B7-%D1%82%D0%BE%D0%B7%D0%B8-%D1%81%D0%B2%D0%B5%D1%82%D0%B5%D1%86-%D0%BD%D1%8F%D0%BC%D0%B0%D1%88%D0%B5-%D0%B4%D0%B0-%D1%8F-%D0%B8%D0%BC%D0%B0-%D0%BF%D1%80%D0%B0%D0%B2%D0%BE%D1%81%D0%BB%D0%B0%D0%B2%D0%BD%D0%B0%D1%82%D0%B0-%D0%B2%D1%8F%D1%80%D0%B0-news899088.html", "text": "Той е единственият епископ, който не е подписал унията с папа Евгений IV на общия източно-западен събор във Ферара и Флоренция през 1438-1439 г. и така чрез него Бог е спасил нашата свята, апостолска, православна вяра. Благодарение на него православната ни църква е избегнала робството под неправославните латинци. В историята на Флорентинския събор, съставена от члена на византийската делегация Силвестър Сиропул, се разказва, че когато кардиналите поднесли на Евгений IV акта за унията, подписан от гръцките представители, папата попитал дали е подписал Марк Ефески и след като не видял подписа му, рекъл: \"И така, ние нищо не направихме\". -  свети преподобни Макарий Египетски е родом от Горни Египет и е съвременник на св. Атанасий Велики. Подвизавал се в пост и молитва и просиял в святост, като вършил чудеса. Починал в мир през 390 година на 97 годишна възраст. - св. Марк Ефески е велик светител Божи и един от най-големите отци и учители на църквата, наречен от своите съвременици Нови Василий, Нови Богослов и Стълб на Православието. Сподели:", "date": "2020.01.19", "title": "ОГРОМНА ПОЧИТ: Без този светец нямаше да я има православната вяра"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B8%D0%B2%D0%B5%D0%BB%D0%B8%D0%BD%D0%B0-%D0%B2%D0%B0%D1%81%D0%B8%D0%BB%D0%B5%D0%B2%D0%B0-%D1%80%D0%B0%D0%B7%D0%BA%D1%80%D0%B8---%D0%B4%D0%BE%D0%BA%D0%BE%D0%B3%D0%B0-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D0%B2%D0%BE%D0%B4%D0%BD%D0%B8%D1%8F%D1%82-%D1%80%D0%B5%D0%B6%D0%B8%D0%BC-%D0%B2-%D0%BF%D0%B5%D1%80%D0%BD%D0%B8%D0%BA-%D0%BA%D0%BE%D0%B9-%D0%B5-%D0%B2%D0%B8%D0%BD%D0%BE-news899117.html", "text": "Вчера беше оповестено решението, което да облекчи положението в Перник. Чест прави на премиера, че се ангажира с решаването на проблема. Събран бе експертен и технически персонал, обмислени бяха варианти за пренос на вода. Решението, което взехме, бе с участието на целия експертен потенциал, с участници от научните среди, които дадоха гаранции, че няма да бъде нарушено водоснабдюването на София и второ - ако има какъвто и да е проблем, той няма да засегне столицата. Това заяви пред Нова телевизия депутатът от ГЕРБ и председател на Комисията по околната среда и водите в парламента, коментирайки \"горещата тема\" от последните седмици - водната криза в Перник. Тя допълни, че режимът в Перник може да продължи няколко месеца - зависи от това колко ще се запълни язовир \"Студена\". \"Но осигуряването на питейна вода е жизнено необходимо\", подчерта тя. Запитана дали ще стане зам.-министър на екологията, тя заяви: \"Аз заявих на новия министър своята подкрепа и по възможност да помогна с експертна подкрепа. Аз съм председател на Комисията по околната среда и водите в Народното събрание - изключително важен орган и в този смисъл смятам, че мястото ми е в Народното събрание. Разговаряхме с него, но аз категорично отказах. Изключително важно е в парламента да има експертиза, да има взаимодействие\", подчерта Василева. Тя заяви, че действията към бившия вече министър Нено Димов са \"предприети от правораздавателните органи\" и тя няма право да ги коментира. Василева подчерта, че като министър тя се е доверявала изключително много на експертното мнение и заяви, че е посъветвала новия министър Емил Димитров да засили експертното присъствие\". Василева коментира и темата за мръсния въздух като подчерта, че се контролират нивата на фините прафови частици и се подготвят по-строги законови санкции за нарушителите, използващи твърдо гориво за отопление. На въпрос дали се знае името на зам.-министъра, разрешил импорта на отпадъци от Европа, тя заяви, че в сферата на законодателството ние имаме изключително строги норми \"и в този смисъл не е позволено депонирането на отпадъци\". Тя допълни, че има закононесъобразни действия от страна на вносителя на отпадъците. Сподели:", "date": "2020.01.19", "title": "ГОРЕЩА ТЕМА! Ивелина Василева разкри - докога ще продължи водният режим в Перник, кой е виновен за вноса на европейските отпадъци и защо отказа на Ревизоро"}
{"url": "https://pik.bg/%D0%BD%D0%B0%D0%BC%D1%83%D1%88%D0%BA%D0%B0%D1%85%D0%B0-10-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-%D0%BD%D0%B0-%D1%83%D0%BB%D0%B8%D1%86%D0%B0-%D0%B2-%D0%BB%D0%B5%D1%81%D1%82%D1%8A%D1%80-news899136.html", "text": "10-годишно момче е намушкано на улицата, докато се разхождало навън с майка си в британския град Лестър и е с опасност за живота, съобщи „Би Би Си”, цитирана от БНТ. Спожред информацията, докато майката и десетгодишното момче се разхождали по улица „Белпър” в Лестър към тях се приближил млад мъж, който намушкал момчето и след това избягал, съобщиха от полицията. Свидетел на инцидента повикал бърза помощ, а детето е било откарано в болница в Нотингам с опасност за живота. Майка му не е пострадала при нападението. Полицията в Лестър описва заподозрения като светлокож азиатец със среден ръст и нормално телосложение, около 25-годишен, облечен в кафяво яке. \"Това е акт на насилие срещу малко дете, което се е разхождало спокойно в късния следобед заедно с майка си”, коментира случилото се инспектор Тим Линдли от полицията в Лестър. Той апелира свидетели или всеки заснел с камери или видеонаблюдение в района около момента на нападението да се свърже с полицията. Сподели:", "date": "2020.01.19", "title": "Намушкаха 10-годишно момче на улица в Лестър"}
{"url": "https://pik.bg/%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%B5%D0%BD-%D1%84%D1%83%D1%82%D0%B1%D0%BE%D0%BB%D0%B5%D0%BD-%D1%81%D0%BF%D0%B5%D1%86-%D1%81-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%BE-%D0%BF%D0%BE%D1%81%D1%82%D0%B8%D0%B6%D0%B5%D0%BD%D0%B8%D0%B5-news899100.html", "text": "Старши треньорът на Фейенорд Дик Адвокаат влезе в историята на Ередивизи. Той стана първият треньор, водил отбори в елита на нидерландския футбол в пет различни десетилетия. Постижението стана факт приснощната  победа на гранда от Ротердам над Хееренвеен с 3:1. През 80-те години на миналия век легендарният футболен спец водеше Харлем, през 90-те беше начело на ПСВ Айндховен, в началото на 21-и век имаше период в АЗ Алкмаар, а след 2010 година работи отново в ПСВ и АЗ Алкмаар, както и в Спарта (Ротердам), Утрехт и Фейенорд. Снощи Адвокаат официално записа мач като треньор в Ередивизи в пето десетилетие. Фейенорд постигна трета поредна победа в първенството и се изкачи на пета позиция във временното класиране. Лидер в класирането е Аякс с 44 точки, пред АЗ Алкмаар с 41 и Вилем II с 36. ПСВ има 34 точки, колкото и Фейенорд, но е с мач по-малко. Сподели:", "date": "2020.01.19", "title": "Легендарен футболен спец с историческо постижение"}
{"url": "https://pik.bg/%D0%B1%D0%BE%D0%B3%D0%B0%D1%82%D0%BE-%D0%B3%D0%B0%D0%B4%D0%B6%D0%B5-%D0%BE%D0%B1%D0%B2%D1%8A%D1%80%D0%B7%D0%B0-%D1%82%D0%B8%D1%82%D0%B0-%D1%81-%D0%B3%D0%BE%D0%B4%D0%B5%D0%B6%D0%B5%D0%BD-%D0%BF%D1%80%D1%8A%D1%81%D1%82%D0%B5%D0%BD-%D0%BC%D0%B0%D0%B9-%D1%81%D0%B5-%D0%B7%D0%B0%D0%B4%D0%B0%D0%B2%D0%B0-%D1%81%D0%B2%D0%B0%D1%82%D0%B1%D0%B0-news898861.html", "text": "Младата певица Тита се сгоди! Изпълнителката на „Антилопа” каза „да” на дългогодишната си половинка Викторио. Тя само загатна за годежа. Младата певица още официално не е признала никъде, че стяга сватба, съобщава \"Хот нюз\". Участничката в „Капките” пусна снимка, а на ръката й блести огромен пръстен, който засилва слуховете че бижуто е годежно. Двойката е заедно повече от три години. Годеникът е от много заможно семейство. Двамата живеят под един покрив вече от година. Съвместният живот вървял изключително добре. Красавицата от Силистра и Викторио изобщо не се карали, разбирали се за всичко и нямали никакви проблеми. Това кара младежът да предприеме следващата крачка. Преди няколко месеца той предложил брак на хитовата изпълнителка без да се замисли. Тя казва „да”. Протежето на Криско изобщо не подозира за намеренията на Викторио. Въпреки че е едва на 20 години Тита е готова да се задоми. Тя вижда в лицето на Виктор идеалния мъж за нея. Младежът не ревнува Тита докато тя е по участия. Няма проблеми с работното й време и разбира, че за нея засега на първо място е кариерата й. Половинката на Христина, както истинското име на певицата е плътно до нея по време на скандалите около татко й. Бащата на изпълнителката бе обвинен за издаване на фалшиви документи за придобиване на максимални пенсии. Покрай скандала Тита изпадна в дупка. Само благодарение на Викторио се съвзе оптимално бързо и преживява тежките седмици. Сподели:", "date": "2020.01.19", "title": "Богато гадже обвърза Тита с годежен пръстен! Май се задава сватба"}
{"url": "https://pik.bg/%D0%B7%D0%B2%D0%B5%D1%80%D1%81%D1%82%D0%B2%D0%BE-%D0%BC%D1%8A%D0%B6-%D1%83%D0%B1%D0%B8-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D1%81%D0%B8-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-news899147.html", "text": "64-годишен мъж от Кюстендил е задържан снощи по подозрение, че е убил съпругата си, съобщиха от полицията. Сигналът е постъпил от роднини на 63-годишната жена, починала в жилището си в града. Роднини съобщили, че се съмняват смъртта на жената да е настъпила по естествен начин. Предприети са били незабавни процесуално-следствени действия от криминалистите, при първоначалния оглед са установени следи от насилие. Трупът е откаран за аутопсия в Кюстендилската болница. Иззети са множество веществени доказателства. Работата по започнатото досъдебно производство продължава под прякото ръководство на дежурен прокурор от Окръжната прокуратура в Кюстендил. Сподели:", "date": "2020.01.19", "title": "ЗВЕРСТВО! Мъж уби съпругата си в Кюстендил"}
{"url": "https://pik.bg/%D1%81%D1%8A%D0%B4%D0%B1%D0%B0-%D0%B2%D0%B0%D0%BB%D0%B5%D1%80%D0%B8-%D0%B1%D0%BE%D0%B6%D0%B8%D0%BD%D0%BE%D0%B2-%D0%B8%D0%B7%D1%82%D1%8A%D1%80%D0%B2%D0%B0%D0%BB-%D0%B7%D0%BB%D0%B0%D1%82%D0%B5%D0%BD-%D1%88%D0%B0%D0%BD%D1%81-%D0%B2-%D0%B6%D0%B8%D0%B2%D0%BE%D1%82%D0%B0-%D1%81%D0%B8-%D0%B7%D0%B0%D1%80%D0%B0%D0%B4%D0%B8-%D0%B4%D0%B5%D1%82%D0%B8%D0%BD%D1%81%D0%BA%D0%B8-%D1%81%D0%BA%D0%B0%D0%BD%D0%B4%D0%B0%D0%BB-news899050.html", "text": "\"Бях си вкъщи във Флоренция и си почивах. Телефонът му звънна и човекът отсреща каза, че е Марко Бранка, тогавашният спортен директор на Интер. Реших, че някой се шегува и му затворих. Той отново звънна и аз отново затворих. Тогава той се е свързал с агента ми Джери Паломба и с Ромуалдо Корвино и е казал да ми предадат да му вдигна. Свързахме се и той ме попита искам ли да отида в Интер и аз незабавно казах \"Да\"\", сподели Божигол, цитиран от \"Топспорт\". През уикенда имахме мач Фиорентина - Киево и той ме посъветва да съм спокоен и че след края на мача ще бъде финализиран трансферът ми. Тогава се скарах с президента Андреа Дела Вале, което доведе до отстраняването ми от отбора за две седмици и така преминаването ми в Интер пропадна. Върнах се в игра за мача Фиорентина - Интер, който спечелихме с 2:1. На следващото лято напуснах Фиорентина и отидох в Ювентус, след като ни размениха с Адриан Муту\", спомня си с умиление Валери Божинов. Валери Божинов разказа пред италианските медии изключително любопитен епизод от кариерата си. Той сподели пред местното издание \"Ил Постичипо\" случка от 2006 година, когато се е разминал с трансфер в Интер. Тогава той играеше за Фиорентина, където преди това премина от Лече за рекордна сума в евро. Сподели:", "date": "2020.01.19", "title": "СЪДБА! Валери Божинов изтървал златен шанс в живота си заради детински скандал"}
{"url": "https://pik.bg/%D1%82%D1%80%D0%B8%D0%BC%D0%B0-%D0%B1%D1%80%D0%B0%D1%82%D1%8F-%D0%B0%D0%BF%D0%B0%D1%88%D0%B8-%D0%B2%D0%BB%D0%B8%D0%B7%D0%B0%D1%82-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D0%B7%D0%B0-6-%D0%B3%D0%BE%D0%B4%D0%B8%D0%BD%D0%B8-news899071.html", "text": "Три присъди от по 6 години затвор постанови състав на районния съд в Ямбол спрямо трима братя. Триото застана пред Темида по обвинение в извършване на взломни кражби от две жилища в селата Бояджик и Савино. Обирите тримата братя осъществили през октомври 2016 година, като и тримата са били задържани седмица по-късно, но по неизвестни причини досъдебното производство се проточило и присъдите са станали факт едва в средата на януари т.г., уточнява \"Монитор\". В хода на досъдебното производство разследващите установили, че 33-годишният Господин Илиев и братята му Тодор (26 г.) и Янко, проникнали през нощта на 10 октомври 2016 година в дома на отсъстваща временно от Бояджик жена и задигнали отвътре техника, златни накити и хранителни продукти за 15 139 лв. Бандитите водел Господин, който месец по-рано излязъл от затвора. Баткото разбил металната входна врата на жилището с кирка, плячката била изнесена и натоварена на конска каруца. Същата група осъществила и още един обир на къща в близкото село Савино на 29 октомври, но там обаче плячката се оказала едва за 1638 лв. Тройката била спипана в хода на спецакция, в жилищата на извършителите били открити част от задигнатите вещи. Вестта за възмездието на апашите стигна до Бояджик в събота,а  кметицата Елена Маджарова разбра за присъдите от журналисти. По думите й от известно време Господин, Тодор и Янко не се били мяркали в района, но в селото живеели съпругите им и общо четирите им деца, които карали на социални помощи. Мъжете имали още един брат, но той от години заминал за чужбина и не се разбирал с родствениците си. \"Дано и в Окръжния съд да потвърдят присъдите, за да рахатясат жителите от набезите им. Бяхме вдигнали ръце от тях, от малки все с кражби и побоища се занимават!“, коментира селската управничка. Сподели:", "date": "2020.01.19", "title": "Трима братя апаши влизат в затвора за 6 години"}
{"url": "https://pik.bg/%D1%81%D0%B5%D0%BB%D0%B8%D0%BD-%D0%B4%D0%B8%D0%BE%D0%BD-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%BC%D0%B0%D0%B9%D0%BA%D0%B0-%D1%81%D0%B8-news899102.html", "text": "Говорейки пред публиката в „Арена на Американските авиолинии” в Маями, тя каза: „Сигурна съм, че чухте новината за това, че майка ми почина, рано сутринта. Но се справям добре. Майка ми беше на 92. Тя беше болна от доста време. Ние знаехме, че няма да е дълго сред нас. Преди два дни получихме обаждане от медицинските сестри, които се грижеха толкова добре за нея, казвайки, че времето й изтича. Така снощи се присъединих към моите братя и сестри в Монреал и прекарах вечерта край нейното болнично легло. Разказвахме истории. Пеехме песни. Прегърнахме се. И си казахме сбогом. Почти сме сигурни, че мама ни чакаше да се съберем всички заедно, преди да си отиде”, сподели през сълзи певицата. Преди това Селин Дион написа трогателно писмо в социалните медии, за да отдаде почит на покойната си майка. Селин Дион настоява, че вече „се справя добре“ след смъртта на майка си Тереза , съобщи Контактмюзик. Певицата заяви, че вече се справя по-добре след смъртта на майка си по време на концерт във Флорида. Сподели:", "date": "2020.01.19", "title": "Селин Дион проговори за смъртта на майка си"}
{"url": "https://pik.bg/%D0%BC%D1%8A%D0%B6-%D0%BF%D0%BE%D1%87%D0%B8%D0%BD%D0%B0-%D1%81%D0%BB%D0%B5%D0%B4-%D0%B1%D0%BE%D0%B9-%D0%BF%D1%80%D0%B8-%D0%BA%D1%80%D1%8A%D1%87%D0%BC%D0%B0%D1%80%D1%81%D0%BA%D0%B0-%D1%81%D0%B2%D0%B0%D0%B4%D0%B0-%D0%B2%D1%8A%D0%B2-%D0%B2%D0%B8%D0%B4%D0%B8%D0%BD-news899149.html", "text": "31-годишен мъж от Видин е починал след кръчмарска свада в заведение в града, съобщава „Булнюз”. Според данните, в 07:20 часа тази сутрин на спешния телефон 112 постъпил сигнал за мъж с наранявания, открит в заведение в областния град. 31-годишният местен жител е починал в линейка, на път за болницата. За случая е докладвано в Окръжна прокуратура – Видин. Дежурна оперативна група извършва оглед на местопроизшествието. Работата по разследването продължава. Сподели:", "date": "2020.01.19", "title": "Мъж почина след бой при кръчмарска свада във Видин"}
{"url": "https://pik.bg/%D0%BB%D0%B5%D0%B3%D0%B5%D0%BD%D0%B4%D0%B0-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%BF%D0%BE%D1%81%D1%80%D0%B5%D1%89%D0%B0-45-%D0%B8%D1%8F-%D1%81%D0%B8-%D1%80%D0%BE%D0%B6%D0%B4%D0%B5%D0%BD-%D0%B4%D0%B5%D0%BD-%D1%81-%D0%BD%D0%BE%D0%B2%D0%B0-%D1%80%D0%B0%D0%B1%D0%BE%D1%82%D0%B0-news899104.html", "text": "Легендата на футболния Левски Александър Александров – Кривия празнува днес своя 45-ти рожден ден, съобщава БНР. Футболист №1 на България за 1999 година посреща празника си с нова работа, след като от скоро е в ново амплоа - мениджър. Бившият полузащитник е играл у нас в Марица, Левски, Черно море, Ботев (Пловдив), а в Турция е носил екипите на Коджаелиспор, Истанбул, Кайзери, Коняспор и Анкарагюджу. \"От два месеца работя в агенцията на Лъчезар Танев – разказа Кривия. - С него се познаваме над 20 години, бил ми е мениджър и той е №1 в този бранш у нас. Ще помагам за намирането на млади български футболисти. Това е нещо ново за мен, но съм амбициран да успея\". Култовият бивш национал разкри, че следи българското футболно първенство, но не се нае да дава съвети или прогнози. \"Следя случващото се в Левски и у нас, но навсякъде си има ръководители и те трябва да вземат решенията за клубовете – заяви Александър Александров. - Няма какво да съжалявам за футболната си кариера. Моята равносметка съм я направил отдавна и тя е положителна\". Сподели:", "date": "2020.01.19", "title": "Легенда на Левски посреща 45-ия си рожден ден с нова работа"}
{"url": "https://pik.bg/%D0%BA%D0%BE%D0%BD%D1%8A%D1%80-%D0%BC%D0%B0%D0%BA%D0%B3%D1%80%D0%B5%D0%B3%D1%8A%D1%80-%D1%81%D1%8A%D1%81-%D1%81%D0%B2%D0%B5%D1%82%D0%BA%D0%B0%D0%B2%D0%B8%D1%87%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-news899124.html", "text": "Суперзвездата на ММА Конър Макгрегър се завърна в октагона след 15-месечно отсъствие с блестяща победа. Ирландецът имаше нужда само от 40 секунди за да надвие Доналд Серони (36 победи и 14 загуби в MMA) в главното събитие на галавечерта UFC 246. Конър в традиционния си стил започна експлозивно с опит за ляво коляно в главата на съперника, който успя да се предпази. Последстваха левите крошета, които заваляха от страна на ирландеца и Серони моментално се оказа в беда, а ляв хайкик го повали на земята. Каубоя се предпазваше първоначално от граунд-енд-паунда, но тъй като не правеше нищо друго, реферът Хърб Дийн се видя принуден да сложи край на боя след само 40 секунди. Макгрегър направи впечатление и с нетрадиционни атаки с ляво рамо след клинча в началото на битката, като още тогава успя да разкървави лицето на Каубоя. След това левият хайкик довърши започнатото и Серони записа най-бързата загуба в кариерата си. Конър вероятно ще продължи да се бие в полусредна категория, информира \"Топспорт\". Сподели:", "date": "2020.01.19", "title": "Конър Макгрегър със светкавична победа"}
{"url": "https://pik.bg/%D0%B8%D1%80%D0%B0%D0%BD-%D0%B4%D0%B0%D0%B2%D0%B0-%D1%87%D0%B5%D1%80%D0%BD%D0%B8%D1%82%D0%B5-%D0%BA%D1%83%D1%82%D0%B8%D0%B8-%D0%BD%D0%B0-%D1%81%D0%B2%D0%B0%D0%BB%D0%B5%D0%BD%D0%B8%D1%8F-%D0%B1%D0%BE%D0%B8%D0%BD%D0%B3-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-news899070.html", "text": "Иранските власти ще предадат на Украйна черните кутии на самолета на \"Международни авиолинии на Украйна“, който беше свален близо до Техеран на 8 януари, съобщи иранската агенция \"Тасним\" цитирана от Ройтерс Според ръководителя на отдела за разследване на инцидентите на Организацията за гражданска авиация на Иран Хасан Резайeфар, решението за предаване на Киев на регистриращите устройства на самолета за разчитане е взето след поредица от срещи с украински представители, предава \"Фокус\". Сподели:", "date": "2020.01.19", "title": "Иран дава черните кутии на сваления \"Боинг\" на Украйна"}
{"url": "https://pik.bg/%D0%B5%D1%82%D0%BE-%D0%BA%D0%BE%D0%B9-%D0%B5-%D1%83%D0%B1%D0%B8%D1%82%D0%B8%D1%8F%D1%82-%D0%BF%D1%80%D0%B8-%D1%81%D0%B2%D0%B0%D0%B4%D0%B0-%D0%B2-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D0%B5-%D0%B2%D1%8A%D0%B2-%D0%B2%D0%B8%D0%B4%D0%B8%D0%BD-news899161.html", "text": "Появиха се първи подробности около трагичната пиянска свада в заведение във Видин, при която мъж на 31 години почина, съобщава „Булнюз”. По неофициална информация в небезизвестния видински \"Бали клуб\", разположен под жилищен блок „Еделвайс“ в квартал \"Калето\", тази сутрин около 08:00 часа е било застреляно момче. Компанията била от четирима приятели, които дошли в клуба след обиколка на други заведения в града. Застреляното момче е Теодор или повече познат като Папура, уточни собственикът на \"Бали\", който е бил извън града по това време. Помещението, което преди години е било магазин за хляб и мляко, а впоследствие кварталет офис на Отечествения фронт, е продадено на частно лице по времето, когато кмет е Румен Видов. Шумът и непоносимите вибрации от уредбите са били нееднократно повод за жалби от страна на живеещите в този жилищен блок. Контингентът на заведението също е силно притеснителен, споделят живеещите там. Сподели:", "date": "2020.01.19", "title": "Ето кой е убитият при свада в заведение във Видин"}
{"url": "https://pik.bg/%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%82%D0%B5-%D1%81%D0%B8%D0%BB%D0%B8-%D0%B8%D1%81%D0%BA%D0%B0%D1%82-%D0%B4%D0%B0-%D1%81%D0%BB%D0%BE%D0%B6%D0%B0%D1%82-%D0%BA%D1%80%D0%B0%D0%B9-%D0%BD%D0%B0-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D0%BB%D0%B8%D0%B1%D0%B8%D1%8F-news899076.html", "text": "Лидерите и висшите служители на световните сили ще присъстват на конференция в Германия в неделя, която има за цел да постигне сделка за прекратяване на огъня между враждуващите страни в деветгодишен конфликт в Либия, пише американският вестник The Wall Street Journal Конференцията е най-голямата по рода си и следва преговори за прекратяване на огъня, с посредничеството на Турция и Русия в Москва миналата седмица, на които не беше постигнато споразумение. Основните играчи в либийски конфликт, руският президент Владимир Путин и турският президент Реджеп Тайип Ердоган ще са сред присъстващите, заедно с германския канцлер Ангела Меркел. Администрацията на Тръмп миналата седмица реши да изпрати делегация начело с държавния секретар Майк Помпео, с което официалните лица заявиха, че във Вашингтон нараства желанието да поеме роля в усилията за решаване на конфликта. Войната избухна в богатата на петрол страна в Северна Африка по време на Арабската пролет в началото на 2011 г. Бунтовническите групировки, подкрепени от САЩ, Организацията на Северноатлантическия договор и други чуждестранни съюзници, свалиха диктатора Муамар Кадафи и след това се обърнаха една срещу друга. Насилието ограби добива на нефт от Либия, отвори път през Северна Африка за миграция към Европа и създаде опора за Ислямска държава в региона. Сподели:", "date": "2020.01.19", "title": "Световните сили искат да сложат край на стрелбата в Либия"}
{"url": "https://pik.bg/%D1%82%D0%B5%D0%BB%D0%B0%D1%82%D0%B0-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D0%B2-%D0%B0%D0%B2%D0%B8%D0%BE%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%B2-%D0%B8%D1%80%D0%B0%D0%BD-%D1%83%D0%BA%D1%80%D0%B0%D0%B8%D0%BD%D1%86%D0%B8-%D0%B1%D1%8F%D1%85%D0%B0-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%B8%D1%80%D0%B0%D0%BD%D0%B8-%D0%B2-%D0%BA%D0%B8%D0%B5%D0%B2-news899183.html", "text": "Ковчезите на 11-те украинци, загинали при инцидента със самолет, свален погрешка от Иран, пристигнаха в Киев в неделя, съобщи БГНЕС. Президентът Владимир Зеленски, премиерът Олексий Гончарук и други присъстваха на тържествената церемония на киевското летище Бориспил, за да видят свалянето от самолета на тленните останки на деветимата украинци от полетния екипаж и двама пътници. Летящият към Киев Боинг 737 на украинската авиокомпания катастрофира малко след излитането си от Техеран на 8 януари, при което загинаха всички 176 души на борда, предимно ирански и канадски граждани. Самолетът беше поразен от изстреляни от иранската ПВО ракети, за които впоследствие Техеран призна, че погрешка са свалили самолета. Сподели:", "date": "2020.01.19", "title": "Телата на загиналите в авиокатастрофата в Иран украинци бяха транспортирани в Киев"}
{"url": "https://pik.bg/%D0%B5%D0%BC%D0%B8%D0%BB-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D1%80%D0%B5%D0%B2%D0%B8%D0%B7%D0%BE%D1%80%D0%BE-%D0%BF%D0%B5%D1%80%D0%BD%D0%B8%D0%BA-%D0%BD%D1%8F%D0%BC%D0%B0-%D0%B4%D0%B0-%D0%BF%D0%B8%D0%B5-%D0%B2%D0%BE%D0%B4%D0%B0%D1%82%D0%B0-%D0%BD%D0%B0-%D1%81%D0%BE%D1%84%D0%B8%D1%8F-news899145.html", "text": "Тази вода, която ни трябва, я имаме. Това, което е необходимо на Перник, за да няма криза, можем да го осигурим, без да влияем нито на водосбора на „Софийска вода“, нито на деривациите на „Софийска вода“. Това заяви пред БНР новият министър на околната среда и водата Емил Димитров. „Деривациите, които захранват язовира „Белмекен“ за друга каскада, могат да бъдат пренасочвани – разясни Димитров. - От 1993 година, когато е изграден реверсивният тунел, до момента той е използван многократно и с тестова цел, с допълване, с опресняване на вода. Тази система е много добре премислена. Този тунел е двупосочен. Трябва обаче да се пести вода. На много места се нагнетява напрежение. Всеки, който има огромни загуби, не иска да си оправи загубите, а иска да му се увеличи водоподаването. Аз не мога да пълня каца без дъно. През всичките години в Перник системата е ставала все по-зле. Дори да посоча имената, това няма да оправи системата“. Министърът коментира и снитуацията около ВкК-Шумен. „30 години ВиК – Шумен не е направило нищо за водопровода, построен поне 20 години преди това – заяви Емил Димитров. - Решили, че понеже е по-евтина водата от язовир „Тича“ по този водопровод, няма да поддържат останалите сондажи в града. През тези години са откраднати помпите, тръбите. В момента градът има сондажи и възможност да се захрани самостоятелно, но няма инфраструктура”. Сподели:", "date": "2020.01.19", "title": "Емил Димитров-Ревизоро:  Перник няма да пие водата на София"}
{"url": "https://pik.bg/%D0%B7%D0%B0-%D1%80%D0%B0%D0%B7%D0%BA%D1%80%D0%B5%D0%BF%D0%BE%D1%81%D1%82%D0%B5%D0%BD%D0%B8-%D0%B4%D0%B0%D0%BC%D0%B8-%D0%BE%D1%82%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%BD%D0%B0-%D0%B2%D1%81%D0%B8%D1%87%D0%BA%D0%B8-%D0%B2%D0%B0%D1%88%D0%B8-%D0%BD%D0%B5%D0%BF%D1%80%D0%B8%D0%BB%D0%B8%D1%87%D0%BD%D0%B8-%D0%B2%D1%8A%D0%BF%D1%80%D0%BE%D1%81%D0%B8-news899105.html", "text": "Вероятно. „Затова съществува магарето, което действа като възглавница, издигаща таза ти във въздуха“, казва терапевтът Рейчъл Хофман. Този повдигнат ъгъл насочва притока на кръв към твоята вулва, което е ключово условие за оргазъм (другият е ускорено свиване на мускулите). „Още една причина е дълбочината и позицията при проникване“, казва Хофман. С краката ти във въздуха твоят партньор също има повече пространство за по-дълбок тласък и стимулиране на други ерогенни зони, като клитора ти. Така че поздравления за наблюдението! Вземи си почивка! Не е нещо егоистично – просто искаш да запазиш способността си да ядеш и да се прозяваш по-късно същия ден. И не е нужно възбудата на твоя човек да страда, докато челюстта ти си взима почивка. Както казва Емили Морс, секс експерт и водещ на предаването и подкаста „Секс с Емили“ по SiriusXM Radio, „Твоите ръце са най-добрият ти приятел по време на свирка, така че ги използвай.“ Сложи малко лубрикант на дланта си и я движи нагоре и надолу по пениса му с постоянен натиск. „Съсредоточи се върху неговия връх и долна част, които са най-чувствителните“, съветва Морс. Когато ръката ти се умори, можеш да включиш отново устата си, за да свършиш работата. Честно казано, какъв е смисълът? Ако си стигнала до този етап на връзката, без да разкриваш бройката, и си казала „да“ на това да правиш секс само с този човек (вероятно) до края на своя живот, сексът в миналото не е проблем. Повярвай ми, да знаеш с колко жени е бил твоят годеник – и обратното – вероятно само ще ти пусне мухата, прераствайки в нещо по-голямо, отколкото е необходимо. Това е губеща ситуация и за двама ви. „За двойките е много по-здравословно да споделят какво са научили от миналите си връзки за своите предпочитания в спалнята“, съветва Морс. „Подобна информация може всъщност да помогне за по-добър секс.“ Първо, трябва да се погрижиш за състоянието на дупето си, казва моят секс терапевт Дженифър Смит. „Не само заради свое удобство, но и защото проблемът ще се появи отново, ако не се погрижиш за него както трябва.“ Твоят лекар може да предложи крем, ако въпросът е безобиден, или да ти даде нещо по-силно при по-тежък случай. Тогава можеш да се върнеш към любимата си поза – или да се качиш отгоре, ако все още се притесняваш. Голяма работа. Случва се на всички ни по едно или друго време...като на мен днес. Докато пиша това, стоя в офиса и се чувствам доста подута, уморена и много стресирана – това е действителността на ежедневието, която може да попречи на женското либидо. Затова, ето няколко противодействия и за двете ни. Първо, раздвижи това тяло. „Упражненията увеличават ендорфините, като стимулират кръвообращението, а това може да ти помогне, за да влезеш в интимно настроение“, обяснява Хофман. „Може също да опиташ с четене на еротичен роман, докато използваш вибратор, или да направиш нещо простичко, като втриване на лосион в кожата си след душ“, добавя Хофман. Моето предложение? Да си разменяш секс съобщения с гаджето преди среща. Проработва всеки път. Трябва да бъдеш директен. Когато двамата решите дали се видите у вас, или у нея, кажи: „Предпочитам без преспивания при някого, с когото все още не съм заедно официално. Надявам се, че си съгласна.“ Това ѝ дава време да реши дали все пак ще иска да продължи, или да ти пожелае „лека нощ“. Тя има нужда да почувства, че също има думата. Текилата сигурно има нещо общо с това, но прибави социалното общуване, танците с хубава музика, забавлението цяла вечер, и на нея ще ѝ се иска да направи нещо с всичката тази енергия...или с теб. Как да предотвратя схващане на устата ми по време на фелацио? Трябва ли с годеника ми да кажем един на друг с колко хора сме спали преди да се оженим? Колко видим е задният ми вход по време на секс в кучешка поза? Имам хемороид и не искам да се забелязва. Напоследък изобщо не изпитвам сексуално желание. Какво мога да правя, за да се настройвам по-често на такава вълна? Мъжете се чудят: „Не искам да бъда задник, но не харесвам преспиванията в началото на една връзка. Какво мога да кажа, за да продължа да виждам това момиче?“ „Приятелката ми става палава след купони. Подозирам, че не е само заради алкохола...“ Сподели:", "date": "2020.01.19", "title": "ЗА РАЗКРЕПОСТЕНИ ДАМИ: Отговорите на всички ваши неприлични въпроси"}
{"url": "https://pik.bg/%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80%D0%B8%D1%82%D0%B5-%D0%B3%D0%BE%D1%82%D0%BE%D0%B2%D0%B8-%D0%B7%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B7%D0%B0%D1%80%D0%B0%D0%B4%D0%B8-%D0%BD%D0%BE%D0%B2%D0%BE%D1%82%D0%BE-%D1%80%D0%B0%D0%B1%D0%BE%D1%82%D0%BD%D0%BE-%D0%B2%D1%80%D0%B5%D0%BC%D0%B5-news899142.html", "text": "Според експертите така ще бъдат застрашени животите и на огнеборците, и на хората, които се нуждаят от помощта им. Пожарникари на крак в цялата страна , но не заради авария или друго бедствие, а заради нова наредба за работното им време . Синдикатите на огнеборците заявиха готовност да протестират , а ресорният министър Младен Маринов вече ги е уверил, че исканията им за отмяна на новите правила са чути и спорната наредба ще бъде преразгледана. Те обаче остават в протестна готовност. Наредбата, която е обнародвана миналия петък, слага край на 24-часовите дежурства на екипите . Вместо да застъпват и да си тръгват заедно, те ще работят на различни смени. Ръководителите им ще избират между 8, 12 и досегашните 24-часови . „Преди години беше направено това, видя се, че не е удачно и сега за втори път се опитват да го въведат като практика, смесването на работното време” , коментира пред Нова телевизия Иван Димитров, Синдикална федерация на служителите в МВР – Русе. „Това може да доведе до забавена реакция по време на произшествие” , обясни Светлин Василев от Областния съвет на НСПС „Огнеборец” – Монтана. „ Нарушава се ритъмът на работа. Представете си, че сутрин застъпват 8-10 или 12 човека, говорим за такъв брой състав в най-големите структури на службите,а след 16 часа останат 7 човека или 8”, обяснява инж. Венцислав Станков, президент на НСПС „Огнеборец”. „Пожарникарите, като отидат на произшествие, дори без да си говорят, знаят кой какво върши и в момента, в който му извадят служител от екипа, н яма кой да му помогне на мястото на пожара”, обяснява Светлин Василев. „ Това всичко рефлектира както върху нас, така и върху вас . Когато има намалени оперативно тактически възможности, това води рискове до невъзможност за евакуация на хората и отработване на произшествието с максимално намаляване на загубите”, обяснява инж. Станков. „Тук се дава право на ръководителите на структури да решават кой служител в каква продължителност, по кое време на денонощието да бъде на оперативно дежурство”. „За да нямаме извънредни часове, нас ни пускат, освобождават ни от дежурство, казват му компенсации ”, обяснява Иван Димитров. „Има едни минутки домашната смяна, която е на подсилване, докато дойде”, обяснява Ивайло Стоянов, Синдикална федерация на служителите в МВР – Благоевград. „При нас най-важното нещо: първоначалните минути са най-важни във всяко едно произшествие – да отидат колкото се може повече хора и да локализират нещата в самото му начало”, заявява Иван Димитров. Сподели:", "date": "2020.01.19", "title": "Пожарникарите готови за протест заради новото работно време"}
{"url": "https://pik.bg/%D0%BF%D1%8A%D0%BB%D0%BD%D0%BE-%D0%B8%D0%B7%D1%82%D1%80%D0%B5%D1%89%D1%8F%D0%B2%D0%B0%D0%BD%D0%B5-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B7%D0%B0%D0%BA%D1%8A%D1%81%D0%B0-%D1%82%D0%BE%D1%82%D0%B0%D0%BB%D0%BD%D0%BE-%D1%81-%D0%BF%D0%BE%D0%B4%D0%BA%D1%80%D0%B5%D0%BF%D0%B0%D1%82%D0%B0-%D0%B7%D0%B0-%D0%B2%D0%BE%D1%82%D0%B0-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5---%D0%BF%D1%80%D0%BE%D1%81%D0%B8-news899205.html", "text": "Корнелия Нинова тотално изтрещя след като започна да проси подкрепа за вота си на недоверие от партии джуджета. Червената лидерка обяви най-сериозно, че щяла да води консултации да сваля правителството с партията на Румен Петков - АБВ и с тази на Татяна Дончева \"Движение 21\", които дори и да се съберат остават с 0 процента на изборите и няма социология, която да ги хване. Партията на Дончева има останали на хартия не повече от неколцина членове, но всъщност се състои единствено от самата \"лидерка\". При АБВ положението не е по-различно, като за представителство в страната и дума не може да става, което стана ясно и на изминалите местни избори. Татяна Дончева реши да се прикрепи към Мая Манолова, но след като видя, че каузата е абсолютно несъстоятелна реши да се върне към това, което може най-добре, а именно да защитава олигарси като Илия Павлов. По-рано днес проваленият бивш комунистически прокурор ген. Атанас Атанасов - гнома, също изрази подкрепата си за вота на недоверие внесен от БСП, присъединявайки се към компанията на най-омразни на народа фигури от българския преход, които с всички сили искат да бутнат ГЕРБ и отново да похитят държавата. За всеки е ясно, че това съглашателство е абсолютно несъстоятелно и освен да лъснат топлите им връзки, то не може да доведе до нищо съществено. Причината е, че вотът на недоверие може да мине единствено при гласуване в Народното събрание, а въпросните джудета, с които Нинова ще води \"разговори\" отдавна са извън реалния политически живот в страната. А най-голямото падение на Корнелия Нинова и БСП е поканата към \"ДеБъ\", с което окончателно лъсва заверата, която отричаха за местния вот в София за размяната на гласове. С подобна позорна коалиция, над която е надвиснала сянката на ДС и криминалния преход, е повече от сигурно, че нормалната политика на ГЕРБ ще продължава да е избора на българите. Сподели:", "date": "2020.01.19", "title": "ПЪЛНО ИЗТРЕЩЯВАНЕ: Корнелия Нинова закъса тотално с подкрепата за вота на недоверие - проси помощ от политически джуджета извън парламента"}
{"url": "https://pik.bg/%D0%BD%D0%B0-%D0%BD%D0%BE%D0%B6-%D0%B0%D0%B4%D0%B2%D0%BE%D0%BA%D0%B0%D1%82%D0%B8%D1%82%D0%B5-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%82%D0%B5-%D0%B2-%D0%BD%D0%B0%D1%80%D1%83%D1%88%D0%B0%D0%B2%D0%B0%D0%BD%D0%B5-%D0%BD%D0%B0-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D1%8F%D1%82%D0%B0-%D0%BD%D0%B0-%D1%81%D0%B0-news899101.html", "text": "Процесът по импийчмънт на президента на САЩ Доналд Тръмп нарушава Конституцията на страна и представлява намеса в изборите. Такова мнение изрази защитата на Тръмп, отговаряйки на официална заповед да се яви в Сената, където първите заседания по импийчмънт ще започнат следващата седмица, съобщава ТАСС, цитирана от „Фокус”. „Обвиненията по импийчмънт, внесени от демократите от Камара на представителите, са опасна атака на правото на американците свободно да избират своя президент. Това е опит за отмяна на резултатите от изборите през 2016 г. и намеса в изборите през 2020 г.“, коментираха адвокатите на Тръмп. Сподели:", "date": "2020.01.19", "title": "На нож: Адвокатите на Доналд Тръмп обвиниха демократите в нарушаване на Конституцията на САЩ"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-e%D1%82%D0%BE-%D1%8F-%D1%82%D0%B0%D0%B9%D0%BD%D0%B0%D1%82%D0%B0-%D0%B2%D0%BD%D1%83%D1%87%D0%BA%D0%B0-%D0%BD%D0%B0-%D0%B0%D0%BD%D0%B4%D1%80%D0%B5%D0%B9-%D0%BB%D1%83%D0%BA%D0%B0%D0%BD%D0%BE%D0%B2-%D1%83%D0%BD%D0%B8%D0%BA%D0%B0%D0%BB%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news898229.html", "text": "В същинска красавица се е превърнала внучката на бившия премиер Андрей Луканов, който бе разстрелян през 1996 г. Мария е достойна наследничка на фамилията, защото освен хубава е и абсолютна отличничка. Девойката е на финала на първата година от обучението си в Софийския университет. Там тя учи право в Юридическия факултет. Преди това пък била сред най-изявените ученици на 133-то училище „А. С. Пушкин“. Още от малка била всестранно развита, посещавала уроци по пиано, математика и немски. Увлякла се по правото, вероятно защото и нейният баща Карло, син на Андрей Луканов, по образование и призвание е юрист, а в момента дейно е медиатор в Центъра за спогодби и медиация при Софийския районен съд и Софийския градски съд (ЦСМ), както и учредител и председател на фондация „Бащи за отговорно родителство“, която се бори за правата на онеправданите татковци при бракоразводни дела. До тази идея Карло стигнал точно заради мъките, които преживял, за да вижда дъщеря си Мария как расте. С вече бившата му съпруга Лилия, която в момента има ново семейство, водеха дългогодишна война за родителските права над внучката на Луканов. Дълго време бащата Карло изобщо не можел да вижда наследничката си, а с жена му се съдили като заклети врагове. След като Лилия изненадващо подала иск в съда за пълни родителски права над щерка им, Темида уважила молбата й и назначила строг график за срещите на Мария с татко й Карло. Тогава синът на Андрей Луканов публично недоволстваше, че му отнемат дъщерята, твърдеше, че той плаща месечната й такса от 700 лева в частната езикова гимназия „Ерих Кестнер“ и е редно да прекарва повече време с момичето си. Лилия обаче контрирала пред магистратите, че с много зор го е накарала да дава половината пари за обучението на щерката. Той бе осъден от експоловинката си да плаща издръжка и да вижда момиченцето само 2 пъти в месеца и 20 дни през лятото. „Искам повече. Не желая да завися от волята и желанието на другия родител. При нас всичко се решава от настроенията на бившата ми. Виждам дъщеря си, когато майка й реши. Откъде накъде?“, недоволен бе синът на Андрей Луканов. Той дори излезе пред парламента на шествие на разведените татковци. Основа и фондация „Бащи за отговорно родителство“, настоявайки за повече права на онези, които са в неговото положение. Към днешна дата дъщеря му е вече пълнолетна и сама може да избира колко време да прекарва с родителите си. Въпреки това Карло все още се бори за личната си кауза, но помагайки на други бащи. Сподели:", "date": "2020.01.19", "title": "САМО В ПИК И \"РЕТРО\": Eто я тайната внучка на Андрей Луканов (Уникални снимки)"}
{"url": "https://pik.bg/%D0%B6%D0%B5%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0-%D1%87%D0%B5%D0%BB%D0%BD%D0%BE-%D0%B7%D0%B0-%D0%B4%D0%B0-%D0%B8%D0%B7%D0%BF%D0%B8%D1%82%D0%B0-%D0%B2%D1%8F%D1%80%D0%B0%D1%82%D0%B0-%D1%81%D0%B8-news899110.html", "text": "Жителка на американския град Друмс, щата Пенсилвания, предизвика автомобилна катастрофа, за да изпита вярата си, предава БГНЕС. Надежда Рейли шофирала няколко часа безцелно, очаквайки знак от Бога. Жената решила да изпита вярата си, като преминала в насрещното платно и се ударила челно в идващия срещу нея автомобил. Двама души, пътували в другата кола, са ранени и са били откарани в болницата с различни травми. От полицията съобщават, че 32-годишната жена, виновна за произшествието, не проявила безпокойство за състоянието на пострадалите. Рейли може да бъде обвинена за нападение при утежняващи обстоятелства. Сподели:", "date": "2020.01.19", "title": "Жена катастрофира челно, за да изпита вярата си"}
{"url": "https://pik.bg/%D1%81%D0%B8%D0%BB%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%83%D0%B4%D0%B0%D1%80%D0%B8-%D0%BA%D0%B8%D1%82%D0%B0%D0%B9-news899210.html", "text": "Земетресение с магнитуд 6,4 по Скалата на Рихтер разтърси автономния район Синдзян Уйгур в Китай, съобщи китайски сеизмологичен център. Епицентърът на земетресението е на дълбочина 16 км. Информация за ранени и разрушения все още не е получена. Сподели:", "date": "2020.01.19", "title": "Силно земетресение удари Китай"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%BC%D1%8A%D0%BB%D0%BD%D0%B8%D1%8F-%D0%BC%D0%BB%D0%B0%D0%B4%D0%BE%D0%BA-%D1%81-%D1%80%D0%BE%D0%B4%D0%BD%D0%B8-%D0%BA%D0%BE%D1%80%D0%B5%D0%BD%D0%B8-%D0%B4%D0%B5%D0%B1%D1%8E%D1%82%D0%B8%D1%80%D0%B0-%D0%B2%D1%8A%D0%B2-%D0%B2%D0%B8%D1%81%D1%88%D0%B0%D1%82%D0%B0-%D0%BB%D0%B8%D0%B3%D0%B0-%D1%89%D0%B5-%D0%B7%D0%B0%D0%B8%D0%B3%D1%80%D0%B0%D0%B5-%D0%BB%D0%B8-%D0%B7%D0%B0-%D0%BB%D1%8A%D0%B2%D0%BE%D0%B2%D0%B5%D1%82%D0%B5--news899140.html", "text": "Младокът с български корени Индиана Василев направи своя дебют във Висшата лига на Англия. 18-годишният полузащитник влезе като резерва за Астън Вила при равенството 1:1 с Брайтън в мач от 23-ия кръг на ВЛ. Василев се появи на терена в 67-ата минута, а малко след това Вила изравни с гол на Джак Грийлиш. Индиана Василев е роден в САЩ и има мачове за юношеските гарнитури на Щатите. Младият талант Василев е от българска футболна фамилия. Като все още има вероятност Индиана Василев да заиграе за националния тим на България за мъже. Другата опция за футболното му бъдеще на национално ниво е да продължи да се подвизава за САЩ, където сега е много ценен в юношеските гарнитури. Сподели:", "date": "2020.01.19", "title": "ФУТБОЛНА МЪЛНИЯ: Младок с родни корени дебютира във Висшата лига! Ще заиграе ли за \"лъвовете\" ни?"}
{"url": "https://pik.bg/%D0%BA%D0%B0%D0%BA-%D0%BC%D0%B0%D0%B7%D0%BD%D0%B8%D1%82%D0%B5-%D1%85%D1%80%D0%B0%D0%BD%D0%B8-%D0%B2%D1%80%D0%B5%D0%B4%D1%8F%D1%82-%D0%BD%D0%B0-%D0%B7%D0%B4%D1%80%D0%B0%D0%B2%D0%B5%D1%82%D0%BE-%D0%BD%D0%B8-news899160.html", "text": "Бургери, пържени храни, колбаси, чипсове, пици, понички... Мазните храни, съдържащи вредни мазнини са навсякъде край нас. Тези продукти са с високо съдържание на калории, сол и рафинирани въглехидрати, но с ниско съдържание на фибри, витамини и минерали. Колко често консумирате от тях? Вижте няколко добри причини да намалите консумацията им до минимум. Сред макронутриентите – въглехидрати, мазнини и протеини, мазнините се усвояват най-бавно. Мазните храни забавят изпразването на стомаха. Така храната се задържа по-дълго, което може да доведе до неразположения като подуване на корема, гадене, стомашни болки, диария. При хора с храносмилателни оплаквания, като синдром на раздразненото черво, хроничен панкреатит, честата консумация на мазни храни, може да влоши неразположенията им. Честата консумация на мазни храни може да навреди на полезните бактерии в червата. Те изграждат така наречения микробиом, отговарящ за: Бактериите в червата ни разграждат фибрите от консумираните храни, за да произвеждат късоверижни мастни киселини, имащи противовъзпалително действие. Микробиомът на червата комуникира с имунните клетки, което помага за контролиране на реакцията на тялото ви към инфекции. Дисбалансът на добрите бактерии може да доведе до покачване на теглото. Също така полезните бактерии в червата имат отношение към HDL (добрия) холестерол, докато вредните, синтезират увреждащи артерията съединения, които допринасят за сърдечни заболявания. Дългосрочният дисбаланс на микробиома може да увеличи риска от хронични заболявания, като рак, сърдечни заболявания, диабет и болест на Паркинсон. Според редица изследвания, честата консумация на пържени храни може да повиши кръвното налягане, да понижава HDL (добрия) холестерол, да доведе до наддаване на теглото и затлъстяване. Всичко това може да повиши риска от сърдечни заболявания. Западно проучване е установило, че жените, които консумират 1 или повече порции пържена риба на седмица, имат 48% по-висок риск от сърдечна недостатъчност в сравнение с тези, които ядат само 1–3 порции на месец. Друго изследване разкрива, че при 6000 души в 22 страни, които консумират пържени храни, пица и солени храни са с 16% повишен риск от инсулт. Още една причина да си помислите колко често и дали да консумирате вредни мазни храни е, че те съдържат много празни калории, което покачва телесното тегло, нивата на кръвната захар и инсулина. Тези фактори повишават риска от диабет тип 2 и метаболитен синдром. Сподели:", "date": "2020.01.19", "title": "Как мазните храни вредят на здравето ни"}
{"url": "https://pik.bg/%D0%BD%D1%8F%D0%BC%D0%B0-%D1%83%D0%BC%D0%BE%D1%80%D0%B0-%D0%B5%D0%BD%D0%B4%D0%B6%D0%B8-%D0%BA%D0%B0%D1%81%D0%B0%D0%B1%D0%B8%D0%B5-%D1%85%D1%83%D0%BA%D0%B2%D0%B0-%D0%BD%D0%B0-%D1%80%D0%B0%D0%B1%D0%BE%D1%82%D0%B0-%D1%81-%D0%B1%D0%B5%D0%B1%D0%B5-%D0%B2-%D0%BE%D1%84%D0%B8%D1%81%D0%B0-news899150.html", "text": "„Няма по-голяма радост от това, което съм чувствала на 14 януари 2020 г. Това е най-щастливият ден в моя живот”, коментира диетоложката, която посочи и че вече се е върнала на работа. \"Понеже живея близо до моя кабинет, днес вече имам прегледи, утре имам прегледи, съчетавам нещата, животът ми май ще завърши в офиса и с бебето\", смее се Касабие, \"но най-важното е то да е с мен постоянно, аз не мога да не работя, наистина съм динамичен човек, ще отдам живота си изцяло на бебето, моята работа и на съпруга ми\". Енджи Касабие и съпругът ѝ Рабих Ел Зейн станаха родители на малкия Раян на 14 януари в 7:00 часа. Енджи призна, че е пазила бременността си толкова дълго време от медийното внимание заради двете неуспешни бременности, които има зад гърба си. Тя неведнъж е споделяла за аборта си с близнаци в шести месец, както и още една загуба, но в по-ранен етап. Диетоложката Енджи Касабие, която стана майка за първи път преди няколко дни, не давала на майка си да пипа бебето . Това сподели експертът по здравословното хранене пред Нова телевизия. \"Майка ми ми казва, че е изгледала четири деца, а аз не ѝ давам да пипа бебето и ѝ обяснявам как да го държи, понеже съм много притеснена, но мъжът ми много ми помага\" , разказва шеговито Енджи. Сподели:", "date": "2020.01.19", "title": "НЯМА УМОРА: Енджи Касабие хуква на работа с бебе в офиса"}
{"url": "https://pik.bg/%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D1%81%D1%82%D0%B0%D1%80%D1%82%D0%B8%D1%80%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D1%81-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B2%D0%B5%D0%B4%D0%BD%D0%B0%D0%B3%D0%B0-%D1%81%D0%BB%D0%B5%D0%B4-%D0%B8%D0%B7%D0%BB%D0%B8%D0%B7%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D0%B5%D0%BB%D0%B8%D0%BA-news899159.html", "text": "Премиерът на Великобритания Борис Джонсън нареди на преговарящите да започнат търговски преговори със САЩ паралелно с тези с Европейския съюз, опитвайки се да утвърди своя авторитет на следващия етап от Брекзит, съобщава The Independent, цитирани от „Фокус”. От офиса на министър-председателя се съобщава, че той е наредил на служителите да започнат преговорите със страни, включително със САЩ, Япония, Нова Зеландия и Австралия, веднага, след като Великобритания напусне ЕС на 31 януари. Източникът също така заяви, че Борис Джонсън е съсредоточен върху дневния ред вътре в страната, на висши служители е съобщено да се концентрират върху изпълнение на обещанията на премиера или са заплашени от уволнение. Графикът на Борис Джонсън относно Брекзит означава, че Великобритания има само 11 месеца, за да сключи търговско споразумение с ЕС или да рискува да остане без сделка в края на годината. Но търговската сделка с Доналд Тръмп е високо ценена в страната, независимо от перспективата от жестоки искания от страна на САЩ по такива въпроси като достъпа до пазарите за лекарства във Великобритания. Очаква се, че премиерът ще държи реч през следващия месец относно плановете си след Брекзит, преди евентуалното отпътуване за Вашингтон, където американски служители се надяват, че той ще започне търговски преговори. Борис Джонсън даде да се разбере, че фокусът му ще бъде върху вътрешната политик, като каза на служителите да ограничат пътуванията му, за да може той да укрепи подкрепата на избирателите в северните части, които му помогнаха да се върне на позицията си. Междувременно премиерът ще пътува до Берлин за преговори за Либия, където се очаква да се срещне с европейските лидери, включително с Еманюел Макрон и Ангела Меркел. Сподели:", "date": "2020.01.19", "title": "Борис Джонсън стартира търговски преговори с Доналд Тръмп веднага след излизането на Великобритания от ЕС"}
{"url": "https://pik.bg/%D1%80%D0%BE%D0%B4%D0%B8%D1%82%D0%B5%D0%BB%D0%B8-%D0%BD%D0%B0-%D1%81%D0%B5%D0%B4%D0%BC%D0%BE%D0%BA%D0%BB%D0%B0%D1%81%D0%BD%D0%B8%D1%86%D0%B8-%D0%BD%D0%B0%D1%81%D1%82%D0%BE%D1%8F%D0%B2%D0%B0%D1%82-%D0%B7%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%B2-%D0%BC%D0%B0%D1%82%D1%83%D1%80%D0%B0%D1%82%D0%B0-%D0%BF%D0%BE-%D0%BC%D0%B0%D1%82%D0%B5%D0%BC%D0%B0%D1%82%D0%B8%D0%BA%D0%B0-news899175.html", "text": "Родители на седмокласници изразяват несъгласието си с формата на Националното външно оценяване /НВО/ по математика за седми клас. В онлайн петиция до министъра на образованието и науката Красимир Вълчев те искат промяна на формата на НВО. Предлага се сливане на двете части и алтернативен вариант - намаляване на броя на задачите в първата част за сметка на втората част от изпита. Писмо със същия текст е внесено и в МОН на 15 януари, съобщиха от родителската инициатива, цитирана от БТА. \"Сегашният начин на провеждане на НВО по математика предвижда разделяне на две части, като в първата част се очаква решаване на 20 задачи за 60 минути (по 3 минути на задача), а във втората част - на 3 задачи за 90 минути. Времето за работа в първи модул е крайно недостатъчно за по-голямата част от учениците. Това предпоставя тяхното ощетяване, защото не отчита когнитивните им и психологически особености и намалява прецизността при оценяването на познанията\", се заявява в петицията. Родителите допълват, че НВО трябва да е проверка преди всичко на уменията за мислене и знанията, придобити в целия прогимназиален етап. Според тях недостатъчното време за преглед или поправка ще представи добре предимно по-бързите и приспособими ученици, за сметка на тези, които макар и с достатъчно знания, работят по-бавно. \"Не намираме разумни аргументи за настоящото разпределение на задачите по математика в два модула\", заявяват от родителската инициатива. След изпитите на седмокласниците: Стотици свободни места в елитни гимназии В петицията се отбелязва, че за разлика от математиката, НВО по Български език и литература /БЕЛ/ е система от два коренно различни изпита - проверка на компетентности по БЕЛ и проверка на езикови и писмени умения в изграждането на текст - преразказ по непознато произведение. \"Разделянето на НВО по математика на два модула само с цел уеднаквяване на формата при двете учебни дисциплини е несправедливо към децата\", заявяват родителите. Те предлагат да бъде обсъдена промяна на формата на НВО по математика още за настоящата учебна година. \"Сливането на двете части на НВО по математика справедливо би равнопоставило двете категории на оценяване - тази на знанието и тази на умението да се представиш и да работиш бързо под напрежение\", се посочва в петицията. Родителите предлагат и алтернативен вариант за промяна - намаляване на броя на задачите в първата част за сметка на втората част от изпита (18 задачи с избираем отговор в първа част за 60 минути и 5 задачи с нарастваща сложност във втора част за 90 минути). Според тях по този начин ще бъдат постигнати максимално целите на НВО, съгласно наредбата от 1 септември 2016 г. за оценяване на резултатите от обучението на учениците. \"В сегашния формат на НВО по математика оценката на знанието е на заден план, а по-голяма тежест се дава на бързината и представянето\", смятат организаторите на петицията. Според родителите, инициирали петицията, предложените два варианта за промяна на изпитния формат по математика ще осигурят на учениците достатъчно време за обмисляне, решаване и проверка на задачите, което ще им даде възможност да покажат в максимална степен знанията си. Сподели:", "date": "2020.01.19", "title": "Родители на седмокласници настояват за промяна в матурата по математика"}
{"url": "https://pik.bg/%D1%81%D0%B8%D0%BB%D0%B5%D0%BD-%D1%81%D0%BD%D0%B5%D0%B3%D0%BE%D0%B2%D0%B0%D0%BB%D0%B5%D0%B6-%D0%B4%D0%BE%D0%B2%D0%B5%D0%B4%D0%B5-%D0%B4%D0%BE-%D0%BE%D1%82%D0%BC%D1%8F%D0%BD%D0%B0-%D0%BD%D0%B0-%D0%BF%D0%BE%D0%BB%D0%B5%D1%82%D0%B8%D1%82%D0%B5-%D0%B2-%D1%82%D0%B5%D1%85%D0%B5%D1%80%D0%B0%D0%BD-news899156.html", "text": "Силен снеговалеж покри с бяла пелена иранската столица Техеран, предизвиквайки забавяне на полетите от летището и довеждайки до затваряне на училищата, съобщиха властите, цитирани “Фрпанс Прес” и БГНЕС, на които се позовава „Дарик”. Съобщава се, че снегът започнал да вали рано днес сутринта и това довело до затрудняване на трафика по някои от основните магистрали на Техеран. \"От снощи знаехме, че ще вали сняг и това естествено се отразява на трафика - заяви пред държавната телевизия шефът на пътната полиция в Техеран Мохамадреза Мехмандар. - По някои магистрали на север в Техеран имаше лед и на инцидентите се реагира бързо\". Училищата във всички райони на Техеран и някои части на провинцията бяха затворени както сутрин, така и следобед поради силния снеговалеж. Снегът предизвика дълги закъснения на полети от и до международното летище „Мехрабад” в Техеран. \"Полетите на „Мехрабад” ще продължат напред, но със закъснения поради липсата на подходяща видимост\", заяви Реза Джафарзаде, говорител на иранската авиационна власт. Той добави, че на международното летище „Имам Хомейни”, също в Техеран, полетите са по график.Прогнозата е снеговалежът да продължи до понеделник в Техеран и други северни провинции. Сподели:", "date": "2020.01.19", "title": "Силен снеговалеж доведе до отмяна на полетите в Техеран"}
{"url": "https://pik.bg/%D0%B5%D1%82%D0%BE-%D0%BA%D0%B0%D0%BA%D0%B2%D0%B0-%D1%81%D0%B4%D0%B5%D0%BB%D0%BA%D0%B0-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%82-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-news899130.html", "text": "ЦСКА гласи зимна сделка, акцентира \"Гонг\". От \"Армията\" се отдалечава португалският защитник Нуно Томаш. 24-годишният португалец остана в София, за да може да се финализира сделката. От гранда ЦСКА пък се готвят за втората половина на кампанията с тренировъчен процес към момента насочен в чужбина. Томаш е поливалентен играч като се подвизава и като централен бранител, и като краен защитник. Сподели:", "date": "2020.01.19", "title": "Ето каква сделка подготвят \"армейците\"..."}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BE%D0%B1%D1%80%D0%B0%D1%85%D0%B0-%D0%B1%D1%80%D1%83%D1%82%D0%B0%D0%BB%D0%BD%D0%BE-%D1%8F%D0%BD%D0%BA%D0%BE-%D0%BE%D1%82-%E2%80%9E%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82%E2%80%9C-news898298.html", "text": "С карък започнала годината за известния актьор Красимир Доков. Преди дни звездата от „Откраднат живот“, който за 8-и сезон предстои да гледаме в ролята на Янко, бил брутално обран насред пловдивския Драматичен театър. Кражбата се случила часове преди Доков да излезе на голямата сцена за премиерата на спектакъла „Детектор на лъжата“, в който играе една от трите големи роли. Джебчията проникнал в театъра в обедните часове и необезпокояван от никого задигнал каквото му очи видели. При тараша в мъжките гримьорни грабнал и портфейла на актьора от „Откраднат живот“, а после и чантата на негов колега. По-голямата загуба за Доков не била паричната сума, която носел в портмонето, а всичките му документи, до които вече нямал достъп. В ръцете на джебчията попаднали трите кредитни карти на актьора, личната му карта, както и шофьоската му книжка. Освен това мошеникът взел и талона на личния му автомобил, което означава, че докато не се издаде нов, той нямал право да управлява колата си. Проблемът сега бил, че пътуванията му били ограничени и затруднени. Въпреки че гони пенсия, Красимир Доков не спира активно да играе в цялата страна. Признава, че до момента единствената му неволя в здравето е диабетът, който развил преди около 20 години. За разлика от много свои познати той бил изключително стриктен и спазвал диетично меню. Вече не си спомнял какъв бил вкусът на белия хляб, защото хапвал само черен. Често му се случвало в заведенията да му казват, че такъв не предлагали, но той имал решение на всеки проблем. „Поръчвам си супата и като ми кажат, че няма черен хляб, отивам до най-близкия магазин и си купувам“, казва шеговито актьорът. Наскоро джипито му го посъветвало да отиде да живее във Франция, след като бил на кратко турне с трупата в Париж. Въздухът там му се отразил толкова добре, че като си дошъл, кръвната му захар била в отлична норма. Сподели:", "date": "2020.01.19", "title": "САМО В ПИК И \"РЕТРО\": Обраха брутално Янко от „Откраднат живот“"}
{"url": "https://pik.bg/%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%BE%D1%81%D1%8A%D0%B4%D0%B8-%D0%BF%D1%80%D0%BE%D0%B2%D0%B5%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%BB%D1%83%D0%BA%D0%BE%D0%B2%D0%BC%D0%B0%D1%80%D1%88-news899226.html", "text": "Министърът на външните работи Екатерина Захариева ръководи българската делегация на форум в Брюксел на Международния алианс за възпоменание на жертвите на Холокоста. Министър Захариева определи като нещо ужасно провеждането на Луковмарш в София. Държавите-членки приеха декларация, с която отдават почит на всички жертви на нацисткия режим. \"Призив към всички правителства да включат в обучителните програми, да накараме младото поколение да помни, да бъде чувствително и нетолерантно към всички форми, всички прояви на национализъм, на изкривяване на историята, които са всъщност двигателите и мотиваторите на всички нацистки и националистически движения\", каза дипломат №1 на България, предава БНР. Захариева коментира и продължаващия всяка година Луковмарш. \"Безобразно е. За съжаление, години наред това събитие се реализира. Знаете, че Столична община всяка година не разрешава протеста, но, за съжаление, тази забрана бива отменена от съда. Нямам против всички прояви на свободно изразяване на волята, но тогава, когато това е възхвала на този черен период, не мисля, че такава проява има място в България“, заяви тя. На въпрос за коментар по повод обвиненията на Русия към Полша в антисемитизъм, министър Захариева заяви, че иска историята да бъде урок и да не се използва за политически цели. Сподели:", "date": "2020.01.19", "title": "Екатерина Захариева осъди провеждането на Луковмарш"}
{"url": "https://pik.bg/%D0%B1%D0%B0%D1%80%D1%81%D0%B0-%D1%81-%D0%B3%D1%80%D0%B0%D0%BD%D0%B4%D0%B8%D0%BE%D0%B7%D0%B5%D0%BD-%D0%B7%D0%B8%D0%BC%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80-news899166.html", "text": "Мега звездата на Барселона Лионел Меси е посъветвал ръководството на клуба да привлече сънародника му Серхио Агуеро от Манчестър Сити, сочи информация на \"Мирър\". Визира се, че шесткратният носител на Златната топка смята, че каталунците имат нужда именно от Кун за заместник на Луис Суарес. Уругваецът Суарес в момента е с тежка контузия и се очертава да пропусне редица срещи на Барса. Ситуацията е много проблематична за тима. Сочи се, че Меси е на мнение, че заместникът на Суарес в състава на гранда трябва също да бъде топ-футболист. Така на хоризонта се появява - Серхио Агуеро. За аржентинецът Агуеро се твърди, че не се намира в много топли отношения с мениджъра си в момента в Сити Пеп Гуардиола. Не изглежда обаче много вероятно от Ман Сити да се разделят с водещ играч като Агуеро по средата на настоящия сезон. Сподели:", "date": "2020.01.19", "title": "Барса с грандиозен зимен трансфер?"}
{"url": "https://pik.bg/%D0%BF%D1%8A%D1%80%D0%B2%D0%B8%D1%82%D0%B5-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8-%D0%BD%D0%B0-%D1%81%D0%B0%D1%89-%D0%B8-%D1%82%D1%83%D1%80%D1%86%D0%B8%D1%8F-%D0%BE%D0%B1%D1%81%D1%8A%D0%B4%D0%B8%D1%85%D0%B0-%D0%BA%D0%BE%D0%BD%D1%82%D1%80%D0%BE%D0%BB%D0%B0-%D0%B2%D1%8A%D1%80%D1%85%D1%83-%D1%81%D0%BF%D0%B0%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D1%80%D0%B8%D0%BC%D0%B8%D1%80%D0%B8%D0%B5%D1%82%D0%BE-%D0%B2-%D0%BB%D0%B8%D0%B1%D0%B8%D1%8F-news899176.html", "text": "Държавният секретар на САЩ Майк Помпео се срещна в Берлин с турския външен министър Мевлют Чавушоглу, съобщава РИА „Новости”, цитирана от „Фокус”. Първите дипломати на САЩ и Турция се обединиха около необходимостта от механизъм за спазването на режима на прекратяване на военните действия в Либия. ”В Берлин с турския външен министър Мевлют Чавушоглу обсъдихме мирния процес в Либия. Съгласихме се от необходимостта от официално споразумение за прекратяване на военните действия и надежден механизъм за контрол“, написа Помпео в профила си в социалната мрежа „Туитър“. Сподели:", "date": "2020.01.19", "title": "Първите дипломати на САЩ и Турция обсъдиха контрола върху спазването на примирието в Либия"}
{"url": "https://pik.bg/%D0%B5%D0%BA%D1%88%D1%8A%D0%BD-%D0%BC%D0%B8%D1%80%D0%B0-%D0%B4%D0%BE%D0%B1%D1%80%D0%B5%D0%B2%D0%B0-%D0%B2-%D1%81%D0%BA%D0%B0%D0%BD%D0%B4%D0%B0%D0%BB-%D1%81-%D0%BA%D0%BE%D0%BB%D0%B5%D0%B6%D0%BA%D0%B0-news893407.html", "text": "Поддръжниците ѝ се надпреварват да ѝ четкат егото, наричайки я „жена на всички времена“, а водещата с удоволствие приема комплиментите. \"Не страдам, всичко ми е ясно. И както се казва: „Хубаво е и по-хубаво става“, пише Мира, опитвайки се да попари слуховете, че е огорчена от победата на Ганчева, но по-късно признава, че е прецакана и са ѝ ясни нещата в „бизнеса“. Самата Мартина Ганчева блесна в ефира на Нова тв преди около 2 години, когато бе взета да замества излязлата по майчинство титулярка в „Събуди се“ Лора Крумова. Зрителите бързо свикнаха с новото попълнение и задоволителните рейтинги, които Ганчева правела, изядоха мястото на Крумова. Преди да се превърне в най-мразената от по-старите колежки в гилдията, Мартина дълго време не бе чак толкова известна на широката аудитория и водеше свое предаване по Bulgaria On Air. Гореща тв интрига тресе конкурентните БНТ и Нова телевизия. В епицентъра на скандала този път са лицето на Националната телевизия Мира Добрева и колежката ѝ от „Събуди се“ Мартина Ганчева. В ябълка на раздора за двете дами се превърнала статуетката от традиционните награди „Жена на годината“ в категория „Телевизия“. До последно Мира била убедена, че именно тя ще грабне почетния приз, но на церемонията останала без думи, след като наградата била присъдена на далеч по-младата ѝ и неопитна колежка от Нова телевизия. До края на партито Добрева пронизвала конкурентката си с ледени погледи, а някои от гостите признават, че само стълпотворението от десетки известни хора им попречило да се хванат публично за косите. Обидената Мира обаче не пропусна да захапе победителката Мартина във Фейсбук. Под всяка своя публикация след фаталната за самочувствието ѝ вечер Добрева вече се подписва като „не жена на годината“. Сподели:", "date": "2020.01.19", "title": "ЕКШЪН: Мира Добрева в скандал с колежка"}
{"url": "https://pik.bg/%D0%B3%D1%8A%D1%80%D1%86%D0%B8%D1%8F-%D0%BF%D0%BB%D0%B0%D0%BD%D0%B8%D1%80%D0%B0-%D0%B4%D0%B0-%D0%BD%D0%B0%D0%BC%D0%B0%D0%BB%D0%B8-%D0%BE%D1%81%D0%B8%D0%B3%D1%83%D1%80%D0%BE%D0%B2%D0%BA%D0%B8%D1%82%D0%B5-news899229.html", "text": "Според местни експерти по същество правителството измества икономическата политика, подкрепяйки работната заплата и средната класа, тъй като доскоро както предложенията, така и решенията бяха в полза на свободните професии. По-конкретно, работещите на свободна практика се възползват от промяната в данъчната скала, като плащат данъци намалени с 1300 евро, като за обикновените работници и служители приспаданията не надвишават 200-250 евро, пише \"Монитор\" по темата. Всъщност доскоро имаше предложения за понижаване на заплатите, която беше отхвърлена от кабинета, тъй като се смяташе, че икономическата политика трябва да се съсредоточи върху трудовите възнаграждения, средната класа и бизнеса. Така беше решено по-бързо да се намалят осигуровките. Показателно за работниците те възлизат на 12,8% от заплатите, докато разходите на работодателите са 20%, докато съответните проценти в страните от ОИСР са съответно 8,2% и 14,4%. Според плана на правителството, през тази година намалението на данъците ще намали таксата за солидарност, плащана от 2,3 млн. заети и ще бъде премахната през 2021 г. ръцкото правителство планира вместо да намали от 24% на 20% корпоративния данък, да свали осигурителните вноски за работодателите, пише „Катимерини“. Сподели:", "date": "2020.01.19", "title": "Гърция планира да намали осигуровките"}
{"url": "https://pik.bg/%D0%B5%D0%BA%D1%81%D0%BF%D0%B5%D1%80%D1%82%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0---%D0%BF%D1%80%D0%BE%D1%84-%D0%B3%D0%B5%D0%BE%D1%80%D0%B3%D0%B8-%D1%80%D0%B0%D1%87%D0%B5%D0%B2-%D1%80%D0%B0%D0%B7%D0%BA%D1%80%D0%B8%D0%B2%D0%B0-%D0%BA%D0%BE%D0%B9-%D0%B5-%D0%B2%D0%B8%D0%BD%D0%BE%D0%B2%D0%B5%D0%BD-%D0%B7%D0%B0-%D0%BF%D1%80%D0%B5%D1%81%D1%8A%D1%85%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%8F%D0%B7%D0%BE%D0%B2%D0%B8%D1%80-%D1%81%D1%82-news899125.html", "text": "Мъглите вече ще са по-рядко, а от днес в страната нахлува малко по-хладен въздух. Това обясни климатологът Георги Рачев. „Към сряда половин България трябва да има двуцифрени максимуми на температурите. Което показва, че продължаваме да се намираме в период на много топло време”, каза още Рачев пред Нова телевизия. \"В Европа в момента буквално няма студ. Преди два дни в Германия измериха абсолютни максимални температури, които не са измервани, откакто се водят метеорологични наблюдения, а там се водят такива наблюдения от 100-150 години. Така че топло е в цяла Европа, а ние до момента януари вървим с 1 до 2,5 градуса над нормата\", отбеляза проф. Рачев. Той коментира и безводието, засегнало особено силно Перник. \"Прегледах данните от миналата година. Оказа се, че не е чак толкова сухо, колкото ни се иска като оправдание. За София и района на водосбора на язовир „Студена” годишната норма е около 80% изпълнена. Което не означава феноменална драма. Но е най-удобно да се оправдаеш - още по времето на Тодор Живков метеорологичните и климатичните промени бяха виновни абсолютно за всичко. Язовирът е бил доста пълен, сега е източен, няма какво да говорим. Но остава въпросът - пернишката промишленост откъде ще взима вода”, заяви Рачев. Климатологът обясни, че до края на месеца не се очакват валежи. Февруари и март ще са по-топли и с по-малко валежи от обичайното. „Очертава се едно нормално лято. Засега с нормални температури, малко по-топло. Свършваме един 30-годишен период, другата година ще сравняваме. Очакваме нормални температури с нормални валежи”, заяви Георги Рачев. Сподели:", "date": "2020.01.19", "title": "ЕКСПЕРТНА ПРОГНОЗА - Проф. Георги Рачев разкрива кой е виновен за пресъхването на язовир \"Студена\" - ето какво време ни очаква през февруари и март"}
